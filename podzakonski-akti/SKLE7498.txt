1. člen
Za uresničevanje nalog iz 4. in opravljanje
nalog iz 5. Člena Zakona o zdravstvenem varstvu in zdravstvenem zavarovanju (Uradni
list RS, št. 72/06 – uradno prečiščeno besedilo, 114/06 – ZUTPG in 91/07) se
ustanovi Svet Vlade Republike Slovenije za zdravje (v nadaljnjem besedilu:
svet).
2. člen
Svet je strokovno in posvetovalno telo
Vlade Republike Slovenije. Svet opravlja strokovne naloge za predsednika Vlade Republike
Slovenije in Vlado Republike Slovenije in jima nudi strokovno pomoč pri
odločanju o zadevah s področja zdravja.
3. člen
Svet ima 26 članov, ki so:
1.     
predstavniki ministrstev ter strokovnih služb Vlade Republike Slovenije,
in sicer:
- 
2 predstavnika Ministrstva za zdravje,
- 
1 predstavnik Ministrstva za okolje in prostor,
- 
1 predstavnik Ministrstva za notranje zadeve,
- 
1 predstavnik Ministrstva za delo, družino in socialne zadeve,
- 
1 predstavnik Ministrstva za šolstvo in šport,
- 
1 predstavnik Ministrstva za kmetijstvo, gozdarstvo in prehrano,
- 
1 predstavnik Ministrstva za gospodarstvo,
- 
1 predstavnik Ministrstva za visoko šolstvo, znanost in tehnologijo.
2.     
predstavniki strokovnih institucij, in sicer:
- 
2 predstavnika Univerzitetnega kliničnega centra Ljubljana,
- 
1 predstavnik Univerzitetnega kliničnega centra Maribor,
- 
1 predstavnik Inštituta Republike Slovenije za varovanje zdravja,
- 
1 predstavnik Lekarniške zbornice Slovenije,
- 
1 predstavnik Zavoda za zdravstveno zavarovanje Slovenije,
- 
1 predstavnik Zdravniške zbornice Slovenije,
- 
1 predstavnik nevroloških ambulant,
- 
1 predstavnik Inštituta za inovativnost in tehnologijo,
- 
1 predstavnik Inštituta »Jožef Stefan«,
- 
1 predstavnik Združenja zdravstvenih zavodov Slovenije,
- 
1 predstavnik Medicinske fakultete v Ljubljani,
- 
1 predstavnik Fakultete za farmacijo,
- 
1 predstavnik Odvetniške zbornice Slovenije,
- 
1 predstavnik Državnega zbora Republike Slovenije.
3.     
predstavniki nevladnih organizacij (v nadaljnjem besedilu: NVO) s
področja zdravja, ki imajo status društva v javnem interesu, in sicer:
- 
1 predstavnik Slovenskega zdravniškega društva,
- 
1 predstavnik Slovenskega združenja za boj proti raku dojk – Europa
Donna.
4. člen
Člani sveta delujejo nepoklicno in jih
imenuje Vlada Republike Slovenije na predlog Ministrstva za zdravje. Vsak član
si določi namestnika, ki ga nadomešča v času njegove odsotnosti ali zadržanosti
na sejah sveta.
Predstavnike NVO imenuje Vlada Republike
Slovenije na predlog posameznih NVO.
5. člen
Predsednik sveta je minister, pristojen za
zdravje. Predsednik ima dva namestnika – podpredsednika, ki mu pomagata voditi
delo sveta in ga nadomeščata v času njegove odsotnosti. Podpredsednika se
izvolita med člani sveta.
6. člen
Mandat predsednika, podpredsednikov in
članov sveta traja 4 leta in so lahko ponovno imenovani.
7. člen
Svet se sestaja na sejah, ki jih sklicuje
predsednik. Vsaj enkrat letno organizira srečanje s predstavniki društev in
organizacijami, ki delujejo na področju varovanja zdravja v Sloveniji. Na sejo
sveta so lahko glede na dnevni red vabljeni tudi predstavniki drugih organov in
služb Vlade Republike Slovenije, organizacij civilne družbe in interesnih
skupin ter drugi. Vabljeni predstavniki nimajo pravice glasovanja.
Svet deluje na podlagi operativnega letnega
načrta dela in poslovnika, ki ga sprejme na svoji prvi seji.
Svet lahko za obravnavanje posameznih zadev
ustanovi delovne skupine. Svet lahko imenuje tudi stalne strokovne skupine za
posamezna ožja področja.
8. člen
Strokovne in tehnično administrativne
naloge za svet opravlja Ministrstvo za zdravje.
Člani sveta imajo pravico do sejnin in
potnih stroškov v skladu z vsakokratnim sklepom Vlade Republike Slovenije, ki
ureja povračilo stroškov v zvezi z delom strokovnih svetov Vlade Republike
Slovenije.
9. člen
Dejavnosti in naloge sveta se financirajo
iz proračunskih sredstev Ministrstva za zdravje.
10. člen
Ta sklep se objavi v Uradnem listu
Republike Slovenije.
Št. 01301-3/2008/5
Ljubljana, dne 6. marca 2008
EVA 2008-2711-0041
Vlada Republike Slovenije
Janez Janša l.r.
Predsednik