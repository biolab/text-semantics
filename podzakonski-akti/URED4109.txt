1. člen
Ta uredba določa zunanjo mejo na nekaterih zemljiških
parcelah priobalnega zemljišča na levem in desnem bregu potoka Metličica na
območju podjetja Kolpa, d.d., v Občini Metlika zaradi izvedbe prekritja potoka
Metličice in celovite ureditve vodnega in priobalnega zemljišča.
2. člen
Zunanja meja priobalnega zemljišča na levem in desnem bregu
potoka Metličica poteka po zemljiščih parc. št. 184/5, 184/6, 184/10, 184/11 in
185, vse k.o. Rosalnice, in sega en meter od zunanje meje vodnega zemljišča
potoka Metličica, parc. št. 1766, k.o. Rosalnice.
3. člen
Podatek o širini in zunanji meji priobalnega zemljišča iz
prejšnjega člena se vnese kot podatek v zemljiški kataster oziroma v evidenco
pravnih režimov v skladu s predpisi, ki urejajo evidentiranje nepremičnin,
državne meje in prostorskih enot.
4. člen
Ta uredba začne veljati naslednji dan po objavi v Uradnem
listu Republike Slovenije.
Št. 00719-6/2006/6
Ljubljana, dne 9. februarja 2006
EVA 2006-2511-0074
Vlada Republike Slovenije
Janez Janša l.r. 
Predsednik