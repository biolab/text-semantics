1. člen
Sprejme se splošni del gozdnogospodarskega načrta gozdnogospodarske
enote Banjšice, št. 01-20/95 z dne 17. 3. 1998, ki ga je izdelal Zavod za
gozdove Slovenije, Območna enota Tolmin, za obdobje od 1. 1. 1995 do 31. 12.
2004.
Cilji, usmeritve in ukrepi, ki so določeni v splošnem delu
gozdnogospodarskega načrta gozdnogospodarske enote Banjšice na ravneh celotne
gozdnogospodarske enote, gospodarskih razredov in odsekov, so sestavni del te odredbe.
2. člen
Splošni del gozdnogospodarskega načrta gozdnogospodarske enote
Banjšice je izdelan v treh izvodih za 10.679,28 hektarjev gozdov, ki ležijo v
gozdnogospodarskem območju Tolmin, v občinah Tolmin, Kanal in Mestni občini
Nova Gorica oziroma v katastrskih občinah Kal nad Kanalom, Avče, Bodrež,
Kanalski vrh, Kanal, Morsko, Deskle, Grgar, Bate, Banjšice, Lokovec, Čepovan in
Kanalski Lom.
3. člen
Po en izvod splošnega dela gozdnogospodarskega načrta
gozdnogospodarske enote Banjšice je na vpogled na sedežu Zavoda za gozdove
Slovenije, Območne enote Tolmin, Tumov drevored 17, Tolmin, na sedežu Zavoda za
gozdove Slovenije, Krajevne enote Gorica, Vipavska cesta 57, Rožna dolina, Nova
Gorica in na Ministrstvu za kmetijstvo, gozdarstvo in prehrano Republike
Slovenije, Ljubljana, Dunajska 58, kjer se hrani tudi dokumentacija v zvezi s postopkom
sprejemanja splošnega dela gozdnogospodarskega načrta gozdnogospodarske enote
Banjšice.
4. člen
Ta odredba začne veljati naslednji dan po objavi v Uradnem listu
Republike Slovenije.
Št. 322-01-1/9-98
Ljubljana, dne 14. septembra 1998.
Minister
za kmetijstvo,
gozdarstvo in prehrano
Ciril Smrkolj l. r.