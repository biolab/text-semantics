1. člen
Zavod za zdravstveno zavarovanje Slovenije (v nadaljnjem besedilu:
Zavod) in Javna agencija Republike Slovenije za zdravila in medicinske
pripomočke (v nadaljnjem besedilu: Agencija) za usklajeno in pregledno
delovanje obeh institucij in zavezancev za oblikovanje cen zdravil na debelo s
tem sklepom določata rokovnik aktivnosti za določitev seznamov medsebojno
zamenljivih zdravil z najvišjo priznano vrednostjo v drugi polovici leta 2007.
2. člen
Sklep o določitvi seznama medsebojno zamenljivih zdravil, ki
ga sprejme Agencija, začne veljati 29. septembra 2007.
3. člen
Za zdravila, navedena v sklepu iz prejšnjega člena, zavezanci
v skladu s Pravilnikom o merilih za oblikovanje cen zdravil na debelo in o
načinu obveščanja o cenah zdravil na debelo (Uradni list RS, št. 69/05, 106/05
in 6/07; v nadaljnjem besedilu: Pravilnik), na način, določen v 42. členu
Pravilnika, napovedo spremembo cen teh zdravil na debelo, z začetkom
veljavnosti na dan 11. december 2007.
4. člen
Zavezanci pri Agenciji vložijo prvo napoved cen zdravil v obdobju
od 29. junija 2007 do vključno 9. julija 2007.
5. člen
Zavod 6. julija 2007 zavezancem pošlje vprašalnik o
prisotnosti zdravil iz seznama iz 2. člena tega sklepa na trgu.
6. člen
Na podlagi pravočasno vloženih napovedi, sestavljenih na način,
določen v 42. členu Pravilnika, Agencija sestavi seznam napovedanih cen zdravil
in ga pošlje Zavodu najpozneje do 16. julija 2007.
7. člen
Zavod zbira odgovore na vprašalnik iz 5. člena tega sklepa do
23. julija 2007.
8. člen
Na podlagi seznama iz 6. člena tega sklepa in informacij, dobljenih
z vprašalnikom iz 5. člena tega sklepa, Zavod oblikuje predhodni seznam
medsebojno zamenljivih zdravil z najvišjo priznano vrednostjo. Zavod z
najvišjimi priznanimi vrednostmi zdravil, kot jih je določila njegova Komisija
za razvrščanje zdravil na liste, seznani Agencijo in zavezance do 11. septembra
2007.
9. člen
Zavezanci pri Agenciji vložijo drugo napoved cen zdravil v
obdobju od 11. septembra 2007 do vključno 26. septembra 2007.
10. člen
Na podlagi pravočasno vloženih napovedi, sestavljenih na način,
določen v 42. členu Pravilnika, Agencija sestavi seznam napovedanih cen zdravil
na debelo in ga pošlje Zavodu najpozneje do 1. oktobra 2007.
11. člen
Na podlagi seznama iz prejšnjega člena Zavod oblikuje predlog
seznama medsebojno zamenljivih zdravil z najvišjo priznano vrednostjo, ki
vključuje najvišje priznane vrednosti, sprejete na njegovi Komisiji za
razvrščanje zdravil na liste.
12. člen
Predlog seznama iz prejšnjega člena obravnava Upravni odbor
Zavoda.
13. člen
Najpozneje sedem dni po sprejetju na Upravnem odboru Zavoda
Zavod posreduje seznam medsebojno zamenljivih zdravil z najvišjo priznano
vrednostjo v soglasje ministru, pristojnemu za zdravje.
14. člen
Po pridobljenem soglasju ministra, pristojnega za zdravje Zavod
posreduje seznam iz prejšnjega člena v objavo v Uradni list Republike
Slovenije. Rok za uveljavitev seznama je 11. december 2007.
15. člen
Ta sklep začne veljati naslednji dan po objavi v Uradnem listu
Republike Slovenije.
Št. 00-8/2007
Ljubljana, dne 12. junija 2007
EVA 2007-2711-0063
                                 Zavod za zdravstveno                            Javna
agencija Republike
                                 zavarovanje Slovenije                                 Slovenije
za zdravila
                                                                                                   medicinske
pripomočke
                                 Generalni direktor                                               Direktorica
                            Samo Fakin, dr. med., l.r.                                   dr.
Martina Cvelbar,
                                                                                                        mag.
farm. spec., l.r.