I. UVODNE DOLOČBE
1. člen
S tem odlokom se urejajo organizacija,
dejavnost, organi in njihove pristojnosti, način financiranja in druga temeljna
vprašanja, pomembna za opravljanje dejavnosti in poslovanje Javnega
gospodarskega zavoda Protokolarne storitve Republike Slovenije (v nadaljnjem
besedilu: zavod).
2. člen
Zavod je bil ustanovljen z Odlokom o
ustanovitvi javnega gospodarskega zavoda protokolarne storitve Republike
Slovenije (Uradni list RS, št. 97/01 in 16/05) in vpisan v sodni register s
sklepom SRG 200103486 z dne 4. januarja 2001.
3. člen
Ustanoviteljica zavoda je Republika
Slovenija, ustanoviteljske pravice in obveznosti pa izvaja Vlada Republike Slovenije.
II. FIRMA IN SEDEŽ
4. člen
(1) Firma zavoda je: Javni gospodarski
zavod Protokolarne storitve Republike Slovenije.
(2) Skrajšana firma zavoda je: JGZ
Brdo.
(3) Pri poslovanju s tujimi partnerji
se poleg firme v slovenskem jeziku lahko uporablja tudi ime: State Protocol Services
of the Republic of Slovenia.
(4) Sedež zavoda je: Kranj, Predoslje
39.
III. DEJAVNOST ZAVODA
5. člen
(1) Zavod v okviru registrirane
dejavnosti kot gospodarsko javno službo:
-      
opravlja strokovne, tehnične in druge naloge, povezane z uporabo
stvarnega premoženja v lasti ustanoviteljice, za katerega je kot upravljavec
določen Generalni sekretariat Vlade Republike Slovenije (v nadaljnjem besedilu:
upravljavec) in ki je bilo s sporazumom o uporabi stvarnega premoženja,
sklenjenim med zavodom in upravljavcem, preneseno v uporabo zavoda, ter druge
naloge, ki omogočajo njegovo smotrno in gospodarno rabo in razvoj;
-      
opravlja protokolarne storitve skladno s sklepom o določitvi
protokolarnih pravil;
-      
organizira druge dogodke za državne organe in
-      
po pooblastilu upravljavca izvaja investicije in investicijsko
vzdrževanje stvarnega premoženja iz prve alineje tega odstavka.
(2) Zavod lahko kot spremljevalno
dejavnost opravlja tudi tržno dejavnost.
(3) Zavod opravlja dejavnosti v obsegu
in tako, kot je določeno z letnim programom dela in finančnim načrtom.
6. člen
Zavod opravlja naslednje dejavnosti,
opredeljene z Uredbo o standardni klasifikaciji dejavnosti (Uradni list RS, št.
69/07 in 17/08):
01.110        Pridelovanje žit (razen riža),
stročnic in oljnic
01.130        Pridelovanje zelenjadnic in
melon, korenovk in gomoljnic
01.160        Pridelovanje rastlin za vlakna
01.190        Pridelovanje cvetja in drugih
enoletnih rastlin
01.250        Gojenje drugih sadnih dreves in
grmovnic
01.260        Pridelovanje oljnih sadežev
01.270        Gojenje rastlin za izdelavo
napitkov
01.280        Gojenje začimbnih, aromatskih
in zdravilnih rastlin
01.290        Gojenje drugih trajnih nasadov
01.300        Razmnoževanje rastlin
01.410        Prireja mleka 
01.420        Druga govedoreja
01.430        Konjereja
01.450        Reja drobnice
01.470        Reja perutnine
01.490        Reja drugih živali
01.500        Mešano kmetijstvo
01.610        Storitve za rastlinsko
pridelavo
01.620        Storitve za živinorejo, razen
veterinarskih
01.630        Priprava pridelkov
01.700        Lovstvo
02.100        Gojenje gozdov in druge
gozdarske dejavnosti
02.200        Sečnja
02.300        Nabiranje gozdnih dobrin, razen
lesa
02.400        Storitve za gozdarstvo
03.120        Sladkovodno ribištvo
03.220        Gojenje sladkovodnih organizmov
10.130        Proizvodnja mesnih izdelkov
10.200        Predelava in konzerviranje rib,
rakov in mehkužcev
10.320        Proizvodnja sadnih in
zelenjavnih sokov
10.390        Druga predelava in
konzerviranje sadja in zelenjave
10.520        Proizvodnja sladoleda
10.710        Proizvodnja kruha, svežega
peciva in slaščic 
10.720        Proizvodnja prepečenca in piškotov;
proizvodnja trajnega peciva in slaščic
10.730        Proizvodnja testenin 
10.820        Proizvodnja kakava, čokolade in
sladkornih izdelkov
10.890        Proizvodnja drugih prehrambenih
izdelkov, drugje nerazvrščenih
46.220        Trgovina na debelo s cvetjem in
rastlinami
46.340        Trgovina na debelo s pijačami
46.450        Trgovina na debelo s parfumi in
kozmetiko
46.730        Trgovina na debelo z lesom,
gradbenim materialom in sanitarno opremo
47.110        Trgovina na drobno v
nespecializiranih prodajalnah, pretežno z živili
47.190        Trgovina na drobno v
nespecializiranih prodajalnah
47.220        Trgovina na drobno v
specializiranih prodajalnah z mesom in mesnimi izdelki
47.230        Trgovina na drobno v
specializiranih prodajalnah z ribami, raki, mehkužci
47.240
       Trgovina na drobno v specializiranih prodajalnah s kruhom, pecivom,
testeninami, sladkornimi izdelki
47.410
       Trgovina na drobno v specializiranih prodajalnah z računalniškimi
napravami in programi
47.420        Trgovina
na drobno v specializiranih prodajalnah s telekomunikacijskimi napravami
47.610        Trgovina na drobno v
specializiranih prodajalnah s knjigami
47.621        Trgovina
na drobno v specializiranih prodajalnah s časopisi, revijami, papirjem,
pisalnimi potrebščinami
47.622        Trgovina
na drobno v specializiranih prodajalnah s časopisi, revijami, papirjem,
pisalnimi potrebščinami
47.640        Trgovina na drobno v
specializiranih prodajalnah s športno opremo
47.710        Trgovina na drobno v
specializiranih prodajalnah z oblačili
47.720        Trgovina na drobno v
specializiranih prodajalnah z obutvijo in usnjenimi izdelki
47.761
       Trgovina na drobno v specializiranih prodajalnah s cvetjem, rastlinami,
gnojili, hišnimi živalmi in hrano za živali
47.770        Trgovina na drobno v
specializiranih prodajalnah z urami in nakitom
47.782        Trgovina na drobno v
specializiranih prodajalnah z umetniškimi izdelki
47.789        Druga trgovina na drobno v
drugih specializiranih prodajalnah 
47.810        Trgovina na drobno na stojnicah
in tržnicah z živili, pijačami in tobačnimi izdelki 
47.910        Trgovina na drobno po pošti in
po internetu
49.391        Medkrajevni in drug cestni
potniški promet 
49.410        Cestni tovorni promet
49.420        Selitvena dejavnost
52.100        Skladiščenje
55.100        Dejavnost hotelov in podobnih
nastanitvenih obratov
55.201
       Dejavnost počitniških domov in podobnih nastanitvenih obratov za kratkotrajno
bivanje
55.300        Dejavnost avtokampov, taborov
56.101        Restavracije in gostilne 
56.102        Okrepčevalnice in podobni
obrati
56.103        Slaščičarne in kavarne
56.104        Začasni gostinski obrati
56.210        Priložnostna priprava in
dostava jedi
56.290        Druga oskrba z jedmi
56.300        Strežba pijač
58.110        Izdajanje knjig
58.190        Drugo založništvo
68.200        Oddajanje in obratovanje
lastnih ali najetih nepremičnin
68.320        Upravljanje nepremičnin za
plačilo ali po pogodbi
70.220        Drugo podjetniško in poslovno
svetovanje
72.190
       Raziskovalna in razvojna dejavnost na drugih področjih naravoslovja in
tehnologije 
74.100        Oblikovanje, aranžerstvo,
dekoraterstvo
74.200        Fotografska dejavnost
74.300        Prevajanje in tolmačenje
74.900        Drugje nerazvrščene strokovne
in tehnične dejavnosti
75.000        Veterinarstvo
77.210        Dajanje športne opreme v najem
77.290        Dajanje drugih izdelkov za
široko rabo v najem in zakup
77.310        Dajanje kmetijskih strojev in
opreme v najem in zakup
77.330        Dajanje pisarniške opreme in
računalniških naprav v najem in zakup
77.340        Dajanje vodnih plovil v najem
in zakup
77.400
       Dajanje pravic uporabe intelektualne lastnine v zakup, razen avtorsko
zaščitenih del
79.110        Dejavnost potovalnih agencij
79.120        Dejavnost organizatorjev
potovanj
79.900        Rezervacije in druge s
potovanji povezane dejavnosti
81.100        Vzdrževanje objektov in
hišniška dejavnost
81.300        Urejanje in vzdrževanje zelenih
površin in okolice
82.110        Nudenje celovitih pisarniških
storitev
82.190        Fotokopiranje, priprava
dokumentov in druge posamične pisarniške dejavnosti
82.300        Organiziranje razstav, sejmov,
srečanj
82.920        Pakiranje 
82.990        Drugje nerazvrščene
spremljajoče dejavnosti za poslovanje
84.110        Splošna dejavnost javne uprave
85.320        Srednješolsko poklicno in
strokovno izobraževanje 
85.510        Izobraževanje, izpopolnjevanje
in usposabljanje na področju športa in rekreacije
85.520        Izobraževanje, izpopolnjevanje
in usposabljanje na področju kulture in umetnosti
85.590        Drugje nerazvrščeno
izobraževanje, izpopolnjevanje in usposabljanje
86.901        Alternativne oblike zdravljenja
86.909        Druge zdravstvene dejavnosti
90.010        Umetniško uprizarjanje
90.020        Spremljajoče dejavnosti za
umetniško uprizarjanje
90.040        Obratovanje objektov za
kulturne prireditve
91.020        Dejavnost muzejev
91.030        Varstvo kulturne dediščine
91.040        Dejavnost botaničnih in
živalskih vrtov, varstvo naravnih vrednot
93.110        Obratovanje športnih objektov
93.130        Obratovanje fitnes objektov
93.190        Druge športne dejavnosti
93.299        Drugje nerazvrščene dejavnosti
za prosti čas
93.291        Dejavnost marin 
94.999        Dejavnost drugje nerazvrščenih
članskih organizacij
96.010        Dejavnost pralnic in kemičnih
čistilnic
96.021        Frizerska dejavnost
96.022        Kozmetična in pedikerska
dejavnost
96.040        Dejavnosti za nego telesa
96.090        Druge storitvene dejavnosti,
drugje nerazvrščene
IV. PRAVICE, OBVEZNOSTI IN ODGOVORNOSTI ZAVODA V PRAVNEM
PROMETU
7. člen
(1) Zavod je pravna oseba in nastopa v
pravnem prometu v svojem imenu in za svoj račun.
(2) Za svoje obveznosti zavod
odgovarja z lastnim premoženjem.
(3) Ustanoviteljica odgovarja le za
obveznosti zavoda, ki nastanejo v zvezi z opravljanjem gospodarske javne
službe.
8. člen
(1) Zavod uporablja v pravnem prometu
žig, ki je okrogle oblike in obrobljen z dvema krogoma. V sredini žiga je grb
Brda, ob zgornjem obodu je napis »protokolarne storitve«, v spodnjem delu oboda
pa napis »Republike Slovenije«.
(2) Žigi zavoda imajo v spodnjem delu
pod grbom Brda zaporedno številko. Zavod vodi knjigo žigov.
V. PREMOŽENJE IN FINANCIRANJE ZAVODA
9. člen
(1) Stvarno premoženje iz prve alineje
prvega odstavka 5. člena tega odloka je last Republike Slovenije.
(2) Ustanoviteljica daje zavodu kot
ustanoviteljski vložek premično stvarno premoženje po seznamu, ki ga določi s
posebnim sklepom.
(3) Ustanoviteljica daje zavodu kot
ustanoviteljski vložek sredstva, ki so izkazana v poslovnih knjigah zavoda kot
obveznosti za sredstva, dana v upravljanje, in se nanašajo na presežke iz
preteklih let.
(4) Zavod pripravi predlog letnega
načrta ravnanja s stvarnim premoženjem, ki je v lasti zavoda, in je sestavni
del finančnega načrta zavoda. Za pripravo načrta ravnanja s stvarnim
premoženjem se smiselno uporablja zakon, ki ureja stvarno premoženje države.
(5) Zavod mora s premoženjem ravnati s
skrbnostjo dobrega gospodarja.
10. člen
Zavod pridobiva sredstva za opravljanje
svoje dejavnosti:
-      
iz proračuna Republike Slovenije;
-      
s prihodki od plačil za protokolarne storitve in organizacijo drugih
dogodkov;
-      
s prihodki od tržne dejavnosti;
-      
z dotacijami, donacijami, darili in iz drugih virov.
11. člen
(1) Ustanoviteljica zagotavlja zavodu
transfer za opravljanje dejavnosti iz prve alineje prvega odstavka
5. člena odloka na podlagi potrjenega programa dela in finančnega načrta
ob upoštevanju:
-      
stroškov obratovanja,
-      
stroškov dela in
-      
stroškov tekočega vzdrževanja stvarnega premoženja, ki ni v lasti
zavoda.
(2) Sestava stroškov in višina
transferja iz prejšnjega odstavka se določita v letni pogodbi, ki jo Generalni
sekretariat Vlade Republike Slovenije sklene z zavodom.
(3) Dejavnosti iz druge in tretje
alineje prvega odstavka 5. člena odloka se financirajo iz prihodkov od plačil
uporabnikov storitev na podlagi cenika, ki ga sprejme upravni odbor s soglasjem
ustanoviteljice.
(4) Cenik tržne dejavnosti sprejme
upravni odbor na predlog direktorja.
12. člen
(1) Presežek prihodkov nad odhodki,
ustvarjen s prihodki iz druge do četrte alineje 10. člena tega odloka,
zavod nameni za financiranje, razvoj in širitev dejavnosti zavoda, predvsem za
vzdrževanje premoženja, ki ga uporablja za izvajanje javne gospodarske službe
in investicije, v skladu s potrjenim finančnim načrtom.
(2) Ne glede na prejšnji odstavek
lahko zavod del presežkov prihodkov nad odhodki iz tržne dejavnosti nameni za
plačilo delovne uspešnosti.
13. člen
Ustanoviteljica lahko zagotavlja sredstva
za investicije in investicijsko vzdrževanje stvarnega premoženja iz prve alineje
prvega odstavka 5. člena tega odloka skladno z letnim programom in finančnim
načrtom zavoda.
13.a člen
(1) Zavod mora finančnemu načrtu
priložiti:
-      
načrt investicij in investicijskega vzdrževanja stvarnega premoženja iz
prve alineje prvega odstavka 5. člena tega odloka, ki presegajo vrednost
10.000 eurov, in
-      
načrt investicij in investicijskega vzdrževanja stvarnega premoženja v
lasti zavoda, ki presegajo vrednost 20.000 eurov.
(2) Za investicije in investicijsko
vzdrževanje iz četrte alineje prvega odstavka 5. člena tega odloka je član
komisije za izvedbo postopkov javnega naročanja predstavnik upravljavca.
VI. DELOVNA RAZMERJA
14. člen
Plače in pravice iz delovnih razmerij zaposlenih
zavoda se zagotavljajo v skladu s predpisi, ki se uporabljajo za zaposlene v
javnih gospodarskih zavodih.
VII. PRAVICE IN OBVEZNOSTI USTANOVITELJICE DO UPRAVLJANJA
ZAVODA
15. člen
Ustanoviteljica ima poleg z zakonom
določenih pristojnosti še te pristojnosti:
-      
daje soglasje k srednje- in dolgoročnemu razvojnemu načrtu zavoda;
-      
daje soglasje k letnemu programu dela in finančnemu načrtu ter letnemu
poročilu;
-      
daje soglasje k načinu razporejanja presežka prihodkov nad odhodki in
odloča o načinu pokrivanja primanjkljaja;
-      
daje soglasje k najemanju posojil v vrednosti nad 50.000 eurov;
-      
daje soglasje k ceniku javne gospodarske službe;
-      
imenuje in razrešuje člane upravnega odbora;
-      
(črtana).
16. člen
Neposredni odgovorni organ za nadzor nad
delom in poslovanjem zavoda je upravljavec.
VIII. ORGANA ZAVODA
17. člen
Organa zavoda sta:
1.    
upravni odbor in
2.    
direktor.
Upravni odbor
18. člen
(1) Upravni odbor ima sedem članov.
(2) Šest članov imenuje
ustanoviteljica.
(3) Enega člana upravnega odbora
izvolijo zaposleni v zavodu. Kandidata za člana upravnega odbora lahko pisno
predlaga skupina najmanj 20 zaposlenih. Postopek volitev s svojim aktom
podrobneje določi organ, ki zastopa interese zaposlenih v zavodu.
(4) Člani upravnega odbora so
imenovani za dobo štirih let in so lahko ponovno imenovani.
(5) Ustanoviteljica lahko odpokliče
člane upravnega odbora, ki jih je sam imenovala, pred iztekom mandata. O
odpoklicu predstavnika zaposlenih v upravnem odboru odloča organ, ki ga je imenoval.
19. člen
(1) Upravni odbor izvoli predsednika
in namestnika predsednika upravnega odbora z večino glasov vseh članov
upravnega odbora.
(2) Predsednik upravnega odbora
sklicuje in vodi seje, izjavlja voljo in objavlja odločitve upravnega odbora
ter zastopa upravni odbor v odnosu do drugih organov zavoda in tretjih oseb.
(3) Če je predsednik upravnega odbora
zadržan ali odsoten, njegove naloge prevzame njegov namestnik.
20. člen
(1) Upravni odbor odloča na sejah, ki
jih sklicuje predsednik upravnega odbora na predlog direktorja ali posameznega
člana upravnega odbora. Na zahtevo najmanj dveh članov upravnega odbora ali
direktorja zavoda mora predsednik sklicati sejo.
(2) Odločanje upravnega odbora je
veljavno, če je na seji navzoča večina vseh članov. Upravni odbor odloča z
navadno večino navzočih članov. Če je izid neodločen, odloča glas predsednika.
(3) Direktor zavoda se mora na vabilo
udeleževati sej upravnega odbora.
(4) Potek seje in sprejeti sklepi
upravnega odbora morajo biti jasno zapisani v zapisniku seje, ki ga podpiše
predsednik upravnega odbora. Zapisnik se pošlje vsem članom upravnega odbora
najpozneje v sedmih delovnih dneh po seji.
(5) Seja upravnega odbora je lahko
tudi dopisna, če temu ne nasprotuje noben član upravnega odbora. Dopisno sejo
lahko skliče le predsednik upravnega odbora na predlog člana upravnega odbora
ali direktorja zavoda.
(6) Tehnično in administrativno pomoč
za izvedbo seje upravnega odbora mora zagotoviti zavod.
(7) Upravni odbor sprejme poslovnik o
svojem delu, s katerim podrobneje uredi vsa vprašanja v zvezi z delovanjem
upravnega odbora.
21. člen
Naloge in pristojnosti upravnega odbora so:
-      
sprejme statut in akt o notranji organizaciji in sistemizaciji delovnih
mest;
-      
na predlog direktorja sprejme srednjeročni in dolgoročni razvojni načrt
zavoda ter ga predloži v soglasje ustanoviteljici;
-      
obravnava vprašanja o režimu varstva kulturne in naravne dediščine,
vprašanja o protokolarni dejavnosti, konjereji, rekreativni dejavnosti in
gozdarstvu ter pri tem sodeluje z ustreznimi institucijami in strokovnjaki;
-      
na predlog direktorja sprejme letni program dela in finančni načrt ter
ju predloži v soglasje ustanoviteljici;
-      
imenuje revizorja, ki ga predhodno izbere na javnem razpisu;
-      
sprejme letno poročilo in ga skupaj z revizijskim poročilom predloži v
soglasje ustanoviteljici;
-      
sprejme cenik javne gospodarske službe in ga predloži v soglasje
ustanoviteljici;
-      
sprejme cenik tržne dejavnosti;
-      
na predlog direktorja in po predhodnem mnenju revizorja sprejme merila
(ključe) za delitev stroškov, odhodkov in prihodkov med dejavnosti javne službe
in tržne dejavnosti;
-      
spremlja in nadzoruje poslovanje zavoda skladno z letnim načrtom.
22. člen
(1) Člani upravnega odbora so za svoje
delo upravičeni do sejnine v višini, kot jo določi ustanoviteljica.
(2) Upravičeni so tudi do povrnitve
utemeljenih potnih stroškov.
Direktor
23. člen
(1) Direktorja imenuje in razrešuje
ustanoviteljica na predlog upravnega odbora in na podlagi izvedenega javnega
razpisa.
(2) Ustanoviteljica imenuje direktorja
zavoda z odločbo, pogodbo o zaposlitvi z njim pa sklene predsednik upravnega
odbora. Za čas trajanja mandata oziroma do razrešitve je direktor v delovnem
razmerju v zavodu.
(3) Direktor je imenovan za štiri leta
in je lahko ponovno imenovan.
(4) Za direktorja je lahko imenovan
kandidat, ki poleg splošnih pogojev izpolnjuje še te pogoje: 
-      
ima najmanj izobrazbo, pridobljeno po študijskem programu druge stopnje
v skladu z zakonom o visokem šolstvu, oziroma izobrazbo, ki ustreza ravni
izobrazbe, pridobljene po študijskih programih druge stopnje; 
-      
ima najmanj pet let delovnih izkušenj na vodilnih delovnih mestih; 
-      
aktivno znanje angleškega, nemškega, francoskega ali italijanskega
jezika.
24. člen
(1) Direktor je lahko razrešen pred
iztekom mandata, če:
-      
to sam zahteva;
-      
huje krši delovne obveznosti ali prekorači pooblastila;
-      
upravni odbor ugotovi, da ni sposoben voditi poslov in zastopati zavoda;
-      
sprejema odločitve v nasprotju s predpisi;
-      
mu ustanoviteljica ali upravni odbor izreče nezaupnico zaradi doseganja
slabih poslovnih rezultatov;
-      
ne izvaja sklepov ali navodil ustanoviteljice ali upravljavca.
(2) Če je direktor razrešen,
ustanoviteljica na predlog upravnega odbora imenuje vršilca dolžnosti
direktorja, vendar najdlje za dobo enega leta.
25. člen
Direktor zavoda ima te pristojnosti in
naloge:
-      
vodi, organizira in usklajuje poslovanje zavoda ter zastopa in
predstavlja zavod;
-      
izvaja sklepe upravnega odbora;
-      
predlaga upravnemu odboru v sprejetje akt o notranji organizaciji in
sistemizaciji delovnih mest in druge splošne akte, ki jih sprejme upravni
odbor;
-      
predlaga upravnemu odboru v sprejetje letni načrt zavoda, sprejema
ukrepe za njegovo izvajanje ter poroča upravnemu odboru o rezultatih dela in
poslovanja zavoda;
-      
je odredbodajalec in skladno s tem podpisuje poslovne akte, listine in
druge dokumente, ki se nanašajo na finančno poslovanje zavoda;
-      
v skladu z veljavnim letnim načrtom zavoda odloča o prodaji in nakupu
osnovnih sredstev, dokončnih odpisih osnovnih sredstev, opreme in neizterljivih
obveznosti, o najemanju posojil in razporejanju finančnih sredstev;
-      
predpisuje oziroma izdaja vse akte s področja delovanja zavoda, za
katere niso pristojni drugi organi zavoda;
-      
odloča o pravicah in obveznostih zaposlenih s področja delovnih razmerij
v skladu s predpisi;
-      
predpisuje urnik poslovanja posameznih enot zavoda, določa delovni čas
in urnik ogledov;
-      
določa prodajne cene in cene za opravljanje vseh vrst storitev na
podlagi sprejetih cenikov javne gospodarske službe in tržne dejavnosti;
-      
odloča o likvidnostnem zadolževanju do 50.000 eurov;
-      
opravlja druge naloge v skladu z zakoni, kolektivno pogodbo, statutom in
drugimi splošnimi akti.
26. člen
(1) Direktor zavoda samostojno sklepa
posle do zneska 50.000 eurov, nad tem zneskom pa le s
soglasjem upravnega odbora, če ni s tem odlokom za posamezne vrste poslov
določeno drugače.
(2) Direktor zavoda lahko posamezna
opravila iz svoje pristojnosti s splošnim ali posebnim pisnim pooblastilom
prenese na druge zaposlene.
26.a člen
(1) Direktor ima lahko največ dva
namestnika ali največ dva pomočnika direktorja ali enega namestnika in enega
pomočnika direktorja, v skladu z Aktom o notranji organizaciji in sistemizaciji
delovnih mest zavoda in upoštevaje veljavne predpise s področja zaposlovanja v
javni upravi. 
(2) K pogodbi o zaposlitvi namestnika ali
pomočnika in k odpovedi njegove pogodbe s strani delodajalca mora dati soglasje
upravni odbor.
IX. RAČUNOVODSTVO, REVIDIRANJE, FINANČNO POSLOVANJE
27. člen
(1) Zavod vodi računovodstvo skladno z
zakonom, ki ureja gospodarske družbe, in slovenskimi računovodskimi standardi
ter pravilnikom o računovodstvu.
(2) Zaradi usklajevanja računovodskih
podatkov z državnim proračunom zavod vodi tudi posebno knjigovodsko evidenco
proračunskih prihodkov po načelu plačane realizacije.
28. člen
Zavod mora zagotoviti ločene knjigovodske
evidence za dejavnost javne gospodarske službe in za tržne dejavnosti v skladu
z merili, ki jih sprejme upravni odbor zavoda.
29. člen
Zavod mora imeti revidirane letne
računovodske izkaze. Pri reviziji se skladno s predpisi ugotavljajo tudi
namenskost, učinkovitost in racionalnost porabe proračunskih sredstev.
30. člen
(1) Zavod vodi svoje finančno
poslovanje v skladu z zakoni in poslovnofinančnimi načeli.
(2) Za skladnost finančnega poslovanja
zavoda s predpisi in poslovnofinančnimi načeli je poleg direktorja zavoda
posebno odgovoren zaposleni, ki skrbi za finančno poslovanje zavoda.
31. člen
Zavod mora ob sodelovanju s predstavniki upravljavca opraviti letni popis sredstev, ki jih ima v uporabi, ter ustanoviteljici pravočasno predložiti točne in resnične
podatke, potrebne za zaključek poslovnega leta. Podrobnejša navodila za izvedbo
letnega popisa se določijo z navodilom upravljavca.
32. člen
(1) Zavod mora pripraviti delovni
program in finančni načrt ob upoštevanju delitve dejavnosti iz 5. člena
tega odloka.
(2) Delovni programa in finančni načrt
zavoda morata vsebovati najmanj:
-      
program dela ločeno za gospodarsko javno službo in tržno dejavnost;
-      
načrt vzdrževanja stvarnega premoženja (redno, izredno, vlaganje v
obnovo in vlaganje v izboljšave);
-      
stanje kadrov in predstavitev kadrovske politike;
-      
načrt prihodkov in odhodkov ob upoštevanju delitve iz 5. člena tega
odloka;
-      
predlog načrta ravnanja s stvarnim premoženjem in
-      
druge podatke, potrebne za pripravo pogodbe iz drugega odstavka 11.
člena tega odloka.
(3) Obliko delovnega programa in
finančnega načrta zavod uskladi z upravljavcem.
33. člen
V ceniku iz tretjega in četrtega odstavka
11. člena tega odloka je treba pri oblikovanju cene storitev upoštevati stroške,
povezane z opravljanjem dejavnosti (izdatki za blago in storitve, vzdrževanje
itd.), ter pripadajoče stroške dela.
X. SPLOŠNI AKTI
34. člen
(1) Poleg statuta ima zavod še te
splošne akte:
-      
akt o notranji organizaciji in sistemizaciji delovnih mest,
-      
poslovnik o delu upravnega odbora,
-      
akte poslovne politike,
-      
pravilnik o računovodstvu,
-      
akt o varstvu pri delu,
-      
akt o poslovni skrivnosti in
-      
druge akte, ki jih določajo predpisi.
(2) Akte od prve do tretje alineje iz
prejšnjega odstavka sprejme upravni odbor, druge pa direktor zavoda.
XI. POSLOVNA SKRIVNOST
35. člen
Za poslovno skrivnost zavoda se štejejo
listine in podatki, ki jih zaradi njihove narave in pomena za poslovanje zavoda
ni dovoljeno sporočati, pošiljati ali dajati na vpogled nepooblaščenim osebam,
razen na način, predpisan z aktom zavoda.

Odlok o ustanovitvi Javnega gospodarskega
zavoda Protokolarne storitve Republike Slovenije (Uradni list RS, št. 54/12)
vsebuje naslednje prehodne in končne določbe:
»XII. PREHODNE IN KONČNE DOLOČBE
36. člen
Upravni odbor sprejme merila iz 28. člena
tega odloka najpozneje v treh mesecih po uveljavitvi tega odloka.
37. člen
Statut in splošni akti zavoda morajo biti z
odlokom usklajeni najpozneje do 1. januarja 2013. Do uskladitve se
uporabljajo obstoječi statut in splošni akti, če niso v nasprotju s tem
odlokom. Ob neskladju se uporablja ta odlok.
38. člen
Direktor zavoda mora predlagati vpis
spremembe odloka v sodni register.
39. člen
(1) Z dnem uveljavitve tega odloka
preneha veljati Odlok o ustanovitvi javnega gospodarskega zavoda protokolarne
storitve Republike Slovenije (Uradni list RS, št. 97/01 in 16/05).
(2) 23. člen odloka iz prejšnjega
odstavka se uporablja do 31. decembra 2012.
40. člen
Ta odlok začne veljati naslednji dan po
objavi v Uradnem listu Republike Slovenije, 11. in 13. člen pa se začneta
uporabljati 1. januarja 2013.«.

Odlok o spremembah in dopolnitvah Odloka o
ustanovitvi Javnega gospodarskega zavoda Protokolarne storitve Republike
Slovenije (Uradni list RS, št. 31/14) vsebuje naslednje prehodne in
končne določbe:
»PREHODNE IN KONČNE DOLOČBE
10. člen
Zavod in upravljavec sta dolžna skleniti
sporazum iz spremenjene prve alineje prvega odstavka 5. člena odloka v enem
mesecu po uveljavitvi tega odloka.
11. člen
Akti o notranji organizaciji in
sistemizaciji delovnih mest zavod uskladi s tem odlokom najpozneje v dveh
mesecih po uveljavitvi tega odloka.
12. člen
Ta odlok začne veljati naslednji dan po
objavi v Uradnem listu Republike Slovenije.«.

Odlok o spremembah Odloka o ustanovitvi
Javnega gospodarskega zavoda Protokolarne storitve Republike Slovenije (Uradni
list RS, št. 92/15)
vsebuje naslednji prehodni in končno določbo:
»PREHODNI IN KONČNA DOLOČBA 
8. člen 
Ustanoviteljica najkasneje do
31. decembra 2015 določi seznam osnovnih sredstev iz drugega odstavka
9. člena odloka in višino ustanoviteljskega vložka iz tretjega odstavka
9. člena odloka.
9. člen 
Spremenjena 12. in 13.a člen odloka se
začneta uporabljati 1. januarja 2016.
10. člen 
Ta odlok začne veljati naslednji dan po
objavi v Uradnem listu Republike Slovenije.«.