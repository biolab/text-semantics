I. SPLOŠNE DOLOČBE
1. člen
(vsebina)
Ta pravilnik določa klasifikacijo in kategorizacijo zalog in
virov trdnih mineralnih surovin, vsebino elaborata o zalogah in virih trdnih
mineralnih surovin, način vodenja evidence in hrambe podatkov o zalogah in
virih trdnih mineralnih surovin, potrjevanje elaboratov o klasifikaciji in
kategorizaciji zalog in virov trdnih mineralnih surovin ter izdelavo bilance
zalog in virov trdnih mineralnih surovin.
2. člen
(klasifikacija in kategorizacija zalog in virov trdnih
mineralnih surovin)
Klasifikacija in kategorizacija zalog in virov trdnih
mineralnih surovin sta postopka, s katerima se zaloge in viri trdnih mineralnih
surovin razvrstijo po izkoristljivosti in raziskanosti.
3. člen
(trdne mineralne surovine)
Trdne mineralne surovine v skladu s tem pravilnikom so:
1.     
antimon,
2.     
baker,
3.     
barit,
4.     
bentonit,
5.     
boksit – rdeči,
6.     
boksit – beli,
7.     
diatomejska prst,
8.     
fluorit,
9.     
fosfat,
10.  
glinenec,
11.  
grafit,
12.  
halojzit (halloysit),
13.  
hrizotilni azbest,
14.  
kaolin in ilit,
15.  
karbonatne surovine za kemično industrijo (dolomit, apnenec, kalcit in
kreda),
16.  
keramične in proti ognju odporne vrste gline,
17.  
kositer,
18.  
kremenov pesek in kremenov prod,
19.  
kremenove surovine – kremen, kvarcit, kremenovi peščenjaki in roženci,
20.  
kromit,
21.  
lojevec in pirofilit,
22.  
magnezit,
23.  
mangan,
24.  
molibden,
25.  
naravni kamen (okrasni arhitektonski kamen, arhitektonski gradbeni
kamen),
26.  
natrijeve soli,
27.  
nikelj in kobalt,
28.  
oljni (bituminozni) skrilavci,
29.  
opekarska glina, fliš in lapor za opekarstvo,
30.  
perlit,
31.  
premog (črni, rjavi in lignit),
32.  
prod in pesek,
33.  
sadra in anhidrit,
34.  
surovine za cementno industrijo (laporji in apnenci),
35.  
svinec in cink,
36.  
tehnični kamen (apnenec, dolomit, magmatske in metamorfne kamnine),
37.  
tuf,
38.  
uran,
39.  
volastonit (wollastonit, spremlja ga kalcit),
40.  
volfram,
41.  
zlato in druge plemenite kovine,
42.  
železo in
43.  
živo srebro.
4. člen
(način izvajanja pravilnika)
(1) Ugotavljanje in razvrščanje zalog in virov trdnih
mineralnih surovin v kategorije in razrede, izračun zalog in virov, določitev
vsebine elaborata o zalogah in virih, vodenje evidence, postopek za potrditev
zalog in virov ter vsebine bilanc o zalogah in virih trdnih mineralnih surovin
se izvajajo v skladu z II., III., IV. in V. poglavjem tega pravilnika, ki se
uporabljajo za vse trdne mineralne surovine (v nadaljnjem besedilu: mineralne
surovine).
(2) Ugotavljanje in razvrščanje zalog posameznih vrst
mineralnih surovin ter določitev njihove kakovosti in tehnoloških lastnosti se
izvajajo v skladu s Prilogo 1, ki je sestavni del tega pravilnika.
5. člen
(izrazi)
Izrazi, uporabljeni v tem pravilniku, pomenijo:
1.     
»bilančne zaloge« so zaloge, ki se lahko pri obstoječi stopnji znanosti,
tehnike, tehnologije in ekonomike gospodarno izkoriščajo, brez odštevanja
odkopnih in industrijskih izgub;
2.     
»geološke zaloge« so skupne zaloge in viri mineralnih surovin v
nahajališču ali v rudnem telesu, brez odštevanja odkopnih in industrijskih
izgub;
3.     
»geološko-ekonomska ocena« je ocena, s katero se določa bilančnost zalog
v nahajališčih, ki so v fazi raziskav;
4.     
»industrijske zaloge« so tiste količine odkopnih zalog, ki so zmanjšane
za izgube v procesih priprave, obogatitve in predelave mineralne surovine;
5.     
»kategorizacija zalog« je razvrstitev geoloških zalog na podlagi stopnje
raziskanosti nahajališča in poznavanja kakovosti mineralnih surovin v zaloge
kategorij A, B in C1 ter vire kategorij C2, D1
in D2;
6.     
»klasifikacija zalog« je razvrstitev zalog na podlagi tehnično-ekonomske
možnosti izkoriščanja v razrede: bilančne, pogojno bilančne in izvenbilančne
zaloge;
7.     
»nahajališče« je pridobivalni ali raziskovalni prostor;
8.     
»odkopne zaloge« so tiste količine bilančnih zalog, ki so zmanjšane za
izgube pri odkopavanju mineralne surovine;
9.     
»rudarski projekt« je rudarski projekt za pridobitev dovoljenja za
raziskovanje ali rudarski projekt za pridobitev koncesije za izkoriščanje,
izdelan v skladu z zakonom, ki ureja rudarstvo, in rudarski projekt za
izkoriščanje mineralnih surovin, izdelan v skladu z Zakonom o rudarstvu (Uradni
list RS, št. 56/99, 46/04 in 68/08);
10.  
»tehnično-ekonomska ocena« je ocena, s katero se določa bilančnost zalog
na nahajališčih, ki so v fazi izkoriščanja.
II. UGOTAVLJANJE STOPNJE RAZISKANOSTI NAHAJALIŠČ IN
RAZVRŠČANJE ZALOG IN VIROV MINERALNIH SUROVIN
1. Razvrstitev nahajališč na skupine in podskupine
6. člen
(razvrstitev nahajališč na skupine in podskupine)
(1) Nahajališča mineralnih surovin se razvrščajo v skupine in
podskupine na podlagi:
-       
velikosti, oblike in zapletenosti geoloških in rudnih teles;
-       
genetskega tipa nahajališča ali rudnega telesa;
-       
mineralne sestave in njenih značilnosti;
-       
načina porazdelitve koristnih surovin;
-       
tektonike;
-       
kakovosti mineralne surovine;
-       
hidrogeoloških značilnosti in
-       
inženirsko-geoloških značilnosti.
(2) Ugotavljanje in razvrščanje nahajališč posameznih
mineralnih surovin se izvajata v skladu s Prilogo 1 tega pravilnika, s katero
se urejata tudi ugotavljanje in razvrščanje njihovih zalog iz drugega odstavka
4. člena tega pravilnika.
(3) Glede na razvrstitev nahajališča v skupino in podskupino
se določata vrsta in potrebna gostota raziskovalnih del za ugotavljanje stopnje
raziskanosti in poznavanja nahajališča.
(4) Če za nahajališče ni ugotovljena stopnja poznavanja
katerega od elementov iz prvega odstavka tega člena, se uvrsti v naslednjo
nižjo skupino ali podskupino, čeprav po drugih elementih izpolnjuje pogoje za
uvrstitev v višjo skupino ali podskupino.
2. Stopnja raziskanosti nahajališča
7. člen
(ugotavljanje stopnje raziskanosti nahajališča)
(1) Stopnja raziskanosti nahajališča mineralnih surovin se
ugotavlja na podlagi poznavanja naslednjih njegovih značilnosti, ki
vključujejo:
a)    
geološko zgradbo in velikost nahajališča;
b)    
pripadnost nahajališča ali rudnega telesa določenemu genetskemu tipu ali
rudni formaciji;
c)    
mineralno in petrografsko sestavo ter strukturo in teksturo mineralne
surovine – granulometrijska sestava, način zraščanja koristnih mineralov,
mineralov jalovine in morebitne druge posebnosti;
č)    fizikalno-kemične in
fizikalno-mehanske značilnosti mineralne surovine in obdajajočih kamnin;
d)    
najnižje in srednje vsebnosti koristnih in škodljivih sestavin mineralne
surovine;
e)    
kemijske in tehnološke značilnosti mineralne surovine v zvezi z
možnostjo priprave, obogatitve in predelave;
f)     
prostorsko razporeditev različnih tipov mineralne surovine;
g)    
litofacialno sestavo in strukturno-tektonske značilnosti mineralne
surovine;
h)    
hidrogeološke značilnosti in režim podzemnih vodá;
i)      
inženirsko-geološke značilnosti, ki opredeljujejo pogoje za odkopavanje
in
j)      
kategorije in razrede zalog mineralne surovine.
(2) Poleg značilnosti iz prejšnjega odstavka se za
ugotavljanje stopnje raziskanosti nahajališča upoštevajo tudi druge značilnosti
nahajališča, če so pomembne za določitev pogojev odkopavanja ali za
klasifikacijo in kategorizacijo zalog in virov.
3. Raziskovanje nahajališča in določanje gostote raziskovalnih
del
8. člen
(raziskovanje nahajališča)
(1) Raziskovanje nahajališča mineralnih surovin se izvaja:
-       
z metodami geoloških, geofizikalnih, geokemičnih, hidrogeoloških in
inženirsko-geoloških raziskav;
-       
s površinskimi in podzemnimi raziskovalnimi rudarskimi deli;
-       
s površinskim in jamskim raziskovalnim vrtanjem, ali
-       
z vzorčenjem vseh raziskovalnih del za potrebe geoloških, kemičnih,
fizikalno-mehanskih, tehnoloških in drugih preiskav, ki so pomembne za
določitev kakovosti in uporabe mineralne surovine.
(2) Raziskovanje nahajališča mineralnih surovin se izvaja v
dveh fazah:
-       
1. faza: osnovne geološke raziskave,
-       
2. faza: podrobne geološke raziskave.
(3) Z osnovnimi geološkimi raziskavami se ugotavljajo viri
kategorij C2, D1 in D2 iz 19., 20. in 21.
člena tega pravilnika.
(4) S podrobnimi geološkimi raziskavami se ugotavljajo zaloge
kategorij A, B in C1 iz 15., 16. in 17. člena tega pravilnika.
9. člen
(določanje gostote raziskovalnih del)
Gostota raziskovalnih del se določi glede na zapletenost
geološke zgradbe, stopnjo in način spremenljivosti posameznih geoloških
elementov ter glede na velikost in obliko nahajališča.
(2) Za vsako posamezno mineralno surovino so v Prilogi 1 tega
pravilnika določene vrste raziskovalnih del po skupinah in podskupinah
nahajališč ali rudnih teles. Določene so tudi največje razdalje med
raziskovalnimi deli, s katerimi je zagotovljeno ugotavljanje razsežnosti
nahajališča ali rudnega telesa ter ugotavljanje in izračun zalog kategorij A, B
in C1 iz 15., 16. in 17. člena tega pravilnika.
(3) Ne glede na prejšnji odstavek je dovoljeno odstopanje
glede posameznih vrst raziskovalnih del ali največjih razdalj med
raziskovalnimi deli:
-       
kadar se z geostatističnimi metodami in drugimi metodami ugotovi, da bi
vrsta predpisanih raziskovalnih del ali največjih razdalj med raziskovalnimi
deli povzročila nesmotrno porabo sredstev ali občutno podaljšanje trajanja
raziskav;
-       
kadar je zaradi različnih namenov izkoriščanja iste mineralne surovine
potrebna različna stopnja raziskanosti nahajališča ali poznavanja lastnosti
mineralne surovine;
-       
kadar nahajališča zaradi njegovih posebnosti ni mogoče uvrstiti v nobeno
skupino ali podskupino, ali
-       
kadar že obstajajo predhodno izvedena raziskovalna in rudarska dela.
(4) Odstopanja iz prejšnjega odstavka morajo ostati v mejah
največje dopustne napake ali v mejah verjetnosti ugotovitve zalog kategorij A,
B in C1 v skladu z 31. členom tega pravilnika.
10. člen
(ugotavljanje raziskanosti mineralne surovine z
raziskovalnim vrtanjem)
(1) Pri ugotavljanju raziskanosti mineralne surovine z
raziskovalnim vrtanjem mora odstotek pridobljenega jedra znašati:
-       
najmanj 75 % jedra iz vsakega dolžinskega intervala vrtanja skozi
mineralno surovino;
-       
najmanj 70 % jedra, če je bila opravljena karotaža vrtine.
(2) Glede na kategorijo zalog in virov, velikost nahajališča,
namen uporabe in fizikalno-mehanske lastnosti mineralne surovine je lahko v
skladu s Prilogo 1 tega pravilnika odstotek dobljenega jedra različen od
vrednosti, navedene v prejšnjem odstavku tega člena.
(3) Odklon raziskovalne vrtine se meri:
-       
pri vertikalnih raziskovalnih vrtinah, globljih od 300 m, praviloma na
vsakih 100 m globine;
-       
pri poševnih in horizontalnih vrtinah, daljših od 50 m, na vsakih
nadaljnjih 25 m dolžine.
4. Določanje kakovosti in tehnoloških značilnosti mineralne
surovine
11. člen
(način določanja kakovosti mineralne surovine v nahajališču)
(1) Kakovost mineralne surovine v nahajališču se določa z
vzorčenjem in nato s preiskavami odvzetih vzorcev.
(2) Za vsako nahajališče se preizkusno določa najprimernejša
metoda vzorčenja, ki ustreza zadevnim naravnim razmeram.
12. člen
(določanje kakovosti mineralne surovine)
(1) Kakovost mineralne surovine se določa z laboratorijskimi
preiskavami, ki v popolnosti določajo najpomembnejše značilnosti koristnih in
škodljivih sestavin mineralne surovine in so pomembne za njena racionalno
izkoriščanje in uporabnost.
(2) Kakovost mineralne surovine se določa:
-       
s kemičnimi, fizikalno-kemičnimi, fizikalno-mehanskimi, mineraloškimi,
petrološkimi in drugimi preiskavami v laboratoriju in meritvami na terenu, ali
-       
s polindustrijskimi in industrijskimi preizkusi za določitev tehnoloških
lastnosti mineralne surovine.
(3) Preiskave mineralne surovine se izvajajo v skladu z
veljavnimi slovenskimi standardi, ki urejajo preiskave mineralnih surovin.
(4) Rezultati preiskav mineralne surovine se podajajo za
koristno surovino v naravnem stanju in njene posamezne sestavine ali frakcije
po veljavnih slovenskih standardih, ki urejajo preiskave mineralnih surovin.
(5) Prostorninska masa se določa v naravnem stanju za vsako
vrsto mineralne surovine, za katero se zaloge posebej izračunajo.
13. člen
(določanje tehnoloških lastnosti mineralne surovine)
(1) Preiskave tehnoloških lastnosti mineralne surovine se
opravljajo z laboratorijskimi preiskavami ter polindustrijskimi in
industrijskimi preizkusi na reprezentativnih vzorcih.
(2) Za zaloge kategorij A in B se tehnološke lastnosti
mineralne surovine ugotavljajo s preiskavami v laboratorijskem ali
polindustrijskem obsegu.
(3) Če je bila za kakšno rudno telo opravljena tehnološka
preiskava mineralne surovine v industrijskem ali polindustrijskem obsegu in je
v praksi potrjeno, da med njim in drugimi rudnimi telesi v istem nahajališču ni
pomembnih razlik glede mineralnih in kemičnih značilnosti mineralne surovine,
zadoščajo za preostala rudna telesa v istem nahajališču tehnološke preiskave v
laboratorijskem obsegu.
(4) Za zaloge kategorije C1 se tehnološke
lastnosti mineralne surovine ugotavljajo s preiskavami v laboratorijskem
obsegu. Če so v nahajališču zaloge mineralnih surovin višjih kategorij, ki so
tehnološko že preiskane, za zaloge kategorije C1 niso potrebne
posebne tehnološke preiskave.
(5) Če je v nahajališču zastopanih več naravnih tipov in vrst
mineralnih surovin, se tehnološke preiskave opravljajo za vsak tip posebej.
5. Razvrščanje zalog in virov mineralnih surovin
14. člen
(razvrščanje geoloških zalog)
(1) Geološke zaloge se v odvisnosti od stopnje raziskanosti
in poznavanja kakovosti mineralne surovine razvrščajo v:
-       
zaloge, ki se glede na stopnjo raziskanosti delijo na:
1.     
kategorijo A ‒ dokazane zaloge;
2.     
kategorijo B ‒ raziskane zaloge;
3.     
kategorijo C1 ‒ manj raziskane zaloge;
-       
vire, ki se glede na stopnjo raziskanosti delijo na:
1.     
kategorijo C2 ‒ perspektivni viri;
2.     
kategorijo D1 ‒ pričakovani viri;
3.     
kategorijo D2 ‒ predpostavljeni viri.
(2) Glede na tehnično-ekonomske možnosti izkoriščanja se
zaloge razvrščajo v razrede: bilančne, pogojno bilančne in izvenbilančne
zaloge. Viri mineralnih surovin kategorij C2, D1 in D2
se ne razvrščajo v razrede.
(3) Bilančne zaloge, zmanjšane za izgube pri odkopavanju, so
odkopne zaloge.
(4) Odkopne zaloge, zmanjšane za izgube med industrijskimi
procesi (priprava, obogatitev in predelava mineralne surovine), so industrijske
zaloge.
(5) Razvrstitev geoloških zalog je prikazana s shemo v
Prilogi 2, ki je sestavni del tega pravilnika.
5.1 Kategorizacija zalog in virov mineralnih surovin
5.1.1 Zaloge mineralnih surovin
15. člen
(zaloge kategorije A)
(1) V zaloge kategorije A se uvrščajo količine mineralnih
surovin v nahajališču, pri katerih so:
1.     
z neposrednim opazovanjem, opravljenimi rudarskimi deli ali z
raziskovalnimi vrtinami v celoti ugotovljeni:
- 
pogoji nastanka;
- 
lega in razprostranjenost;
- 
velikost, oblika in zgradba;
- 
koristne mineralne snovi in njihovo medsebojno razmerje, in
- 
prostorska razporeditev v nahajališču ali rudnem telesu;
2.     
v celoti ugotovljene kakovost in tehnološke lastnosti za potrebe
priprave, obogatitve in predelave mineralne surovine;
3.     
v celoti ugotovljeni različki iste vrste mineralne surovine za različne
industrijske namene, njihovo medsebojno razmerje in prostorska razporeditev;
4.     
določene meje med koristno surovino in jalovino, in
5.     
pojasnjeni tektonski, hidrogeološki, inženirsko-geološki in drugi
naravni pogoji v tolikšnem obsegu, da je mogoče določiti metode za izkoriščanje
mineralne surovine.
(2) Pri zalogah kategorije A ekstrapolacija ni dovoljena,
razen v nahajališčih enostavne geološke zgradbe in enakomerne sestave, ki se
izkoriščajo že več let in imajo odprte velike površine.
16. člen
(zaloge kategorije B)
(1) V zaloge kategorije B se uvrščajo količine mineralnih
surovin v nahajališču, pri katerih so:
1.     
z neposrednim opazovanjem, opravljenimi raziskovalnimi deli ali z
raziskovalnim vrtanjem znani in ugotovljeni:
- 
pogoji nastanka;
- 
lega in razprostranjenost;
- 
velikost, oblika in zgradba;
- 
koristne mineralne snovi in njihovo medsebojno razmerje in
- 
prostorska razporeditev v nahajališču ali rudnem telesu;
2.     
ugotovljene glavne značilnosti kakovosti in glavne tehnološke lastnosti
za potrebe priprave, obogatitve in predelave mineralne surovine;
3.     
ugotovljeni različki iste vrste mineralne surovine za različne
industrijske namene, brez podrobnega ugotavljanja prostorske razporeditve za
vsak različek mineralne surovine;
4.     
ugotovljena razmerja ter narava jalovih in izvenbilančnih delov rudnega
telesa, brez podrobnega ugotavljanja njihovih mej, in
5.     
ugotovljeni tektonski, hidrogeološki, inženirsko-geološki in drugi
naravni pogoji v obsegu, ki omogoča, da se oceni način izkoriščanja mineralne
surovine.
(2) Pri zalogah kategorije B je ekstrapolacija dovoljena.
Stopnja dovoljene ekstrapolacije je določena za posamezne mineralne surovine in
je navedena v Prilogi 1 tega pravilnika.
17. člen
(zaloge kategorije C1)
(1) V zaloge kategorije C1 se uvrščajo količine mineralnih
surovin v nahajališču, pri katerih so delno:
1.     
ugotovljeni pogoji nastanka, lega in razprostranjenost ter velikost,
oblika in zgradba nahajališča, koristna mineralna surovina in njena prostorska
razporeditev;
2.     
ugotovljene glavne značilnosti kakovosti in glavne tehnološke lastnosti
za pripravo, obogatitev in predelavo mineralne surovine;
3.     
ugotovljeni različki iste vrste mineralne surovine za različne
industrijske namene in
4.     
ugotovljeni tektonski, hidrogeološki, inženirsko-geološki in drugi
naravni pogoji za izkoriščanje mineralne surovine.
(2) Pri zalogah kategorije C1 je ekstrapolacija
dovoljena. Stopnja dovoljene ekstrapolacije je določena za posamezne mineralne
surovine in je navedena v Prilogi 1 tega pravilnika.
18. člen
(namen zalog)
Zaloge kategorij A, B in C1 so podlaga za
odločitev investitorja o odprtju rudnika in za izdelavo osnovnega koncepta
odprtja rudnika v okviru rudarskega projekta za pridobitev koncesije za
izkoriščanje. Pri rudnikih v obratovanju so zaloge kategorij A, B in C1
podlaga za izdelavo investicijskega programa in načrtovanje nadaljnjega
obratovanja rudnika.
5.1.2 Viri mineralnih surovin
19. člen
(viri kategorije C2)
(1) V vire kategorije C2 se uvrščajo količine
mineralnih surovin, pri katerih so pogoji nastanka, velikost, oblika in lega
določeni po geoloških in geofizikalnih podatkih ter delno raziskani z
raziskovalnimi deli ali določeni po analogiji z znanimi deli nahajališča.
Kakovost mineralne surovine je določena s preiskavami vzorcev in po podatkih iz
najbližjih raziskanih rudnih teles.
(2) Viri kategorije C2 pripadajo delom
nahajališča, ki niso dovolj raziskani, da bi omogočili uvrstitev v zaloge, ali
so nadaljevanje raziskanih delov nahajališča.
20. člen
(viri kategorije D1)
(1) V vire kategorije D1 se uvrščajo količine mineralnih
surovin, ki se domnevajo po opravljeni analizi splošnih geoloških razmer in
primerjanju podatkov iz raziskovalnih in rudarskih del na sosednjem območju.
(2) Viri kategorije D1 so v neraziskanih delih
znanih rudnih polj ali v delih, ki so podaljšek raziskanih delov nahajališča.
21. člen
(viri kategorije D2)
(1) V vire kategorije D2 se uvrščajo
predpostavljeni viri na območju, na katerem niso bila odkrita ne nahajališča ne
pojavi mineralnih surovin, vendar je mogoče njihov obstoj domnevati. V vire kategorije
D2 se uvrščajo količine mineralnih surovin, ki se domnevajo po
podatkih o geološkem razvoju in posebnostih geološke zgradbe nekega ozemlja,
pridobljenih s kompleksnimi geološkimi, geofizikalnimi in geokemičnimi
raziskavami in preiskavami ter z analizo litološko-stratigrafskih,
mineraloških, petroloških, strukturno-tektonskih, paleogeografskih in drugih
dejstev, ki opredeljujejo pogoje za pojavljanje mineralne surovine.
(2) Viri kategorije D2 se ugotavljajo z analogijo
z isto geološko formacijo ter s statističnimi in analitično-sintetičnimi
metodami. Poleg tega je mogoče o virih kategorije D2 na neraziskanih
območjih domnevati tudi z analogijo po parametrih, ki so bili ugotovljeni na
raziskanih območjih z enakimi ali podobnimi genetskimi značilnostmi.
22. člen
(namen virov)
(1) Viri kategorij D1 in D2 so podlaga
za načrtovanje osnovnih geoloških raziskav na širšem območju.
(2) Viri kategorij C2 so podlaga za nadaljevanje
osnovnih geoloških raziskav na ožjem območju.
(3) Viri kategorij D1 in D2 se od virov
kategorije C2 razlikujejo po tem, da se parametri za oceno virov
kategorij D1 in D2 domnevajo in so določeni posredno.
5.2 Klasifikacija zalog mineralnih surovin
23. člen
(parametri pri klasificiranju)
Pri klasificiranju zalog mineralnih surovin v razrede se
upoštevajo:
1.     
genetski parametri – nastanek, potencialnost nahajališča in njegovega
širšega območja;
2.     
znanstveno-tehnični napredek in spremembe na trgu ter druge
tehnično-gospodarske razmere lahko vplivajo, da se en razred zalog
preklasificira v drugega;
3.     
geološki parametri – vrsta mineralne surovine, vrsta nahajališča (lega,
velikost, oblika in zgradba), količina zalog mineralnih surovin, vsebina
koristnih mineralnih snovi in njihova prostorska razporeditev, tektonika,
hidrogeološke, inženirsko-geološke razmere in druge geološke razmere
nahajališča;
4.     
tehnični parametri – dostopnost nahajališča, način odpiranja
nahajališča, pridobivanja, priprave, obogatitve in predelave mineralne
surovine, odkopne in industrijske izgube, časovno obdobje izkoriščanja, transport,
preskrba z vodo in energijo ter drugo;
5.     
tehnološki parametri – parametri, ki vplivajo na pripravo, obogatitev in
predelavo mineralne surovine;
6.     
ekonomski parametri – cena mineralne surovine na trgu, stroški
odpiranja, pridobivanja, stroški priprave, obogatitve in predelave mineralne
surovine, stroški odkupa zemljišč, stroški sanacije površin po končanem
izkoriščanju, interna stopnja donosa in drugo;
7.     
omejitveni parametri – prostorske in okoljske omejitve;
8.     
pridobitev vseh predpisanih dovoljenj in druge dokumentacije, in
9.     
drugi parametri – razvoj regije, občine, kraja, socialni vidiki,
strateške potrebe in drugo.
24. člen
(bilančne zaloge)
(1) Ekonomičnost izkoriščanja bilančnih zalog mora biti v
skladu s trenutnim stanjem znanosti, tehnike, tehnologije in ekonomike. Za
različne vrste mineralnih surovin ter različne genetske in industrijske tipe
nahajališč istih mineralnih surovin je ekonomičnost lahko različna, odvisno od
genetskih, geoloških, tehničnih, tehnoloških, ekonomski, omejitvenih in drugih
parametrov.
(2) Ekonomičnost izkoriščanja bilančnih zalog mineralnih
surovin se lahko v posameznih primerih ocenjuje z analogijo (primerljivostjo).
(3) Pri ugotavljanju bilančnih zalog osnovne mineralne
surovine se ugotovijo tudi druge vrste mineralnih surovin v nahajališču ali
rudnem telesu, ki jih je mogoče ekonomično izkoristiti. Ugotovijo se posamezne
mineralne surovine, ki so v talnini, krovnini ali v bokih rudnih teles in jih
je mogoče ekonomično izkoristiti.
(4) Za nahajališča v izkoriščanju se odkopne izgube mineralne
surovine določajo na podlagi izkušenj in podatkov geoloških raziskav ter
odkopavanja. Industrijske izgube se določajo na podlagi podatkov priprave,
obogatitve in predelave mineralne surovine. Pri odpiranju novih nahajališč se
te izgube ocenjujejo glede na podatke geoloških raziskav ali po analogiji z
obstoječimi nahajališči.
25. člen
(pogojno bilančne zaloge)
Pogojno bilančne zaloge so zaloge, ki jih trenutno zaradi
nekaterih omejitev ni mogoče izkoriščati, vendar se zanje utemeljeno pričakuje,
da bodo v doglednem obdobju postale bilančne.
26. člen
(izvenbilančne zaloge)
(1) Izvenbilančne zaloge so zaloge, ki jih ni mogoče
ekonomično niti smotrno izkoriščati, običajno zaradi:
-       
premajhne količine mineralnih surovin;
-       
premajhne debeline sloja mineralnih surovin;
-       
prevelike globine rudnega telesa;
-       
premajhne vsebnosti koristnih sestavin mineralnih surovin;
-       
prevelike vsebnosti škodljivih sestavin mineralnih surovin;
-       
prezahtevne tehnologije priprave, obogatitve in predelave v oteženih
rudarsko-tehničnih in hidrogeoloških razmerah, ker so zaloge na varovanih
območjih in v varnostnih stebrih (bližina objektov, vodotokov in drugo) ali
-       
neugodnih gospodarskih in tržnih razmer.
(2) Med izvenbilančne zaloge se uvrščajo tudi zaloge
mineralnih surovin, pri katerih bi zaradi njihovega pridobivanja čezmerno
obremenjevali okolje, brez možnosti sanacije in zaščite v mejah ekonomičnosti.
Izvenbilančne zaloge delimo na:
-       
izvenbilančne zaloge zaradi naravnih razmer in
-       
izvenbilančne zaloge zaradi tehnično-ekonomskih razmer.
6. Geološko-ekonomska in tehnično-ekonomska ocena zalog
mineralnih surovin
27. člen
(vrste ocene)
Bilančnost zalog mineralnih surovin v nahajališčih (v celoti
ali njihovih delov ali rudnih teles) se ugotavlja:
-       
z geološko-ekonomsko oceno za nahajališča, ki so v fazi raziskav
(raziskovalni prostori), ali
-       
s tehnično-ekonomsko oceno za nahajališča, ki se izkoriščajo
(pridobivalni prostori).
28. člen
(geološko-ekonomska ocena)
(1) Geološko-ekonomska ocena se izdela za raziskovalne
prostore. Vsebuje analizo in oceno parametrov v skladu s 23. členom tega
pravilnika.
(2) Geološko-ekonomska ocena nahajališča se izdela za
ugotavljanje pogojno bilančnih in izvenbilančnih zalog mineralne surovine in za
izdelavo investicijsko-tehnične dokumentacije za odpiranje rudnikov.
29. člen
(tehnično-ekonomska ocena)
(1) Tehnično-ekonomska ocena se izdela za pridobivalne
prostore. Vsebuje analizo in oceno parametrov v skladu s 23. členom tega pravilnika.
(2) Tehnično-ekonomska ocena nahajališča se izdela za
ugotavljanje bilančnih, pogojno bilančnih in izvenbilančnih zalog mineralne
surovine in zajema oceno ekonomičnosti pridobivanja, priprave, obogatitve in
predelave mineralne surovine pri tekočem obratovanju in razvoju rudnika.
7. Izračun zalog in virov mineralnih surovin
30. člen
(način izračuna zalog in virov)
Zaloge in viri mineralnih surovin se izračunajo z metodami,
ki zagotavljajo zadostno natančnost izračuna. Če zaloge in viri niso izračunani
po metodi vzporednih grafičnih prerezov, mora biti v elaboratu priložen
verifikacijski izračun zalog in virov po metodi vzporednih grafičnih prerezov.
Usmeritev grafičnih prerezov nahajališča na površini mora upoštevati mrežo
raziskovalnih del, odprta rudarska dela ter obliko raziskovalnega ali
pridobivalnega prostora in rudnega telesa.
31. člen
(dopustnost napak pri izračunu zalog)
Največja dovoljena napaka pri
izračunu zalog kategorij A, B in C1 ter verjetnost izračuna znašata:


Kategorija

Dovoljena napaka (v %)

Verjetnost (v %)


A

±15

85


B

±30

70


C1

±50

50


III. VSEBINA ELEBORATA O ZALOGAH IN VIRIH MINERALNIH SUROVIN
32. člen
(elaborat o zalogah in virih mineralnih surovin)
(1) Izračunane zaloge in viri mineralnih surovin ter njihova
klasifikacija in kategorizacija so navedeni v elaboratu o klasifikaciji in
kategorizaciji izračunanih zalog in virov določene vrste mineralnih surovin (v
nadaljnjem besedilu: elaborat).
(2) Elaborat se izdela za vsak raziskovalni ali pridobivalni
prostor. Če je nosilec rudarske pravice v osnovnem pridobivalnem prostoru in
njegovi širitvi isti (meje prostorov se stikajo), se izdela enoten elaborat.
Zaloge in viri se izračunajo ločeno za vsak pridobivalni ali raziskovalni
prostor ter za vsako vrsto mineralne surovine posebej, glede na stanje 31.
decembra preteklega leta. Za pridobivalni prostor se izdela elaborat na pet
let, za raziskovalni prostor pa v roku, določenem z dovoljenjem za
raziskovanje.
(3) Bilančne zaloge so lahko le zaloge v pridobivalnih
prostorih v delih, kjer je izkoriščanje odobreno:
-       
s potrjenim rudarskim projektom;
-       
s koncesijo, izdano do 31. 12. 2010, ali
-       
z dovoljenjem za izkoriščanje mineralnih surovin, izdanim v skladu z
Zakonom o rudarstvu (Uradni list RS, št. 98/04 – uradno prečiščeno besedilo,
68/08 in 61/10 – ZRud-1).
(4) Preostale zaloge v pridobivalnih prostorih in zaloge v
raziskovalnih prostorih so pogojno bilančne ali izvenbilančne.
(5) Pri izračunu zalog mora biti ob meji pridobivalnega ali
raziskovalnega prostora upoštevan petmetrski varnostni pas, v katerem so zaloge
izvenbilančne. Varnostnega pasu ni treba upoštevati, kadar je nosilec rudarske
pravice lastnik sosednjega zemljišča ali ima pravico izvajati rudarska dela na
podlagi pisnega sporazuma z lastnikom zemljišča, na katerem je podpis lastnika
zemljišča overjen. Varnostnega pasu prav tako ni treba upoštevati, kadar se
meji dveh pridobivalnih prostorov stikata.
(6) Za izračun bilančnih, pogojno bilančnih in izvenbilančnih
zalog in virov se upoštevata naklon končne brežine kopa in najnižja kota
odkopavanja, ki ju določa potrjen rudarski projekt.
(7) Elaborat obsega:
-       
naslovno stran (naslov elaborata z vrsto mineralne surovine, za katero
je podeljena rudarska pravica, in z imenom raziskovalnega ali pridobivalnega
prostora, datum stanja zalog in virov, ime in naslov nosilca rudarske pravice
ali naročnika, ime in naslov pravne ali fizične osebe, ki je izdelala elaborat,
ter ime in podpis avtorja elaborata, datum in kraj izdelave elaborata ter
arhivska številka), ki jo podpiše in žigosa pravna ali fizična oseba, ki je
izdelala elaborat;
-       
kazalo vsebine elaborata in seznam prilog;
-       
besedilni del (besedilo in besedilne priloge);
-       
grafični del, in
-       
dokumentacijsko gradivo.
(8) Elaborat lahko izdela pravna ali fizična oseba s
potrdilom o izpolnjevanju predpisanih zahtev za opravljanje dejavnosti
izdelovanja rudarske tehnične dokumentacije, rudarske tehnične dokumentacije –
geološki del ali geološke dokumentacije v rudarstvu, ki ga je izdala pristojna
rudarska inšpekcija.
(9) Avtor elaborata je lahko oseba, ki je v imenik
pooblaščenih oseb v rudarstvu vpisana kot odgovorni rudarski projektant ali
odgovorni rudarski projektant – geološki del.
(10) Pregledovalec elaborata je lahko oseba, ki je v imenik
pooblaščenih oseb v rudarstvu vpisana kot odgovorni rudarski revident ali
odgovorni rudarski revident – geološki del.
33. člen
(vsebina besedilnega dela elaborata)
(1) Poglavja besedilnega dela elaborata so:
1.     
Uvod
1.1. Osnovni cilj in namen izdelave
elaborata, navedba nosilca rudarske pravice 
1.2. Polno
ime in sedež pravne ali fizične osebe (naslov), ki je izdelala elaborat, ter
seznam avtorja in sodelavcev izdelave elaborata z navedbo njihove kvalifikacije
1.3. Datum izdelave elaborata 
1.4. Datum stanja izračuna zalog in virov 
2.     
Osnovni podatki o nahajališču
2.1. Geografski opis, lega in velikost
nahajališča 
2.2. Podatki o raziskovalnem ali
pridobivalnem prostoru 
2.3. Podatki o rudarski pravici in rudarskem
projektu 
2.4. Podatki
o predhodnem izračunu zalog in virov in pojasnilo primerjave z zalogami in viri
iz predmetnega elaborata 
3.     
Zgodovina dosedanjih raziskav
4.     
Geološke raziskave nahajališča in laboratorijske preiskave mineralne
surovine, izvedene od predhodno potrjenega elaborata
5.     
Geologija nahajališča
5.1. Geološka zgradba nahajališča in bližnje
okolice 
5.2. Opis rudnih teles, geneza in tektonika
nahajališča 
6.     
Hidrogeološke značilnosti nahajališča
7.     
Inženirsko-geološke značilnosti nahajališča
8.     
Kakovost mineralne surovine in njena uporabnost
9.     
Vplivi obratovanja rudnika na okolje
10.  
Izračun zalog in virov
10.1.    Metoda in način izračuna zalog in
virov 
10.2.    Kriterij kategorizacije zalog in
virov 
10.3.    Kriterij klasifikacije zalog 
10.4.    Pregled
geoloških zalog po kategorijah in razredih, prikaz odkopnih in industrijskih
zalog ter prikaz odkopnih, industrijskih in drugih izgub 
11.  
Geološko-ekonomska ali tehnično-ekonomska ocena nahajališča
11.1.    Genetske,
geološke, tehnične, tehnološke, ekonomske in druge razmere ter omejitve 
11.2.    Vrednostna ocena nahajališča,
ločeno za raziskovalni in za pridobivalni prostor 
12.  
Rekapitulacija zalog in virov-tabelarni pregled
13.  
Sklepne ugotovitve
(2) Besedilne priloge so:
1.     
projektna naloga o izdelavi elaborata;
2.     
odločba o registraciji nosilca rudarske pravice;
3.     
odločba o registraciji pravne ali fizične osebe, ki je izdelala
elaborat, in potrdilo rudarske inšpekcije o izpolnjevanju pogojev;
4.     
potrdilo, da avtor elaborata izpolnjuje zahteve;
5.     
izjava o izvedenem strokovnem pregledu elaborata;
6.     
potrdilo, da pregledovalec elaborata izpolnjuje zahteve;
7.     
do sedaj veljavno potrdilo o potrjenih zalogah na obravnavanem prostoru;
8.     
koncesijska pogodba za izkoriščanje mineralne surovine ali dovoljenje za
raziskovanje;
9.     
kopija naslovne strani potrjenega rudarskega projekta za pridobitev
dovoljenja za raziskovanje ali koncesije za izkoriščanje. V primeru koncesije,
izdane do 31. 12. 2010, pa odločba za izkoriščanje mineralne surovine;
10.  
seznam uporabljene literature, strokovne dokumentacije in upoštevanih
predpisov;
11.  
obrazci MS1, MS2 in MS3, ki so določeni v Prilogi 3, ki je sestavni del
tega pravilnika. Obrazci MS1, MS2 in MS3 se izdelajo ločeno za vsak
raziskovalni ali pridobivalni prostor. Obrazcu MS2 se priloži izris karte
prostora iz rudarske knjige (v formatu pdf). Obrazec MS3 se izdela za vsako
mineralno surovino posebej. Obrazca MS1 in MS2 podpiše odgovorna oseba nosilca
rudarske pravice in ju potrdi z žigom. Obrazec MS3 podpišeta odgovorna oseba
nosilca rudarske pravice in avtor elaborata ter ga potrdita z žigom;
12.  
kopija strani iz potrjenega rudarskega projekta, na katerih so navedene
tehnične omejitve pridobivanja (naklon končne brežine kopa, najnižja kota
odkopavanja), in kopija naslovne strani tega rudarskega projekta.
(3) Poglavja in priloge besedilnega dela elaborata si morajo
slediti v enakem vrstnem redu, kot so navedeni v tem členu.
34. člen
(vsebina grafičnega dela elaborata)
(1) Grafični del elaborata obsega:
1.     
pregledno topografsko karto z označenimi raziskovalnimi ali
pridobivalnimi prostori v merilu do 1:50 000;
2.     
pregledno geološko karto širšega območja nahajališča v merilu do 1:25
000;
3.     
geološke karte jamskih horizontov v primeru podzemnega pridobivanja
mineralne surovine;
4.     
geodetski načrt nahajališča z vrisanimi mejami raziskovalnih ali
pridobivalnih prostorov in površinskimi in jamskimi pridobivalnimi deli ter
katastrom v merilu do 1:1 000 s certifikatom izdelave;
5.     
geološko karto nahajališča, z mejami raziskovalnih ali pridobivalnih
prostorov in površinskimi in jamskimi pridobivalnimi deli, katastrom, z
omejitvami klasificiranih in kategoriziranih zalog in virov, s prerezi in bloki
za izračun zalog in virov ter z raziskovalnimi deli (vrtine, izkopi (razkopi)
in mesta vzorčenja) v merilu do 1:1 000;
6.     
vzporedne geološke prereze skozi nahajališče z oznakami in navedbo
velikosti površine klasificiranih in kategoriziranih zalog in virov ter z
vrisanimi raziskovalnimi deli in z mejami raziskovalnih ali pridobivalnih
prostorov v merilu do 1:1 000;
7.     
vzdolžni kontrolni geološki prerez z označenimi omejitvami posameznih
zalog in virov z vrisanimi raziskovalnimi deli in z mejami raziskovalnih ali
pridobivalnih prostorov v merilu do 1:1 000, in
8.     
karto končnega stanja pridobivanja mineralne surovine iz potrjenega
rudarskega projekta v primeru površinskega pridobivanja.
(2) Za nahajališča večjih razsežnosti (več kot 2 km2)
se lahko grafični del elaborata izdela v manjšem, a smiselnem merilu, kot ga
določa prvi odstavek tega člena.
35. člen
(vsebina dokumentacijskega gradiva elaborata)
Dokumentacijsko gradivo elaborata obsega:
1.     
prereze raziskovalnih vrtin in jamskih rudarskih del;
2.     
rezultate laboratorijskih preiskav;
3.     
rezultate opravljenih preiskav polindustrijskih in industrijskih
vzorcev;
4.     
rezultate inženirsko-geoloških raziskav in geomehanskih preiskav;
5.     
tabele izračunov zalog in virov, ločeno za vsak raziskovalni ali
pridobivalni prostor, po posameznih blokih za vsako kategorijo in razred
posebej in za vsako vrsto mineralne surovine posebej, in
6.     
izpisek iz zemljiške knjige ali pisni sporazum med nosilcem rudarske
pravice in lastnikom zemljišča, iz katerega izhaja, da ima nosilec rudarske
pravice pravico izvajati rudarska dela, in na katerem je overjen podpis
lastnika zemljišča.
36. člen
(dopustne izjeme)
Ne glede na drugi odstavek 32. člena se lahko za pridobivalne
prostore, v katerih se pridobivajo prod, pesek in tehnični kamen s površinskim
izkoriščanjem in letnim odkopom do 5 000 m3 v raščenem stanju, ter naravni
kamen, ki se v površinskih kopih pridobiva občasno, elaborat izdela na deset
let.
37. člen
(oblika elaborata)
Elaborat se sestavi po predpisanem zaporedju vsebine,
navedene v tem pravilniku, listi pa se vežejo z državno vrvico.
IV. EVIDENCA IN NAČIN VODENJA PODATKOV O ZALOGAH IN VIRIH
MINERALNIH SUROVIN
38. člen
(evidenčna knjiga o mineralnih surovinah)
(1) Nosilci rudarske pravice začnejo voditi evidenčno knjigo
o zalogah in virih in raziskavah mineralne surovine (v nadaljnjem besedilu:
evidenčna knjiga) takoj po pridobitvi dovoljenja za raziskovanje ali podpisu
koncesijske pogodbe za izkoriščanje. Evidenčna knjiga se vodi na obrazcih MS1,
MS2 in MS3, ki so v Prilogi 3 tega pravilnika.
(2) Evidenčna knjiga mora biti v obliki registratorja formata
A4.
39. člen
(vodenje evidenčne knjige)
(1) Obrazec z označbo MS1 iz Priloge 3 tega pravilnika
izpolni nosilec rudarske pravice, ko začne voditi evidenčno knjigo. V njem
vpiše podatke o svojem sedežu in vrsti rudarske pravice, ime, občino in
površino raziskovalnega ali pridobivalnega prostora, številko in datum
dovoljenja za raziskovanje ali številko in datum koncesijske pogodbe, čas
trajanja, vrsto mineralne surovine, način izkoriščanja, sestavine mineralne
surovine, ki se uporabljajo, in sestavine mineralne surovine, ki se ne
uporabljajo. Če se podatki spremenijo, izpolni in podpiše nov obrazec in ga
vloži v evidenčno knjigo za prejšnjim.
(2) V obrazec z označbo MS2 iz Priloge 3 tega pravilnika
nosilec rudarske pravice vpiše ime raziskovalnega ali pridobivalnega prostora,
vriše skico površine raziskovalnega prostora na podlagi dovoljenja za
raziskovanje ali pridobivalnega prostora na podlagi koncesije za izkoriščanje
ter izdela legendo. Če se površina raziskovalnega ali pridobivalnega prostora
spremeni, izpolni in podpiše nov obrazec in ga vloži v evidenčno knjigo za
prejšnjim.
(3) V obrazec z označbo MS3 iz Priloge 3 tega pravilnika
nosilec rudarske pravice vpiše stanje bilančnih, pogojno bilančnih in
izvenbilančnih zalog ter odkopnih zalog po kategorijah in stanje virov. Poleg
podatkov o količini vpiše tudi podatke o kakovosti mineralne surovine in
izgubah pri odkopavanju mineralne surovine in podatke o odkopanih količinah
bilančnih zalog po letih za zadnje petletno obdobje (po letih in skupaj).
Zaloge mineralnih surovin se evidentirajo po kategorijah A, B in C1,
viri mineralnih surovin pa se evidentirajo po kategorijah C2, D1
in D2. Podatki o količini zalog in virov ter odkopane količine se
vpisujejo v ustreznih merskih enotah v raščenem stanju. Za kakovost se podajajo
vsi elementi, ki so pomembni za uporabnost mineralne surovine. Vpišeta se
številka in datum zadnjega potrdila o stanju zalog in virov. Nosilec rudarske
pravice izpolni obrazec z označbo MS3 vsako leto in pri tem upošteva stanje na
dan 31. decembra preteklega leta, obrazec vloži v evidenčno knjigo po časovnem
zaporedju za prej izpolnjenimi obrazci. Obrazec MS3 podpišeta odgovorna oseba
nosilca rudarske pravice in tehnični vodja rudarskih del ter ga potrdita z
žigom.
(4) Obrazci iz Priloge 3 tega pravilnika se vodijo v analogni
obliki na papirju. Izpis na obrazcih je natisnjen ali v tehnični pisavi.
Obrazci se izdelajo ločeno za vsak raziskovalni ali pridobivalni prostor in za
vsako vrsto mineralne surovine posebej.
(5) Vse obrazce MS1, MS2 in MS3 iz Priloge 3 tega pravilnika
mora odgovorna oseba podpisati in potrditi z žigom, preden se vložijo v
evidenčno knjigo.
V. POTRJEVANJE ELABORATOV TER BILANCA ZALOG IN VIROV
MINERALNIH SUROVIN
1. Potrjevanje elaboratov o zalogah in virih mineralnih
surovin
40. člen
(komisija za ugotavljanje zalog in virov mineralnih surovin)
(1) Elaborate strokovno pregleda Komisija za ugotavljanje
zalog in virov mineralnih surovin (v nadaljnjem besedilu: komisija), ki jo z
odločbo imenuje minister, pristojen za rudarstvo (v nadaljnjem besedilu:
minister).
(2) Komisijo sestavljajo strokovno usposobljeni člani.
(3) Način dela in poslovanja komisije je določen s
poslovnikom komisije.
41. člen
(postopek potrjevanja elaboratov)
(1) Nosilec rudarske pravice dostavi elaborat v dveh izvodih
na sedež komisije. Elaborat mora biti opremljen z državno vrvico, vendar ne
vezan.
(2) Po prejemu elaborata komisija najprej pregleda, ali ima
elaborat obliko, predpisano s tem pravilnikom, nato določi dva recenzenta, ki
podrobno pregledata vsebino elaborata in podata vsak svoje pisno mnenje
(recenzijo).
(3) Komisija obravnava le elaborate, ki so izdelani v skladu
s tem pravilnikom, in za raziskovalne ali pridobivalne prostore, ki so urejeni
v rudarski knjigi.
(4) Na seji komisije, na kateri se obravnava elaborat, se
piše zapisnik, ki ga podpišejo prisotni člani komisije, recenzenta, predstavnik
nosilca rudarske pravice, avtor elaborata in drugi prisotni. Če komisija
presodi, da je treba elaborat dopolniti ali popraviti, ga vrne izdelovalcu ali
nosilcu rudarske pravice in določi rok, v katerem ga je treba dopolniti ali
popraviti. Elaborat je mogoče po pripombah komisije in recenzentov, navedenih v
zapisniku, dopolniti največ dvakrat.
(5) Če elaborat po dveh dopolnitvah ni ustrezno dopolnjen ali
popravljen, mora nosilec rudarske pravice (naročnik) komisiji v obravnavo
predložiti nov elaborat.
(6) Pojasnila, ki jih zahteva komisija v zapisniku, se
priložijo na začetku elaborata skupaj z zapisnikom in recenzijama. Popravki ali
dopolnitve se izvedejo v vsebini zadevnega elaborata.
(7) Ko komisija ugotovi, da je elaborat ustrezen, predlaga
ministrstvu, pristojnemu za rudarstvo (v nadaljnjem besedilu: ministrstvo), da
ga potrdi in da izda potrdilo o stanju zalog in virov mineralne surovine v raziskovalnem
ali pridobivalnem prostoru. Za raziskovalni prostor se potrjujejo zaloge in
viri, za pridobivalni prostor pa bilančne in odkopne zaloge. Vezavo elaborata z
državno vrvico, pečatenje in potrjevanje izvede ministrstvo.
(8) Komisija v primeru negativne ocene elaborat vrne nosilcu
rudarske pravice (naročniku), potrdilo o stanju zalog in virov se ne izda.
(9) Ministrstvo izda potrdilo o stanju zalog in virov
mineralne surovine s sklepom, ki velja:
-       
pet let za elaborate, izdelane v skladu z 32. členom tega pravilnika;
-       
deset let za elaborate, izdelane v skladu s 36. členom tega pravilnika.
(10) En izvod potrjenega elaborata in dva izvoda potrdila o
stanju zalog in virov prejme nosilec rudarske pravice. Drugi izvod potrjenega
elaborata in en izvod potrdila se hranita v arhivu komisije. Tretji izvod
potrdila hrani ministrstvo.
(11) Nosilec rudarske pravice mora komisiji predložiti
elaborat pred potekom veljavnosti sklepa iz devetega odstavka tega člena. Na
zahtevo pristojnega rudarskega inšpektorja se elaborat izdela tudi pred
obdobjem, določenim s sklepom.
(12) Veljaven je samo elaborat, ki ga potrdi ministrstvo in
na podlagi katerega je izdano potrdilo o stanju zalog in virov mineralne
surovine. Potrjen elaborat je sestavni del potrdila o stanju zalog in virov
mineralne surovine.
2. Bilance zalog in virov mineralnih surovin
42. člen
(obveznost predložitve podatkov)
(1) Nosilci rudarske pravice za izkoriščanje morajo do 31.
januarja tekočega leta ministrstvu predložiti podatke o stanju zalog in virov
na dan 31. decembra preteklega leta.
(2) Nosilci rudarske pravice za izkoriščanje podatke iz
prejšnjega odstavka predložijo na podpisanem in žigosanem obrazcu MS3. Obrazec
podpišeta odgovorna oseba nosilca rudarske pravice in tehnični vodja rudarskih
del.
(3) Obrazec MS3 mora predložiti tudi nosilec rudarske pravice
za raziskovanje, in to pred potekom veljavnosti dovoljenja za raziskovanje.
43. člen
(letna in petletna bilanca)
(1) Ministrstvo na podlagi pridobljenih podatkov o zalogah in
virih mineralnih surovin iz prejšnjega člena izdela letno in petletno bilanco
skupnih zalog in virov vseh vrst mineralnih surovin v Sloveniji.
(2) Letna bilanca o zalogah in virih mineralnih surovin v
Sloveniji se izdela po stanju na dan 31. decembra preteklega leta, in sicer najpozneje
do 30. junija tekočega leta.
(3) Petletna bilanca skupnih zalog in virov mineralnih
surovin v Sloveniji, ki vsebuje analizi stanja in odkopanih količin, se izdela
vsakih pet let po stanju na dan 31. decembra preteklega petega leta, in sicer
najpozneje do 30. junija tekočega leta. V letu, v katerem se izdela petletna
bilanca, se letna bilanca ne izdela.
44. člen
(vsebina bilanc)
(1) Letne in petletne bilance zalog in virov mineralnih
surovin vsebujejo:
-       
vrste mineralnih surovin;
-       
imena nahajališč in raziskovalnih ali pridobivalnih prostorov;
-       
podatke o nosilcih rudarske pravice za raziskovanje in rudarske pravice
za izkoriščanje: ime, naslov (sedež);
-       
podatke o rudarskih pravicah: številke in datume dovoljenj za
raziskovanje, številke in datume koncesijskih pogodb, veljavnost pogodb;
-       
številke in datume zadnjih potrdil o stanju zalog in virov za posamezne
raziskovalne ali pridobivalne prostore;
-       
količine bilančnih, pogojno bilančnih, izvenbilančnih in odkopnih zalog
in virov po kategorijah po posameznih raziskovalnih ali pridobivalnih prostorih
in skupno;
-       
delež (v odstotkih) odkopnih izgub za posamezne raziskovalne ali
pridobivalne prostore;
-       
količine odkopanih zalog mineralne surovine za preteklo leto in za
zadnje petletno obdobje, in
-       
podatke o kakovosti in uporabnosti mineralne surovine.
(2) Letne in petletne bilance zalog in virov lahko vsebujejo
tudi druge podatke, ki so pomembni za posamezno vrsto mineralne surovine.
VI. PREHODNE IN KONČNE DOLOČBE
45. člen
(dokončanje elaboratov)
(1) Postopki izdelave in potrjevanja elaboratov zalog in
virov mineralnih surovin, ki so se začeli pred uveljavitvijo tega pravilnika,
se končajo v skladu z dosedanjimi predpisi.
(2) Ne glede na prejšnji odstavek se podatki o stanju zalog
in virov mineralnih surovin, ki temeljijo na elaboratih iz prejšnjega odstavka,
predložijo na obrazcih iz tega pravilnika.
46. člen
(delovanje komisije)
Z dnem uveljavitve tega pravilnika se Komisija za
ugotavljanje zalog in virov mineralnih surovin, imenovana na podlagi Pravilnika
o klasifikaciji in kategorizaciji zalog in virov trdnih mineralnih surovin
(Uradni list RS, št. 36/06 in 61/10 – ZRud-1), šteje za Komisijo za
ugotavljanje zalog in virov mineralnih surovin v skladu s tem pravilnikom.
47. člen
(prenehanje uporabe)
Z dnem uveljavitve tega pravilnika se preneha uporabljati
Pravilnik o klasifikaciji in kategorizaciji zalog in virov trdnih mineralnih
surovin (Uradni list RS, št. 36/06 in 61/10 – ZRud-1).
48. člen
(začetek veljavnosti)
Ta pravilnik začne veljati petnajsti dan po objavi v Uradnem
listu Republike Slovenije.
Št. 007-350/2018/19
Ljubljana, dne 15. januarja 2020
EVA 2018-2430-0094
Mag. Alenka Bratušek
ministrica
za infrastrukturo

Priloga
1: Opisi in tabele za razvrščanje zalog in virov trdnih mineralnih surovin ter
določitev njihove kakovosti in tehnoloških lastnosti
Priloga
2: Razvrstitev geoloških zalog
Priloga
3: Obrazci za predložitev podatkov o stanju zalog in virov mineralnih surovin
(MS)