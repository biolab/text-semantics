1. člen
S to uredbo se sprejmejo prostorski ureditveni pogoji za
sanacijo degradiranega prostora občine Ribnica (v nadaljevanju: akt
legalizacije), ki jih je izdelal Projektivni atelje – Prostor, pod številko
projekta 1022/93.
2. člen
Splošni podatki o aktu legalizacije, vsebinsko kazalo o vseh
sestavinah akta legalizacije, skupna obrazložitev oziroma utemeljitev akta
legalizacije, pregledna karta občine z označeno razvrstitvijo posegov, evidentiranih
po 11. členu zakona o spremembah in dopolnitvah zakona o urejanju naselij in
drugih posegov v prostor, vsa potrebna soglasja organov in organizacij, ki so
dali pogoje k tem posegom, projektne rešitve sanacij ter ocene prispevkov
vsakega posega k stroškom za pripravo in opremljanje stavbnih zemljišč, so
sestavni del te uredbe in so na vpogled pri upravnem organu občine Ribnica,
pristojnem za urejanje prostora.
3. člen
Meja območja, ki ga obravnava akt legalizacije, se določi po
naslednjih parcelah, in sicer: 
k.o. PODPOLJANE: 26/1; 
k.o. VELIKE POLJANE: 1043/3, 1594/3, 3; 
k.o. VINICE: 455/21; 
k.o. SODRAŽICA: 1535, 3029, 1492/125; 
k.o. ZAMOSTEC: 1039/5, 1621/6, 138; 
k.o. GORENJA VAS: 1508/143,1009/1, 65/2, 2117; 
k.o. RIBNICA: 1107/123, 1107/183, 586, 1119/1, 124/5,
1434/55, 1434/59; 
k.o. GORIČA VAS: 1303, 4940/16, 137/1, 1158, 5178/3; 
k.o. PRIGORICA: 204, 31, 32; 
k.o. DOLENJA VAS: 609/2; 
k.o. RAKITNICA: 205, 176, 1265, 2322/7, 1564; 
k.o. GRČARICE: 12, 9/4, 1462/2; 
k.o. RETJE: 3707/2; 
k.o. HRIB: 180, 1180; 
k.o. TRAVNIK: 134, 1993, 253/1, 1871, 
ki so sestavni del tega območja.
4. člen
Funkcija območja s pogoji za izrabo in kvaliteto graditve ali
drugega posega v prostor, pogoji za urbanistično, arhitektonsko in krajinsko
oblikovanje ter drugi pogoji, pomembni za izvedbo akta legalizacije, so
sestavni del te uredbe in so razvidni za vsak poseg ali skupine posegov posebej
iz projektnih rešitev sanacije kot sestavni del akta legalizacije, ki je na
vpogled pri upravnem organu občine Ribnica, pristojnem za urejanje prostora.
5. člen
Posegi v prostor, ki jih ni
možno legalizirati, so:


Št. posega

Parc. št.

K.o.

Poseg


5

586

Ribnica

počitniški objekt


30

609/2

Dolenja vas

drvarnica-garaža


6. člen
Nadzor nad izvajanjem te uredbe opravlja organ urbanistične
inšpekcije.
7. člen
Ta uredba začne veljati petnajsti dan po objavi v Uradnem
listu Republike Slovenije.
Št. 350-01/94-5/4-8
Ljubljana, dne 29. septembra 1994.
Vlada Republike Slovenije
dr. Janez Drnovšek l. r.
Predsednik