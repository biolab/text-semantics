1. člen
Ta pravilnik določa način izplačevanja denarnih prejemkov (v
nadaljnjem besedilu: prejemki) po zakonu o vojnih invalidih (Uradni list RS,
št. 63/95), in način vodenja evidenc o izplačilih.
I. IZPLAČEVANJE DENARNIH PREJEMKOV
2. člen
Redni mesečni in letni prejemki ter povračila, doplačila in prispevki
se upravičencu oziroma njegovemu zakonitemu zastopniku, skrbniku ali
pooblaščencu, izplačujejo preko poslovnih bank v Republiki Sloveniji na
hranilno knjižico ali tekoči račun.
Šteje se, da je nakazilo opravljeno, ko je nakazano na hranilno
knjižico ali tekoči račun upravičenca oziroma osebe iz prejšnjega odstavka.
3. člen
Upravičencem s stalnim prebivališčem v tujini se prejemki izplačujejo
na način, ki je predpisan za plačilni promet s tujino.
Na zahtevo upravičenca se lahko prejemki iz prejšnjega člena
izplačujejo tudi na nerezidenčni račun, ki ga ima upravičenec pri eni izmed
poslovnih bank v Republiki Sloveniji, ali na hranilno knjižico ali tekoči račun
njegovega pooblaščenca v Republiki Sloveniji.
4. člen
Zneski prejemkov se pri izplačilih zaokrožujejo skladno s posebnimi
predpisi.
5. člen
Plačila pravnim osebam, katerih storitve pomenijo izvršitev pravice
do zdraviliškega in klimatskega zdravljenja, zdravstvenega varstva in popusta
pri vožnji in brezplačne vožnje, se izvršijo na podlagi računa, ki ga izstavijo
te pravne osebe v skladu s pogodbo z ministrstvom, pristojnim za vojne invalide
(v nadaljnjem besedilu: ministrstvo).
6. člen
Mesečni prejemki iz 2. in 3. člena tega pravilnika dospejo v
izplačilo prvega dne v mesecu, za katerega se opravi izplačilo. 
Izplačila prejemkov iz prejšnjega odstavka se nakažejo
tistega dne, ko dospejo v izplačilo. Če pa je ta dan sobota, nedelja ali
praznik, pa prvi delovni dan po tem dnevu.
7. člen
Če se upravičenec preseli na področje druge upravne enote oziroma
izpostave (v nadaljnjem besedilu: upravne enote), mora o tem obvestiti prejšnjo
krajevno pristojno upravno enoto, ta pa obvesti ministrstvo.
Upravna enota, pristojna po upravičenčevem prejšnjem stalnem prebivališču,
pošlje upravni enoti, pristojni po njegovem stalnem prebivališču, skupaj s
spisom upravičenca tudi potrebne finančne podatke. Upravna enota, pristojna po
upravičenčevem prejšnjem stalnem prebivališču, obdrži za svoj arhiv prepise
listin, ki jih potrebuje za dokumentiranje dotedanjih izplačil.
II. POSTOPEK IZPLAČEVANJA DENARNIH PREJEMKOV
8. člen
Prejemke izplačuje ministrstvo na podlagi podatkov, ki mu jih
posredujejo upravne enote, ki so pristojne za izvrševanje odločb, s katerimi so
priznane pravice po zakonu o vojnih invalidih.
9. člen
Upravne enote v tekočem mesecu za vsakega upravičenca
pripravijo in obdelajo podatke, potrebne za izplačilo za naslednji mesec.
Obdelani podatki za izplačilo morajo vsebovati vse potrebne podatke,
ki jih za izplačilo sredstev iz državnega proračuna predpiše Ministrstvo za
finance.
Podatki za izplačilo morajo biti izdelani tako, da jih je mogoče
obdelovati s sredstvi za avtomatsko obdelavo podatkov in posredovati na
magnetnih medijih ter na papirju kot računalniški izpis.
10. člen
Ministrstvo v skladu s predpisi o javnih naročilih izbere izvajalca
zbirne obdelave in prenosa podatkov v postopku centralnega izplačevanja
prejemkov in vodenja evidenc o izplačilih (v nadaljnjem besedilu: centralna
enota).
Upravne enote posredujejo obdelane podatke najkasneje do 10.
v mesecu za naslednji mesec centralni enoti, ki najkasneje do 15. v mesecu
opravi zbirno obdelavo podatkov.
11. člen
Na podlagi zbirne obdelave podatkov ministrstvo odredi izplačilo
prejemkov upravičencem.
12. člen
V sistem izplačevanja prejemkov upravičencem je lahko vključena
banka, ki izpolnjuje naslednje pogoje:
-       
da ima sklenjeno izvajalsko pogodbo z ministrstvom;
-       
da si lahko prilagodi določeni format podatkov centralne enote v
elektronski obliki;
-       
da si lahko prilagodi izpis podatkov po določeni vsebini;
-       
da omogoči obvezen potek izplačil in potrditev izplačil po shemi
centralnega izplačevanja prejemkov, določenih s pogodbo;
-       
da omogoči centralni enoti vpogled v algoritem za izračun kontrolne
številke tekočega računa ali hranilne knjižice.
13. člen
Vse banke so dolžne obvestiti najkasneje v osmih dneh po izplačilnem
dnevu centralno enoto o nerealiziranih izplačilih na način, ki ga določi
ministrstvo glede na obdelavo podatkov.
Centralna enota je dolžna o nerealiziranih izplačilih
obvestiti upravne enote.
III. EVIDENCA O IZPLAČILIH
14. člen
Evidenco o izplačilih prejemkov (v nadaljnjem besedilu: evidenca)
vodi centralna enota v skladu s predpisi o vodenju evidenc za porabo sredstev
iz državnega proračuna.
Evidenca se vodi s sredstvi za avtomatsko obdelavo podatkov tako,
da jo je mogoče obdelovati in posredovati na magnetnih medijih ali na papirju
kot računalniški izpis.
15. člen
Evidenca o izplačilih prejemkov iz 2. in 3. člena tega pravilnika
se vodi na podlagi podatkov o izvršenih izplačilih upravičencem.
Evidenca iz prejšnjega odstavka vsebuje podatke o imenu in
priimku, šifri upravičenca in zneskih prejemkov po vrsti prejemkov, izplačanih
za tekoči mesec.
16. člen
Evidenca o izplačilih prejemkov iz 2., 3. in 5. člena tega pravilnika
se vodi zbirno in analitično. Zbirno se vodi evidenca za:
-       
izplačila prejemkov iz 2. in 3. člena tega pravilnika;
-       
izplačila stroškov zdravstvenega varstva;
-       
izplačila stroškov zdraviliškega in klimatskega zdravljenja in
-       
izplačila stroškov popusta pri vožnji.
Analitično se vodi evidenca za:
-       
izplačila za posamezne prejemke iz 2. in 3. člena za enkratno izplačilo
ter iz 5. člena tega pravilnika;
-       
izplačila posameznim pravnim osebam, katerih storitve pomenijo izvršitev
pravice do zdraviliškega in klimatskega zdravljenja, zdravstvenega varstva in
popusta pri vožnji;
-       
izplačila stroškov agenciji za plačilni promet in bankam;
-       
morebitna nepravilna izplačila.
Centralna enota vodi poleg evidenc po tem členu tudi zbirno
in analitično evidenco o plačilih za delo zdravniških komisij po zakonu o
vojnih invalidih.
17. člen
Evidenca iz 15. in 16. člena tega pravilnika se vodi tako, da
je mogoče vsak čas ugotoviti stanje porabljenih sredstev ločeno po namenu, za
katerega so bila porabljena.
18. člen
Centralna enota do 20. februarja tekočega leta pošlje
ministrstvu poročilo o porabljenih sredstvih v preteklem letu.

Pravilnik o načinu izplačevanja denarnih
prejemkov in vodenja evidenc o izplačilih (Uradni list RS, št. 36/96) vsebuje naslednje prehodne in
končne določbe:
»IV. PREHODNE IN KONČNE DOLOČBE
19. člen
Upravičenci, ki so do uveljavitve tega pravilnika prejemali denarne
prejemke preko poštne nakaznice (APPNI - obr. št. 25 - NAKAZNICA) morajo
najkasneje do 1. 11. 1996 pristojni upravni enoti sporočiti številko hranilne
knjižice ali tekočega računa poslovne banke, kamor želijo, naj se jim prejemki
nakazujejo.
Upravičencu, ki v roku iz prejšnjega odstavka ne sporoči zahtevanih
podatkov, bo upravna enota nakazala prejemek na poseben nakazniški račun pri
enoti Poštne banke Slovenije, ki je najbližja njegovemu stalnemu prebivališču.
Če banka, kjer ima upravičenec hranilno knjižico ali tekoči
račun, ne izpolnjuje pogojev iz 12. člena tega pravilnika, se prejemki
nakazujejo preko enote Poštne banke Slovenije, ki je najbližja njegovemu
stalnemu prebivališču.
20. člen
V prehodnem obdobju iz 130. člena zakona o vojnih invalidih dospejo
mesečni prejemki:
za oktober 1996                     10. 10.
1996;
za november 1996                 11. 11.
1996;
za december 1996                 12. 12.
1996;
za januar 1997                        13. 1.
1997;
za februar 1997                      14. 2.
1997;
za marec 1997                       17. 3.
1997;
za april 1997                           18.
4. 1997;
za maj 1997                            19. 5.
1997;
za junij 1997                           20.
6. 1997;
za julij 1997                             21.
7. 1997;
za avgust 1997                       22. 8.
1997;
za september 1997                25. 9. 1997;
za oktober 1997                     27. 10.
1997;
za november 1997                 28. 11. 1997
in
za december 1997                 30. 12.
1997.
Upravne enote so dolžne najkasneje 20 dni pred dospelostjo izplačil
iz prejšnjega odstavka posredovati podatke, potrebne za izplačilo, centralni
enoti, ki jih najkasneje 15 dni pred dospelostjo izplačil pošlje ministrstvu.
21. člen
Z dnem, ko začne veljati ta pravilnik, se preneha uporabljati
pravilnik o izplačevanju denarnih prejemkov predpisanimi z zakoni, ki urejajo
temeljne pravice borcev, vojaških invalidov in družin padlih borcev, in o
vodenju evidence o izplačilih (Uradni list SFRJ, št. 15/84 in 70/86) ter
prenehata veljati pravilnik o načinu izplačevanja invalidskih prejemkov po
predpisih o vojaških invalidih in predpisih o civilnih invalidih vojne ter o
kontroli izplačil (Uradni list SRS, št. 45/88) in navodilo o vsebini in načinu
vodenja evidence o izplačilih denarnih prejemkov po zakonu o vojaških invalidih
in zakonu o civilnih invalidih vojne (Uradni list SRS, št. 45/88).
22. člen
Ta pravilnik začne veljati 1. 10. 1996.«.

Pravilnik o spremembah pravilnika o načinu
izplačevanja denarnih prejemkov in vodenja evidenc o izplačilih (Uradni list
RS, št. 39/97) črta 20. člen pravilnika:
»20. člen
(črtan)«;
ter vsebuje naslednjo končno določbo:
»5. člen
Ta pravilnik začne veljati naslednji dan po objavi v Uradnem
listu Republike Slovenije.«.