1. SPLOŠNE DOLOČBE
1. člen
(vsebina sklepa)
(1) Ta sklep določa podrobnejšo vsebino zahteve za
izdajo dovoljenja za upravljanje plačilnega sistema kot klirinška družba (v
nadaljevanju: zahteva), ter dokumentacijo in dokazila, ki morajo biti priložena
k zahtevi.
(2) Določbe tega sklepa se smiselno uporabljajo za
izdajo dovoljenja za upravljanje plačilnega sistema kot klirinška družba države
članice ter za izdajo dovoljenja za upravljanje plačilnega sistema kot
klirinška družba tretje države, razen če ta sklep za izdajo teh dovoljenj
izrecno določa drugače.
(3) Kadar se ta sklep sklicuje na določbe drugih
predpisov, se te določbe uporabljajo v njihovem vsakokrat veljavnem besedilu.
2. člen
(opredelitve izrazov)
Izrazi, uporabljeni v tem sklepu, imajo enak pomen kot v
ZPlaSSIED.
2. ZAHTEVA IN DOKUMENTACIJA ZA IZDAJO DOVOLJENJA
3. člen
(vsebina zahteve)
(1) Zahteva mora obsegati:
1.     
navedbo vrste dovoljenja, ki se zahteva,
2.     
navedbo morebitnega zastopnika ali pooblaščenca vložnika v postopku
izdaje dovoljenja, vključno s pooblastilom za zastopanje,
3.     
firmo in sedež vložnika, osebno ime oziroma firmo in prebivališče
(naslov) oziroma sedež vložnika oziroma njegovega zastopnika ali pooblaščenca.
(2) K zahtevi mora biti predložen dokaz o plačilu takse
za odločanje o zahtevi ter dokumentacija in dokazila o izpolnjevanju pogojev
glede:
1.     
statusnega ustroja v skladu z 226. do 229. členom ZPlaSSIED;
2.     
organizacijskih, kadrovskih, tehničnih in drugih pogojev za
zagotavljanje varnega in zanesljivega poslovanja v skladu s prvim odstavkom
235. člena ZPlaSSIED;
3.     
sistema upravljanja in sistema notranjih kontrol v skladu z drugim do
četrtim odstavkom 235. člena ZPlaSSIED;
4.     
udeležbe v drugih plačilnih sistemih.
2.1. Dokumentacija glede statusnega ustroja
4. člen
(dokumentacija glede pravnoorganizacijske oblike klirinške
družbe)
Vložnik mora v zvezi z izpolnjevanjem zahtev glede
pravnoorganizacijske oblike klirinške družbe v skladu z 226. členom ZPlaSSIED
predložiti dokumentacijo, ki obsega:
1.     
izpisek iz sodnega registra;
2.     
statut oziroma glede na pravnoorganizacijsko obliko klirinške družbe,
drug akt, iz katerega je razviden statusni ustroj.
5. člen
(dokumentacija glede primernosti članov poslovodstva)
Vložnik mora v skladu z 228. členom ZPlaSSIED v zvezi s
presojo primernosti oseb, ki so oziroma bodo člani organov poslovodstva klirinške
družbe, predložiti dokumentacijo, ki obsega:
1.     
dokazilo, da član poslovodstva ni član organa nadzora vložnika;
2.     
dokazila, da član poslovodstva v zadnjih petih letih ni bil pravnomočno
obsojen zaradi kaznivega dejanja zoper gospodarstvo, zoper delovno razmerje in
socialno varnost, zoper pravni promet, zoper premoženje, zoper okolje, prostor
in naravne dobrine;
3.     
dokazila, da v zadnjih dveh letih ni bil na prestajanju zaporne kazni
zaradi kaznivega dejanja iz točke 2. tega člena;
4.     
dokazilo, da članu poslovodstva ni bil izrečen varnostni ukrep prepovedi
opravljanja poklica, ki še traja;
5.     
izjavo člana poslovodstva, da v zadnjih dveh letih ni bil pravnomočno
obsojen na plačilo odškodnine upnikom kot član poslovodstva ali nadzora družbe,
nad katero je bil začet stečajni postopek na podlagi zakona, ki ureja finančno
poslovanje podjetij;
6.     
izpolnjen vprašalnik iz Priloge tega sklepa.
6. člen
(dokumentacija glede primernosti oseb, neposredno odgovornih
za vodenje poslov)
Vložnik mora v skladu z 228. členom ZPlaSSIED v zvezi s
presojo primernosti oseb, ki so oziroma bodo v klirinški družbi neposredno
odgovorne za vodenje poslov v zvezi z upravljanjem plačilnega sistema,
predložiti dokumentacijo, ki obsega:
1.     
dokazila o končani izobrazbi osebe ter o delovnih izkušnjah na področju
upravljanja plačilnih sistemov;
2.     
dokazila o izkušnjah z vodenjem poslov podjetja primerljive velikosti in
dejavnosti, kot je oziroma bo dejavnost klirinške družbe, oziroma z vodenjem
drugih primerljivih poslov;
3.     
izpolnjen vprašalnik iz Priloge tega sklepa.
7. člen
(dokumentacija glede primernosti imetnikov kvalificiranih
deležev)
Vložnik mora v zvezi s presojo primernosti posrednih ali
neposrednih imetnikov kvalificiranih deležev klirinške družbe (v nadaljevanju:
kvalificirani imetnik) predložiti dokumentacijo, ki obsega:
1.     
seznam kvalificiranih imetnikov, ki so imetniki več kot 10 % deleža
glasovalnih pravic ali pravic v kapitalu klirinške družbe, z navedbo njihovega
deleža;
2.     
seznam kvalificiranih imetnikov, ki so imetniki manj kot 10 % deleža
glasovalnih pravic ali pravic v kapitalu klirinške družbe, z opisom načina
uveljavljanja pomembnega vpliva tega imetnika na upravljanje klirinške družbe;
3.     
izpisek iz sodnega registra oziroma drugega ustreznega javnega registra,
v katerega je vpisan kvalificiran imetnik, če je kvalificirani imetnik pravna
oseba, oziroma fotokopijo osebnega dokumenta, če je kvalificirani imetnik
fizična oseba;
4.     
statut, oziroma glede na pravnoorganizacijsko obliko kvalificiranega imetnika,
drug akt, iz katerega je razviden statusni ustroj kvalificiranega imetnika;
5.     
seznam desetih največjih delničarjev oziroma, glede na
pravnoorganizacijsko obliko kvalificiranega imetnika, drug ustrezen dokaz o
njegovi lastniški strukturi in informacijo o morebitnem obstoju delničarskih
sporazumov ali drugih povezav lastnikov, ki bi bistveno vplivale na upravljanje
kvalificiranega imetnika;
6.     
letni poročili kvalificiranega imetnika za zadnji dve leti poslovanja,
ki vsebujeta primerljive podatke predhodnega leta;
7.     
revizorjevi poročili k letnima poročiloma za zadnji dve poslovni leti,
če je bil kvalificirani imetnik zavezan k reviziji letnega poročila;
8.     
če je od zadnjega poslovnega leta minilo že več kot 6 mesecev, računovodske
izkaze kvalificiranega imetnika za tekoče poslovno leto;
9.     
izjavo kvalificiranega imetnika, ki je fizična oseba, o premoženjskem stanju
kvalificiranega imetnika, s pooblastilom, da Banka Slovenije navedbe v izjavi
preveri pri pristojnih organih;
10.  
podatke o viru sredstev za naložbo v kvalificirani delež in obrazložitev
sposobnosti financiranja izvedbe poslovnega načrta klirinške družbe.
8. člen
(dokumentacija o ustanovnem kapitalu)
Vložnik mora za presojo višine ustanovnega kapitala
predložiti dokazila o posameznih sestavinah iz drugega odstavka 227. člena
ZPlaSSIED.
2.2. Dokumentacija glede organizacijskih, kadrovskih,
tehničnih in drugih pogojev
9. člen
(splošno)
(1) Vložnik mora za presojo pogojev za varno in
zanesljivo poslovanje klirinške družbe predložiti naslednje informacije:
1.     
podroben opis upravljanja plačilnega sistema in drugih gospodarskih
poslov, ki jih namerava opravljati klirinška družba;
2.     
pravne podlage upravljanja plačilnega sistema, za upravljanje katerega
vložnik zahteva dovoljenje;
3.     
opis tveganj, ki jim bo vložnik izpostavljen pri upravljanju plačilnega
sistema, ter ukrepe za obvladovanje teh tveganj;
4.     
opis nameravane uporabe zunanjih izvajalcev v zvezi z upravljanjem
plačilnega sistema;
5.     
opis morebitne udeležbe v drugih plačilnih sistemih;
6.     
poslovni načrt upravljanja plačilnega sistema za prva tri poslovna leta;
7.     
letni poročili za zadnji dve poslovni leti, ki vsebujeta primerljive podatke
predhodnega leta;
8.     
revizorjevi poročili k letnima poročiloma za zadnji dve poslovni leti,
če je bil vložnik zavezan k reviziji letnega poročila;
9.     
če je od zadnjega poslovnega leta minilo že več kot 6 mesecev,
računovodske izkaze za tekoče poslovno leto;
10.  
navedbo pooblaščenih revizorjev ali revizorskih družb, če so že
imenovani.
(2) Poslovni načrt iz točke 6. prejšnjega odstavka mora
vsebovati:
1.     
opis organizacijskih, kadrovskih in tehničnih rešitev za varno in
zanesljivo poslovanje klirinške družbe v skladu z 235. členom ZPlaSSIED in v
povezavi z določbami sklepa Banke Slovenije, ki opredeljuje zahteve za plačilne
sisteme in upravljavce plačilnih sistemov;
2.     
podatke o pričakovanih prihodkih klirinške družbe, razvrščene po vrstah
prihodkov iz naslova upravljanja plačilnih sistemov za prvo leto poslovanja kot
klirinška družba.
10. člen
(dokumentacija o zagotavljanju organizacijskih, kadrovskih
in tehničnih pogojev)
(1) Klirinška družba mora vedno izpolnjevati
organizacijske, kadrovske, tehnične in druge pogoje za varno in zanesljivo
poslovanje pri upravljanju plačilnega sistema.
(2) Vložnik mora za presojo zagotavljanja
organizacijskih pogojev predložiti dokumentacijo, ki obsega:
1.     
navedbo delovnih funkcij, ki bodo sestavljale proces upravljanja plačilnega
sistema;
2.     
opis in shematski prikaz postopkov upravljanja plačilnega sistema;
3.     
navodila za izvajanje delovnih postopkov v okviru upravljanja plačilnega
sistema;
4.     
pravila poslovanja v izrednih okoliščinah.
(3) Vložnik mora za presojo zagotavljanja kadrovskih
pogojev predložiti dokumentacijo, ki obsega:
1.     
podatke o izobrazbeni strukturi zaposlenih, ki bodo izvajali aktivnosti
v zvezi z upravljanjem plačilnega sistema, in o njihovih delovnih izkušnjah;
2.     
potrdila oziroma druge dokaze o strokovni usposobljenosti zaposlenih, ki
bodo izvajali aktivnosti v zvezi z upravljanjem plačilnega sistema.
(4) Vložnik mora za presojo zagotavljanja tehničnih
pogojev predložiti dokumentacijo, ki obsega:
1.     
predstavitev tehnične opremljenosti poslovnih prostorov za varno in
nemoteno izvajanje poslovnih procesov pri upravljanju plačilnega sistema;
2.     
strategijo razvoja informacijskih sistemov (strojne in programske opreme);
3.     
opis postopkov za neprekinjeno delovanje sistemov;
4.     
okvirno predstavitev vsebine elaborata o varovanju premoženja;
5.     
varnostno politiko na področju informacijskih sistemov.
11. člen
(uporaba zunanjih izvajalcev)
(1) Če namerava vložnik uporabljati zunanje izvajalce
pri izvajanju svojih poslovnih dejavnosti, mora zahtevi za izdajo dovoljenja predložiti
opis politike prevzemanja in upravljanja s tveganji iz naslova uporabe zunanjih
izvajalcev, ter dokumentacijo glede izvajanja operativnih funkcij preko
zunanjega izvajalca.
(2) Vložnik mora v zvezi z izvajanjem operativnih
funkcij preko zunanjega izvajalca, na katerega namerava prenesti izvajanje
pomembnih operativnih nalog v zvezi z upravljanjem plačilnega sistema,
predložiti dokumentacijo, ki obsega:
1.     
pogodbo o sodelovanju z zunanjim izvajalcem;
2.     
opis pomembnih operativnih nalog, ki se prenašajo na zunanjega
izvajalca;
3.     
opis ureditve odgovornosti med klirinško družbo in zunanjim izvajalcem;
4.     
opis postopkov ugotavljanja, ocenjevanja, obvladovanja, spremljanja in
poročanja o tveganjih pri zunanjem izvajalcu.
2.3. Dokumentacija o sistemu upravljanja in sistemu
notranjih kontrol
2.3.1. Sistem upravljanja
12. člen
(dokumentacija o ustreznosti organizacijske strukture)
Vložnik mora za presojo zagotavljanja ustreznosti
organizacijske strukture predložiti dokumentacijo, ki obsega:
1.     
organigram klirinške družbe;
2.     
interne akte, ki opredeljujejo izvajanje aktivnosti v zvezi z
upravljanjem plačilnega sistema;
3.     
dokumentacijo, iz katere sta razvidna sistem sprejemanja odločitev in
odgovornost posameznikov, ki sprejemajo odločitve pri posameznih delovnih
procesih v okviru upravljanja plačilnega sistema.
13. člen
(dokumentacija o ugotavljanju, merjenju, spremljanju,
upravljanju in poročanju o tveganjih klirinške družbe)
Vložnik mora za presojo postopkov ugotavljanja, merjenja,
spremljanja, upravljanja in poročanja o tveganjih predložiti dokumentacijo, ki
obsega:
1.     
politike, postopke in sisteme za upravljanje tveganj;
2.     
pravila glede uvajanja novih produktov ali sistemov;
3.     
predstavitev sistema notranjega poročanja o tveganjih;
4.     
predstavitev sposobnosti poročanja Banki Slovenije.
2.3.2. Sistem notranjih kontrol
14. člen
(dokumentacija za zagotavljanje sistema notranjih kontrol)
(1) Vložnik mora za presojo sistema notranjih kontrol
predložiti dokumentacijo, ki zajema predstavitev organiziranosti sistema notranjih
kontrol, vključujoč službo notranje revizije, z opisom strukture notranjih
kontrol in izvajanja notranjih kontrolnih dejavnosti v okviru:
1.     
delovnih procesov,
2.     
fizičnih kontrol,
3.     
poročanja,
4.     
informacijskega sistema,
5.     
spremljave delovanja zaposlenih.
(2) Vložnik mora predložiti strategijo službe notranje
revizije in obseg načrtovanih aktivnosti v okviru upravljanja plačilnega
sistema za prvi dve leti poslovanja.
2.4. Dokumentacija o udeležbi v plačilnih sistemih
15. člen
(udeležba v plačilnih sistemih)
Vložnik mora v zvezi z morebitno udeležbo v drugih (domačih ali
tujih) plačilnih sistemih predložiti dokumentacijo, ki obsega:
1.     
opis glavnih značilnosti plačilnega sistema glede izračuna in poravnave
denarnih obveznosti udeležencev plačilnega sistema;
2.     
opis nameravane oblike udeležbe v plačilnem sistemu;
3.     
opis poglavitnih tveganj, ki jih prevzema z udeležbo v plačilnem sistemu,
in pravila plačilnega sistema glede obvladovanja teh tveganj;
4.     
opis notranjih kontrolnih dejavnosti v zvezi z udeležbo v plačilnem sistemu
in prevzemanjem tveganj v zvezi z udeležbo v tem sistemu.
3. ZAHTEVA IN DOKUMENTACIJA ZA IZDAJO DOVOLJENJA ZA
UPRAVLJANJE PLAČILNEGA SISTEMA KOT KLIRINŠKA DRUŽBA DRŽAVE ČLANICE OZIROMA
KLIRINŠKA DRUŽBA TRETJE DRŽAVE V REPUBLIKI SLOVENIJI
16. člen
(zahteva za izdajo dovoljenja)
(1) Vložnik za presojo pogojev glede statusnega ustroja
iz 226. do 229. člena ZPlaSSIED mora zahtevi za izdajo dovoljenja za
upravljanje plačilnega sistema kot klirinška družba države članice ali tretje
države priložiti dokumentacijo glede statusnega ustroja matične družbe oziroma
njene podružnice, ki vsebuje:
1.     
izpisek iz sodnega registra oziroma drugega ustreznega registra države
sedeža matične družbe v primeru neposrednega upravljanja plačilnega sistema
oziroma izpis iz sodnega registra ali drugega ustreznega registra, v katerega
je vpisana podružnica klirinške družbe države članice ali tretje države;
2.     
statut oziroma druga ustrezna pravila matične družbe ter, če je
ustrezno, sklep poslovodstva matične družbe o ustanovitvi podružnice;
3.     
dokazila iz 5. člena tega sklepa, da osebe, ki so člani poslovodstva
matične družbe v primeru neposrednega upravljanja plačilnega sistema, oziroma,
da osebe, ki so člani poslovodstva podružnice, izpolnjujejo zahteve iz 228.
člena ZPlaSSIED;
4.     
dokazila iz 6. člena tega sklepa, da osebe, neposredno odgovorne za
vodenje poslov matične družbe v primeru neposrednega upravljanja plačilnega
sistema oziroma, da osebe, neposredno odgovorne za vodenje teh poslov v
podružnici, izpolnjujejo zahteve iz 228. člena ZPlaSSIED;
5.     
dokazila iz 7. člena tega sklepa, da posredni ali neposredni imetniki
kvalificiranih deležev matične družbe izpolnjujejo zahteve glede primernosti v
skladu z 229. členom ZPlaSSIED;
6.     
dokazila iz 8. člena tega sklepa, da matična družba razpolaga z ustanovnim
kapitalom v skladu z 227. členom ZPlaSSIED.
(2) Vložnik mora za presojo pogojev za varno in
zanesljivo poslovanje klirinške družbe države članice oziroma tretje države
predstaviti poslovanje klirinške družbe države članice, ki namerava neposredno
upravljati plačilni sistem, oziroma podružnice klirinške družbe države članice
ali tretje države, ki zajema:
1.     
podroben opis upravljanja plačilnega sistema, ki ga namerava izvajati
klirinška družba države članice neposredno ali preko podružnice oziroma podružnica
klirinške družbe tretje države;
2.     
opis nameravane uporabe zunanjih izvajalcev v zvezi z neposrednim
upravljanjem plačilnega sistema ali preko podružnice;
3.     
opis tveganj, ki jim bo klirinška družba države članice izpostavljena
pri neposrednem upravljanju plačilnega sistema, oziroma opis tveganj, ki jim bo
izpostavljena podružnica klirinške družbe države članice ali tretje države, ter
ukrepe za obvladovanje teh tveganj;
4.     
poslovni načrt upravljanja plačilnega sistema;
5.     
revidirani letni poročili klirinške družbe države članice ali tretje
države za zadnji dve poslovni leti, ki vsebujeta primerljive podatke
predhodnega leta; če je od zadnjega poslovnega leta minilo že več kot 6
mesecev, računovodske izkaze za tekoče poslovno leto;
6.     
navedbo pooblaščenih revizorjev ali revizijskih družb, če so že
imenovani.
(3) Vložnik mora predložiti dokumentacijo iz 10. člena
tega sklepa, na podlagi katere je mogoče ugotoviti, da klirinška družba države
članice, ki namerava neposredno upravljati plačilni sistem, oziroma podružnica
klirinške družbe države članice ali tretje države, izpolnjuje organizacijske,
kadrovske in tehnične pogoje za upravljanje plačilnega sistema.
(4) Če namerava klirinška družba države članice pri
neposrednem upravljanju plačilnega sistema oziroma podružnica klirinške družbe
države članice ali tretje države pri upravljanju plačilnega sistema uporabljati
zunanje izvajalce, mora vložnik zahtevi priložiti dokumentacijo iz 11. člena
tega sklepa.
(5) Vložnik mora za presojo zahtev glede sistema
upravljanja in sistema notranjih kontrol v zvezi z neposrednim upravljanjem
plačilnega sistema oziroma v zvezi s poslovanjem podružnice predložiti
dokumentacijo:
1.     
iz 12. člena tega sklepa glede organizacijske strukture klirinške družbe
države članice, ki namerava neposredno upravljati plačilni sistem, oziroma
podružnice klirinške družbe države članice ali tretje države,
2.     
iz 13. člena tega sklepa glede postopkov ugotavljanja, merjenja,
spremljanja, upravljanja in poročanja o tveganjih, ki jih prevzema klirinška
družba države članice v zvezi z neposrednim upravljanjem plačilnega sistema ali
preko podružnice oziroma jih prevzema klirinška družba tretje države v zvezi s
poslovanjem preko podružnice,
3.     
iz 14. člena tega sklepa glede sistema notranjih kontrol podružnice in
matične družbe v zvezi s poslovanjem podružnice oziroma v zvezi z neposrednim
upravljanjem plačilnega sistema.
(6) Glede udeležbe klirinške družbe države članice
oziroma podružnice klirinške družbe države članice ali tretje države v
plačilnih sistemih za namene upravljanja plačilnega sistema mora vložnik
predložiti dokumentacijo iz 15. člena tega sklepa.
4. KONČNA DOLOČBA
17. člen
(uveljavitev sklepa)
Ta sklep začne veljati sedmi dan po objavi v Uradnem listu
Republike Slovenije.
Ljubljana, dne
22. februarja 2018
Boštjan Jazbec l.r.
Predsednik
Sveta Banke Slovenije

Priloga: Vprašalnik
k zahtevi za izdajo dovoljenja za upravljanje plačilnega sistema – za člane
poslovodstva in osebe, neposredno odgovorne za vodenje poslov v zvezi z
upravljanjem plačilnega sistema