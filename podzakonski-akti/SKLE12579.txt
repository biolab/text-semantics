1. člen
(Namen in področje uporabe smernic)
(1) Evropski bančni organ je na podlagi prvega odstavka
16. člena Uredbe (EU) št. 1093/2010 Evropskega parlamenta in Sveta z
dne 24. novembra 2010 o ustanovitvi Evropskega nadzornega organa (Evropski
bančni organ) in o spremembi Sklepa št. 716/2009/ES ter razveljavitvi
Sklepa Komisije 2009/78/ES (UL L št. 331 z dne 15. decembra 2010,
str. 12; v nadaljevanju Uredba (EU) št. 1093/2010) dne 6. avgusta
2015 objavil Smernice o razlagi različnih okoliščin, v katerih se za
institucijo šteje, da propada ali bo verjetno propadla, v skladu s členom 32(6)
Direktive 2014/59/EU (v nadaljevanju: smernice), ki so objavljene na njegovi
spletni strani.
(2) Smernice iz prvega odstavka tega člena določajo
sklop objektivnih elementov, ki bi morali podpreti ugotovitev, da institucija
propada ali bo verjetno propadla glede na okoliščine iz točk (a), (b) in (c)
četrtega odstavka 32. člena Direktive 2014/59/EU. Smernice je treba
razlagati v povezavi s pogoji iz točk (b) in (c) prvega odstavka 32. člena
Direktive 2014/59/EU, uporabljajo pa se tudi, kadar ugotovitev, da institucija
propada ali bo verjetno propadla, sprejme zadevni organ v okviru ugotavljanja,
da institucija ni več sposobna uspešno poslovati, za namen uporabe pooblastila
za odpis in/ali konverzijo v skladu s 60. členom Direktive 2014/59/EU.
(3) Smernice se uporabljajo za:
1.     
pristojne organe iz točke (i) drugega odstavka 4. člena Uredbe (EU)
št. 1093/2010,
2.     
organe za reševanje iz točke (iv) drugega odstavka 4. člena Uredbe
(EU) št. 1093/2010, ter
3.     
institucije, kot so opredeljene v prvem odstavku 4. člena Uredbe
(EU) št. 1093/2010.
2. člen
(Vsebina sklepa in obseg uporabe smernic)
(1) S tem sklepom Banka Slovenije določa uporabo smernic
in vseh njenih bodočih sprememb, če ne bo Banka Slovenije za posamezno
spremembo smernic odločila drugače, za:
1.     
banke in hranilnice, ki so v skladu z ZBan-3 pridobile dovoljenje za
opravljanje bančnih storitev v Republiki Sloveniji (v nadaljevanju banke),
2.     
Banko Slovenije, kadar v skladu z ZBan-3 v vlogi pristojnega organa
izvaja pristojnosti in naloge nadzora nad bankami iz 1. točke tega odstavka,
3.     
Banko Slovenije, kadar v skladu z ZRPPB-1 izvaja naloge in pristojnosti
organa za reševanje.
(2) Smernice morajo upoštevati banke, ki same ugotovijo,
da propadajo ali bodo verjetno propadle, v skladu s 70. členom ZRPPB-1.
(3) Banka Slovenije bo pri opravljanju nalog in
pristojnosti nadzora v skladu z ZBan-3 in Uredbo (EU) št. 575/2013
Evropskega parlamenta in Sveta z dne 26. junija 2013 o bonitetnih zahtevah
za kreditne institucije in investicijska podjetja ter o spremembi Uredbe (EU)
št. 648/2012, v celoti upoštevala določbe smernic v delu, v katerem se
nanašajo na izvajanje nalog in pooblastil pristojnih organov. Banka Slovenije
bo pri opravljanju nalog in pristojnosti organa za reševanje v skladu z
ZRPPB-1, v celoti upoštevala določbe smernic v delu, v katerem se nanašajo na
izvajanje nalog in pooblastil organov za reševanje.
3. člen
(Razveljavitev predpisov)
Z dnem uveljavitve tega sklepa preneha veljati Sklep o
uporabi Sklep o uporabi Smernic o razlagi različnih okoliščin, v katerih se za
institucijo šteje, da propada ali bo verjetno propadla, v skladu s členom 32(6)
Direktive 2014/59/EU (Uradni list RS, št. 48/17 in 92/21 – ZRPPB-1).
4. člen
(Uveljavitev sklepa)
Ta sklep začne veljati naslednji dan po njegovi objavi v
Uradnem listu Republike Slovenije.
Ljubljana, dne 2. novembra 2021
Boštjan Vasle
predsednik
Sveta Banke Slovenije