I
Vlada Republike Slovenije odreja javno razgrnitev osnutka
lokacijskega načrta za avtocesto na odseku Krška vas–Obrežje (v nadaljevanju:
osnutek lokacijskega načrta), ki ga je izdelal Urbanistični inštitut Republike
Slovenije pod številko projekta UI 1883, v avgustu 1999 in predloga sprememb in
dopolnitev prostorskih sestavin dolgoročnega in srednjeročnega plana Občine
Brežice za obdobje od leta 1986 do leta 2000, ki ga opredeljuje osnutek
lokacijskega načrta, ki ga je izdelal Urbanistični inštitut Republike Slovenije
pod številko projekta 1883, v avgustu 1999.
II
Vlada Republike Slovenije ugotavlja, da je osnutek
lokacijskega načrta skladen z zasnovo cestnega omrežja v prostorskih sestavinah
dolgoročnega plana SR Slovenije za obdobje od leta 1986 do leta 2000 (Uradni
list SRS, št. 1/86, 41/87, 12/89 in Uradni list RS, št. 36/90, 27/91, 72/95,
13/96 in 11/99) in s prostorskimi sestavinami družbenega plana SR Slovenije za
obdobje od leta 1986 do leta 1990 (Uradni list SRS, št. 2/86, 41/87, 23/89 in
Uradni list RS, št. 72/95, 13/96 in 11/99), v delu, ki ga opredeljuje osnutek
lokacijskega načrta (v nadaljevanju: državni prostorski planski akti).
III
Vlada Republike Slovenije predlaga Občini Brežice v obravnavo
in sprejem spremembe in dopolnitve planskih aktov občine.
IV
Občina Brežice mora poskrbeti za izvedbo javne razgrnitve in
organizacijo javnih obravnav osnutka lokacijskega načrta in predloga sprememb
in dopolnitev planskih aktov občine. Javna razgrnitev traja en mesec in se
prične tretji dan po objavi sklepa v Uradnem listu Republike Slovenije.
V
V času javne razgrnitve lahko podajo na javno razgrnjen
osnutek lokacijskega načrta in predlog sprememb in dopolnitev planskih aktov
občin, pripombe in predloge vsi zainteresirani in prizadeti.
VI
Občina Brežice mora v roku 30 dni po preteku javne razgrnitve
poslati ministru za okolje in prostor vse zbrane pripombe in predloge. Če v tem
roku minister ne prejme pripomb in predlogov z javne razgrnitve, se šteje, da
na osnutek lokacijskega načrta ni pripomb oziroma, da je ta usklajen.
VII
Ta sklep se objavi v Uradnem listu Republike Slovenije.
Št. 350-16/98-6
Ljubljana, dne 17. februarja 2000.
Vlada Republike Slovenije
dr. Janez Drnovšek l. r.
Predsednik