1. TEMELJNE DOLOČBE
1. člen
Družba Rudnik Kanižarica v zapiranju, d.o.o. se kot družba z
omejeno odgovornostjo ustanovi iz delovne enote Rudnik rjavega premoga
Kanižarica, ki je doslej delovala v sklopu Rudnikov rjavega premoga Slovenije,
p.o.. 
Ustanovitelj družbe Rudnik Kanižarica v zapiranju, d.o.o. je
Republika Slovenija.
2. FIRMA IN SEDEŽ
2. člen
Firma družbe je: Rudnik Kanižarica v zapiranju, d.o.o.,
Črnomelj. 
Sedež družbe je v Črnomlju, Kanižarica.
3. DEJAVNOST DRUŽBE
3. člen
Dejavnosti družbe so: 
-       
F 45/11         Rušenje objektov in zemeljska dela 
-       
CA 10/20      Pridobivanje rjavega premoga in lignita 
-       
A/02.01         Gozdarstvo 
-       
K/74.12         Računalniške, knjigovodske in revizijske dejavnosti,
davčno svetovanje 
-       
K/74.14         Podjetništvo in poslovno svetovanje 
-       
DD/20.10      Žaganje in skobljanje lesa ter impregniranje lesa 
-       
F/45.12         Raziskovalno vrtanje in sondiranje 
-       
F/45.31         Električne instalacije 
-       
G/51.57        Trgovina na debelo z ostanki in odpadki 
-       
G/51.70        Druga trgovina 
-       
I/63.12          Skladiščenje 
-       
K/70.20         Dajanje lastnih nepremičnin v najem 
-       
K/74.20         Projektiranje, inženiring in tehnično svetovanje,
izdelava tehnične dokumentacije za rudarstvo in separacijo, izmera in kartiranje
zemljišč, geodetska in druga katastrska dela na področju rudarstva 
-       
K/74.832       Fotokopiranje in drugo razmnoževanje 
-       
K/73.101       Vrtanje, izdelava rovov in drugih rudarskih del 
-       
CB/14.21      Gradnja in sanacija objektov nizke gradnje (minerska dela,
eksplozijsko vrtanje in gradnja eksploatacijskih objektov) 
-       
DJ/28.52       Storitve elektrostrojnih delavnic - splošno mehanska dela
-       
O/92.52        Nudenje strokovnih ogledov, geoloških in rudarskih
znamenitosti na območju rudnika 
-       
O/92.521      Dejavnost muzeja 
-       
K/70.10         Poslovanje z lastnimi nepremičninami 
-       
K/74.83         Tajniška dela.
4. člen
Družba poleg dejavnosti iz prejšnjega člena opravlja tudi
dopolnilne dejavnosti, ki pripomorejo k uresničevanju osnovnih dejavnosti
družbe.
4. OSNOVNI KAPITAL
5. člen
Sredstva podjetja Rudniki rjavega premoga Slovenije, p.o. se
razporedijo v 2,28% ali 629,286.000 SIT na Rudnik Kanižarica v zapiranju
d.o.o., obveznosti pa se razporedijo v višini 18,09% ali 592,048.000 SIT. 
Osnovni kapital družbe, ki ga ustanovitelj vloži kot
ustanovitveni vložek v družbo Rudnik Kanižarica v zapiranju d.o.o., znaša po
delitveni bilanci po stanju na dan 31. 12. 1994 37,238.000 SIT in ga
sestavljajo premične in nepremične stvari ter poslovna sredstva.
6. člen
Edini družbenik družbe je Republika Slovenija, ki ji pripada
poslovni delež iz 5. člena te uredbe. 
Republiko Slovenijo zastopa Vlada Republike Slovenije.
5. FINANCIRANJE
7. člen
Prihodek pridobiva družba s svojo dejavnostjo in iz sredstev
proračuna Republike Slovenije, potrebnih za izvedbo zapiranja rudnika. 
Proračunska sredstva se, v skladu z možnostmi, določijo z
letnim proračunom.
6. PRAVICE, OBVEZNOSTI IN ODGOVORNOSTI DRUŽBE V PRAVNEM
PROMETU
8. člen
Premoženje družbe, razen premoženja, ki predstavlja
infrastrukturo po 76. členu zakona o gospodarskih javnih službah, je v pravnem
prometu. 
Premoženje družbe, ki predstavlja infrastrukturo, ni v
stečajni masi.
9. člen
Vse tri družbe, Rudnik Kanižarica v zapiranju, d.o.o., Rudnik
Senovo v zapiranju, d.o.o. in Rudnik Zagorje v zapiranju, d.o.o., odgovarjajo
solidarno za obveznosti podjetja Rudniki rjavega premoga Slovenije, p.o..
10. člen
Direktor mora za posle, ki se nanašajo na pridobivanje,
odtujitev in obremenitev nepremičnin in drugih sredstev, izvajanje
investicijskih del in najemanje ter dajanje posojil in kreditov, ki presegajo
10% osnovnega kapitala družbe, podeljevanje prokure in neomejenih pooblastil,
pridobiti soglasje ustanovitelja.
7. ORGANI DRUŽBE
11. člen
Organi družbe so: ustanovitelj, nadzorni svet in direktor.
12. člen
Ustanovitelj odloča o vseh vprašanjih iz 439. člena zakona o
gospodarskih družbah ter o drugih vprašanjih določenih s tem zakonom in aktom o
ustanovitvi družbe, kakor tudi: 
-       
določa posebne pogoje za izvajanje dejavnosti, 
-       
sprejme interne akte družbe in njihove spremembe, 
-       
zagotavlja nadzor nad poslovanjem družbe, 
-       
sprejema poslovno poročilo, obračune in zaključni račun družbe, 
-       
(črtana).
13. člen
Direktorja družbe in njegovega namestnika imenuje in
razrešuje nadzorni svet za dobo 4 let.
Direktor izvaja poslovno politiko družbe, predstavlja in
zastopa družbo z omejitvami, navedenimi v 10. členu te uredbe. 
Za posamezne posle lahko direktor pisno pooblasti tudi druge
delavce družbe.
14. člen
Vodenje poslov družbe nadzoruje nadzorni svet, ki ima 6
članov, od katerih so: 
4 člani predstavniki ustanovitelja, med
katerimi je 1 predstavnik imenovan na predlog občine in 2 člana predstavnika
delavcev družbe. 
Člane nadzornega sveta se imenuje za dobo štirih let in so
lahko ponovno imenovani. 
Nadzorni svet izmed svojih članov imenuje predsednika in
najmanj enega njegovega namestnika. 
Nadzorni svet odloča z večino vseh glasov. 
V primeru neodločenega glasovanja je odločilen glas
predsednika.
15. člen
Nadzorni svet opravlja nadzor nad poslovanjem družbe,
pregleduje in preverja knjige in dokumentacijo družbe; skrbi za redno in
pravočasno sestavljanje letnega računovodskega izkaza; spremlja rentabilnost
družbe, njena gospodarska gibanja; imenuje in razrešuje direktorja in opravlja
druge zadeve, ki se nanašajo na poslovanje družbe, o čemer obvešča
ustanovitelja. 
Nadzorni svet pripravi vsako leto do 1. septembra operativni
plan aktivnosti za izvedbo programov zapiranja rudnikov v skladu s prvim
odstavkom 3. člena zakona o zagotavljanju sredstev za zaprtje rudnikov rjavega
premoga Zagorje, Senovo in Kanižarica za naslednje leto z oceno potrebnih
sredstev ter do 31. marca poročilo o izvajanju programa za preteklo leto. 
Z internim aktom družbe se podrobneje določijo pristojnosti
nadzornega sveta in druga vprašanja, povezana z delovanjem nadzornega sveta.
8. SPLOŠNI AKTI
16. člen
Ustanovitelj družbe z internimi akti družbe podrobneje uredi
zlasti organizacijo in delovanje družbe, delovanje in odločanje nadzornega
sveta in druga vprašanja v zvezi s poslovanjem družbe.

Uredba o ustanovitvi družbe Rudnik Kanižarica
v zapiranju, d.o.o. (Uradni list RS, št. 42/95) vsebuje naslednje prehodne in
končne določbe:
»9. PREHODNE IN KONČNE DOLOČBE
17. člen
V družbi nadaljujejo z delom delavci Rudnika rjavega premoga
Slovenije, p.o., ki bodo z razporeditveno odločbo razporejeni v to družbo. 
Stalež zaposlenih se mora prilagajati posameznim fazam
izvedenih zapiralnih del, skladno s programom izvajanja zapiralnih del, ki bo
izdelan za Rudnik Kanižarica v zapiranju, d.o.o.. 
V primeru dodatnih potreb po delavcih za zapiralna dela je
družba Rudnik Kanižarica v zapiranju, d.o.o. dolžna zaposliti delavce Rudnika
Trbovlje - Hrastnik, ki bodo imeli potrebno strokovno izobrazbo in izpolnjevali
ostale zahtevane pogoje. 
Vsi delavci javnega podjetja Rudnik Trbovlje - Hrastnik,
d.o.o., ki bodo postali presežni delavci zaradi izvajanja zakona o
zagotavljanju sredstev za zaprtje rudnikov rjavega premoga Zagorje, Senovo in
Kanižarica, se bodo reševali v okviru rudnikov v zapiranju z oblikami in
sredstvi, ki bodo v proračunu Republike Slovenije zagotovljena za izvajanje
kadrovsko socialnega programa za delavce rudnikov v zapiranju.
18. člen
Družba Rudnik Kanižarica v zapiranju, d.o.o., preneha z
zaprtjem rudnika na podlagi določil zakona o rudarstvu (Uradni list SRS, št.
17/75).
19. člen
Ta uredba začne veljati petnajsti dan po objavi v Uradnem
listu Republike Slovenije.«.

Uredba o spremembah in dopolnitvah uredbe o
ustanovitvi družbe Rudnik Kanižarica v zapiranju, d.o.o. (Uradni list RS, št. 108/00) vsebuje naslednjo končno določbo:
»II. KONČNA DOLOČBA
4. člen
Ta uredba začne veljati naslednji dan po objavi v Uradnem listu
Republike Slovenije.«.