1. člen
(namen)
(1) Ta uredba v skladu z Direktivo Sveta 84/360/EGS z dne 28.
junija 1984 o boju proti onesnaževanju zraka iz industrijskih obratov (UL L št.
188 z dne 16. 7. 1984, str. 20), zadnjič spremenjeno z Direktivo Sveta z dne
23. decembra 1991 o standardiziranju in racionaliziranju poročil o izvajanju
določenih direktiv, ki se nanašajo na okolje (UL L št. 377 z dne 31. 12. 1991,
str. 48), določa posebne zahteve za naprave za proizvodnjo keramike in opečnih
izdelkov na podlagi gline v zvezi z emisijo snovi v zrak, in sicer:
-       
določitev naprav za proizvodnjo keramike in opečnih izdelkov na podlagi
gline,
-       
posebne mejne vrednosti emisije za nekatere snovi v odpadnih plinih,
-       
ukrepe v zvezi z zmanjševanjem emisije snovi v zrak in
-       
prilagoditev obstoječih naprav za pridobivanje keramike in opečnih
izdelkov določbam te uredbe.
(2) Za vprašanja o emisiji snovi v zrak iz naprav za
proizvodnjo keramike in opečnih izdelkov, ki niso urejena s to uredbo, se
uporablja predpis, ki ureja emisije snovi v zrak iz nepremičnih virov
onesnaževanja. Za vprašanja obratovalnega monitoringa emisije snovi v zrak iz
naprav za proizvodnjo keramike in opečnih izdelkov se uporablja predpis, ki
ureja prve meritve in obratovalni monitoring emisije snovi v zrak iz nepremičnih
virov onesnaževanja.
2. člen
(uporaba)
(1) Določbe te uredbe se uporabljajo za naprave za
proizvodnjo keramičnih izdelkov z žganjem (v nadaljnjem besedilu: naprava za
proizvodnjo keramike in opečnih izdelkov), v katerih se izvaja eden ali več
naslednjih tehnoloških procesov:
-       
priprava homogene mase, oblikovanje in sušenje surovih oblikovancev,
-       
glaziranje in žganje in
-       
skladiščenje končnih izdelkov na območju izvajanja tehnoloških procesov.
(2) Za proizvodnjo keramičnih izdelkov z žganjem iz
prejšnjega odstavka se šteje proizvodnja:
-       
strešnikov,
-       
opek,
-       
ognjevzdržnih izdelkov,
-       
cevovodov iz zastekljene gline,
-       
proizvodov, odpornih proti obrabi in kemikalijam,
-       
okrasne keramike, lončevine ali porcelana za rabo v gospodinjstvih,
-       
gradbenih izdelkov iz grobe keramike in fine keramike (npr. ploščice in
sanitarna keramika),
-       
tehnične keramike (npr. elektroporcelan ali porcelan za uporabo v
zobozdravstvu),
-       
ekspandirane gline,
-       
anorgansko vezanih abrazivnih sredstev in drugih specialnih izdelkov iz
keramike.
(3) Naprave za proizvodnjo keramike in opečnih izdelkov se
uvrščajo med naprave iz skupine naprav za proizvodnjo keramike in opečnih
izdelkov, ki je v Uredbi o emisiji snovi v zrak iz nepremičnih virov
onesnaževanja (Uradni list RS, št. 31/07) označena s številko 2.10.
(4) Naprave za proizvodnjo keramike in opečnih izdelkov so
podrobneje opisane v Referenčnem dokumentu o najboljših razpoložljivih tehnikah
v industriji keramike Direktive Sveta 96/61/ES o celovitem preprečevanju in
nadzorovanju onesnaževanja okolja, ki je dostopen preko spletne strani Agencije
Republike Slovenije za okolje.
3. člen
(mejne vrednosti emisije snovi)
(1) Mejna koncentracija celotnega prahu za izpuste naprave za
proizvodnjo keramike in opečnih izdelkov je 20 mg/m3. Za emisijo
prahu iz razpršilnega stolpa je mejna koncentracija celotnega prahu 30 mg/m3
pri uporabi vrečastih filtrov in 50 mg/m3 pri uporabi ciklonov in
mokrega izločevalnika prahu, če se odpadna voda, ki pri tem nastane, ponovno
uporabi.
(2) Če masni pretok svinca in njegovih spojin, izraženih kot
Pb, iz izpusta iz žgalnega dela opekarske ali keramične peči presega 2,5 g/h,
je mejna koncentracija svinca in njegovih spojin, izraženih kot Pb, za
posamezen izpust 0,5 mg/m3, sicer pa je mejna koncentracija svinca
in njegovih spojin, izraženih kot Pb, enaka 3 mg/m3.
(3) Mejne koncentracije za snovi v odpadnih plinih za vsak
izpust iz žgalnega dela opekarske ali keramične peči so:
1.     
500 mg/m3 za žveplove diokside, izražene kot SO2;
2.     
500 mg/m3 za dušikove okside, izražene kot NO2;
3.     
5 mg/m3 za fluor in njegove hlapne spojine, izražene kot HF,
za peči, ki obratujejo šaržno pa je mejni masni pretok enak 30 g/h in mejna
koncentracija 10 mg/m3;
4.     
30 mg/m3 za klor in hlapne kloride, izražene kot HCl;
5.     
20 mg/m3 za celotne organske snovi, izražene kot celotni
organski ogljik;
6.     
3 mg/m3 za benzen.
(4) Mejne koncentracije snovi iz I. in II. nevarnostne
skupine organskih snovi, določene s predpisom, ki ureja emisijo snovi v zrak iz
nepremičnih virov onesnaženja, se za opekarske in keramične peči ne
uporabljajo.
(5) Koncentracije snovi v odpadnih plinih iz prvega do
četrtega odstavka tega člena se določajo za vsak posamičen izpust iz naprave za
proizvodnjo keramike in opečnih izdelkov.
(6) Razpršeno emisijo snovi iz naprave za proizvodnjo
keramike in opečnih izdelkov je treba pri vrednotenju emisije snovi oceniti in
količine izpuščenih snovi prišteti emisiji snovi iz izpustov naprave za
proizvodnjo keramike in opečnih izdelkov.
(7) Izmerjene koncentracije snovi v odpadnih plinih se
preračunajo na 17-odstotno vsebnost kisika v odpadnih plinih.
4. člen
(ukrepi zmanjševanja emisije snovi)
(1) Upravljavec naprave za proizvodnjo keramike in opečnih
izdelkov mora pri načrtovanju in obratovanju naprav zagotoviti naslednje ukrepe
za zmanjševanje emisije snovi v zrak:
-       
uporabo zaprtega sistema drobljenja in prevoza pri pripravi in
homogenizaciji surovine,
-       
uporabo čistejših surovin in dodajanje snovi, ki tvorijo s fluoridi
temperaturno stabilnejše spojine,
-       
uvajanje tehnologij hitrega žganja, ki skrajšajo zadrževalni čas vložka
v žgalni coni,
-       
uporabo goriv, ki so dovoljena za uporabo v kurilnih napravah,
-       
uporabo dozirnih naprav, ki pri solnem glaziranju zmanjšujejo emisijo
hlapnih kloridov.
(2) Če je kljub izvedenim ukrepom iz prejšnjega odstavka
emisija snovi iz naprav za proizvodnjo keramike in opečnih izdelkov pri
serijski proizvodnji keramičnih in opečnih izdelkov na podlagi gline čezmerna,
mora upravljavec naprave zagotoviti uporabo čistilnih naprav za odpadne pline.
5. člen
(inšpekcijski nadzor)
Nadzor nad izvajanjem te uredbe opravlja inšpekcija,
pristojna za varstvo okolja.
6. člen
(prekrški)
(1) Z globo od 4.000 eurov do 40.000 eurov se za prekršek
kaznuje upravljavec naprave za proizvodnjo keramike in opečnih izdelkov, ki je
pravna oseba ali samostojni podjetnik posameznik, če ravna v nasprotju z
določbami 4. ali 7. člena te uredbe.
(2) Z globo od 1.200 eurov do 4.100 eurov se za prekršek iz
prejšnjega odstavka kaznuje tudi odgovorna oseba upravljavca naprave za
proizvodnjo keramike in opečnih izdelkov.
7. člen
(prilagoditev obstoječih naprav za proizvodnjo keramike in
opečnih izdelkov)
(1) Upravljavec obstoječe naprave za proizvodnjo keramike in
opečnih izdelkov mora prilagoditi obratovanje obstoječe naprave za proizvodnjo
keramike in opečnih izdelkov mejnim vrednostim emisije snovi iz 3. člena te
uredbe najpozneje do 31. decembra 2010.
(2) Do prilagoditve obstoječe naprave za proizvodnjo keramike
in opečnih izdelkov določbam te uredbe se za mejne koncentracije celotnega
prahu za obstoječe naprave za proizvodnjo keramike in opečnih izdelkov
uporabljajo naslednje vrednosti:
-       
50 mg/m3 za celotni prah za posamezen izpust, če masni pretok
celotnega prahu iz vseh izpustov naprave za proizvodnjo keramike in opečnih
izdelkov presega 0,5 kg/h, sicer pa je mejna koncentracija celotnega prahu 150
mg/m3.
(3) Do prilagoditve obstoječe opekarske ali keramične peči
določbam te uredbe se za mejne koncentracije za obstoječe opekarske ali
keramične peči uporabljajo naslednje vrednosti:
1.     
žveplovi dioksidi, izraženi kot SO2:
- 
500 mg/m3, če je vsebnost žvepla v surovini pod 0,12 odstotkov;
- 
1.500 mg/m3, če je vsebnost žvepla v surovini nad 0,12 odstotkov;
2.     
500 mg/m3 za dušikove okside, izražene kot NO2;
3.     
5 mg/m3 za fluor in njegove hlapne spojine, izražene kot HF;
4.     
30 mg/m3 za klor in hlapne kloride, izražene kot HCl;
5.     
organske spojine:
- 
benzen 5 mg/m3,
- 
fenol 20 mg/m3,
- 
stiren 100 mg/m3,
- 
metanol 20 mg/m3,
- 
50 mg/m3 za celotne organske snovi, izražene kot celotni
organski ogljik.
(4) Izmerjene koncentracije snovi v odpadnih plinih
obstoječih opekarskih ali keramičnih peči se preračunajo na 18-odstotno
vsebnost kisika v odpadnih plinih.
8. člen
(prenehanje veljavnosti)
Z dnem uveljavitve te uredbe preneha veljati Uredba o emisiji
snovi v zrak iz naprav za proizvodnjo keramike in opečnih izdelkov (Uradni list
RS, št. 73/94 in 41/04 – ZVO-1).
9. člen
(začetek veljavnosti)
Ta uredba začne veljati petnajsti dan po objavi v Uradnem
listu Republike Slovenije.
Št. 00719-14/2007/6
Ljubljana, dne 5. aprila 2007
EVA 2007-2511-0081
Vlada Republike Slovenije
Janez Janša l.r.
Predsednik