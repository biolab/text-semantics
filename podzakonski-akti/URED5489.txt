I. SPLOŠNI DOLOČBI
1. člen
(podlaga za državni prostorski načrt)
(1) S to uredbo se v skladu z Odlokom
o strategiji prostorskega razvoja Slovenije (Uradni list RS, št. 76/04 in 33/07
– ZPNačrt) in Uredbo o prostorskem redu Slovenije (Uradni list RS, št. 122/04
in 33/07 – ZPNačrt) sprejme državni prostorski načrt za priključek Brezovica na
avtocestnem odseku Ljubljana–Vrhnika (v nadaljnjem besedilu: državni prostorski
načrt).
(2) Državni prostorski načrt je pod
številko projekta 6443 izdelal LUZ, d. d., Ljubljana.
2. člen
(vsebina)
(1) Ta uredba določa načrtovane
prostorske ureditve, območje državnega prostorskega načrta, pogoje glede
namembnosti posegov v prostor, njihove lege, velikosti in oblikovanja, pogoje
glede križanj oziroma prestavitev gospodarske javne infrastrukture in grajenega
javnega dobra ter priključevanja prostorskih ureditev nanje, merila in pogoje
za parcelacijo, pogoji celostnega ohranjanja kulturne dediščine, ohranjanja
narave, varstva okolja in naravnih dobrin, upravljanja voda, varovanja zdravja
ljudi, obrambe države ter varstva pred naravnimi in drugimi nesrečami, etapnost
izvedbe prostorske ureditve, druge pogoje in zahteve za izvajanje državnega
prostorskega načrta ter dopustna odstopanja.
(2) Sestavine iz prejšnjega odstavka
so obrazložene in grafično prikazane v državnem prostorskem načrtu, ki je
skupaj z obveznimi prilogami na vpogled na Ministrstvu za okolje in prostor,
Direktoratu za prostor, in pri službah, pristojnih za urejanje prostora v
občinah Log ‑ Dragomer in Brezovica.
(3) S postopkom priprave državnega
prostorskega načrta postopek presoje vplivov na okolje ni bil izveden. Postopek
priprave državnega prostorskega načrta se je zaključil v skladu z osmim
odstavkom 62. člena Zakona o umeščanju prostorskih ureditev državnega pomena v
prostor (Uradni list RS, št. 80/10).
(4) Oznake, navedene v 5. do 7., 9., 21. in 26. členu te uredbe, so oznake objektov in ureditev iz grafičnega dela državnega prostorskega
načrta.
II. NAČRTOVANE PROSTORSKE UREDITVE
3. člen
(načrtovane prostorske ureditve)
(1) Prostorski ureditvi, ki se
načrtujeta z državnim prostorskim načrtom, sta:
-       
izvennivojski priključek na območju avtoceste A1 Ljubljana–Vrhnika, ki
vključuje odsek avtoceste Brezovica–Vrhnika (v nadaljnjem besedilu: avtocesta),
vključevalne in izključevalne rampe, severno in južno krožišče ter del
povezovalne ceste med krožiščema (v nadaljnjem besedilu: priključek Brezovica);
-       
povezovalna cesta, ki poteka od Lukovice prek križišča z regionalno
cesto R2‑409/0300 do severnega krožišča priključka Brezovica in od južnega
krožišča priključka Brezovica do križišča z regionalno cesto R3‑742/4806 pri
nivojskem železniškem prehodu na začetku Vnanjih Goric (v nadaljnjem besedilu:
povezovalna cesta).
(2) Predmet državnega prostorskega
načrta so tudi spremljajoče ureditve komunalne, energetske in
telekomunikacijske infrastrukture ter prilagoditve obstoječih ureditev.
III. OBMOČJE DRŽAVNEGA PROSTORSKEGA NAČRTA
4. člen
(obseg območja državnega prostorskega
načrta)
(1) Območje državnega prostorskega
načrta je določeno s tehničnimi elementi, ki omogočajo prenos novih mej parcel
v naravo. Koordinate tehničnih elementov so prikazane na načrtu parcel z
elementi za zakoličbo (list 3.1 in list 3.2).
(2) Na območju državnega prostorskega
načrta iz prejšnjega odstavka so skladno z geodetskim načrtom zemljišča oziroma
deli zemljišč s parcelnimi številkami v naslednjih katastrskih občinah:
a)    
k.o. Log:
- 
parcele: 17/2, 17/6, 18/1, 18/2, 18/3, 18/4, 2001/2, 2001/3, 2004/2,
2051, 2099, 2100, 233/2, 254/1, 254/4, 27/1, 27/2, 29/3, 40/3, 46/10, 46/11,
46/13, 46/6, 46/7, 5/2, 66/11, 66/2, 67/1, 67/3 in 67/4;
- 
deli parcel: 15/2, 17/5, 17/7, 2004/1, 2033/1, 2037/1, 2044, 2098, 21/1,
21/2, 21/3, 2101, 233/11, 233/59, 249/4, 254/6, 254/7, 29/1, 29/2, 30/1, 35/12,
35/9, 4/2, 4/3, 40/1, 40/2, 40/7, 46/1, 46/12, 46/16, 46/2, 46/3, 46/4, 46/5,
46/8, 49/6, 5/1, 64/1, 66/1, 66/10, 66/12, 66/14, 66/15, 66/5, 66/7, 66/9 in
67/2;
b)    
k.o. Brezovica:
- 
parcele: 3512/24, 3530/3, 3533/7, 3549/1, 3552/3, 3678/2, 3740/1,
3740/2, 542, 634/2, 640/4, 641/1, 643/5, 663/1, 663/4, 663/7, 666/1, 666/2,
669/3, 670/2, 671/3, 676/1, 676/2, 677/1, 678/1, 678/3, 691/5, 692/2, 692/3,
739/1, 739/2 in 740/2;
- 
deli parcel: 114/4, 3512/1, 3512/29, 3530/1, 3533/2, 3548/2, 3548/3,
3549/2, 3550/1, 3550/2, 3550/3, 3551, 3552/1, 3554, 3675, 3678/1, 3678/3,
3729/1, 3740/5, 3746, 3747, 543/2, 562/11, 562/2, 562/3, 562/4, 563, 632, 633,
634/1, 635/1, 635/2, 635/3, 640/1, 641/2, 642/1, 642/2, 643/1, 643/3, 659,
660/1, 660/2, 661/1, 663/3, 664, 665, 667/1, 667/2, 669/1, 669/2, 670/1, 671/1,
671/2, 674/6, 675/1, 675/10, 675/11, 675/13, 675/2, 675/3, 675/4, 675/5, 675/6,
675/7, 675/8, 675/9, 677/2, 680/1, 681, 682, 683, 684/2, 685, 687, 691/1,
691/4, 692/1, 693/1, 694, 695/2, 697, 737/1, 738/3 in 740/1.
(3) Na območju državnega prostorskega
načrta iz prejšnjega odstavka je območje nadomestnega habitata na zemljiščih
oziroma delih zemljišč s parcelnimi številkami v katastrski Občini Brezovica:
675/10, 675/4, 675/9, 675/2, 675/1, 681, 682 in 683.
IV. POGOJI GLEDE NAMEMBNOSTI POSEGOV V PROSTOR, NJIHOVE
LEGE, VELIKOSTI IN OBLIKOVANJA
5. člen
(priključek Brezovica)
(1) Priključek Brezovica je načrtovan
za projektno hitrost Vp = 40 km/h. Situacijski prikaz območja priključka
Brezovica je razviden iz ureditvene situacije (št. lista 2.1.1).
(2) Priključek Brezovica sestavljajo:
-       
odsek avtoceste med km 2,0 + 10,00 in km 2,3 + 60,00 ter km 2,8 + 80,00 in km 3,1 + 60,00, načrtovan v 6‑pasovni izvedbi s po dvema zaviralnima in
dvema pospeševalnima pasovoma; na vzhodni strani dolžine d = 350 m in na zahodni strani dolžine d = 250 m;
-       
del povezovalne ceste, vključno s severnim in južnim krožiščem ter
nadvozom d = 70 m, š = 10,5 + 2,0 + 1,0 m, pod kotom 75°;
-       
vključevalne in izključevalne rampe K‑1, K‑2, K‑3 in K‑4 (kraki
priključka Brezovica).
(3) Tehnični elementi avtoceste so
takšni, da trasa poteka v premi. Iz 4‑pasovne se razširi v 6‑pasovno avtocesto.
Širitev se izvede na območju zaviralnih in pospeševalnih pasov v širini 5,5 m, na območjih odstavnega pasu pa 4,0 m. Cestišče ima padec 0,14% in prečni nagib 2,5%. Trasa
avtoceste se vkoplje glede na obstoječi teren za 1–1,5 m, drugje se izvede nad
terenom približno 1,0 m z obojestranskimi odprtimi jarki. Karakteristični
profil trase avtoceste v skupni širini 42,0 m obsega vozne pasove širine 6 × 3,75 m = 22,50 m, zaviralne oziroma pospeševalne pasove širine 2 × 3,50 m = 7,00 m, robna pasova širine 2 × 0,50 m = 1,00 m in robna pasova širine 2 × 0,25 m = 0,50 m ter srednji ločilni pas širine 1 × 4,00 m = 4,00 m.
(4) Tehnični elementi dela povezovalne
ceste so takšni, da se severno krožišče izvede z 2‑pasovnim voziščem dimenzij 2
× 4,50 m in s premerom srednjega otoka 32 m. Zunanji premer krožišča znaša 50 m. Krožišče se izvede kot turbokrožišče. Nanj se priključujeta kraka K‑1 in K‑2.
Druga dva kraka v krožišču sta del povezovalne ceste. Ob njegovi zahodni strani
je hodnik za pešce širine 2,00 m s cevno ograjo višine 1 m. Južno krožišče se izvede z dvopasovnim voziščem dimenzij 2 × 4,50 m in s premerom srednjega otoka 32 m. Zunanji premer krožišča je 50 m. Krožišče se izvede kot turbokrožišče. Nanj se priključujeta kraka K‑3 in K‑4. Druga dva kraka v
krožišču sta del povezovalne ceste. Vzdolž njegove desne strani se izvede
hodnik za pešce širine 2,00 m s cevno ograjo višine 1 m.
(5) Tehnični elementi vključevalnih in
izključevalnih ramp so takšni, da vključevalni in izključevalni kraki ležijo
tangencialno na krožišče ter so namenjeni dovozu oziroma izvozu na avtocesto v
vseh štirih smereh:
-       
krak K‑1 se izvede kot dvosmerni krak dolžine 230 m iz ljubljanske smeri. V km 2,4 + 00,00 se po predhodnem zaviralnem pasu odcepi v desno.
Dimenzije vozišča: 2 × 3,50 + 2 × 0,30 + 2 × 1,5 m (bankine);
-       
krak K‑2 se izvede kot enosmerni krak dolžine 180 m proti Vrhniki. Iz izvoza iz krožišča se izvede tangencionalni izvoz, ki mu sledi prema in
priključni radij na rob avtoceste. Dimenzije vozišča: 5,00 + (2 × 0,25 m) + 2 × 1,5 m (bankine);
-       
krak K‑3 se izvede kot enosmerni krak dolžine 190 m iz vrhniške smeri. Na izvozu z avtoceste se po predhodnem zaviralnem pasu nadaljnji potek
izvede v premi. Dimenzije vozišča: 5,00 + (2 × 0,25 m) + 2 × 1,5 m (bankine);
-       
krak K‑4 se izvede kot dvosmerni krak dolžine 180 m proti Ljubljani. Dimenzije vozišča: 2 × 3,50 m + (2 × 0,30 m) + 2 × 1,5 m (bankine).
(6) Priključni kraki in krožišči se
izvedejo na nasipih, povezovalna cesta se zgradi v nadvozu. Vsi kraki in obe
krožišči priključka Brezovica se izvedejo s kamnitim materialom ob upoštevanju
lomljene brežine. Do višine 4,00 m se nasipi izvedejo v naklonu 1: 3, če
so višji, se spodaj izvede brežina v naklonu 1: 3, zgornji del pa v
naklonu 1: 2. Prehodi med ravnino in brežino se izvedejo z vertikalnimi
zaokrožitvami.
6. člen
(povezovalna cesta)
(1) Povezovalna cesta je od regionalne
ceste R2‑409/0300 do stika s severnim krožiščem priključka Brezovica načrtovana
za projektno hitrost Vp = 40 km/h, od km 0,4 + 50,15 do začetka naselja
Vnanje Gorice za projektno hitrost Vp = 80 km/h, znotraj naselja pa za projektno hitrost Vp = 50 km/h. Situacijski prikaz območja povezovalne ceste je
razviden iz ureditvenih situacij (št. listov 2.1.1 in 2.1.2).
(2) Tehnični elementi cestnega odseka
povezovalne ceste od Lukovice do severnega krožišča: povezovalna cesta se od
regionalne ceste R2‑409/0300 odcepi na območju naselja Lukovica in se do
severnega krožišča nadaljuje kot 5‑pasovnica. Cesta poteka v nasipu.
Karakteristični profil od križišča z R2‑409/0300 do severnega krožišča v skupni
širini 21,60 m obsega vozne pasove širine 3 × 3,00 m = 9,00 m, pasove za leve zavijalce širine 3,00 m, pasove za desne zavijalce širine 3,00 m, srednji ločilni otok širine 1,50 m, robne pasove širine 4 × 0,25 m = 1,00 m, razširitev za jekleno varnostno ograjo na levi strani širine 0,35 m, bankino na levi strani širine 1,25 m, hodnik za pešce na desni strani širine 2,00 m in bankino na desni strani širine 0,50 m.
(3) Tehnični elementi cestnega odseka
povezovalne ceste od južnega krožišča do Vnanjih Goric: od deviacije javne poti
v podvozu v km 0,4 + 50,15 poteka trasa povezovalne ceste proti Barju in se
priključi na križišče z obstoječo regionalno cesto R3‑742/4806 tik pred
nivojskim križanjem z glavno železniško progo Ljubljana–Trst. Trasa se izvede
kot 2‑pasovna. Na območju podvoza javne poti na opuščeni železniški progi
Ljubljana–Vrhnika (višina podvoza znaša 4,20 m) se cesta izvede v nasipu višine 3–6 m, v nadaljevanju pa v nasipih višine 1,20–1,50 m.
(4) Karakteristični profil povezovalne
ceste od južnega krožišča do Vnanjih Goric v skupni širini 21,40 m obsega vozna pasova širine 2 × 3,25 m = 6,50 m, robna pasova širine 2 × 0,25 m = 0,50 m, bankino širine 2 × 1,25 m = 2,50 m, zasaditev v pasu širine 2 × 3,35 m = 6,70 m, rigole ob ograji za dvoživke širine 2 × 0,40 m = 0,80 m, ograjo za dvoživke širine 2 × 0,20 m = 0,40 m, bermi v prostem profilu širine 2 × 0,50 m = 1,00 m in dostopne poti širine 3,00 m.
(5) Karakteristični profil povezovalne
ceste na območju protihrupnih ograj na levi strani od km 0,9 + 20,00 do km 1,0
+ 62,00, v dolžini 144 m, poleg tehničnih elementov iz prejšnjega odstavka
obsega še bankino (berma z odbojno ograjo) širine 0,90 m. Oddaljenost protihrupne ograje od roba vozišča je 2,97 m.
(6) Tehnični elementi deviacije
regionalne ceste R2‑409/0300: izvede se kot deviacija – razširitev obstoječe
ceste proti jugu na pet pasov na območju novega semaforiziranega križišča »Pod
gradom«. Severni rob ceste ostane nespremenjen. Karakteristični profil
regionalne ceste R2‑409/0300 v skupni širini 25,10 m obsega vozna pasova širine 3 × 3,00 m = 9,00 m, pas za leve zavijalce širine 3,00 m, pas za desne zavijalce širine 3,00 m, robna pasova širine 2 × 0,25 m = 0,50 m, prosti profil širine 2 × 1,05 m = 2,10 m, kolesarski stezi širine 2 × 1,00 m = 2,00 m, hodnika za pešce širine 2 × 1,75 m = 3,50 m, prosti profil za protihrupno ograjo širine 0,25 m + 0,25 m = 0,50 m in bankino širine 1,00 m + 0,50 m = 1,50 m.
(7) Tehnični elementi deviacije
regionalne ceste R3‑742/4806: izvede se rekonstrukcija na območju križišča pri
Vnanjih Goricah. Deviacija predstavlja rekonstrukcijo severnega kraka križišča.
Karakteristični profil regionalne ceste R3‑742/4806 v skupni širini 15,10 m obsega vozna pasova širine 2 × 3,00 m = 6,00 m, pas za leve zavijalce širine 3,00 m, stezo za mešani promet za kolesarje in pešce širine 2 × 2,55 = 5,10 m ter bankini širine 2 × 0,50 m = 1,00 m.
(8) Elementi semaforiziranega križišča
»Pod gradom«: križišče regionalne ceste R2‑409/0300 in povezovalne ceste se
izvede kot štirikrako, pri čemer dva kraka sodita k regionalni cesti R2‑409/0300,
tretji krak je povezovalna cesta, četrti – severni krak – pa povezuje naselje
Lukovica pri Brezovici z regionalno cesto in povezovalno cesto.
(9) Elementi semaforiziranega križišča
v Vnanjih Goricah: križišče se izvede kot trikrako. Sestavljata ga kraka
regionalne ceste R3‑742/4806 in krak povezovalne ceste.
(10) Deviacije lokalnih cest in
poljskih poti: zgradi se nova lokalna pot vzdolž zahodnega roba povezovalne
ceste od podvoza javne poti po opuščeni železniški progi do km 0,8 + 70,00.
Deviacija služi dostopom na parcele zahodno od lokalne ceste. V km 0,6 + 90,00
se na povezovalno cesto priključi lokalna cesta.
(11) Karakteristični profil javne poti
v skupni širini 6,25 m obsega vozišče širine 4,75 m in bankini širine 2 × 0,75 m = 1,50 m.
(12) Karakteristični profil dostopne
poti v skupni širini 3,00 m obsega vozišče širine 2,00 m in bankini širine 2 × 0,50 m = 1,00 m.
(13) Na odseku deviacije regionalne
ceste R2‑409/0300 in na območju izgradnje ceste v naselju Lukovica se izvedejo
dostopi na parcele ter dvorišča stanovanjskih in gospodarskih objektov.
(14) Opuščena trasa železniške proge
Ljubljana–Vrhnika se v km 0,4 + 50,00 prekvalificira v javno pot. Povezovalna
cesta prečka opuščeno progo s podvozom, ki omogoča izvennivojski prehod
kmetijske mehanizacije (H = 4,20 m).
(15) Od križišča z regionalno cesto R2‑409/0300
do km 0,6 + 0,00 se povezovalna cesta izvede s kamnitim materialom ob
upoštevanju lomljene brežine. Na mestih protihrupnih ukrepov se izvedejo nasipi
višine 2,0 m, ki se nadgradijo s protihrupnimi ograjami. Kjer je niveleta
nasipa manj od 1 m nad terenom, se tla ojačajo. Za nasipe od km 1,5 + 0,00 do
konca trase se dodatno vgradi še 0,3 m debela plast kamnitega materiala.
7. člen
(objekti)
(1) Na trasi avtoceste, na območju
priključka Brezovica, na trasah regionalnih cest in na povezovalni cesti se
izvedejo novogradnje ali rekonstrukcije naslednjih objektov:
-       
nadvoz povezovalne ceste nad avtocesto v km 0,2 + 99,107
povezovalne ceste;
-       
podvoz opuščene železniške proge Ljubljana–Vrhnika v km 0,4 + 50,15
povezovalne ceste;
-       
prepust za kanal Na Golah v km 0,5 + 85,85 povezovalne ceste;
-       
prepust v km 0,9 + 65,00 povezovalne ceste;
-       
most čez potok Drobtinka v km 1,4 + 28,303 povezovalne ceste;
-       
cevni prepust za odvodni jarek v km 1,5 + 17,00 povezovalne ceste;
-       
podaljšanje prepusta v km 1,8 + 80,00 avtoceste;
-       
podaljšanje prepusta v km 2,2 + 29,00 avtoceste;
-       
podaljšanje prepusta v km 2,8 + 06,00 avtoceste;
-       
podaljšanje prepusta v km 0,1 + 57,00 regionalne ceste R2‑409;
-       
podaljšanje prepusta v km 0,2 + 61,30 regionalne ceste R2‑409;
-       
podaljšanje prepusta v km 0,3 + 73,50 regionalne ceste R2‑409.
(2) Položaj in velikost objektov iz
prejšnjega odstavka sta razvidna iz ureditvenih situacij (št. listov 2.1.1 in
2.1.2), vodotokov pa iz detajlnejšega prikaza regulacij vodotokov (št. lista
2.5).
(3) Nadvoz nad avtocesto povezuje
severno in južno krožišče nad njo. Širina avtoceste pod nadvozom znaša 32,50 m. Karakteristični profil nadvoza v skupni širini 13,15 m obsega vozne pasove širine 3 × 3,00 m = 9,00 m, vmesni ločilni pas širine 0,40 m, robna pasova širine 2 × 0,25 m =  0,50 m, pločnik z robnim vencem na desni strani širine 2,50 m in robni
venec objekta širine 0,75 m.
(4) Podvoz opuščene železniške proge
Ljubljana–Vrhnika se izvede pod povezovalno cesto in premošča deviacijo javne
poti na trasi opuščene železniške proge pod kotom 58°. Širina povezovalne ceste
je 10,70 m, širina hodnikov znaša desno 
2,50 m in levo 0,75 m. Deviacija javne poti pod podvozom je široka 5,00 m (s širino hodnikov 1,00 m).
(5) Prepust za kanal Na Golah se
izvede kot križanje ceste in potoka pod kotom 75°. Prek prepusta potekata
povezovalna cesta širine 7,35 m in lokalna cesta širine 4,75 m. Prečni prerez kanala je trapezne oblike, na obeh straneh pa se izvede 0,40 m široka polička za dvoživke in male sesalce.
(6) Prepust v km 0,9 + 65,00
povezovalne ceste se izvede kot premostitev melioracijskega jarka in povezovalne
ceste pod kotom 90°. Prek objekta poteka cesta, široka 7,38 m.
Melioracijski jarek je trapezne oblike, na obeh straneh pa se izvede 0,40 m široka polička za dvoživke in male sesalce.
(7) Most v km 1,4 + 28,303 povezovalne
ceste čez potok Drobtinka se izvede kot premostitev regulacije potoka pod kotom
75°. Prek objekta poteka cesta širine 7,08 m. Regulacija potoka pod mostom je v prečnem prerezu trapezne oblike, na obeh straneh pa se izvede 0,75 m široka polička za dvoživke.
8. člen
(prometna oprema in signalizacija)
(1) Prometna oprema in signalizacija
se izvedeta na avtocesti, priključku Brezovica, vseh križiščih regionalnih cest
in na povezovalni cesti. Prometna oprema je razvidna iz ureditvenih situacij
(št. listov 2.1.1 in 2.1.2).
(2) Izvedeta se povezava in
sinhronizacija med semaforizacijo križišča na R3‑742/4806 in signalizacijo
obstoječega prometnega prehoda čez železniške tire.
9. člen
(krajinskoarhitekturno urejanje)
(1) Na območju državnega prostorskega
načrta se ohranijo drevesna in grmovna vegetacija, katere odstranitev ni nujno
potrebna zaradi gradnje objektov in varnosti prometa. Z novimi zasaditvami pa
se zagotavlja čim manjša vidna izpostavljenost nasipov in objektov v odprti
krajini. Situativen prikaz krajinskoarhitekturnih ureditev je razviden iz
ureditvenih situacij (št. lista 2.1.1 in 2.1.2).
(2) Krajinskoarhitekturna ureditev
mora biti obdelana v projektni dokumentaciji v načrtu krajinske arhitekture.
(3) Izbor rastlin za novo zasaditev
naj temelji na analizi vegetacijskih razmer v prostoru in na želenih oblikovnih
učinkih. Zasaditev naj upošteva lokalno značilne rastline in tiste vrste, ki že
ustvarjajo pomembno identiteto tega območja.
(4) Nadvoz povezovalne ceste prek
avtoceste, podvozi deviacij, mostovi, priključki, križišča in krožišča ter
druga cestna oprema in protihrupni objekti morajo biti arhitekturno in
krajinsko v skladu s sodobnimi principi oblikovanja ter v skladu z urbano in
kra­jinsko podobo prostora. Protihrupne ograje in ograje za dvoživke morajo
biti, kjer to narekuje koncept zmanjševanja vidne izpostavljenosti ceste, na
zunanji strani obsajene z vegetacijo.
(5) Priključek Brezovica in
povezovalna cesta se izvedeta tako, da vizualno čim manj zapirata krajino.
Nasipi se zatravijo ali zasadijo z nizkimi grmovnicami v skladu s
krajinskoureditvenim načrtom in okoljskim poročilom. Intenzivneje se zasadijo:
-       
priključni kraki K‑1, K‑2, K‑3 in K‑4;
-       
nadvoz povezovalne ceste nad obstoječo avtocesto v km 0,2 + 99,107;
-       
brežine vodotoka Drobtinka, ki prečka povezovalno cesto med km 1,4 + 0,00 in 1,4 + 0,40 povezovalne ceste;
-       
robovi vodnih zadrževalnikov Z1 in Z2.
(6) Pogoji za posege v obcestni
prostor in urejanje obcestnega prostora so naslednji:
-       
relief se oblikuje v skladu z naravnimi reliefnimi oblikami, z doslednim
vertikalnim zaokroževanjem konkavne in konveksne krivine brežin ter ustreznim
oblikovanjem prehodov brežin nasipov in vkopov v obstoječi relief. Po­sebna
pozornost se nameni oblikovanju terena pri nasipih cest, priključkov in
deviacij in nasipih deviacij. Brežine se zatravijo, za­sadijo z grmovnicami ali
drevjem v skladu z načrtom krajinske arhitekture;
-       
regulacije, prestavitve in ureditve vodotokov se izvedejo sonaravno, s
pov­zemanjem oblik naravnih vodotokov in zasaditvijo lokalno značilne obvodne
vegetacije;
-       
osnovna izhodišča načrtovane zasa­ditve so zagotovitev vpetosti posega v
prostor, vzpostavitev vozniku prijetnega obcestnega prostora z možnostjo razgle­da
in izločanje posega pogledom iz izbranih delov prostora. Zasaditev mora
temeljiti na obstoječem krajinskem vzorcu, vrstni sestavi in za prostor
značilnih oblikah vegetacije (po­samezni soliterji, živice, gozdni sestoj,
posamezne skupine dreves, obvodna vegetacija, kmetijske površine).
(7) Na območju priključka Brezovica in
delu povezovalne ceste od Lukovice do severnega krožišča se izvede zasaditev na
nasipu priključnih krakov in ob nasipih protihrupnih ograj. Z zasaditvijo ob
nasipih priključka se zakrije vizualne izpostavljenosti višine nasipa ter
velika višina protihrupne ograje pred pogledi iz bližnjih naselij in iz glavnih
cest v okolici nasipa.
(8) Na območju zadrževalnika Z1 in Z2
se izvede zasaditev ob robovih zadrževalnika, da se prikrije tehnični videz in
vidna izpostavljenost obeh bazenov.
(9) Krajinskoarhitekturne rešitve na
odseku povezovalne ceste od stika z južnim krožiščem do semaforiziranega
križišča v Vnanjih Goricah se prilagajajo obstoječi krajinski sliki in z
minimalno zasaditvijo vzdolž ceste zakrivajo vidno izpostavljenost slednje na
nasipu.
(10) Na mestih, kjer trasa prekine
obstoječo živico v prostoru, se sanirajo prizadeti robovi živice, ki pogosto
potekajo ob kanalih, vodotokih (potokih) in robovih polj.
(11) Kjer je zaradi gradnje ceste in
regulacije struge Drobtinke načrtovana odstranitev obvodne vegetacije, se
območje ustrezno sanira. Namen zasaditve je postaviti obstoječi ekosistem v
ravnotežje in hkrati zakriti vizualno izpostavljeno višino cestnega nasipa.
Sadike se zasadijo na zračno stran nasipa, zato da se ne ovira pretočnost
struge.
10. člen
(nadomestni habitat)
(1) Za nadomestitev izgubljenih živic
oziroma lesne vegetacije se izvede nadomestni habitat v obliki nove živice.
Lokacija nadomestnega habitata je zahodno od povezovalne ceste, ob obeh straneh
kanala »Na Golah«, v skupni dolžini približno 2 × 400 m in širini 4,5 m. Situativni prikaz nadomestnega habitata je razviden iz ureditvene situacije
(št. lista 2.1.2).
(2) Kanal se na obeh straneh zasadi z
lokalno značilnimi drevesnimi in grmovnimi vrstami.
(3) Načrt ureditve nadomestnega
habitata je sestavni del načrta krajinske arhitekture v projektu za pridobitev
gradbenega dovoljenja.
(4) Vzpostavitev nadomestnega habitata
obsega fazo tehnične ureditve in fazo aktivnega usmerjanja razvoja v želeno
stanje. Tehnična ureditev nadomestnega habitata mora biti izvedena do izdaje
uporabnega dovoljenja za avtocestni priključek.
(5) Strokovni nadzor pri vzpostavitvi
nadomestnega habitata izvaja Zavod Republike Slovenije za varstvo narave, ki
izda tudi mnenje, da je nadomestni habitat vzpostavljen.
(6) Po izdaji mnenja iz prejšnjega
odstavka prenese investitor kmetijska ali gozdna zemljišča v nadomestnem
habitatu v lasti Republike Slovenije v upravljanje Skladu kmetijskih zemljišč
in gozdov, vodna zemljišča pa v upravljanje Ministrstva za okolje in prostor,
Agencije Republike Slovenije za okolje.
(7) Podrobnejša navodila za
upravljanje in vzdrževanje zemljišč v nadomestnem habitatu se opredeli v načrtu
ureditve nadomestnega habitata.
11. člen
(odstranitev objektov)
(1) Na območju državnega prostorskega
načrta se zaradi gradnje povezovalne ceste odstranijo naslednji objekti:
-       
gospodarski objekt na parceli št. 691/1, k.o. Brezovica, severno ob
potoku Drobtinka, na območju povezovalne ceste od km 1,4 + 0,00 do 1,4 + 40,00;
-       
kozolec na parceli št. 667/1, k.o. Brezovica, severno od priključnega kraka
K1, km 2,4 + 80,00;
-       
servisni objekt na parcelah št. 737/1, 3678/3 in 739/1, vse k.o.
Brezovica, vzhodno od ceste R3‑742/4806, km 0,0 + 30,00
-       
odstranitev objekta – kozolec na parceli št. 46/8, k. o. Log, na območju
priključnega kraka K-2, km 2,83; 
-       
odstranitev objekta – lopa na parceli št. 46/1, k. o. Log, na območju
priključnega kraka K-2, km 3,0.
(2) Situativen prikaz objektov iz
prejšnjega odstavka je razviden iz ureditvenih situacij (št. listov 2.1.1 in
2.1.2).
V. POGOJI GLEDE KRIŽANJ OZIROMA PRESTAVITEV GOSPODARSKE JAVNE
INFRASTRUKTURE IN GRAJENEGA JAVNEGA DOBRA TER PRIKLJUČEVANJA PROSTORSKIH
UREDITEV NANJE
12. člen
(komunalni vodi)
(1) Zaradi gradnje priključka
Brezovica in povezovalne ceste se zaščitijo, preuredijo ali prestavijo
obstoječe komunalne, energet­ske in telekomunikacijske naprave in objekti.
Situativen prikaz komunalnih vodov je razviden iz ureditvenih situacij (št.
listov 2.2.1 in 2.2.2).
(2) Infrastrukture se ne sme
prestavljati na območja kulturne dediščine, križanja infrastrukture pa morajo
biti izvedena tako, da ne prizadenejo kulturne dediščine.
13. člen
(vodovod)
Na trasi priključka Brezovica in
povezovalne ceste se lokalno prestavijo, zamenjajo ali zaščitijo naslednji
vodovodi:
-       
od km 0,0 + 22,00 do km 0,0 + 65,00 se v vozišču povezovalne ceste
zamenja obstoječi cevovod s cevovodom Duktil v dolžini 49 m;
-       
v km 0,0 + 26,00 in 0,0 + 32,00 povezovalne ceste se izvede prevezava
obstoječih odcepov vodovoda s cevmi Duktil;
-       
od km 0,0 + 75 do km 0,1 + 37,00 regionalne ceste R2‑409/0300 se prestavi
obstoječi cevovod v načrtovani hodnik za pešce v dolžini 62 m. Prestavljeni cevovod se izvede s cevmi Duktil DN 150 mm;
-       
v km 2,2 + 90,00 avtoceste se zaščitna cev obstoječega vodovodnega
priključka podaljša v dolžini 20 m na vsako stran avtoceste;
-       
od km 1,5 + 26,00 do km 1,6 + 90,00 povezovalne ceste se obstoječi
cevovod zamenja s cevovodom s cevmi Duktil DN 150 mm v dolžini 190 m. Cevovod se položi v pločnik povezovalne ceste;
-       
v km 0,0 + 39,00 regionalne ceste R3‑742/4806 se obstoječi cevovod v
dolžini 32 m prestavi v novo traso s poševnim prečkanjem regionalne ceste.
Prestavljeni cevovod se izvede s cevmi Duktil DN 100 mm;
-       
od km 0,0 + 47,00 do km 0,100 se v regionalni cesti R3‑742/4806
zaščitita obstoječa cevovoda v dolžini 52 m.
14. člen
(kanalizacija)
Na trasi priključka Brezovica in
povezovalne ceste se izvedeta prestavitev in zaščita naslednjih kanalizacijskih
vodov:
-       
od km 0,0 do km 0,0 + 96,00 regionalne ceste R2‑409/0300 se zaščiti
obstoječa kanalizacija DN 300 za odvod komunalnih odpadnih vod v dolžini 96 m;
-       
v km 1,7 + 13,00 povezovalne ceste se zaščiti obstoječa kanalizacijo DN
300 za odvod komunalnih odpadnih vod v dolžini 60 m.
15. člen
(elektroenergetsko omrežje)
(1) Na trasi priključka Brezovica in
povezovalne ceste se prestavi, zamenja ali zaščiti elektroenergetsko omrežje.
(2) Srednjenapetostna voda sta:
-       
v km 1,3 + 80,00 povezovalne ceste se obstoječi daljnovod (v nadaljnjem
besedilu: DV) 20 kV Brezovica višinsko popravi s postavitvijo novih stojnih
mest;
-       
v km 0,8 + 40,00 povezovalne ceste se obstoječi DV 20 kV Brezovica
višinsko popravi s postavitvijo novih stojnih mest.
(3) Pri križanjih srednjenapetostnih
vodov iz prejšnjega odstavka se zagotovi minimalna varnostna višina prečkanja
DV nad cestiščem.
(4) Nizkonapetostna voda sta:
-       
v km 1,4 + 30,00 povezovalne ceste se obstoječi nizkonapetostni
prostozračni vod pokabli na prečkanju povezovalne ceste v dolžini 62 m. Izvedeta se zatezna stebra. Kabel se uvleče v načrtovano kabelsko kanalizacijo;
-       
v km 2,3 + 20,00 se obstoječi nizkonapetostni kabel, ki prečka
avtocesto, označi in pri širitvi avtoceste po potrebi zaščiti.
16. člen
(javna razsvetljava)
(1) Na območju priključka Brezovica se
z javno razsvetljavo opremijo: križišči, krožišči in vsi avtocestni priključki.
(2) Prižigališča javne razsvetljave se
predvidijo v naslednjih križiščih:
-       
prižigališče javne razsvetljave Lukovica v načrtovanem križišču na
regionalni cesti R2‑409/0300. Prižigališče se napaja iz transformatorske
postaje Lukovica dolina po zemeljskem kablu nizke napetosti, uvlečenem v
kabelsko kanalizacijo;
-       
prižigališče javne razsvetljave Lukovica v načrtovanem križišču na
regionalni cesti R3‑742/4806. Prižigališče se napaja iz transformatorske
postaje Vnanje Gorice zadružni dom po zemeljskem nizkonapetostnem kablu,
uvlečenem v kabelsko kanalizacijo.
(3) Meritve porabljene električne
energije se izvajajo v načrtovanih prižigališčih. Meritve porabljene električne
energije za razsvetljavo avtocestnih priključkov se izvajajo ločeno od meritev
porabe razsvetljave križišč in krožišč.
(4) Zaradi gradnje priključka
Brezovica se izvede semaforizacija v načrtovanem križišču na regionalni cesti
R2‑409/0300 in v načrtovanem križišču na regionalni cesti R3‑742/4806.
(5) Postavitev semaforske naprave se
predvidi v vsakem posameznem križišču, poleg omare prižigališča javne razsvetljave,
od kjer se semaforska naprava napaja preko nizkonapetnostnega kabla. V
semaforiziranih križiščih se izvede skupna kabelska kanalizacija z javno
razsvetljavo. Izvedeta se povezava in sinhronizacija med semaforizacijo križišča
na regionalni cesti R3‑742/4806 in obstoječim prometnim prehodom čez železniške
tire.
(6) Osvetljevanje se zagotovi z okolju
prijaznimi svetili v skladu s predpisi, ki urejajo mejne vrednosti svetlobnega
onesnaževanja okolja.
17. člen
(telekomunikacijsko omrežje)
Na območju priključka Brezovica in
povezovalne ceste se prestavijo, zamenjajo ali zaščitijo naslednji obstoječi
telekomunikacijski vodi:
-       
po celotni trasi med križiščem na regionalni cesti R2‑409/0300 do
križišča na regionalni cesti R3‑742/4806 se zgradi telefonska kabelska
kanalizacija iz cevi 1 × PEHD 2 × 50/42 mm in cevi 1 × 2 PVC 110 mm za potrebe Telekoma Slovenije, d. d.;
-       
od km 0,2 + 00,00 do km 0,40 + 00,00 (križišče na cesti R2‑409/0300) se
prestavijo simetrični bakreni kabel 3 (K‑3) krajevnega kabelskega omrežja
telefonske centrale Brezovica in koaksialni kabli krajevnega omrežja;
-       
od km 0,1 + 20,00 do km 0,4 + 00,00 regionalne ceste R3‑742/4806 se
prestavi simetrični bakreni kabel medkrajevnega kabelskega omrežja med
telefonsko centralo Brezovica in telefonsko centralo Notranje Gorice;
-       
od km 2,0 + 80,00 do km 2,4 + 40,00 in od km 2,8 + 40,00 do km 3,1 + 20,00 se prestavi oziroma zaščiti kabelska kanalizacija DARS (cevi 4 × PEHD 2
× 50/42 mm) in naslednji kabli: optični kabel DARS (Ljubljana (Grič)–Postojna),
simetrični bakreni kabel klica v sili, optični kabel K‑365 Telekoma Slovenije,
d. d. (med telefonsko centralo Vič in telefonsko centralo Vrhnika), optični
kabel K‑440 Telekoma Slovenije, d. d. (Ljubljana–Postojna).
VI. MERILA IN POGOJI ZA PARCELACIJO
18. člen
(določitev parcel)
(1) Parcelacija se izvede skladno s
prikazom v načrtu parcel z elementi za zakoličbo (št. listov 3.1 in 3.2), v katerem so s tehničnimi elementi, ki omogočajo prenos novih mej parcel v naravo,
določene tudi lomne točke meje območja državnega prostorskega načrta.
(2) Parcele, določene z državnim
prostorskim načrtom, se po izvedenih posegih lahko delijo skladno z izvedenim
stanjem na podlagi lastništva oziroma upravljanja ter se po namembnosti
sosednjih območij pripojijo k sosednjim parcelam.
VII. POGOJI CELOSTNEGA OHRANJANJA KULTURNE DEDIŠČINE,
OHRANJANJA NARAVE, VARSTVA OKOLJA IN NARAVNIH DOBRIN, UPRAVLJANJA VODA,
VAROVANJA ZDRAVJA LJUDI, OBRAMBE DRŽAVE TER VARSTVA PRED NARAVNIMI IN DRUGIMI
NESREČAMI
19. člen
(ohranjanje kulturne dediščine)
(1) Kulturna dediščina se med gradnjo
varuje pred poškodovanjem in uničenjem. Podatki o kulturni dediščini so
razvidni iz prikaza stanja prostora. Investitor posega mora zagotoviti ukrepe
za varstvo kulturne dediščine med gradnjo.
(2) Zaradi varstva arheoloških ostalin
investitor na celotnem območju državnega prostorskega načrta, kjer ni
registriranega arheološkega najdišča, pred pridobitvijo kulturnovarstvenega
soglasja zagotovi izvedbo:
-       
predhodnih arheoloških raziskav za oceno arheološkega potenciala in
-       
drugih ukrepov varstva, določenih na podlagi rezultatov predhodnih
arheoloških raziskav.
(3) Investitor na območju državnega
prostorskega načrta, kjer načrtovane ureditve segajo v območje registriranega
arheološkega najdišča oziroma njegovo vplivno območje, pred pridobitvijo
kulturnovarstvenega soglasja zagotovi izvedbo predhodnih arheoloških raziskav
za vrednotenje arheološkega potenciala.
(4) Pred pričetkom del investitor
zagotovi izvedbo zaščitnih izkopavanj odkritih najdišč s poizkopavalno obdelavo
gradiva oziroma arhiva najdišča oziroma druge ukrepe varstva, določene na
podlagi rezultatov predhodnih arheoloških raziskav, v času izvedbe pa stalni
arheološki nadzor nad zemeljskimi deli. Deli arheološke dediščine, ki so najdeni
med izvedbo posegov v prostor, naj, če je le mogoče, ostanejo, kjer so.
(5) Pri gradnji v območju
registriranega arheološkega najdišča se poseg zmanjša na najmanjšo možno
površino, ki še omogoča izgradnjo. Če se med arheološkimi raziskavami ali med
izvedbo del ugotovi lokacijo pomembne arheološke dediščine, se rešitve
prilagodi tako, da dediščina ne bo ogrožena.
(6) Obseg predhodnih arheoloških
raziskav opredeli pristojna območna enota zavoda za varstvo kulturne dediščine.
(7) Drugi projektni pogoji in pogoji
za izvedbo z vidika varstva kulturne dediščine so: gradnja v bližini enot
kulturne dediščine naj se ne izvaja s težkimi gradbenimi stroji, ki povzročajo
višje ravni vibracije (težka pnevmatska kladiva, valjarji in podobno), prav
tako naj se ne načrtuje miniranja. Pred pričetkom izvajanja del naj se poskusno
izmerijo pospeški in hitrosti vibracij pri najbližjih objektih kulturne
dediščine: Hiša Tržaška 591 – EŠD 11763, Domačija Vrhniška 4 – EŠD 11768,
Opuščena železniška proga Brezovica–Vrhnika – EŠD 12533 in Kapelica v Lukovici pri Brezovici – EŠD 11850, ki je v neposredni bližini meje območja
državnega prostorskega načrta.
(8) Investitor o začetku del vsaj
deset dni prej obvesti pristojno območno enoto zavoda za varstvo kulturne
dediščine.
20. člen
(ohranjanje narave)
(1) Dendrološke naravne vrednote se v
največji možni meri ohranja nepoškodovane. Okrog njih se teren ne sme nasipati.
Gradbena dela na območju rastišč drevesnih naravnih vrednot se izvedejo tako,
da se nadzemni in podzemni deli dreves ne poškodujejo.
(2) Za migracijo dvoživk se izvedejo
prehodi pod cestiščem povezovalne ceste. Lokacije prepustov in dimenzije so
naslednje:
-       
kanal Na Golah, prepust v km 0,5 + 85,85;
-       
prepust melioracijskega jarka v km 0,9 + 65,00;
-       
regulacija Drobtinke z gradnjo mostu v km 1,4 + 28,303.
(3) Prepusti iz prejšnjega odstavka se
izvedejo s predpisanimi dimenzijami struge ter poličk za prehod dvoživk širine 0,40 m in za prehod vider (kanal Na Golah) širine 0,75 m. Prehodi se izvedejo s svetlo višino 1 m nad nivojem struge. V prepustih melioracijskih jarkov se dodatno izvedejo inundacijski prepusti.
(4) Za usmerjanje dvoživk v prepuste
se rob nasipa vzdolž povezovalne ceste, od podvoza v km 0,4 + 50,15 do cevnega
prepusta  120 v km 1,5 + 17,00, oblikuje tako, da deluje kot usmerjevalna
ograja za dvoživke, ki s svojim zavihanim zgornjim robom preprečuje prehod
dvoživk prek nasipa. Zavihani rob nasipa se izvede v višini 0,60 m nad nivojem terena. Pri prehodih se (za preprečitev migracije dvoživk na cesto) izvedejo
betonski kanali, pokriti z rešetkami. Rob nasipa za usmerjanje dvoživk pa se na
navedenem odseku ne izvede na levi strani povezovalne ceste od km 0,9 + 20,00
do km 1,0 + 60,00, kjer je nasip s protihrupno ograjo.
(5) Zasaditev vegetacije vzdolž trase
povezovalne ceste in priključka Brezovica se izvede v okviru zaključnih
gradbenih del na obeh straneh cestišča. Pas vegetacije naj bo dovolj širok, da
se v njem zasadita hkrati drevesna in grmovna vegetacija. Rastlinske vrste naj
bodo lokalno značilne vrste.
(6) Urejanje Drobtinke se izvede
izključno sonaravno z uporabo lokalno značilnih vrst. Posegi morajo biti
izvedeni tako, da se zagotovi nemotena migracija rib in ohrani obstoječi vodni
režim. Obrežna vegetacija se ohranja v največji možni meri.
(7) Posegi v vodotokih se izvedejo
zunaj glavne drstitvene sezone, ki traja od februarja do konca junija. Poseg v
vodotok mora biti prostorsko in časovno omejen z minimalnim vnosom snovi v
vodo.
(8) Zaradi načrtovanega posega naj se
nujna odstranitev dela obrežne vegetacije vodotoka Drobtinka izvede izven gnezditvene
sezone, ki traja od konca aprila do konca julija.
(9) Čiščenje korita, regulacija
vodotoka Drobtinka ter čiščenje kanala Na Golah in melioracijskih jarkov naj se
izvedejo v čim manjšem obsegu in zunaj gnezditvene sezone, ki traja od konca
aprila do konca julija.
(10) Intenzivna hrupna gradbena dela
se izvajajo zunaj gnezditvene sezone, ki traja od konca aprila do konca julija.
(11) Vzdolž celotnega cestišča
povezovalne ceste se v izognitev trkov z divjadjo namestijo svetlobni
odsevniki. Na območju priključnih krakov se izvede ograja za divjad, ki je v
spodnjem delu gostejša, da se prepreči dostop dvoživk na avtocesto.
(12) Po zgraditvi povezovalne ceste je
treba omejiti vožnjo po utrjeni nekategorizirani makadamski cesti od regionalne
ceste R2‑409/0300 do regionalne ceste R3‑742/4806. Cesta je namenjena samo
lokalnemu dovozu.
(13) V nočnem času se gradbišča in
cestišča ne smejo osvetljevati.
(14) Prevoz gradbene mehanizacije in
dovoz gradbenega materiala se izvajata po obstoječi infrastrukturi. Dovozna
cesta do gradbišča se izvede po načrtovani trasi. Na varovanih območjih ni
dovoljeno odlagati odpadkov in gradbenega materiala ter načrtovati parkirišč in
obračališč za tovorna vozila in delovne stroje.
21. člen
(ukrepi za zaščito voda)
(1) Načrtovanje ukrepov temelji na
preprečevanju onesnaženja okolja zaradi možnih izlitij olja (nafte) oziroma s
padavinskim izpiranjem cestišča. Načrtovana je gradnja cestne kanalizacije
(obcestni jarki), ki se steka v dva zemeljska zadrževalnika. Ukrepi za zaščito
voda so prikazani v ureditvenih situacijah (št. listov 2.1.1 in 2.1.2).
(2) Dovodna kanalizacija do
zadrževalnikov se izvede iz vodotesnih armiranobetonskih cevi ustreznega
premera z vodotesnimi spoji in priključki cevi na jaške.
(3) Za območje avtoceste, ki ne
gravitira k zadrževalniku, se izvedejo koalescentni lovilci olja na koncu
vsakega zemeljskega zadrževalnika pred iztokom v okolje in kot posamezen objekt
na koncu obcestnega jarka, ki se ne izteka v zadrževalnik.
(4) Tehnični elementi koalescentnih
lovilcev olja z obvodom so naslednji:
-       
KLO1 z obvodom 25/250 l/s se izvede na koncu cestne kanalizacije na
desni strani avtoceste pred prepustom za potok Drobtinka;
-       
KLO2 z obvodom 25/250 l/s se izvede na koncu obcestnega jarka na levi
strani avtoceste pred prepustom za potok Drobtinka – nasproti KLO1;
-       
KLO3 z obvodom 10/100 l/s se izvede na koncu obcestnega jarka na levi
strani avtoceste pred prepustom za Lukovški potok;
-       
KLO4 z obvodom 25/250 l/s se izvede na koncu obcestnega jarka na levi
strani avtoceste pred prepustom za neznani potok (400 m od Lukovškega potoka proti Vrhniki);
-       
KLO5 z obvodom 25/250 l/s se izvede na koncu cestne kanalizacije na
desni strani avtoceste pred prepustom – nasproti KLO4.
(5) Zemeljska zadrževalnika se
izvedeta kot objekta brez stalne vode. Bazena ne prepuščata vode in imata
oblogo iz bentonitne polsti. Zemeljski nasipi se izvedejo na raščenem terenu z
nagibom brežin največ 1: 2 in širino zgornjega roba vsaj 2 m. Na delu, kjer se izvede dostop, naj bo krona nasipa v širini vsaj 4 m. Nasip se izvede v plasteh v debelini 20–30 cm iz slabo prepustnega materiala. Zunanje brežine
nasipa se dodatno obsujejo z zemeljskim materialom.
(6) Tehnični elementi zadrževalnega
zemeljskega bazena Z1 so: objekt se izvede na spodnjem delu sedanjega travnika
na desni strani avtoceste in ob levem bregu Lukovškega potoka. Oblika
zadrževalnika je trikotna, izvede se v nasipu višine do 1,5 m; na spodnjem delu je kota nasipa 298,00 m nadmorske višine. Padavinska voda se spelje v
zadrževalnik po prepustu iz armiranobetonskih cevi, vtok v bazen je s strani.
Dostop do bazena je mogoč z regionalne ceste R2‑409/0300. Objekt se ogradi.
(7) Tehnični elementi zadrževalnega
zemeljskega bazena Z2 so: objekt se izvede na levi strani avtoceste pred
prepustom za Lukovški potok na območju med Lukovškim potokom in nasipom
priključnega kraka K‑3. Spodnji del zadrževalnika se izvede v nasipu višine do 20 cm. Padavinska voda se spelje v zadrževalnik po sifonskem prepustu pod avtocesto iz armiranobetonskih
cevi, vtok v bazen je s strani. Sifonski prepust povezuje obcestna jarka na
obeh straneh avtoceste. Objekt se ogradi.
22. člen
(regulacija potokov)
(1) Na območju priključka Brezovica in
povezovalne ceste do Vnanjih Goric se uredijo naslednji površinski vodotoki in
jarki:
-       
potok Drobtinka na območju priključka Brezovica v km 2,2 + 30,00
avtoceste ter med km 1,4 + 0,00 in 1,4 + 40,00 povezovalne ceste;
-       
Lukovški potok na območju priključka Brezovica v km 2,8 + 05,00
avtoceste;
-       
kanal Na Golah med km 0,5 + 60,00 in 0,6 + 0,00 povezovalne ceste;
-       
melioracijski jarek v km 0,9 + 60,00 povezovalne ceste;
-       
jarek med km 1,4 + 80,00 in 1,5 + 20,00 povezovalne ceste.
(2) Regulacije iz prejšnjega odstavka
so razvidne iz ureditvenih situacij (št. listov 2.1.1 in 2.1.2) in
detajlnejšega prikaza (št. lista 2.5).
(3) Tehnična ureditev na potoku
Drobtinka je naslednja: na območju priključka Brezovica se obstoječi ploščati
prepust podaljša gor‑in dolvodno. Gorvodno od podaljšanja se dodatno obnovi
regulacija do obstoječe stopnje. Dolvodno od podaljšanja se obnovi regulacija v
dolžini 15 m skupaj s čiščenjem korita dolvodno v dolžini 70 m. Na območju nove premostitve med km 1,4 + 0,00 in 1,4 + 40,00 povezovalne ceste se izvede
regulacija v dolžini 80 m. Širina dna struge je 1,5 m, nagib brežin je 1: 1,5. Na območju premostitve se prerezu na obeh straneh doda polička za
dvoživke širine 0,75 m. Svetla razpetina je 6,0 m, višina je povprečno 2,0 m.
(4) Tehnične ureditve na Lukovškemu
potoku je naslednja: obstoječi prepust pod avtocesto se podaljša dolvodno za 8,80 m in gorvodno za  4,00 m. Za dovozni krak na gorvodni strani se uredi nov ploščati prepust
dolžine 17,30 m in svetle višine 1,4 m. Razpetine dograditev in novega prepusta
so 3,0 m. Minimalna svetla odprtina dograjevalnih prepustov je 1,0 m. Gorvodno se potok regulira v dolžini 50 m do navezave na obstoječo strugo, dolvodno pa v
dolžini 73 m.
(5) Tehnične ureditve na kanalu Na
Golah so naslednje: izvede se ploščati prepust razpetine 2,0 m in višine 1,8 m. Širina dna je 0,5 m. Na območju prepusta sta bermi 0,8 m nad dnom širine  40 cm. Jarek gor‑ in dolvodno se očisti v dolžini 30 m.
(6) Tehnične ureditve na
melioracijskem kanalu med km 1,4 + 80,00 in 1,5 + 20,00 povezovalne ceste so naslednje: izvede se ploščati prepust razpetine 2,0 m in višine 1,4 m. Širina dna je 0,5 m. Na območju prepusta sta bermi 0,8 m nad dnom širine  40 m. Jarek gor‑ in dolvodno se očisti v dolžini 15 m.
(7) Regulacije struge in brežin
vodotokov Drobtinka in Lukovški potok se izvedejo v neporavnani liniji. V
brežine in strugo se z namenom razbijanja vodnega toka vgradijo skale samice
ali izmenično postavljeni odbijači toka iz lesa ali večjega kamenja.
23. člen
(urejanje kmetijskih in gozdnih zemljišč)
(1) Investitor gradnje avtocestnega
priključka je dolžan ob pripravi projektne dokumentacije pridobiti natančne
podatke o površinah kmetijskih zemljišč, potrebnih za gradnjo načrtovanih
ureditev, in lastnikom kmetijskih zemljišč, ki so potrebna za gradnjo
načrtovanih ureditev, zagotoviti nadomestna kmetijska zemljišča izven območja
Natura 2000 oziroma ustrezna denarna nadomestila.
(2) Zagotovi se minimalno poseganje v
kmetijska zemljišča izven načrtovanih ukrepov. Prepovedano je vsako zasipavanje
kmetijskih zemljišč in odlaganje materiala izven za ta namen določenih območij.
(3) V obdobju gradnje priključka
Brezovica in povezovalne ceste je treba preprečevati poškodbe sosednjih
kmetijskih zemljišč ob trasi, ki jih gradnja neposredno ne prizadene. Z
rodovitnim delom izgubljenih kmetijskih zemljišč se ravna gospodarno.
(4) Ves rodovitni del tal z območja
del na trasi priključka Brezovica in povezovalne ceste se nameni vzpostavitvi
novih kmetijskih površin oziroma rekultivaciji morebitnih poškodovanih
zemljišč.
(5) Zagotovijo se dostopi do
kmetijskih in gozdnih zemljišč v času gradnje in po njej. Prepreči se
nekontrolirane prevoze po kmetijskih zemljiščih. Poljske poti, ki so zaradi
gradnje poškodovane, se po gradnji obnovijo.
(6) Rodovitni del prsti se deponira
ločeno z namenom ponovne uporabe pri sanacijah in rekultivacijah.
(7) Gradbena dela se izvajajo v času,
ko so škode na pridelkih lahko najmanjše (pred setvijo, po spravilu).
(8) Kmetijska zemljišča se po posegu
vrnejo v prvotno stanje. Če to ni izvedljivo, se lastnikom plača odškodnina v
skladu s predpisi, ki urejajo kmetijska zemljišča.
24. člen
(varstvo pred naravnimi in drugimi
nesrečami)
Za dovoz vozil za posredovanje pri varstvu
pred naravnimi in drugimi nesrečami se uporabljajo obstoječe javne in načrtovane
dovozne ceste.
25. člen
(varstvo pred požarom)
(1) Požarna varnost obstoječih
objektov se zaradi izvedbe državnega prostorskega načrta ne sme poslabšati.
(2) Upoštevati je treba prostorske,
gradbene in tehnične ukrepe varstva pred požarom, s katerimi se zagotovijo:
-       
pogoji za varen umik ljudi, živali in premoženja;
-       
potrebni odmiki med objekti ali potrebna protipožarna ločitev;
-       
prometne in delovne površine za intervencijska vozila;
-       
viri za zadostno oskrbo z vodo za gašenje.
26. člen
(varstvo pred hrupom)
(1) V času gradnje je treba:
-       
uporabljati delovne naprave in gradbene stroje, ki so izdelani v skladu
z emisijskimi normami za hrup gradbenih strojev;
-       
upoštevati časovne omejitve gradnje na vplivnem območju objektov z
varovanimi prostori na dnevni čas in na delavnike;
-       
transporte poti na gradbišče določiti na način, da v največji možni meri
potekajo izven stanovanjskih naselij;
-       
na osnovi rezultatov monitoringa, kot je predpisan v prvem odstavku 32.
člena te uredbe v primeru preseganja mejnih vrednosti hrupa, izvesti dodatne
zaščitne ukrepe.
(2) Kot osnovni ukrep se izvede
zmanjšanje emisije hrupa na viru z uporabo absorpcijske obrabne plasti vozišča.
Absorpcijska prevleka je načrtovana na povezovalni cesti, avtocesti in
regionalni cesti R2‑409/0300.
(3) Izvede se aktivni ukrep za
varovanje objektov in območij pred prekomernim hrupom na povezovalni cesti ZO‑PHO‑1,
Brezovica, Za Grabnom, protihrupna transparentna ograja na 1 m visokem nasipu, leva stran, km 0,9 + 20,00 do 1,0 + 60,00, dolžina 144, višina 1,5 m.
(4) Izvedeta se naslednja aktivna
ukrepa za varovanje objektov in območij pred prekomernim hrupom na regionalni
cesti R2‑409/0300:
-       
R2‑PHO‑1a, Lukovica pod gradom, protihrupna absorpcijska ograja, desna
stran, km 0,2 + 51,00 do 0,3 + 30,00, dolžina 84 m, višina 2,5 m;
-       
R2‑PHO‑1b, Lukovica pod gradom, protihrupna absorpcijska ograja, desna
stran, km 0,3 + 30 do 0,4 + 20,00, dolžina 90 m, višina 2,0 m.
(5) Izvedejo se naslednji aktivni
ukrepi za varovanje objektov in območij pred prekomernim hrupom na avtocesti:
-       
AC‑PHO‑1a, Brezovica, Tržaška cesta, protihrupna absorpcijska ograja na 2 m visokem nasipu, desna stran, km 2,0 + 10 (K1‑14), dolžina 548 m, višina 2,5 m;
-       
AC‑PHO‑1b, Brezovica, Tržaška cesta, protihrupna absorpcijska ograja na 2 m visokem nasipu, desna stran, (K1‑14) do (K1‑17), dolžina 79 m, višina 2,0 m;
-       
AC‑PHO‑2a, Lukovica, Vrhniška cesta, protihrupna absorpcijska ograja na 2 m visokem nasipu, desna stran, (K2‑1) + 7 do (K2‑4) + 20,00, dolžina 98 m, višina 2,0 m;
-       
AC‑PHO‑2b, Lukovica, Vrhniška cesta, protihrupna absorpcijska ograja na 2 m visokem nasipu, desna stran, (K2‑4) + 20 do (K2‑5) + 20,00, dolžina 40 m, višina 2,5 m;
-       
AC‑PHO‑2c, Lukovica, Vrhniška cesta, protihrupna absorpcijska ograja na 2 m visokem nasipu, desna stran, (K2‑5) + 20,00 do (K2‑6) + 20,00, dolžina 39 m, višina 3,0 m;
-       
AC‑PHO‑2d, Lukovica, Vrhniška cesta, protihrupna absorpcijska ograja na 2 m visokem nasipu, desna stran, (K2‑6) + 20,00 do (K2‑7), dolžina 19 m, višina 3,5 m);
-       
AC‑PHO‑2e, Lukovica, Vrhniška cesta, protihrupna absorpcijska ograja na 2 m visokem nasipu, desna stran, (K2‑7) do 2,9 + 60,00, dolžina 79 m, višina 4,0 m;
-       
AC‑PHO‑2f, Lukovica, Vrhniška cesta, protihrupna absorpcijska ograja na 2 m visokem nasipu, desna stran, km 2,9 + 60,00 do 3,0 + 88,00, dolžina 132 m, višina 6,0 m;
-       
AC‑PHO‑2g, Lukovica, Vrhniška cesta, protihrupna absorpcijska ograja na 2 m visokem nasipu, desna stran, km 3,0 + 88,00 do 3,1 + 60,00, dolžina 72 m, višina 5,0 m;
-       
AC‑PHO‑3a, Lukovica, Pot na Plešivico 2, protihrupna absorpcijska ograja
na 2 m visokem nasipu, leva stran, (K3‑1) do (K3‑4) + 26,00, dolžina 146 m, višina 3,5 m;
-       
AC‑PHO‑3b, Lukovica, Pot na Plešivico 2, protihrupna absorpcijska ograja
na 2 m visokem nasipu, leva stran, (K3‑4) + 26 do (K3‑5) + 28,00, dolžina 42 m, višina 2,5 m;
-       
AC‑PHO‑4a, Brezovica, Za grabnom 34, protihrupna absorpcijska ograja na 2 m visokem nasipu, leva stran, (K4‑3) + 20,00 do (K4‑4), dolžina 20 m, višina 2,0 m;
-       
AC‑PHO‑4b, Brezovica, Za grabnom 34, protihrupna absorpcijska ograja na 2 m visokem nasipu, leva stran, (K4‑4) do (K4‑4) + 20,00, dolžina 20 m, višina 2,5 m;
-       
AC‑PHO‑4c, Brezovica, Za grabnom 34, protihrupna absorpcijska ograja na 2 m visokem nasipu, leva stran, (K4‑4) + 20,00 do (K4‑5), dolžina 20 m, višina 3,0 m;
-       
AC‑PHO‑4d, Brezovica, Za grabnom 34, protihrupna absorpcijska ograja na 2 m visokem nasipu, leva stran, (K4‑5) do (K4‑5) + 20,00, dolžina 20 m, višina 3,5 m;
-       
AC‑PHO‑4e, Brezovica, Za grabnom 34, protihrupna absorpcijska ograja na 2 m visokem nasipu, leva stran, (K4‑5) + 20,00 do (K4‑10), dolžina 177 m, višina 4,0 m;
-       
AC‑PHO‑4f, Brezovica, Za grabnom 34, protihrupna absorpcijska ograja na 2 m visokem nasipu, leva stran, (K4‑10) do (K4‑11) + 14,00, dolžina 54 m, višina 3,5 m.
(6) Najmanjši odmik konstrukcij
protihrupne ograje je 1,6 m. Najmanjša zahtevana izolirnost je 25 dB,
večina ograj je absorpcijske izvedbe s stopnjo absorpcije A2, posamezne ograje
so lahko na krajših potezah v transparentni izvedbi.
(7) Načrtovani pasivni protihrupni
ukrepi obsegajo sanacijo zvočne izoliranosti oken varovanih prostorov v
preobremenjenih stanovanjskih stavbah na vplivnem območju državnega
prostorskega načrta. Načrtuje se preveritev potrebe po pasivni zaščiti v skupno
37 stavbah z varovanimi prostori.
(8) Stavbe z varovanimi prostori,
načrtovane za preveritev potrebnosti pasivne protihrupne zaščite na območju
priključka Brezovica, so ob povezovalni cesti:
-       
Vnanje Gorice, Podpeška cesta 132, k. o. Brezovica, parc. št. 693/2;
-       
Vnanje Gorice, Podpeška cesta 128, k. o. Brezovica, parc. št. 737/1.
(9) Stavbe z varovanimi prostori,
načrtovane za preveritev potrebnosti pasivne protihrupne zaščite na območju
priključka Brezovica, so ob regionalni cesti R2‑409/300 Brezovica–Vrhnika:
-       
Brezovica, Tržaška cesta 591, k.o. Brezovica, parc. št. 659;
-       
Brezovica, Tržaška cesta, k.o. Brezovica, parc. št. 659;
-       
Brezovica, Tržaška cesta 593, k.o. Brezovica, parc. št. 660/2;
-       
Brezovica, Tržaška cesta 595, k.o. Brezovica, parc. št. 661/3;
-       
Brezovica, Tržaška cesta 486, k.o. Brezovica, parc. št. 112/3 in 112/4;
-       
Brezovica, Tržaška cesta 488, k.o. Brezovica, parc. št. 112/5;
-       
Brezovica, Tržaška cesta 490, k.o. Brezovica, parc. št. 112/6;
-       
Brezovica, Tržaška cesta 494, k.o. Brezovica, parc. št. 113;
-       
Lukovica, Vrhniška cesta 2, k.o. Log, parc. št. 13/3;
-       
Lukovica, Vrhniška cesta 4, k.o. Log, parc. št. 17/7;
-       
Lukovica, Pod gradom 2, k.o. Log, parc. št. 15/2;
-       
Lukovica, Pod gradom 1, k.o. Log, parc. št. 29/2;
-       
Lukovica, Pod gradom 1a, k.o. Log, parc. št. 30/1.
(10) Stavbe z varovanimi prostori,
načrtovane za preveritev potrebnosti pasivne protihrupne zaščite na območju AC‑priključka
Brezovica, so ob avtocesti:
-       
Brezovica, Za grabnom 34, k.o. Brezovica, parc. št. 672/3;
-       
Brezovica, Za grabnom 34, k.o. Brezovica, parc. št. 672/1;
-       
Lukovica, Pot na Plešivico 2, k.o. Log, parc. št. 233/13;
-       
Lukovica, Pot na Plešivico 4, k.o. Log, parc. št. 241/1;
-       
Lukovica, Vrhniška cesta 1, k.o. Log, parc. št. *4/2;
-       
Lukovica, Vrhniška cesta 3, k.o. Log, parc. št. *4/2;
-       
Lukovica, Vrhniška cesta, k.o. Log, parc. št. 49/13;
-       
Lukovica, Vrhniška cesta 5, k.o. Log, parc. št. 49/12;
-       
Lukovica, Vrhniška cesta 7, k.o. Log, parc. št. 49/3;
-       
Lukovica, Vrhniška cesta 7a, k.o. Log, parc. št. 49/14;
-       
Lukovica, Vrhniška cesta 9a, k.o. Log, parc. št. 49/1;
-       
Lukovica, Vrhniška cesta 9b, k.o. Log, parc. št. 66/7;
-       
Lukovica, Vrhniška cesta 9, k.o. Log, parc. št. 66/12;
-       
Lukovica, Na pobočju 22, k.o. Log, parc. št. 40/4;
-       
Lukovica, Na pobočju 20, k.o. Log, parc. št. 40/5;
-       
Lukovica, Na pobočju 14, k.o. Log, parc. št. 42;
-       
Lukovica, Na pobočju 12, k.o. Log, parc. št. 41/7;
-       
Lukovica, Na pobočju 10, k.o. Log, parc. št. 41/13;
-       
Lukovica, Pod gradom 27a, k.o. Log, parc. št. 41/6;
-       
Lukovica, Vrhniška cesta 6, k.o. Log, parc. št. *106;
-       
Lukovica, Vrhniška cesta 8, k.o. Log, parc. št. 41/23;
-       
Lukovica, Pod gradom 29, k.o. Log, parc. št. *3/2.
(11) Situativen prikaz objektov
pasivnega in aktivnega varstva pred hrupom iz prejšnjega odstavka je razviden
iz ureditvenih situacij (št. listov 2.1.1 in 2.1.2).
27. člen
(varstvo tal)
(1) Material za izgradnjo nasipov in
nasipanje terena mora biti inerten oziroma brez škodljivih primesi (lahko se
primešajo le inertni materiali, ki zagotavljajo večjo stabilnost in s tem
varnost nasipa).
(2) Odstranjeni humusni pokrov se mora
začasno deponirati na za to predvideno lokacijo. Prst se začasno deponira tako,
da se ohrani njena količina in rodovitnost. Iz te začasne deponije se mora
humusni material uporabiti za rekultivacijo brežin nasipov.
(3) Za rekultivacije se ne sme
uporabljati viškov materiala, predvidenega za vgradnjo v nasip. Uporabijo naj
se zgornje plasti odrinjenih tal.
(4) V času gradnje posameznih odsekov
je treba zagotoviti zaščitne ukrepe v primeru razlitja nevarnih in škodljivih
tekočin iz delovnih strojev (ogljikovodiki, maščobe in olja). Enaki ukrepi so
potrebni za delovne stroje na odlagališču med obratovanjem. Material, onesnažen
zaradi razlitja nevarnih in škodljivih tekočin iz delovnih strojev, je treba
deponirati v skladu s predpisi.
(5) Na gradbiščih morajo biti
zagotovljena ustrezna opremljena mesta za skladiščenje nevarnih snovi, z
lovilno skledo prostornine, ki bi v primeru razlitja, razsipa ali druge nezgode
omogočila zajem teh snovi in preprečila iztok v tla. Poleg tega mora biti ta
skladiščni prostor zaščiten pred atmosferskimi vplivi, preprečen pa mora biti
tudi dostop nepooblaščenim osebam. Za skladiščenje nevarnih snovi oziroma
kemikalij se uporablja originalna embalaža.
(6) Gradbeni stroji na gradbiščih in
transportna vozila za dovoz in odvoz z gradbišča morajo biti tehnično
brezhibni, da ne pride do kontaminacije tal zaradi izlitja goriva ali olja.
Redno vzdrževanje teh strojev in vozil se mora izvajati izven gradbišč v ustrezno
opremljenih avtomehaničnih delavnicah.
28. člen
(varstvo voda)
(1) Vodni režim vodotokov se zaradi
načrtovanih ureditev ne sme poslabšati.
(2) Izvajalec gradbenih del mora pred
začetkom gradnje izdelati elaborat organizacije gradbišča, v katerem je treba
posebej obdelati in poudariti organizacijske in druge ukrepe v smislu varovanja
voda in tal med gradnjo ter izdelati poslovnik oziroma načrt sanacijskih
ukrepov v primeru dogodkov, kot je npr. razlitje goriva ali olja, ki bi lahko
povzročila kontaminacijo vode in tal.
(3) Posegi naj potekajo le na
območjih, ki so opredeljena pred začetkom del, pri gradnji pa se lahko
uporabljajo le materiali, ki ne vsebujejo nevarnih spojin.
(4) Načrtovanje ukrepov temelji na
preprečevanju onesnaženja okolja zaradi možnih izlitij olja (nafte) oziroma s
padavinskim izpiranjem cestišča. Načrtovana je izgradnja cestne kanalizacije
(obcestni jarki), ki se stekajo v dva zemeljska zadrževalnika.
(5) Dovodna kanalizacija do
zadrževalnikov je izvedena iz vodotesnih armiranobetonskih cevi ustreznega
premera z vodotesnimi spoji in priključki cevi na jaške.
(6) Za območje avtoceste, ki ne
gravitira k zadrževalniku, se načrtuje koalescentne lovilce olj na koncu
vsakega zemeljskega zadrževalnika pred iztokom v okolje ter kot posamezen
objekt na koncu obcestnega jarka, ki ne vteče v zadrževalnik.
(7) Načrtovane ureditve in
premostitveni objekti se izvedejo na podlagi detajlnih hidravličnih izračunov,
ki vključujejo zadostno vplivno območje ter na podlagi geodetsko posnetih
razmer na terenu in zadostnega števila prečnih profilov korit, melioracijskih
jarkov in drugih površinskih vodotokov, kot tudi inundacijskih površin.
(8) Za odpadne vode s cestišča se
izvede zbiranje in čiščenje odpadne padavinske vode s cestišča v cestno
kanalizacijo (obcestni jarki) in dva zemeljska zadrževalnika; za odpadne vode
se načrtuje koalescentne lovilce olj na koncu vsakega zemeljskega zadrževalnika
pred iztokom v okolje ter kot posamezen objekt na koncu obcestnega jarka, ki ne
vteče v zadrževalnik.
(9) Prečkanje vodotokov naj ohranja
obstoječe hidrološke razmere v največji možni meri. V prepustu, kjer trasa
povezovalne ceste prečka melioracijski jarek, se izvede inundacijski prepust. V
največji meri se ohrani hidrološke značilnosti območja (uskladiti s podhodi za
dvoživke). Prepusti so dimenzionirani na maksimalne količine vode. Projektna
rešitev prečkanja potoka Drobtinka se izvede tako, da mostne odprtine
premostijo strugo v celoti in ne povzročajo lokalnih zožitev. Svetla odprtina
mostu mora zagotoviti prevodnost 100‑letnih visokih voda z varnostno višino
minimalno 100 cm nad koto gladine Q100.
29. člen
(varstvo zraka)
(1) V času gradnje se transportne poti
speljejo čim bolj stran od gosto poseljenih predelov naselij Lukovica,
Brezovica in Vnanje Gorice, pa tudi območij razpršene gradnje.
(2) V času gradnje se na celotnem
območju, na transportnih poteh, gradbiščih in deponijah, s posebno pozornostjo
na delih, ki se bivalnim območjem najbolj približajo, izvaja vsaj naslednje
ukrepe:
-       
preprečevanje nekontroliranega raznosa gradbenega materiala z območja
gradbišča in deponij s transportnimi sredstvi;
-       
preprečevanje prašenja z odkritih delov trase, prometnih in
manipulativnih površin, deponij materiala in gradbišč;
-       
upoštevanje emisijskih norm v skladu s predpisi, ki urejajo emisije pri
začasnih gradbenih objektih, uporabljeni gradbeni mehanizaciji in transportnih
sredstvih;
-       
v primeru ustavljanja vozil, transportnih sredstev in delovnih naprav za
daljši čas je treba ugasniti motor.
30. člen
(ravnanje z odpadki)
(1) Med gradnjo se uvede sistem
ločenega zbiranja gradbenih in drugih odpadkov glede na možnosti ponovne
uporabe posameznih frakcij. Oddani odpadki se spremljajo na evidenčnih listih
in vodijo v predpisanih evidencah. Nevarni odpadki se skladiščijo v zaprti posodi
in izročijo pooblaščenemu odjemalcu nevarnih odpadkov.
(2) Onesnaženo zemljo zaradi razlitja
ali razsutja nevarnih tekočin ali drugih materialov se pred odlaganjem na
začasno ali trajno odlagališče preišče. S preiskavami se opredeli pravilni
način deponiranja ali drugega načina odstranjevanja. Preiskavo izvede oseba,
pooblaščena za izdelavo ocene odpadkov v skladu s predpisi, ki urejajo
odlaganje odpadkov na odlagališčih.
Pred začetkom odstranjevanja mora biti
določena tudi lokacija začasnega odlagališča.
(3) Redno čiščenje odpadkov z območja
kanalov in vodotokov zahteva redni sprotni odvoz odpadkov na odlagališče.
VIII. ETAPNOST IZVEDBE PROSTORSKE UREDITVE
31. člen
(etape izvedbe prostorske ureditve)
(1) Prostorske ureditve, ki jih določa
državni prostorski načrt, se lahko izvedejo v naslednjih etapah:
-       
gradnja priključka Brezovica skupaj z delom povezovalne ceste od
Lukovice do stika te ceste s severnim krožiščem, gradnja križišča pod gradom in
deviacijo regionalne ceste R2‑409/0300, skupaj s spremljajočimi ureditvami
javne gospodarske infrastrukture;
-       
gradnja povezovalne ceste od južnega krožišča do regionalne ceste R3‑742/4806,
vključno s premaknitvijo regionalne ceste, zgraditvijo križišča v Vnanjih
Goricah ter ureditvijo vseh dostopov, cest in javnih poti, pa tudi
spremljajočimi ureditvami javne gospodarske infrastrukture na tem odseku.
(2) Etapi iz prejšnjega odstavka se
lahko izvajata ločeno ali sočasno, predstavljati pa morata zaključeni
funkcionalni enoti. Etapnost se prouči in določi v posebnem elaboratu, ki je
sestavni del projekta za pridobitev gradbenega dovoljenja.
IX. DRUGI POGOJI IN ZAHTEVE ZA IZVAJANJE DRŽAVNEGA
PROSTORSKEGA NAČRTA
32. člen
(monitoring)
(1) Investitor je dolžan zagotoviti
program monitoringa kot celosten načrt za spremljanje in nadzor v vseh fazah
med gradnjo in obratovanjem z državnim prostorskim načrtom določenih
prostorskih ureditev ter izvedbo tega spremljanja in nadzora.
(2) Pri določitvi spremljanja in
nadzora se smiselno upoštevajo točke že izvedenih meritev ničelnega stanja. V
delih, kjer je to mogoče, se spremljanje in nadzor prilagodita in uskladita z
drugim obstoječim ali načrtovanim državnim in lokalnim spremljanjem stanja
kakovosti okolja. Pri fizičnih meritvah stanja sestavin okolja se zagotovi vsaj
tolikšno število točk nadzora, da se pridobi utemeljena informacija o stanju
sestavine okolja. Točke spremljanja stanja morajo omogočati stalno pridobivanje
podatkov.
(3) Rezultati spremljanja in nadzora
morajo biti javni.
(4) Dodatni ustrezni zaščitni ukrepi,
ki jih mora investitor izvesti na podlagi rezultatov spremljanja in nadzora,
so:
-       
dodatne tehnične in prostorske rešitve;
-       
dodatne krajinskoarhitekturne ureditve;
-       
sanacija poškodovanih območij, naprav ali drugih prostorskih sestavin;
-       
sprememba rabe prostora;
-       
drugi ustrezni ukrepi (omilitveni ukrepi).
(5) Meritve kakovosti zraka se
izvedejo v primeru ureditve gradbišč ali pomožnih objektov, lokacij in naprav
ter poteka transportnih poti v bližini stanovanjskih objektov. Obseg meritev in
lokacije merilnih mest monitoringa je treba natančneje določiti v poročilu o
vplivih na okolje. Monitoring zraka po izvedenih ukrepih ni potreben.
(6) Spremljanje prekomernega hrupa med
gradnjo obsega nadzor nad viri hrupa in izvajanje meritev hrupa v času pripravljalnih
in intenzivnih gradbenih del pri stanovanjskih objektih ob gradbišču. V primeru
prekoračitev mejnih vrednosti je izvajalec del dolžan izvesti začasne
protihrupne ukrepe in z delom nadaljevati po preveritvi njihove učinkovitosti.
(7) Monitoring za preprečitev
onesnaženja vode in podzemne vode redno izvaja tudi izvajalec gradbenih del.
Program monitoringa je omejen na spremljanje razmer na gradbiščih in
transportnih poteh in vključuje:
-       
spremljanje in napovedovanje hidroloških stanj in poplav;
-       
spremljanje ravnanja z gradbenimi in drugimi materiali;
-       
spremljanje razmer glede tehnične primernosti naprav in transportnih
vozil ter ravnanja z gorivom ter strojnimi in drugimi olji;
-       
spremljanje ravnanja z odpadno embalažo.
(8) Program spremljanja stanja razmer
v podzemni vodi in površinski vodi (Drobtinka) se mora začeti izvajati že v
času pripravljalnih del in trajati najmanj pet let po izgradnji priključka.
Vključevati mora parametre, s katerimi se lahko ugotavlja in spremlja škodljive
vplive predmetnega plana na kemijsko stanje podzemne in površinske vode.
(9) Podatki spremljanja stanja so tudi
del sistema opazovanja, obveščanja in alarmiranja v skladu s predpisi, ki
urejajo varstvo pred naravnimi in drugimi nesrečami.
(10) Med gradnjo se spremlja
geomehanske karakteristike vgrajenih zemljin in‑situ za pridobitev
preliminarnih rezultatov o gostoti, konsistenci in vlažnosti zemljin. Na
deloviščih mora biti ob izvajanju zemeljskih del stalni nadzor geomehanika.
(11) Po izgradnji nasipov se spremlja
preko inklinometrov možno lezenje in posedanje. Meritve se prvi dve leti
izvajajo mesečno, nato pa v dobi do petnajst let 2–4 krat letno. Nadzor izvaja
geomehanik.
(12) Potreben je monitoring vibracij v
času gradnje pri najbližjih objektih kulturne dediščine: hiša Tržaška 591 –
EŠD: 11763, domačija Vrhniška 4 – EŠD: 11768, opuščena železniška proga
Brezovica–Vrhnika – EŠD: 12533 in kapelica v Lukovici pri Brezovici – EŠD
11850, ki je v neposredni bližini meje območja državnega prostorskega načrta.
(13) Izvajajo se kontrolne meritve
vibracij na izpostavljenih objektih neposredno ob transportnih poteh. Če
hitrosti vibracij presegajo 5 mms‑1 pri stanovanjskih objektih, pri spomeniško
zavarovanih objektih pa 3 mms‑1, se izvedejo dodatni zaščitni ukrepi.
(14) V času izvajanja posega se na
celotnem gradbišču izvaja reden naravovarstveni nadzor (enkrat tedensko,
strokovnjak biolog). V času gradbenih del v potoku Drobtinka nadzor izvaja
lokalna ribiška družina.
(15) Vzdolž trase povezovalne ceste (v
oddaljenosti 300 m na vsako stran od osi trase) se pred posegom v času gnezditvene
sezone izvede popis gnezdilcev, po posegu se letni popisi na tem območju
izvajajo vsaj še tri leta.
(16) Vsaj še tri leta po izgradnji je
treba spremljati prehajanje dvoživk in malih sesalcev ter morebitne povoze
živali vzdolž trase.
(17) Na kmetijskih zemljiščih,
prizadetih zaradi gradnje, se pred pričetkom gradbenih del izvedejo meritve
osnovnih fizikalnih lastnosti tal (gostota, vodopropustnost ipd.). Ob končani
gradnji se s podrahljavanjem in z ostalimi agrotehničnimi ukrepi vzpostavi
prvotno stanje tal. Monitoring izvaja strokovnjak agronom, in sicer pred
začetkom gradnje in po končani gradnji.
(18) Izvajanje krajinskoarhitekturnih
ureditev v zadnji fazi izvajanja posegov na terenu nadzira krajinski arhitekt –
odgovorni projektant načrta krajinske arhitekture. Po posegu se vsaj še dve
leti spremlja zaraščanje z vegetacijo. Po potrebi se izvede dosaditev.
(19) Evidenco o oddanih odpadkih vodi
izvajalec gradbenih del. Če v času gradnje nastajajo večje količine odpadkov,
ki nastanejo pri gradbenih delih, kot jih opredeljujejo predpisi, ki urejajo
ravnanje z odpadki, je treba izdelati poročilo o gospodarjenju z gradbenimi
odpadki, ki je sestavni del projekta izvedenih del.
33. člen
(druge obveznosti investitorja)
Investitor oziroma upravljavec je dolžan:
-       
promet v času gradnje organizirati tako, da ne prihaja do večjih
zastojev na obstoječem cestnem omrežju;
-       
pred pričetkom gradnje izdelati elaborat s posnetkom stanja o kvaliteti
obstoječih vozišč na vseh javnih cestah, po katerih poteka gradbiščni promet
oziroma po katerih se izvajajo preusmeritve prometa v času gradnje;
-       
zagotoviti ukrepe na obstoječem cestnem omrežju v takšnem obsegu, da se
prometna varnost zaradi graditve posegov ne poslabša; zagotoviti dostope, ki so
zaradi gradnje posegov prekinjeni; uredi se tudi dostope, ki nadomeščajo
prekinjene obstoječe poti;
-       
pred pridobitvijo gradbenega dovoljenja investitor z upravljavci, občino
in krajevnimi skupnostmi uskladi popis obstoječih lokalnih cest in javnih poti
ter druge infrastrukture, na katere vpliva gradnja prostorskih ureditev;
-       
pred pričetkom gradnje evidentirati stanje obstoječih objektov, na
katere vpliva gradnja;
-       
pred pričetkom gradnje evidentirati stanje obstoječe infrastrukture, na
katero vpliva gradnja;
-       
zagotoviti zavarovanje gradbišča tako, da bosta zagotovljeni varnost in
raba bližnjih objektov in zemljišč;
-       
sprotno rekultivirati območja posegov;
-       
sanirati oziroma vrniti v prejšnje stanje vse poti in ceste, ki so
zaradi gradnje ali uporabe pri gradnji prekinjene in poškodovane;
-       
zagotoviti nemoteno komunalno oskrbo preko vseh obstoječih
infrastrukturnih vodov in naprav; infrastrukturne vode je treba takoj obnoviti
v primeru poškodb pri gradnji;
-       
v času gradnje zagotoviti vse potrebne varnostne ukrepe za preprečitev
prekomernega onesnaženja tal, vode in zraka; v primeru nesreče zagotoviti
takojšnje ukrepanje usposobljene službe;
-       
organizirati gradbišče tako, da gradbiščne baze ne bodo locirane v
neposredni bližini naselij, na območjih naravne in kulturne dediščine ter na
drugih varovanih območjih; k elaboratu organizacije gradbišča pridobi
investitor soglasje lokalne skupnosti in potrebna druga soglasja pristojnih
služb;
-       
zagotoviti sanacijo zaradi gradnje poškodovanih objektov, naprav in
območij ter okolico objektov;
-       
začasno pridobljena zemljišča po izgradnji posegov in spremljajočih
ureditev vrniti v prejšnje stanje.
34. člen
(organizacija gradbišča)
(1) Gradbišče se uredi v območju
državnega prostorskega načrta.
(2) V fazi izdelave projektne
dokumentacije za pridobitev gradbenega dovoljenja se izdela načrt gradbišča,
vključno s transportnimi potmi v času gradnje in morebitnimi lokacijami
deponij, ki jih ne bi bilo mogoče urediti na območju državnega prostorskega
načrta. Trase transportnih poti in lokacije se izberejo tako, da v čim manjši
meri prizadanejo bivalno okolje, naravno okolje in obstoječe ureditve.
(3) Če je treba med gradnjo izvesti
dodatne začasne dostopne poti do gradbišča, se morajo pri njihovem umeščanju
upoštevati značilnosti zemljišča, po uporabi pa sanirati morebitne poškodbe
oziroma se mora denarno nadomestiti nastala škoda.
(4) Čez objekte in območja kulturne
dediščine ne smejo potekati gradbiščne poti in obvozi.
(5) Med gradnjo se zagotovita
komunalna in energetska oskrba objektov po obstoječih ali začasnih infrastrukturnih
objektih in napravah.
(6) Zagotovi se čim večja izravnava
zemeljskega oziroma gradbenega materiala znotraj območja državnega prostorskega
načrta.
(7) Prepovedano je odlaganje
materialov v pretočne profile vodotokov in kanalov.
(8) Deponije viškov gradbenega
materiala, gradbiščni objekti, skladišča materiala, premaknitve potrebne
infrastrukture in ostale ureditve v sklopu gradbišča se lahko postavijo samo
znotraj območja državnega prostorskega načrta na predhodno arheološko
pregledanih območjih, kjer varstveni režim za varstvo kulturne dediščine
oziroma rezultati predhodnih arheoloških raziskav to dopuščajo.
(9) Zagotovi se zavarovanje gradbišča
tako, da bosta zagotovljeni varnost in nemotena raba sosednjih objektov in
zemljišč. V času gradnje se zagotovi vse potrebne varnostne ukrepe in
organizacijo na gradbišču tako, da se prepreči onesnaženje okolja, ki bi
nastalo zaradi transporta, skladiščenja in uporabe tekočih goriv in drugih
škodljivih snovi oziroma se v primeru nezgode zagotovi takojšnje ukrepanje za
to usposobljenih delavcev.
(10) V času gradnje se sproti obvešča
okoliško prebivalstvo o poteku gradnje.
35. člen
(razmejitve in primopredaja)
(1) Investitor načrtovanih ureditev
pripravi ustrezne razmejitve ter preda potrebno dokumentacijo vsem upravljavcem
ter poskrbi za primopredajo vseh odsekov cest, komunalnih vodov in drugih
naprav, ki jih v skladu s predpisi, ki urejajo področje javne infrastrukture,
ne bo prevzel v upravljanje.
(2) Po končani gradnji so upravljavci
javne gospodarske infrastrukture dolžni le‑to prevzeti v upravljanje in
vzdrževanje.
36. člen
(nadzor)
Nadzor nad izvajanjem te uredbe opravlja
Ministrstvo za okolje in prostor, Inšpektorat Republike Slovenije za okolje in
prostor.
X. DOPUSTNA ODSTOPANJA
37. člen
(dopustna odstopanja)
(1) Pri pripravi projekta za
pridobitev gradbenega dovoljenja so dopustna odstopanja od funkcionalnih,
oblikovalskih in tehničnih rešitev, določenih s to uredbo, če se pri nadaljnjem
podrobnejšem proučevanju prometnih, geoloških, hidroloških, geomehanskih in
drugih razmer pridobijo tehnične rešitve, ki so primernejše z oblikovalskega,
prometno‑tehničnega in okoljevarstvenega vidika.
(2) Odstopanja od funkcionalnih,
oblikovalskih in tehničnih rešitev iz prejšnjega odstavka ne smejo poslabšati
bivalnih in delovnih razmer na območju državnega prostorskega načrta oziroma na
sosednjih območjih ter ne smejo biti v nasprotju z javnimi koristmi. Z
dopustnimi odstopanji morajo soglašati projektni soglasodajalci, v katerih
pristojnost posegajo ta odstopanja.

Uredba o državnem prostorskem načrtu za
priključek Brezovica na avtocestnem odseku Ljubljana–Vrhnika (Uradni list RS,
št. 102/10) vsebuje naslednje prehodne in
končne določbe:
»XI. PREHODNE IN KONČNE DOLOČBE
38. člen
(izvajanje
dejavnosti in ureditev do izvedbe prostorskih ureditev)
Do izvedbe posameznih etap iz 31. člena te
uredbe je na območju državnega prostorskega načrta iz 4. člena te uredbe
dopustno izvajanje kmetijskih in gozdarskih dejavnosti na obstoječih kmetijskih
in gozdnih zemljiščih.
39. člen
(začasne
ureditve)
(1) Na območju iz 4. člena te uredbe
je do izvedbe ureditev, določenih s to uredbo, dopustna izvedba začasnega
priključevanja železniškega postajališča Vnanje Gorice na obstoječe cestno
omrežje.
(2) K ureditvi začasnega
priključevanja iz prejšnjega odstavka mora investitor izvedbe začasnega
priključevanja pridobiti soglasje investitorja načrtovanih ureditev.
40. člen
(občinski
prostorski akti)
Z dnem uveljavitve te uredbe se za območje
državnega prostorskega načrta iz 4. člena te uredbe šteje, da so spremenjeni in
dopolnjeni naslednji občinski prostorski akti:
-       
Prostorske sestavine planskih aktov občine Log – Dragomer: Prostorske
sestavine dolgoročnega plana Občine Vrhnika za obdobje 1986 do 2000 in srednjeročnega plana Občine Vrhnika za obdobje 1986 do 1990 s spremembami in dopolnitvami
(Uradne objave, Naš časopis, št. 4/87 in 13/88, Uradni list RS, št. 21/90,
41/94, 50/94, 63/96, 70/96, 73/97, 76/98 in 69/99, Uradne objave, Naš časopis,
št. 40/01, 272/01, 277/01 in 304/04),
-       
Odlok o splošnih merilih in pogojih prostorskih ureditvenih pogojev za
Občino Vrhnika (Uradni list RS, št. 6/99, Naš časopis, št. 292 – 3/03),
-       
Odlok o prostorskih ureditvenih pogojih za plansko celoto L3 – Dragomer
(Uradni list RS, št. 10/95 in 38/00),
-       
Prostorske sestavine planskih aktov občine Brezovica: Dolgoročni plan
občine in mesta Ljubljane za obdobje 1986–2000 za območje Brezovica (Uradni
list SRS, št. 11/86 in Uradni list RS, št. 23/91, 71/93, 62/94, 73/98 in 81/04)
in
-       
Odlok o prostorskih ureditvenih pogojih za planske celote V10 Brezovica,
Vnanje Gorice, Notranje Gorice (Uradni list RS, št. 9/94, 73/98, 65/03, 49/05,
74/05, 37/06 in 87/06).
41. člen
(začetek
veljavnosti)
Ta uredba začne veljati naslednji dan po
objavi v Uradnem listu Republike Slovenije.«.

Uredba o dopolnitvah Uredbe o državnem
prostorskem načrtu za priključek Brezovica na avtocestnem odseku
Ljubljana–Vrhnika (Uradni list RS, št. 12/13) vsebuje naslednjo končno določbo:
»3. člen
Ta uredba začne veljati petnajsti dan po
objavi v Uradnem listu Republike Slovenije.«.