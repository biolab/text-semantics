1. člen
S to uredbo se določi ureditveno območje meddržavnega mejnega
prehoda Rogatec (v nadaljnjem besedilu: mejni prehod), na podlagi elaborata za
ugotavljanje javne koristi za mejni prehod Rogatec, ki ga je izdelal VIZURA, d.o.o.,
Celje, s št. elaborata: 49/02-04 in datumom 14. 2. 2002 in je na vpogled na
Servisu skupnih služb Vlade Republike Slovenije.
2. člen
Ureditveno območje obsega naslednje nepremičnine, potrebne za
opravljanje varnostnega, carinskega in inšpekcijskega nadzora, in sicer parcele
ali dele parcel, parcelnih številk: 
*110, 568/2, 962/5, *115/5, 553/1 in 1064,
vse k.o. Rogatec, ter neposredno okolico z objekti, ki so potrebni za smotrno
in varno odvijanje prometa, in sicer parcele ali dele parcel, parcelnih številk:
568/3, 554/18, 1000, 1002, 553/2, 1060, 1059, 1062, *115/1, 551/2, *115/2,
1061, vse k.o. Rogatec. 
Ureditveno območje obsega tudi infrastrukturne objekte in
naprave, ki so potrebni za nemoteno delovanje mejnega prehoda in so zunaj
območja iz prvega odstavka tega člena in se nahajajo na parceli, parcelne
številke 568/1, k.o. Rogatec. 
Meja ureditvenega območja je prikazana v elaboratu iz 1.
člena te uredbe.
3. člen
Urbanistična podlaga za določitev ureditvenega območja
mejnega prehoda je prostorski izvedbeni akt lokalne skupnosti. 
Ureditveno območje se nahaja v območju, ki upošteva spremembe
in dopolnitve prostorskih sestavin dolgoročnega in srednjeročnega plana Občine
Šmarje pri Jelšah za območje Občine Rogatec (Uradni list RS, št. 27/99), ki
predvidevajo gradnjo infrastrukturnih objektov in pripravo zemljišča, urejanje
okolice, zelenih površin in mestnega zelenja in ga ureja prostorski izvedbeni
načrt, sprejet z odlokom o ureditvenem načrtu meddržavnega mejnega prehoda v
Rogatcu (Uradni list RS, št. 14/00).
4. člen
Območje mejnega prehoda zajema parcele ali dele parcel,
namenjene: 
-       
za novogradnjo, postavitev zidanega objekta carine in policije, 
-       
za rušitve obstoječih objektov oziroma prestavitve obstoječih
kontejnerjev na mejnem prehodu, 
-       
za razširitev obstoječega in izgradnjo novih nadstreškov za osebni
promet, 
-       
za ureditev parkirišč in ostale infrastrukture in 
-       
za gradnjo protihrupne ograje.
5. člen
Šteje se, da je za namene iz 4. člena, na območju iz 2.
člena, izkazana javna korist.
6. člen
Ureditveno območje je prikazano na publikacijski karti:
Pregledna situacija in je sestavni del te uredbe.
7. člen
Z dnem uveljavitve te uredbe se lahko začne s pripravljalnimi
deli.
8. člen
Ta uredba začne veljati naslednji dan po objavi v Uradnem
listu Republike Slovenije.
Št. 280-14/2002-3
Ljubljana, dne 4. aprila 2002.
Vlada Republike Slovenije
dr. Janez Drnovšek l. r. 
Predsednik

Publikacijska
karta: pregledna situacija