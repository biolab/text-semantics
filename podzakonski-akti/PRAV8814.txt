1. člen
S tem pravilnikom se določata vsebina in oblika obrazca
informativnega izračuna dohodnine za leto 2008 in obrazca napovedi za odmero
dohodnine za leto 2008.
2. člen
Davčni organ na obrazcu informativnega izračuna dohodnine za
leto 2008, ki je Priloga 1 tega pravilnika in njegov sestavni del, za zavezanca
sestavi izračun dohodnine za leto 2008 in mu ga vroči najpozneje do 31. maja
2009.
3. člen
(1) Napoved za odmero dohodnine za leto 2008 se vloži na
obrazcu, ki je Priloga 2 tega pravilnika in njegov sestavni del, ali na
obrazcu, ki po vsebini in obliki ustreza obrazcu, ki je določen s tem
pravilnikom. Obrazec napovedi je skupaj z navodili za izpolnjevanje objavljen
na spletnih straneh Davčne uprave Republike Slovenije (http://www.durs.gov.si/si/aktualno/dohodnina_2008/
in http://eDavki.durs.si/ OpenPortal/Commonpages/Documents /New_Doh_Odm.aspx).
(2) Sestavni del obrazca napovedi za odmero dohodnine za leto
2008, ki jo vložijo rezidenti držav članic EU in EGP, je zahtevek za
uveljavljanje davčnih olajšav, ki je Priloga 3 tega pravilnika in njegov
sestavni del. Zahtevek je skupaj z navodili za izpolnjevanje objavljen na
spletnih straneh Davčne uprave Republike Slovenije (http://www.durs.gov.si/
si/aktualno/dohodnina_2008/).

Priloga
1: Informativni izračun dohodnine za leto 2008
Priloga
2: Napoved za odmero dohodnine za leto 2008
Priloga
3: Zahtevek za uveljavljanje davčnih olajšav

Pravilnik o obrazcu informativnega izračuna
dohodnine in obrazcu napovedi za odmero dohodnine za leto 2008 (Uradni list RS,
št. 109/08) vsebuje naslednjo končno določbo:
»4. člen
Ta pravilnik začne veljati naslednji dan po objavi v Uradnem
listu Republike Slovenije.«.

Pravilnik o spremembi in dopolnitvi Pravilnika
o obrazcu informativnega izračuna dohodnine in obrazcu napovedi za odmero
dohodnine za leto 2008 (Uradni list RS, št. 38/09) vsebuje naslednjo končno določbo:
»2. člen
Ta pravilnik začne veljati naslednji dan po objavi v Uradnem
listu Republike Slovenije.«.