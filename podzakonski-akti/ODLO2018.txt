1. člen
Zaradi zajezitve in obvladovanja epidemije SARS-CoV-2
(COVID-19) se do nadaljnjega prepoveduje gibanje in zbiranje ljudi na javnih
krajih in površinah v Republiki Sloveniji ter prepoveduje dostop na javna mesta
in površine v Republiki Sloveniji.
2. člen
Ta odlok se ne uporablja za dejavnosti, s katerimi se
zagotavlja delovanje organov države, lokalnih skupnosti in javnih opravil, ki
jih izvajajo pristojne službe.
3. člen
Gibanje, dostop in zadrževanje na javnem kraju je ob
upoštevanju ohranjanja varne razdalje do drugih oseb ne glede na določbe
1. člena za posameznike dovoljeno za:
-       
prihod in odhod na delo ter izvajanje delovnih nalog,
-       
opravljanje gospodarskih, kmetijskih in gozdarskih dejavnosti,
-       
odpravljanje neposredne nevarnosti za zdravje, življenje in premoženje,
-       
za varstvo in pomoč osebam, ki so potrebne podpore,
-       
dostop do lekarn, trgovin z živili in kmetijske neposredne prodaje,
-       
dostop do drogerij in drogerijskih marketov,
-       
dostop do prodaje medicinskih proizvodov in zdravstvenih pripomočkov ter
sanitarnih pripomočkov,
-       
dostop do zdravstvenih in sanitarnih storitev,
-       
dostop do storitev za osebe s posebnimi potrebami,
-       
dostop do mest za prodajo hrane za živali,
-       
dostop do prodaje in vzdrževanje varnostnih proizvodov in proizvodov za
nujne primere,
-       
dostop do storitev za nujne primere,
-       
dostop do kmetijskih trgovin, vključno s klavnicami, in trgovin za
prodajo semen, krmil in gnojil,
-       
dostop do bencinskih črpalk,
-       
dostop do bank in pošt,
-       
dostop do izvajanja nalog, povezanih z delovanjem pravosodnih organov,
-       
dostop do dostavnih, čistilnih in higienskih storitev,
-       
dostop do komunalnih storitev za opravljanje z odpadki,
-       
dostop do avtomobilskih servisov in servisov kmetijske in gozdarske
mehanizacije in opreme,
-       
dostop do javnih parkov in drugih sprehajalnih površin,
-       
dostop do tujih diplomatskih in konzularnih predstavništev.
Podrobnejšo opredelitev izjem iz tega člena za območje
posamezne lokalne skupnosti lahko glede na specifične potrebe v skupnosti
opredeli župan s sklepom, ki se javno objavi.
4. člen
Gibanje, dostop in zadrževanje na javnem kraju se v okviru
izjem iz 3. člena dovoljuje tudi:
-       
skupinam oseb, če gre za ožje družinske člane ali člane skupnega
gospodinjstva in če je mogoče ob tem gibanju zagotoviti varno razdaljo do
gibanja podobnih skupin,
-       
skupinam sodelavcev do največ pet oseb, če uporabljajo skupni osebni
transport za prevoz na delo ali so vpoklicani za opravljanje nalog v okviru
Civilne zaščite.
5. člen
Prepoved iz tega odloka velja do prenehanja razlogov zanjo,
kar ugotovi Vlada Republike Slovenije s sklepom, ki ga objavi v Uradnem listu
Republike Slovenije.
6. člen
Globe za prekrške po tem odloku se izrekajo po zakonu, ki
ureja nalezljive bolezni.
KONČNI DOLOČBI
7. člen
Z dnem uveljavitve tega odloka prenehata veljati Odredba o
prepovedi zbiranja na dogodkih v zaprtih javnih prostorih (Uradni list RS,
št. 18/20) in Odredba o prepovedi zbiranja na določenih športnih in drugih
dogodkih na javnih mestih na prostem (Uradni list RS, št. 17/20).
8. člen
Ta odlok začne veljati 20. marca 2020 ob 00.00 uri.
Št. 00717-3/2020
Ljubljana, dne 19. marca 2020
EVA 2020-1711-0006
Vlada Republike Slovenije
Janez Janša
predsednik