Državni zbor poudarja, da ponavljajoča se politična razprava
o trgovini z orožjem, ne da bi javnosti hkrati omogočili prost dostop do teh
dokumentov ter s tem objektivno oceno odločitev in stvarnih ravnanj takratnih
nosilcev javnih funkcij in posameznikov, ustvarja podlago za nenehne medsebojne
obtožbe o vpletenosti, odgovornosti in krivdi političnih subjektov za trgovino
z orožjem.
Da bi se lahko dokončno preseglo tovrstna ravnanja v
prihodnosti, Državni zbor ocenjuje, da bi bilo primerno sprejeti zakon, s
katerim se bo, ob upoštevanju političnih interesov države ter ob zagotavljanju
varstva osebnih podatkov in spoštovanju dostojanstva posameznika, javnosti
omogočilo prost dostop do dokumentov o trgovini z orožjem, s čimer bo omogočeno
razkritje dejstev ter preseganje neobjektivnih medsebojnih obtožb, namenjenih
politični diskreditaciji. Predlog zakona, ki naj bo vložen v tridesetih dneh po
sprejemu te deklaracije, naj izhaja iz predloga sklepa, ki ga je v zahtevi za
sklic izredne seje Državnega zbora 29. 3. 2011 predlagala skupina poslank
in poslancev, s prvopodpisanim Jožetom Tankom, ter sklepov, ki so jih v zahtevi
za sklic nujne seje Odbora za notranjo politiko, javno upravo in pravosodje
9. 3. 2011 predlagale poslanske skupine SD, ZARES, DeSUS in LDS.
Št. 040-05/11-5/14
Ljubljana, dne 12. aprila 2011
EPA 1726-V
Državni zbor
Republike Slovenije
dr. Pavel Gantar l.r.
Predsednik