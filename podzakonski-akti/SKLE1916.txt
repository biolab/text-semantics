1. člen
Odreja se javna razgrnitev splošnega dela gozdnogospodarskega
načrta gozdnogospodarske enote Kras II, izdelanega za obdobje od 1. 1. 1998 do
31. 12. 2007.
2. člen
Gradivo iz prejšnjega člena se javno razgrne za 14 dni v prostorih
Zavoda za gozdove Slovenije, Krajevne enote Sežana, Partizanska 49, Sežana.
Javna razgrnitev se začne osmi dan po objavi tega sklepa v Uradnem listu
Republike Slovenije.
3. člen
Lastniki gozdov in druge fizične ter pravne osebe lahko v
času javne razgrnitve podajo pisne pripombe na sedežu Zavoda za gozdove
Slovenije, Krajevne enote Sežana.
4. člen
V času javne razgrnitve bo na kraju javne razgrnitve
organizirana javna obravnava. Datum javne obravnave bo v istih prostorih
objavljen naknadno.
5. člen
Ta sklep se objavi v Uradnem listu Republike Slovenije.
Št. 322-01-14-9/00
Ljubljana, dne 19. januarja 2001.
Minister 
za kmetijstvo, 
gozdarstvo in prehrano 
mag. Franc But l. r.
 