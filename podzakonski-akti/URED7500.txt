I. SPLOŠNE DOLOČBE
1. člen
(vsebina)
(1) Ta uredba ureja izvajanje
podukrepa pomoč za zagon dejavnosti, namenjene razvoju majhnih kmetij, iz
programa, ki ureja razvoja podeželja Republike Slovenije za obdobje 2014–2020
(v nadaljnjem besedilu: PRP 2014–2020). PRP 2014–2020 je dostopen na osrednjem
spletnem mestu državne uprave in spletni strani programa razvoja podeželja
(http://www.program-podezelja.si).
(2) Ta uredba določa
namen podukrepa, upravičence, pogoje za dodelitev sredstev, merila za
ocenjevanje vlog, pogoje za izplačilo sredstev, obveznosti upravičencev in
finančne določbe za izvajanje:
1.     
Uredbe (EU) št. 1303/2013 Evropskega parlamenta in Sveta z dne 17. decembra 2013 o skupnih določbah o Evropskem
skladu za regionalni razvoj, Evropskem socialnem skladu, Kohezijskem skladu,
Evropskem kmetijskem skladu za razvoj podeželja in Evropskem skladu za
pomorstvo in ribištvo, o splošnih določbah o Evropskem skladu za regionalni
razvoj, Evropskem socialnem skladu, Kohezijskem skladu in Evropskem skladu za
pomorstvo in ribištvo ter o razveljavitvi Uredbe Sveta (ES) št. 1083/2006 (UL L
št. 347 z dne 20. 12. 2013, str. 320), zadnjič spremenjene z Uredbo
(EU) 2020/2221 Evropskega parlamenta in Sveta z dne 23. decembra
2020 o spremembi Uredbe (EU) št. 1303/2013, kar zadeva dodatne vire in ureditev
izvrševanja, da se zagotovi pomoč za spodbujanje odprave posledic krize v
okviru pandemije COVID-19 in njenih socialnih posledic ter za pripravo
zelenega, digitalnega in odpornega okrevanja družbe in gospodarstva (REACT-EU)
(UL L št. 437 z dne 28. 12. 2020, str. 30), (v nadaljnjem besedilu: Uredba
1303/2013/EU);
2.     
Uredbe (EU) št. 1305/2013 Evropskega parlamenta in Sveta z dne 17. decembra 2013 o podpori za razvoj podeželja iz
Evropskega kmetijskega sklada za razvoj podeželja (EKSRP) in razveljavitvi
Uredbe Sveta (ES) št. 1698/2005 (UL L št. 347 z dne 20. 12. 2013, str. 487), zadnjič spremenjene z
Delegirano uredbo Komisije (EU) 2021/1017 z dne 15. aprila 2021 o spremembi Priloge I k Uredbi (EU) št. 1305/2013 Evropskega parlamenta in Sveta ter
prilog II in III
k Uredbi (EU) št. 1307/2013
Evropskega parlamenta in Sveta (UL L št. 224 z dne 24. 6. 2021,
str. 1), (v nadaljnjem besedilu: Uredba 1305/2013/EU);
3.     
Uredbe (EU) št. 1306/2013 Evropskega parlamenta in Sveta z dne 17. decembra 2013 o financiranju, upravljanju in
spremljanju skupne kmetijske politike in razveljavitvi uredb Sveta (EGS) št.
352/78, (ES) št. 165/94, (ES) št. 2799/98, (EC) No 814/2000, (ES) št. 1290/2005
in (ES) št. 485/2008 (UL L št. 347 z dne 20. 12. 2013, str. 549), zadnjič spremenjene z
Izvedbeno uredbo Komisije (EU) 2021/725 z dne 4. maja
2021 o odstopanju glede leta 2021 od
izvedbenih uredb (EU) št. 809/2014, (EU)
št. 180/2014, (EU) št. 181/2014, (EU) 2017/892, (EU) 2016/1150, (EU)
2018/274, (EU) št. 615/2014 in (EU)
2015/1368 v zvezi z nekaterimi upravnimi pregledi in pregledi na
kraju samem, ki se uporabljajo na področju skupne kmetijske politike (UL L št.
155 z dne 5. 5. 2021,
str. 8), (v nadaljnjem besedilu: Uredba 1306/2013/EU);
4.     
Delegirane uredbe Komisije (EU) št. 640/2014 z dne 11. marca 2014 o dopolnitvi Uredbe (EU) št.
1306/2013 Evropskega parlamenta in Sveta glede integriranega administrativnega
in kontrolnega sistema, pogojev za zavrnitev ali ukinitev plačil in za upravne
kazni, ki se uporabljajo za neposredna plačila, podporo za razvoj podeželja in
navzkrižno skladnost (UL L št. 181 z dne 20. 6. 2014, str. 48), zadnjič spremenjene z
Delegirano uredbo Komisije (EU) 2021/841 z dne
19. februarja 2021 o spremembi Delegirane uredbe (EU) št. 640/2014 glede pravil o neizpolnjevanju v zvezi
s sistemom za identifikacijo in
registracijo govedi, ovc in koz ter izračunu ravni upravnih kazni v zvezi s prijavljenimi
živalmi v okviru shem pomoči za živali
ali ukrepov podpore na žival (UL L št. 186 z dne 27. 5. 2021, str. 12);
5.     
Delegirane uredbe Komisije (EU) št. 807/2014 z dne 11. marca 2014 o dopolnitvi Uredbe (EU) št.
1305/2013 Evropskega parlamenta in Sveta o podpori za razvoj podeželja iz
Evropskega kmetijskega sklada za razvoj podeželja (EKSRP) in o uvedbi prehodnih
določb (UL L št. 227 z dne 31. 7. 2014, str. 1), zadnjič spremenjene z
Delegirano uredbo Komisije (EU) 2019/94 z dne 30. 10. 2018 o spremembi Delegirane uredbe (EU) št.
807/2014 o dopolnitvi Uredbe (EU) št. 1305/2013 Evropskega parlamenta in Sveta
o podpori za razvoj podeželja iz Evropskega kmetijskega sklada za razvoj
podeželja (EKSRP) in uvedbi prehodnih določb (UL L št. 19 z dne
22. 1. 2019, str. 5);
6.     
Izvedbene uredbe Komisije (EU) št. 808/2014 z dne 17. julija 2014 o
določitvi pravil za uporabo Uredbe (EU) št. 1305/2013 Evropskega
parlamenta in Sveta o podpori za razvoj podeželja iz Evropskega kmetijskega
sklada za razvoj podeželja (EKSRP) (UL L št. 227 z dne 31. 7. 2014,
str. 18), zadnjič spremenjene z Izvedbeno uredbo Komisije (EU) 2021/73 z dne
26. januarja 2021 o spremembi Izvedbene
uredbe (EU) št. 808/2014 o določitvi pravil za uporabo Uredbe (EU) št.
1305/2013 Evropskega parlamenta in Sveta o podpori za razvoj podeželja iz
Evropskega kmetijskega sklada za razvoj podeželja (EKSRP) (UL L št. 27 z dne
27. 1. 2021,
str. 9), (v nadaljnjem besedilu: Uredba 808/2014/EU);
7.     
Izvedbene uredbe Komisije (EU) št. 809/2014 z dne 17. julija 2014 o pravilih za uporabo Uredbe (EU)
št. 1306/2013 Evropskega parlamenta in
Sveta v zvezi z integriranim administrativnim in kontrolnim sistemom, ukrepi za
razvoj podeželja in navzkrižno skladnostjo (UL L št. 227 z dne 31. 7. 2014,
str. 69), zadnjič spremenjene z Izvedbeno uredbo Komisije (EU) 2021/725 z dne 4. maja
2021 o odstopanju glede leta 2021 od
izvedbenih uredb (EU) št. 809/2014, (EU)
št. 180/2014, (EU) št. 181/2014,
(EU) 2017/892, (EU) 2016/1150, (EU) 2018/274, (EU) št. 615/2014
in (EU) 2015/1368 v zvezi z nekaterimi upravnimi pregledi in pregledi na
kraju samem, ki se uporabljajo na področju skupne kmetijske politike (UL L št.
155 z dne 5. 5. 2021,
str. 15), (v nadaljnjem besedilu: Uredba 809/2014/EU).
(3) Ta uredba določa
tudi izvajanje in financiranje ukrepov programa razvoja podeželja v letu 2021
in 2022 za izvajanje Uredbe (EU) 2020/2220 Evropskega parlamenta in Sveta z dne
23. decembra 2020 o določitvi nekaterih
prehodnih določb za podporo iz Evropskega kmetijskega sklada za razvoj
podeželja (EKSRP) in Evropskega kmetijskega jamstvenega sklada (EKJS) v letih
2021 in 2022 ter o spremembi uredb (EU) št. 1305/2013, (EU) št. 1306/2013 in
(EU) št. 1307/2013 glede sredstev in
uporabe v letih 2021 in 2022 ter Uredbe (EU) št. 1308/2013 glede sredstev in
razdelitve take podpore v letih 2021 in 2022 (UL L št. 437 z dne 28. 12. 2020,
str. 1).
2. člen
(pomen izrazov)
Izrazi, uporabljeni v tej uredbi, imajo naslednji pomen:
1.     
trajni nasadi so površine z naslednjimi vrstami rabe: 1211 – vinograd,
1212 – matičnjak, 1221 – intenzivni sadovnjak, 1230 – oljčnik, 1160 – hmeljišče
in 1240 – ostali trajni nasadi;
2.     
travojede živali so: govedo, drobnica, kopitarji in divjad iz obore
(navadni jeleni, damjaki in mufloni) ter druga rastlinojeda divjad za prirejo
mesa;
3.     
trajno travinje so površine z naslednjimi vrstami rabe: 1300 – trajni
travnik, 1320 – travinje z razpršenimi neupravičenimi značilnostmi, 1222 –
ekstenzivni sadovnjak;
4.     
glava velike živine (v nadaljnjem besedilu: GVŽ) je ekvivalent, ki se
izračuna iz koeficientov za izračun GVŽ za posamezne vrste in kategorije rejnih
živali v skladu s pravilnikom, ki ureja evidenco imetnikov rejnih živali in
evidenco rejnih živali;
5.     
mikropodjetja in mala podjetja so podjetja, ki izpolnjujejo merila iz
Priloge I k Uredbi Komisije (EU) št. 651/2014 z dne 17. junija 2014 o
razglasitvi nekaterih vrst pomoči za združljive z notranjim trgom pri uporabi
členov 107 in 108 Pogodbe (UL L št. 187 z dne 26. 6. 2014, str. 1),
zadnjič spremenjeni s popravkom Uredbe Komisije (EU) št. 651/2014 z dne
17. junija 2014 o razglasitvi nekaterih vrst pomoči za združljive z
notranjim trgom pri uporabi členov 107 in 108 Pogodbe (UL L št. 349 z dne
5. 12. 2014, str. 67);
6.     
metodologija Farm Accountancy Data Network (v nadaljnjem besedilu: FADN)
je v skladu s pravilnikom, ki ureja delovanje mreže za zbiranje računovodskih
podatkov o dohodkih in poslovanju kmetijskih gospodarstev, ki vodijo kmetijsko
knjigovodstvo po metodologiji FADN, opredeljeni način in oblika zapisovanja
računovodskih podatkov;
7.     
obseg primerljivih kmetijskih površin (v nadaljnjem besedilu: PKP) se
izračuna na podlagi prijavljenih grafičnih enot rabe zemljišča kmetijskega
gospodarstva (v nadaljnjem besedilu: GERK) iz pravilnika, ki ureja register
kmetijskih gospodarstev (v nadaljnjem besedilu: RKG). Glede na različne rabe
GERK se za en hektar PKP šteje največja upravičena površina GERK, razen pri
vrstah rabe GERK 1181 – trajne rastline na njivskih površinah, kjer pridelava
ni v tleh, 1191 – rastlinjak, kjer pridelava ni v tleh, in 1420 – plantaže
gozdnega drevja, kjer se upošteva celotna grafična površina. Za preračun 1 ha
PKP se šteje:
- 
1 ha njivskih površin (raba GERK 1100 – njiva, 1150 – njiva za rejo
polžev, 1161 – hmeljišče v premeni, 1170 – jagode na njivi in 1610 – kmetijsko
zemljišče v pripravi),
- 
2 ha travniških površin (raba GERK 1222 – ekstenzivni sadovnjak, 1131 –
začasno travinje, 1300 – trajni travnik in 1320 – travinje z razpršenimi
neupravičenimi značilnostmi),
- 
0,25 ha trajnih nasadov (raba GERK 1160 – hmeljišče, 1180 – trajne
rastline na njivskih površinah (drevesnice, nasadi belušev, artičok), 1181 –
trajne rastline na njivskih površinah, kjer pridelava ni v tleh, 1211 –
vinograd, 1212 – matičnjak, 1221 – intenzivni sadovnjak, 1230 – oljčnik, 1240 –
ostali trajni nasadi). Za hitro rastoče panjevce se upoštevajo le nasadi hitro
rastočega panjevca iz točke (k) prvega odstavka 4. člena Uredbe (EU) št. 1307/2013
Evropskega parlamenta in Sveta z dne 17. december 2013 o pravilih za
neposredna plačila kmetom na podlagi shem podpore v okviru skupne kmetijske
politike ter razveljavitvi Uredbe Sveta (ES) št. 637/2008 in Uredbe Sveta
(ES) št. 73/2009 (UL L št. 347 z dne 20. 12. 2013, str. 608),
zadnjič spremenjene z Delegirano uredbo Komisije (EU) 2017/1183 z dne
20. aprila 2017 o dopolnitvi uredb (EU) št. 1307/2013 in (EU)
št. 1308/2013 Evropskega parlamenta in Sveta glede pošiljanja informacij
in dokumentov Komisiji (UL L št. 171 z dne 4. 7. 2017, str. 100),
- 
0,1 ha rastlinjakov (raba GERK 1190 – rastlinjak, 1191 – rastlinjak,
kjer pridelava ni v tleh, in 1192 – rastlinjak s sadnimi rastlinami),
- 
8 ha plantaže gozdnega drevja (raba GERK 1420 – plantaže gozdnega
drevja);
8.     
sredstvo elektronske identifikacije je sredstvo elektronske
identifikacije ravni zanesljivosti srednja ali visoka oziroma drug način
elektronske identifikacije za dostop do elektronskih storitev ravni
zanesljivosti srednja ali visoka v skladu s predpisi na področju elektronske
identifikacije in storitev zaupanja.
3. člen
(organi PRP)
(1) Organ upravljanja PRP 2014–2020 iz drugega odstavka 65. člena
Uredbe 1305/2013/EU je ministrstvo. Naloge organa upravljanja opravljata
ministrstvo in Agencija Republike Slovenije za kmetijske trge in razvoj
podeželja (v nadaljnjem besedilu: agencija).
(2) Akreditirana plačilna agencija iz drugega odstavka
65. člena Uredbe 1305/2013/EU je agencija.
(3) Certifikacijski organ iz drugega odstavka
65. člena Uredbe 1305/2013/EU je Urad Republike Slovenije za nadzor
proračuna.
(4) Odbor za spremljanje iz drugega odstavka
47. člena Uredbe 1303/2013/EU je Odbor za spremljanje Programa razvoja podeželja
Republike Slovenije.
II. VSEBINA PODUKREPA
4. člen
(namen podukrepa)
Namen podukrepa je ohranjanje in razvoj majhnih kmetij,
katerih kmetijska zemljišča pretežno ležijo na območjih z omejenimi možnostmi
za kmetijsko dejavnost (v nadaljnjem besedilu: OMD), izboljšanje
konkurenčnosti, povečanje produktivnosti, izboljšanje potenciala za pridelavo,
predelavo oziroma trženje kmetijskih proizvodov, izboljšanje ekonomske in
okoljske učinkovitosti majhnih kmetij ter prispevanje k ohranjanju poseljenosti
na podeželju, ohranjanju značilne kmetijske krajine, preprečevanju zaraščenosti
in ohranjanju biotske raznovrstnosti.
5. člen
(upravičenec)
Upravičenec do podpore v okviru podukrepa je nosilec kmetije,
ki je vpisana v RKG.
6. člen
(splošni pogoji za pridobitev podpore)
(1) Vlagatelj mora izpolnjevati naslednje pogoje: 
1.     
v letu objave javnega razpisa mora vložiti zbirno vlogo v skladu z
uredbo, ki ureja izvedbo ukrepov kmetijske politike; 
2.     
iz zbirne vloge iz prejšnje točke izhaja, da ima kmetija v upravljanju
najmanj 1,5 in manj kot 6 ha PKP, pri čemer se upošteva ugotovljena površina v
skladu s (23) točko prvega odstavka 2. člena Uredbe 640/2014 EU; 
3.     
skupno število živali na kmetiji mora biti večje ali enako 1,5 GVŽ in
manjše od 15 GVŽ, kar je razvidno iz evidence rejnih živali, vodene v skladu s
pravilnikom, ki ureja evidenco imetnikov rejnih živali in evidenco rejnih
živali (v nadaljnjem besedilu: evidenca rejnih živali) v letu objave javnega
razpisa; 
4.     
kmetija ima obtežbo s travojedimi živalmi v obsegu najmanj 0,5 GVŽ
travojedih živali/ha trajnega travinja, pri čemer je obtežba ekvivalent količniku
GVŽ travojedih živali iz evidence rejnih živali v letu objave javnega razpisa
in površini trajnega travinja iz zbirne vloge iz 1. točke tega odstavka; 
5.     
pogoja iz 3. in 4. točke tega odstavka se ne uporabljata, če površine
trajnih nasadov predstavljajo več kot 50 odstotkov kmetijskih zemljišč v
uporabi, kar je razvidno iz zbirne vloge iz 1. točke tega odstavka;
6.     
kmetija je razvrščena v OMD, pri čemer se upoštevajo površine iz zbirne
vloge iz 1. točke tega odstavka; 
7.     
kmetija mora v skladu s tretjim pododstavkom četrtega odstavka 19. člena
Uredbe 1305/2013/EU izpolnjevati pogoje za mikropodjetje ali malo podjetje; 
8.     
k vlogi na javni razpis mora priložiti poslovni načrt, v katerem prikaže
aktivnosti za ohranjanje obsega kmetijske proizvodnje v obdobju izvajanja
poslovnega načrta in izpolnjevanje vsaj enega cilja, ki prispeva h
gospodarskemu razvoju kmetije, ali vsaj enega cilja, ki prispeva k doseganju
horizontalnih ciljev (v nadaljnjem besedilu: poslovni načrt). Poslovni načrt se
začne izvajati po izdaji odločbe o pravici do sredstev. Če se cilji nanašajo na
naložbe, mora upravičenec v poslovnem načrtu opredeliti višino sredstev za
kritje teh ciljev. Poslovni načrt ne sme vsebovati naložbenega razvojnega
cilja, če so bila upravičencu za stroške za izpolnitev naložbenega razvojnega
cilja že dodeljena sredstva iz naslova ostalih ukrepov PRP 2014–2020. Seznam
ciljev, skupaj s sestavinami poslovnega načrta, je določen v prilogi 3, ki
je sestavni del te uredbe. 
(2) Podpora v okviru podukrepa se ne odobri vlagatelju: 
-       
kateremu so bila odobrena sredstva iz naslova podukrepa pomoč za zagon
dejavnosti za mlade kmete iz Programa razvoja podeželja Republike Slovenije za
obdobje 2014–2020; 
-       
če so bila njemu ali članu kmetije, katere nosilec je vlagatelj, v
programskem obdobju 2014–2020 že dodeljena sredstva v okviru tega podukrepa.
7. člen
(splošni pogoji za vlagatelja ob vložitvi vloge na javni
razpis)
Splošni pogoji, ki jih mora vlagatelj izpolnjevati ob oddaji
vloge na javni razpis, so:
1.     
ne sme biti izključen iz prejemanja podpore iz podukrepa v skladu z
zakonom, ki ureja kmetijstvo;
2.     
stalno prebivališče mora imeti prijavljeno na ozemlju Republike
Slovenije;
3.     
za nakazilo dodeljenih sredstev mora imeti odprt transakcijski račun v
skladu z zakonom, ki ureja kmetijstvo.
8. člen
(merila za ocenjevanje vlog)
(1) Med vlogami, prispelimi na javni razpis, za podporo
iz naslova podukrepa, ki dosežejo vstopni prag 30 odstotkov najvišjega možnega
števila točk, se izberejo tiste, ki dosežejo višje število točk pri merilih za
ocenjevanje vlog, do porabe razpisanih sredstev.
(2) Merila za ocenjevanje vlog so:
1.     
socialno-ekonomski vidik:
- 
vključenost člana kmetije v pokojninsko in invalidsko zavarovanje iz
naslova opravljanja kmetijske dejavnosti,
- 
povečanje obsega proizvodnih kapacitet (PKP, GVŽ),
- 
vzpostavitev dopolnilne dejavnosti na kmetiji, katere končni proizvod je
kmetijski proizvod iz Priloge I k Pogodbi o delovanju Evropske unije
(Prečiščena različica Pogodbe o delovanju Evropske unije, UL C št. 202 z dne
7. 6. 2016, str. 47),
- 
vključenost upravičenca v shemo kakovosti izbrana kakovost,
- 
velikost kmetijskega gospodarstva, izražena v PKP;
2.     
prispevek k horizontalnim ciljem:
- 
prispevek k doseganju horizontalnega cilja okolje,
- 
prispevek k doseganju horizontalnega cilja inovacije,
- 
prispevek k doseganju horizontalnega cilja podnebne spremembe,
- 
vključenost kmetije v ukrepe dobrobit živali,
kmetijsko-okoljska-podnebna plačila ali ekološko kmetovanje iz PRP 2014–2020;
3.     
geografski vidik:
- 
težavnost kmetovanja: povprečno število točk na kmetiji, ki se izračunajo
v skladu s pravilnikom, ki ureja način točkovanja kmetijskih gospodarstev, ki
imajo kmetijska zemljišča v OMD,
- 
naslov ali sedež kmetije glede na seznam občin, ki ležijo na problemskih
območjih iz priloge 4, ki je sestavni del te uredbe.
(3) Podrobnejša merila in točkovnik za izbor vlog se
določijo v javnem razpisu.
(4) Če ima upravičenec sedež kmetije na območju iz
9. člena Zakona o Triglavskem narodnem parku (Uradni list RS, št. 52/10,
46/14 – ZON-C, 60/17 in 82/20; v nadaljnjem besedilu: ZTNP-1), se vloga na
javni razpis, ne glede na merila za ocenjevanje vlog, določena v drugem
odstavku tega člena, oceni z dodatnimi 10 odstotki najvišjega možnega števila
točk v skladu s šestim odstavkom 11. člena ZTNP-1, če cilji poslovnega
načrta iz 8. točke 6. člena te uredbe prispevajo k razvojnim usmeritvam iz
1., 4. oziroma 15. točke prvega odstavka 10. člena ZTNP-1. Dodatno
pridobljene točke se ne upoštevajo pri doseganju vstopnega praga točk iz prvega
odstavka tega člena.
(5) Ne glede na določbo prejšnjega odstavka se vloga na
javni razpis oceni z dodatnimi 10 odstotki najvišjega možnega števila točk, če
ima upravičenec sedež kmetije zunaj območja narodnega parka, na tem območju pa
ima kmetijske površine v uporabi. Dodatno pridobljene točke se ne upoštevajo
pri doseganju vstopnega praga točk iz prvega odstavka tega člena.
9. člen
(obveznosti upravičenca)
Upravičenec, ki mu je bila izdana odločba o pravici do
sredstev, mora izpolniti naslednje obveznosti: 
1.     
najpozneje v devetih mesecih od datuma izdaje odločbe o pravici do
sredstev mora začeti izvajanje poslovnega načrta. Kot začetek izvajanja
poslovnega načrta se šteje izvedena aktivnost za izvedbo najmanj enega cilja iz
poslovnega načrta; 
2.     
cilje iz poslovnega načrta mora izpolniti najpozneje v 39 mesecih po datumu izdaje odločbe o pravici do
sredstev; 
3.     
za izpolnjevanje ciljev iz 8. točke prvega odstavka 6. člena te
uredbe se upoštevajo samo aktivnosti, ki so nastale po datumu izdaje odločbe o
pravici do sredstev; 
4.     
na dan vložitve zahtevka za izplačilo
drugega obroka podpore ne sme imeti za več kot 10 odstotkov manjšega obsega PKP
od obsega PKP, ki ga je imel v zbirni vlogi, oddani v letu objave javnega
razpisa, pri čemer obseg PKP ne sme biti manjši od 1,5 ha, razen v primeru
višje sile; 
5.     
v koledarskem letu pred letom vložitve
zahtevka za izplačilo drugega obroka podpore mora, razen v primeru višje sile,
zagotavljati povprečno letno obtežbo s travojedimi živalmi v obsegu vsaj 0,5
GVŽ/ha trajnega travinja, povprečni letni skupni obseg GVŽ pa ne sme biti manjši
od 1,5 GVŽ. Povprečna letna obtežba s travojedimi živalmi in povprečni letni
skupni obseg GVŽ se določita v skladu s prilogo 5, ki je sestavni del te
uredbe; 
6.     
obveznost iz prejšnje točke se ne uporablja za upravičence, katerih
površine trajnih nasadov v koledarskem letu pred vložitvijo zahtevka za
izplačilo drugega obroka predstavljajo več kot 50 odstotkov kmetijskih zemljišč
v uporabi;
7.     
vsako leto izvajanja poslovnega načrta, vključno z letom oddaje zahtevka
za izplačilo drugega obroka podpore, mora oddati zbirno vlogo v skladu s
predpisi, ki urejajo izvedbo ukrepov kmetijske politike; 
8.     
do izplačila drugega obroka podpore mora izpolnjevati zahteve glede
označevanja vira sofinanciranja v skladu s 13. členom Uredbe 808/2014/EU in
pravilnikom, ki ureja označevanje vira sofinanciranja iz Programa razvoja
podeželja Republike Slovenije za obdobje 2014–2020; 
9.     
od izdaje odločbe o pravici do sredstev in še pet let od dneva izplačila
drugega obroka podpore mora: 
- 
hraniti in omogočiti dostop do dokumentacije, ki je podlaga za dodelitev
in izplačilo sredstev, in 
- 
omogočiti kontrolo na kraju samem agenciji, ministrstvu, revizijskemu
organu, izvajalcu vrednotenja, ki ga pooblasti MKGP, ter drugim nadzornim
organom Evropske unije in Republike Slovenije.
9.a člen
(sprememba obveznosti po izdaji odločbe o pravici do
sredstev)
Če upravičenec vloži zahtevek za spremembo obveznosti v
skladu s 54. členom Zakona o kmetijstvu (Uradni list RS, št. 45/08, 57/12,
90/12 – ZdZPVHVVR, 26/14, 32/15, 27/17 in 22/18), ker ne more izpolniti enega
od razvojnih ciljev, ki jih je načrtoval v poslovnem načrtu ob oddaji vloge na
javni razpis, in predlaga zamenjavo enega razvojnega cilja z drugim ciljem,
izbere za zamenjavo drugi razvojni cilj, ki je v okviru meril za izbor vlog
ovrednoten z enakim ali višjim številom točk.
10. člen
(finančne določbe)
(1) Podpora v okviru podukrepa se dodeli kot pavšalno
plačilo v obliki nepovratne finančne pomoči.
(2) Znesek podpore znaša do vključno 5.000 eurov na
upravičenca.
(3) Podpora iz prejšnjega odstavka se izplača v dveh
obrokih, in sicer:
-       
prvi obrok v višini 70 odstotkov dodeljenih sredstev ob izdaji odločbe o
pravici do sredstev,
-       
drugi obrok v višini 30 odstotkov dodeljenih sredstev na podlagi
vloženega zahtevka za izplačilo po pravilni izvedbi aktivnosti iz poslovnega
načrta, v skladu s časovnim načrtom iz odločbe o pravici do sredstev.
(4) Za podukrep je v programskem obdobju 2014–2020
namenjenih 52.000.000 eurov, in sicer 39.000.000 eurov iz Evropskega
kmetijskega sklada za razvoj podeželja in 13.000.000 eurov iz sredstev
proračuna Republike Slovenije.
III. VLOGA IN POSTOPEK ZA DODELITEV SREDSTEV
11. člen
(javni razpis)
(1) Sredstva iz podukrepa se razpišejo z zaprtim javnim
razpisom.
(2) Javni razpis iz prejšnjega odstavka objavi
ministrstvo v Uradnem listu Republike Slovenije. Rok, do katerega se vlagajo
vloge na javni razpis, se določi v javnem razpisu. Vlaganje vlog na javni
razpis se začne prvi delovni dan po izteku 21 dni po objavi javnega razpisa za
podukrep v Uradnem listu Republike Slovenije.
(3) Ministrstvo objavi razpisno dokumentacijo za izvedbo
javnega razpisa na svojih spletnih straneh. Navodila za izpolnjevanje prijavnih
obrazcev in vnos vloge se objavijo na spletnih straneh ministrstva in agencije.
(4) V javnem razpisu se podrobneje določijo višina
razpisanih sredstev, upravičenci, pogoji za dodelitev sredstev in merila za
ocenjevanje vlog, pogoji za izplačilo sredstev, postopki za vložitev vloge,
zahtevka za izplačilo sredstev in obveznosti upravičenca.
12. člen
(vložitev vloge na javni razpis)
(1) Vlogo na javni razpis sestavljajo prijavni obrazec
in priloge. 
(2) Vloga na javni razpis in sprememba vloge na javni
razpis se vložita na agencijo v elektronski obliki, podpisani s kvalificiranim
elektronskim podpisom. Priloge se predložijo kot skenogram. 
(3) Za elektronsko izpolnjevanje in vložitev vloge iz
prejšnjega odstavka agencija vzpostavi spletno vstopno mesto na naslovu
http://e-kmetija.gov.si, na katerem se upravičenec ali njegov pooblaščenec s
sredstvom elektronske identifikacije prijavi v informacijski sistem agencije.
Upravičenec ali njegov pooblaščenec izvede elektronski vnos, vključno s
kvalificiranim elektronskim podpisom, in vloži vlogo na javni razpis v
informacijski sistem agencije.
13. člen
(obravnava vloge)
(1) Vloga na javni razpis, ki je popolna in izpolnjuje
pogoje, se oceni na podlagi meril, določenih s to uredbo in podrobneje
opredeljenih v javnem razpisu. Med vlogami, ki dosežejo vstopni prag iz
8. člena te uredbe, se izberejo tiste, ki dosežejo višje število točk, do
porabe sredstev za posamezni javni razpis.
(2) Vloga na javni razpis, ki je popolna in izpolnjuje
vstopne pogoje iz javnega razpisa, vendar razpoložljiva sredstva ne zadoščajo
za dodelitev sredstev v celoti, se zavrne.
(3) Če imata na zadnjem mestu seznama ocenjenih vlog na
javni razpis dve ali več vlog na javni razpis enako število prejetih točk, se
vloge na javni razpis odobrijo na podlagi ponderiranja meril za izbor vlog, ki
se določi v javnem razpisu.
(4) Sredstva se upravičencu odobrijo z odločbo o pravici
do sredstev, ki jo izda agencija.
(5) V skladu s 60. členom Uredbe 1306/2013/EU
agencija zavrne vlogo na javni razpis in zahtevek za izplačilo sredstev, če
ugotovi, da je upravičenec umetno ustvaril pogoje za pridobitev podpore.
14. člen
(izplačilo sredstev)
(1) Upravičencu se prvi obrok podpore izplača na podlagi
izdane odločbe o pravici do sredstev.
(2) Upravičenec vloži zahtevek za izplačilo drugega
obroka podpore po izvedbi vseh aktivnosti iz poslovnega načrta, vendar ne prej
kot tri mesece pred potekom roka za izvedbo poslovnega načrta in najpozneje en
mesec po roku za izvedbo poslovnega načrta.
(3) Upravičenec mora:
-       
zahtevku za izplačilo drugega obroka podpore priložiti dokazila o
začetku izvajanja poslovnega načrta in dokazila o izpolnitvi ciljev iz
poslovnega načrta, ki se glasijo na upravičenca in na podlagi katerih je mogoče
preveriti dejansko stanje, navedeno v zahtevku za izplačilo drugega obroka
podpore (računi, potrdila, dovoljenja, pogodbe, izpisi, certifikati, dokumenti
za identifikacijo premičnin, fotografije ipd.);
-       
za pridobitev dela podpore, ki je namenjena pokritju naložbenih
razvojnih ciljev, zahtevku za izplačilo drugega obroka podpore predložiti
dokazila o porabljenih sredstvih za ta namen;
-       
v primeru, da poslovni načrt vsebuje tudi naložbe v mehanizacijo, opremo
in IKT, priložiti dokazila, iz katerih so razvidni identifikacijski podatki
(komercialna oznaka, tip, ID-številka ipd.). Izvirnike listin z
identifikacijskimi podatki ter dokazila o nakupu in lastništvu, ki se glasijo
na upravičenca, mora upravičenec hraniti na kmetiji in jih predložiti ob
kontroli na kraju samem;
-       
v primeru, da poslovni načrt vsebuje naložbe oziroma aktivnosti, ki se
izvajajo na kmetijskih zemljiščih, v zahtevku za izplačilo drugega obroka
podpore navesti podatek o GERK-u;
-       
v primeru, da poslovni načrt vsebuje naložbe v objekte, dela opraviti v
skladu s predpisi, ki urejajo graditev objektov, urejanje prostora, varstvo
kulturne dediščine in varstvo okolja;
-       
v primeru, da poslovni načrt vsebuje naložbe v izvedbo
agromelioracijskih del na kmetijskih zemljiščih, izvesti agromelioracijo v
skladu z zakonom, ki ureja kmetijska zemljišča, in predpisi s področja
varovanja okolja.
(4) Zahtevek za izplačilo sredstev se vloži na način,
določen v drugem in tretjem odstavku 12. člena te uredbe.
(5) Če je višina sredstev za pokritje naložbenih
razvojnih ciljev, glede na predložena dokazila iz druge alineje tretjega
odstavka tega člena, enaka ali presega znesek pavšalne podpore, se upravičencu
izplača podpora v višini odobrene pavšalne podpore, za katero se šteje, da je v
celoti namenjena pokritju naložbenih razvojnih ciljev.
(6) Podrobnejše zahteve glede prilog in dokazil ob
vlaganju zahtevka za izplačilo sredstev se določijo v javnem razpisu.
(7) Na podlagi zahtevka za izplačilo drugega obroka
podpore, ki izpolnjuje pogoje iz tega člena ter javnega razpisa, in opravljenih
kontrol iz 16. člena te uredbe se sredstva izplačajo na transakcijski
račun upravičenca.
15. člen
(objava podatkov o prejemnikih sredstev)
Podatki o upravičencih, ki so prejeli sredstva na podlagi te
uredbe, se objavijo na spletni strani agencije v skladu s 111. in
113. členom Uredbe 1306/2013/EU.
16. člen
(izvedba kontrol in neizpolnjevanje obveznosti)
(1) Kontrole se izvajajo v skladu z Uredbo 1306/2013/EU
in Uredbo 809/2014/EU. Za izvajanje kontrol je pristojna agencija.
(2) Neizpolnitev ali kršitev obveznosti se sankcionira v
skladu s 63. členom Uredbe 1306/2013/EU, 63. členom Uredbe
809/2014/EU in zakonom, ki ureja kmetijstvo, razen v primeru višje sile in izjemnih
okoliščin iz 17. člena te uredbe. Podrobnejša opredelitev kršitev in
sankcij je opredeljena v Katalogu kršitev in sankcij iz priloge 2, ki je
sestavni del te uredbe.
17. člen
(višja sila in izjemne okoliščine)
(1) Po tej uredbi se priznavajo primeri višje sile in
izjemnih okoliščin v skladu z drugim odstavkom 2. člena Uredbe
1306/2013/EU.
(2) O višji sili ali izjemnih okoliščinah mora
upravičenec ali njegova pooblaščena oseba pisno obvestiti agencijo in
predložiti ustrezna dokazila v 15 delovnih dneh od dneva, ko je višja sila
nastala, oziroma ko je upravičenec oziroma njegova pooblaščena oseba to zmožna
storiti.
(3) Če poslovni načrt vsebuje tudi naložbe v osnovna
sredstva (zgradbe, kmetijska mehanizacija in strojna oprema, informacijsko
komunikacijska tehnologija ipd.) se kraja in namerno uničenje ali poškodovanje
teh osnovnih sredstev, razen cestne infrastrukture, ne štejeta za višjo silo
ali izjemno okoliščino iz prvega odstavka tega člena. V tem primeru mora
upravičenec to osnovno sredstvo vrniti v stanje pred nastankom dogodka, v
nasprotnem primeru pa mora vrniti vsa dodeljena sredstva.
(4) O obstoju višje sile ali izjemnih okoliščin odloči
agencija.

Priloga
1: Skrajšana oblika kalkulacij, prirejenih za prijavo na javne razpise v okviru
PRP 2014–2020
Priloga
2: Katalog kršitev in sankcij
Priloga
3: Obvezne sestavine poslovnega načrta in seznam ciljev
Priloga
4: Seznam problemskih območij PRP 2014–2020
Priloga
5: Postopek izračuna povprečnega
letnega skupnega obsega GVŽ in povprečne letne obtežbe s travojedimi živalmi

Uredba o izvajanju podukrepa pomoč za zagon
dejavnosti, namenjene razvoju majhnih kmetij, iz Programa razvoja podeželja
Republike Slovenije za obdobje 2014–2020 (Uradni list RS, št. 47/17) vsebuje naslednjo končno določbo:
»IV. KONČNA DOLOČBA
18. člen
(začetek veljavnosti)
Ta uredba začne veljati naslednji dan po objavi v Uradnem listu
Republike Slovenije.«.

Uredba o spremembah in dopolnitvah Uredbe o
izvajanju podukrepa pomoč za zagon dejavnosti, namenjene razvoju majhnih
kmetij, iz Programa razvoja podeželja Republike Slovenije za obdobje 2014–2020
(Uradni list RS, št. 67/19) vsebuje naslednjo prehodno in
končno določbo:
»PREHODNA IN KONČNA DOLOČBA
15. člen
(končanje postopkov)
(1) Vloge in zahtevki za izplačilo sredstev, vloženi na
podlagi javnega razpisa, objavljenega na podlagi Uredbe o izvajanju podukrepa
pomoč za zagon dejavnosti, namenjene razvoju majhnih kmetij, iz Programa
razvoja podeželja Republike Slovenije za obdobje 2014–2020 (Uradni list RS, št.
47/17), se obravnavajo v skladu z Uredbo o izvajanju podukrepa pomoč za zagon
dejavnosti, namenjene razvoju majhnih kmetij, iz Programa razvoja podeželja
Republike Slovenije za obdobje 2014–2020 (Uradni list RS, št. 47/17). 
(2) Ne glede na prejšnji odstavek se zahtevki za
izplačilo sredstev, ki bodo vloženi na podlagi javnega razpisa, objavljenega na
podlagi Uredbe o izvajanju podukrepa pomoč za zagon dejavnosti, namenjene
razvoju majhnih kmetij, iz Programa razvoja podeželja Republike Slovenije za
obdobje 2014–2020 (Uradni list RS, št. 47/17), vložijo v skladu s spremenjenim
četrtim odstavkom 14. člena uredbe. 
16. člen
(začetek veljavnosti)
Ta uredba začne veljati naslednji dan po objavi v Uradnem
listu Republike Slovenije.«.

Uredba
o spremembah Uredbe o izvajanju podukrepa pomoč za zagon dejavnosti, namenjene
razvoju majhnih kmetij, iz Programa razvoja podeželja Republike Slovenije za
obdobje 2014–2020 (Uradni list RS, št. 74/21)
vsebuje naslednjo prehodno in končno določbo:
»PREHODNA IN KONČNA DOLOČBA
4. člen
(končanje postopkov)
Upravičenci, ki imajo pravnomočne odločbe o pravici do
sredstev, izdane na podlagi Uredbe o izvajanju podukrepa pomoč za zagon
dejavnosti, namenjene razvoju majhnih kmetij, iz Programa razvoja podeželja
Republike Slovenije za obdobje 2014–2020 (Uradni list RS, št. 47/17 in 67/19),
morajo izpolnjevati obveznosti v skladu s spremenjeno 2. točko 9. člena
uredbe in vložiti zahtevek za izplačilo sredstev v skladu s spremenjenim drugim
odstavkom 14. člena uredbe.
5. člen
(začetek veljavnosti)
Ta uredba začne veljati naslednji dan po objavi v Uradnem
listu Republike Slovenije.«.

Uredba o spremembah in dopolnitvah Uredbe o
izvajanju podukrepa pomoč za zagon dejavnosti, namenjene razvoju majhnih
kmetij, iz Programa razvoja podeželja Republike Slovenije za obdobje 2014–2020
(Uradni list RS, št. 135/21) vsebuje naslednje prehodne in
končno določbo:
»PREHODNE IN KONČNA DOLOČBA
12. člen
(končanje postopkov)
(1) Postopki, začeti na
podlagi Uredbe o izvajanju podukrepa pomoč za zagon dejavnosti, namenjene
razvoju majhnih kmetij, iz Programa razvoja podeželja Republike Slovenije za
obdobje 2014–2020 (Uradni list RS, št. 47/17, 67/19 in 74/21), se končajo v
skladu z Uredbo o izvajanju podukrepa pomoč za zagon dejavnosti, namenjene
razvoju majhnih kmetij, iz Programa razvoja podeželja Republike Slovenije za
obdobje 2014–2020 (Uradni list RS, št. 47/17, 67/19 in 74/21).
(2) Ne glede na
prejšnji odstavek se zahtevki za izplačilo sredstev, vloženi na 2. javni razpis
za podukrep 6.3 Pomoč za zagon dejavnosti, namenjene razvoju majhnih kmetij
(Uradni list RS, št. 69/19), obravnavajo v skladu s spremenjenima 4. in 5.
točko 9. člena uredbe.
(3) Ne glede na prvi
odstavek tega člena se zahtevki za izplačilo sredstev, ki bodo vloženi na
podlagi javnih razpisov, objavljenih na podlagi Uredbe o izvajanju podukrepa
pomoč za zagon dejavnosti, namenjene razvoju majhnih kmetij, iz Programa
razvoja podeželja Republike Slovenije za obdobje 2014–2020 (Uradni list RS, št.
47/17, 67/19 in 74/21), obravnavajo v skladu s spremenjenima peto in šesto
alinejo tretjega odstavka 14. člena uredbe.
12. člen
(začetek veljavnosti)
Ta uredba začne veljati naslednji dan po objavi v Uradnem
listu Republike Slovenije.«.