I. SPLOŠNE DOLOČBE
1. člen
S tem pravilnikom se določa običajni primanjkljaj, ki je
neločljivo povezan s procesom izdelave in predelave blaga ter primanjkljaj in
uničenje blaga iz naslova kala, razsipa, razbitja in okvare blaga, ki sta
neločljivo povezana s skladiščenjem, prevozom in prodajo blaga pri opravljanju steklarske
dejavnosti. 
Običajni primanjkljaj in uničenje blaga po prvem odstavku se
ne šteje za jemanje blaga za neposlovne namene, po predpisih o davku na dodano
vrednost, ter predstavlja redne stroške oziroma odhodke poslovanja
gospodarskega subjekta. Pomeni tudi najvišjo dovoljeno vrednost odpisa blaga,
od katerega se ne obračuna in ne plačuje davka na dodano vrednost.
2. člen
Ta pravilnik velja za vse pravne in fizične osebe, ki
opravljajo dejavnost stavbnega steklarstva na pridobiten način in so registrirane
oziroma priglašene za to dejavnost po šifri standardne klasifikacije naslednjih
dejavnosti: 
DI/26.11 Proizvodnja ravnega stekla, 
DI/26.12 Oblikovanje in obdelava ravnega stekla, 
DI/26.13 Proizvodnja votlega stekla, 
DI/26.15 Proizvodnja in oblikovanje drugih vrst stekla ter
tehničnih steklenih izdelkov, 
F/45.44 Soboslikarska in steklarska dela, 
DD/20.51 Proizvodnja drugih izdelkov iz lesa, (samo za
izdelovanje okvirjev in uokvirjanje slik).
3. člen
Kalo je primanjkljaj oziroma uničenje blaga, ki nastane
zaradi lastnosti blaga pri skladiščenju, pakiranju ali prevozu, napake so vidne
na površini. 
Lom, je primanjkljaj ali uničenje blaga, ki nastane pri
ravnanju (manipulaciji) z blagom. 
Razbitje je primanjkljaj ali uničenje blaga, ki nastane pri
ravnanju (manipulaciji) z lomljivim blagom (različnimi vrstami stekla, ogledal,
letvic in drugega materiala). 
Okvara je primanjkljaj ali uničenje blaga, ki nastane zaradi
kemičnih ali fizikalnih lastnosti in blaga in ima za posledico spremembo
funkcionalnih in estetskih lastnosti blaga.
4. člen
Primanjkljaj oziroma uničenje blaga se ugotavlja na več
načinov: 
-       
neposredno po nastanku primanjkljaja blaga v procesu izdelave in
predelave blaga oziroma neposredno po nastanku primanjkljaja ali uničenja pri
prevozu, skladiščenju oziroma pri prodaji blaga; 
-       
ali pri/z izrednim popisom blaga v obratovalnici oziroma v skladišču; 
-       
ali pri/z rednim letnim popisom blaga v obratovalnici oziroma v
skladišču. 
O ugotovljenem primanjkljaju oziroma uničenju blaga se
obvezno sestavi zapisnik.
5. člen
Odpis blaga zaradi primanjkljaja do maksimalne višine, ki jo
določa ta pravilnik, se šteje za odpis, od katerega se ne plačuje davka na
dodano vrednost. 
Od odpisa, ki presega odpis, izračunan na podlagi maksimalnih
stopenj iz tega pravilnika, se obračunava in plača davek na dodano vrednost. 
Stavbni steklarji evidentirajo ugotovljen primanjkljaj in
uničenje blaga v svojih knjigovodskih ali izvenknjigovodskih evidencah (odpis
blaga).
II. STOPNJE OBIČAJNEGA ODPISA BLAGA
6. člen
Ob normalnih pogojih poslovanja
ter ob skrbnem in strokovnem ravnanju z blagom se šteje kot običajen odpis
blaga, izračunan od nabavne vrednosti nabavljenega blaga v določenem
obračunskem obdobju po naslednjih stopnjah:


Vrsta storitve

Maksimalna stopnja v %


1. PRI RAZREZU STEKLA


Steklo debeline

2 mm

15%


Steklo debeline

3 mm

15%


Steklo debeline

4 mm

15%


Steklo debeline

5 mm

15%


Steklo debeline

6 mm

15%


Steklo debeline

8 mm

20 %


Steklo debeline

10 mm

25%


Žično steklo

6-7 mm

25%


Profilno steklo

 

25-30%


Ornamentno steklo

 

25%


Ornamentno steklo, kjer
  je vzorec orientiran po višini

 

30%


Refleksna stekla

4,5,6 mm

20%


Laminirana stekla

3/3, 4/4, 5/5

30%


 

 

 


 

 

 


2. PRI RAZREZU OGLEDAL


Ogledala

3 in 4 mm

15–20%


Ogledala

5 in 6 mm

20–25%


 

 

 


 

 

 


3. PRI RAZREZU DRUGIH
  MATERIALOV


 

 

 


Letve
  za uokvirjanje slik

 

10–35%


Profili
  za vitraž in vmesni profil za izolacijsko steklo

 

20%


III. KONČNI DOLOČBI
7. člen
Spremembe in dopolnitve tega pravilnika se sprejemajo po
enakem postopku, kot velja za njegov sprejem.
8. člen
Ta pravilnik začne veljati osmi dan po objavi v Uradnem listu
RS.
Št. 1483/2000
Ljubljana, dne 7. decembra 2000.
Predsednik 
Upravnega odbora OZS 
Stanislav Kramberger l. r.