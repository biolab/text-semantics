I.
Minister za okolje in prostor odreja javno razgrnitev: 
1.     
utemeljitve predlagane rešitve, ki jo je pod številko naloge 5713
izdelal LUZ, d. d., Ljubljana (v nadaljnjem besedilu: utemeljitev predlagane
rešitve); 
2.     
okoljskega poročila za prenosni plinovod R25A/1 Trojane–Hrastnik, ki ga
je pod številko projekta 7875 oktobra 2006 izdelal PROJEKT d. d., Nova Gorica
(v nadaljnjem besedilu: okoljsko poročilo); 
3.     
revizije okoljskega poročila, ki jo je julija 2006 izdelal okoljski
izvedenec mag. Jorg Hodalič, in 
4.     
povzetka za javnost.
II.
Gradivo iz prejšnje točke bo javno razgrnjeno od 27. novembra
do 27. decembra 2006, in sicer: 
-       
na Ministrstvu za okolje in prostor, Direktoratu za prostor, Dunajska
21, Ljubljana, 
-       
v prostorih Občine Lukovica, Stari trg 1, Lukovica pri Domžalah, 
-       
v prostorih Občine Zagorje ob Savi, Cesta 9. avgusta 5, Zagorje ob Savi,
-       
v prostorih Občine Trbovlje, Mestni trg 4, Trbovlje in 
-       
v prostorih Občine Hrastnik, Pot Vitka Pavliča 5, Hrastnik.
Javne obravnave bodo potekale: 
-       
za območje Občine Lukovica 4. decembra 2006 z začetkom ob 19.00 uri v
dvorani kulturnega doma Janka Kersnika v Lukovici, Stari trg 1, Lukovica, 
-       
za območje Občine Zagorje ob Savi 4. decembra 2006 z začetkom ob 16.30
uri v sejni sobi Občine Zagorje ob Savi, Cesta 9. avgusta 5, Zagorje ob Savi, 
-       
za območje Občine Hrastnik 7. decembra 2006 z začetkom ob 16.30 uri v
sejni sobi Občine Hrastnik, Pot Vitka Pavliča 5, Hrastnik in 
-       
za območje Občine Trbovlje 7. decembra 2006 z začetkom ob 19.00 uri v
sejni sobi Občine Trbovlje, Mestni trg 4, Trbovlje.
III.
Med javno razgrnitvijo in javnimi obravnavami ima javnost
pravico dajati mnenja in pripombe k predlogu utemeljitve predlagane rešitve in
k okoljskemu poročilu. Pripombe in predlogi se do 27. decembra 2006 lahko dajo
pisno na mestih javne razgrnitve kot zapis v knjigo pripomb in predlogov, pisno
ali ustno na javnih obravnavah ali se pošljejo na elektronski naslov:
gp.mop@gov.si, pri čemer se v rubriki »Zadeva« navedejo ključne besede »DLN
Trojane–Hrastnik«.
IV.
Med javno razgrnitvijo iz I. točke tega sklepa imajo v
postopku celovite presoje vplivov na okolje pravico dajati mnenja in pripombe
fizične ali pravne osebe, ki imajo na območju, na katero se predlog utemeljitve
predlagane rešitve nanaša, stalno prebivališče ali sedež ali v lasti
nepremičnino, in nevladne organizacije iz prvega odstavka 153. člena Zakona o
varstvu okolja (Uradni list RS, št. 39/06–uradno prečiščeno besedilo, 49/06 –
ZMetD in 66/06 – odl. US).
V.
Med javno razgrnitvijo iz II. točke tega sklepa Ministrstvo
za okolje in prostor, Direktorat za prostor, vabi na 2. prostorsko konferenco,
ki bo potekala 30. novembra 2006 z začetkom ob 10. uri v sejni sobi Ministrstva
za okolje in prostor, Direktorata za prostor, Dunajska 21, Ljubljana, v
podhodu. 
Na prostorski konferenci bo predstavljena utemeljitev
predlagane rešitve. Nanjo so vabljeni zlasti predstavniki lokalne skupnosti,
gospodarstva, interesnih združenj, organizirane javnosti in nosilcev urejanja
prostora. 
Gradivo iz prvega odstavka te točke je na vpogled na
Ministrstvu za okolje in prostor, Direktoratu za prostor, Dunajska 21,
Ljubljana, vsak delovni dan med 13.00 in 15.30, na sedežih občin Lukovica,
Zagorje ob Savi, Trbovlje in Hrastnik, in sicer med uradnimi urami, na spletni
strani Ministrstva za okolje in prostor http://www.mop.gov.si v rubriki Javne
objave, Obvestila za javnost.
VI.
Ta sklep se objavi v Uradnem listu Republike Slovenije, na
spletni strani Ministrstva za okolje in prostor (www.mop.gov.si), v časopisu
Dnevnik in na krajevno običajen način na Radiu Hit in Radiu Kum.
Št. 350-10-9/2005
Ljubljana, dne 7. novembra 2006
EVA 2006-2511-0215
Janez Podobnik l.r.
Minister
za okolje in prostor