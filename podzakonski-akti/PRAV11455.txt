I. SPLOŠNE DOLOČBE
1. člen
(vsebina)
Ta pravilnik določa merila za izbor in
sofinanciranje programov, ki so v javnem interesu.
Ta pravilnik ureja tudi razvrstitev
nacionalnih panožnih športnih zvez (v nadaljnjem besedilu: NPŠZ) v skupine in
razrede ter razvrstitev športnih panog v razrede.
2. člen
(izključitev uporabe pravilnika)
Ta pravilnik se ne uporablja za izbor in
sofinanciranje programov, ki se sofinancirajo iz sredstev evropske kohezijske
politike, in za programe, katerih sofinanciranje je urejeno s posebnimi predpisi.
3. člen
(načini določanja višine sofinanciranja)
Višina sofinanciranja posameznih vsebin ter
strokovnih in razvojnih nalog se izračuna na podlagi točkovnega sistema, razen
če je v tem pravilniku drugače določeno.
4. člen
(vsebine, razvojne in strokovne naloge)
V skladu s tem pravilnikom se določajo
merila za sofinanciranje naslednjih vsebin ter razvojnih in strokovnih nalog:
1.     
Vsebine:
- 
interesna športna vzgoja otrok, mladine in interesna športna dejavnost
študentov,
- 
vrhunski šport, športna vzgoja otrok in mladine, usmerjenih v kakovostni
in vrhunski šport,
- 
športna rekreacija in
- 
šport invalidov.
2.     
Razvojne in strokovne naloge:
- 
usposabljanje in spopolnjevanje strokovnih kadrov,
- 
založniška dejavnost,
- 
znanstvenoraziskovalna dejavnost,
- 
meritve, analize in svetovanja,
- 
preprečevanje uporabe nedovoljenih poživil in postopkov,
- 
delovanje zvez in zavodov,
- 
mednarodna dejavnost v športu in
- 
graditev javnih športnih objektov.
II. VSEBINE
1. Interesna športna vzgoja otrok,
mladine in interesna športna dejavnost študentov
1.1 Splošna določba
5. člen
(predmet sofinanciranja)
S sredstvi za programe interesne športne
vzgoje otrok, mladine in interesne športne dejavnosti študentov se sofinancira:
1.     
delovanje športnih zvez na državni ravni na področju interesne športne
vzgoje otrok, mladine in interesne športne dejavnosti študentov,
2.     
interesna športna vzgoja otrok in mladine ter
3.     
interesna športna dejavnost študentov.
1.2 Delovanje športnih zvez na državni
ravni na področju interesne športne vzgoje otrok, mladine in interesne športne
dejavnosti študentov
6. člen
(sofinanciranje delovanja)
Sofinancira se delovanje športnih zvez na
državni ravni na področju interesne športne vzgoje otrok, mladine in interesne
športne dejavnosti študentov, katerih področje delovanja je interesna športna
vzgoja otrok, mladine in interesna športna dejavnost študentov.
Sofinancira se delovanje športnih zvez na
državni ravni, ki izpolnjujejo naslednje pogoje:
-       
vanje je včlanjenih najmanj 10 društev, ki izvajajo interesne programe
športa otrok, mladine in interesne programe športne dejavnosti študentov, ter
-       
imajo najmanj 10.000 članov, ki so vključeni v programe iz prejšnje
alinee.
Upošteva se izpolnitev pogoja iz prejšnjega
odstavka na dan prijave na javni razpis. Za vsakega člana, vključenega v
programe, se prizna 0,1 točke.
Za tekoče leto ministrstvo, pristojno za
šport (v nadaljnjem besedilu: ministrstvo), določi vrednost točke za delovanje
športnih zvez na državni ravni na področju interesne športne vzgoje otrok,
mladine in interesne športne dejavnosti študentov kot razmerje med:
-       
obsegom sredstev, določenih v letnem programu športa za delovanje
športnih zvez na državni ravni na področju interesne športne vzgoje otrok,
mladine in interesne športne dejavnosti študentov, ter
-       
skupnim številom točk vseh članov na javni razpis prijavljenih športnih
zvez na tem področju, ki izpolnjujejo pogoje za sofinanciranje.
1.3 Interesna športna vzgoja otrok in
mladine
7. člen
(predmet sofinanciranja)
Na področju interesne športne vzgoje otrok
in mladine se v programih športnih oddelkov v osnovni šoli sofinancira
strokovni kader in tehnološka oprema.
8. člen
(vsebina, pogoji in merila za
sofinanciranje)
Sofinancirajo se programi športnih oddelkov
v osnovni šoli z nadstandardno interesno športno ponudbo, ki vsebujejo
raznolike športne vsebine in se izvajajo v šoli izven rednega vzgojno
izobraževalnega programa v prvem triletju devetletke po merilih iz naslednje
preglednice:


 

Merilo

Število točk


1

KRITERIJ STROKOVNOSTI

skupaj 30


 

Program vodita skupaj razredna učiteljica in športni
  pedagog

30


 

Program vodi športni pedagog

15


2

OBSEG PROGRAMA

skupaj 50


 

Število dodatnih ur tedensko na skupino je 3

50


 

Število dodatnih ur tedensko na skupino je 2

30


 

Število dodatnih ur tedensko na skupino je 1

10


3

OBSEG VADBENIH SKUPIN

skupaj 20


 

3 vadbene skupine na razred ali več

20


 

2 vadbeni skupini na razred

15


 

1 vadbena skupina na razred

10


 

SKUPAJ

100


Sofinancirajo se programi športnih oddelkov
v osnovni šoli, ki pri točkovanju zberejo najmanj 70 točk.
Za tekoče leto ministrstvo določi vrednost
točke za programe športnih oddelkov v osnovnih šolah, ki se izračuna kot
razmerje med:
-       
obsegom sredstev, določenih v letnem programu športa za programe
športnih oddelkov v osnovnih šolah, in
-       
skupnim številom točk vseh na javni razpis prijavljenih programov
športnih oddelkov v osnovnih šolah, ki izpolnjujejo pogoje za sofinanciranje.
1.4 Interesna športna dejavnost študentov
9. člen
(predmet sofinanciranja)
Na področju interesne športe dejavnosti
študentov ministrstvo sofinancira:
1.     
tekmovanja med visokošolskimi zavodi v izbranih športnih panogah,
2.     
80-urne programe v izbranih športnih panogah in
3.     
program univerziade.
1.4.1 Tekmovanja med visokošolskimi zavodi v izbranih športnih
panogah
10. člen
(pogoji za sofinanciranje)
Za sofinanciranje programov tekmovanj med
visokošolskimi zavodi v izbranih športnih panogah lahko kandidirajo samo
športne zveze, ki delujejo na področju interesne športne dejavnosti študentov
in so članice nacionalne športne zveze, ki je članica mednarodne univerzitetne
športne zveze za univerzitetni šport FISU (v nadaljnjem besedilu: FISU).
Sofinancirajo se samo programi, ki jih vodijo strokovni delavci v športu z
ustrezno izobrazbo oziroma ustrezno usposobljenostjo.
11. člen
(vsebina sofinanciranja)
Sofinancira se delo strokovnega kadra in
najem objektov za izvedbo programov tekmovanj med visokošolskimi zavodi.
12. člen
(merila in višina sofinanciranja)
Sofinancira se programe tekmovanj med
visokošolskimi zavodi po merilih iz naslednje preglednice:


 

Merilo

Število točk


1

RAZŠIRJENOST PROGRAMA

skupaj 35


 

Število visokošolskih zavodov, ki tekmujejo, je najmanj 16

25


 

Število visokošolskih zavodov, ki tekmujejo, je najmanj 8

15


 

Število visokošolskih zavodov, ki tekmujejo, je najmanj 3

5


 

Možnost vertikalnega napredovanja na državni ravni ali
  mednarodna študentska tekmovanja

10


2

NIVO IZVAJANJA TEKMOVANJ

skupaj 30


 

Tekmovanja se bodo izvajala med visokošolskimi zavodi
  različnih univerz 

30


 

Tekmovanja se bodo izvajala med visokošolskimi zavodi v
  okviru ene univerze

10


13. člen
(višina sofinanciranja)
Sofinancira se največ deset programov z
najvišjim številom točk, vendar samo, če pri točkovanju zberejo najmanj
35 točk.
Za tekoče leto ministrstvo določi vrednost
točke za tekmovanja med visokošolskimi zavodi v izbranih športnih panogah kot
razmerje med:
-       
obsegom sredstev, določenih v letnem programu športa za navedeno
področje, in
-       
skupnim številom točk vseh na javni razpis prijavljenih programov za
tekmovanja med visokošolskimi zavodi, ki izpolnjujejo pogoje za sofinanciranje.
1.4.2 80-urni programi v izbranih športnih panogah
14. člen
(pogoji za sofinanciranje)
Za sofinanciranje 80-urnih programov v
izbranih športnih panogah lahko kandidirajo visokošolski zavodi, ki izpolnjujejo
naslednje pogoje:
-       
so registrirane za izvajanje interesne športne dejavnosti študentov in
to dejavnost tudi izvajajo,
-       
so samostojni nosilci teh dejavnosti ter
-       
programe vodijo strokovni delavci v športu z ustrezno izobrazbo oziroma
ustrezno usposobljenostjo.
15. člen
(vsebina sofinanciranja)
Sofinancira se delo strokovnega kadra in
najem objektov za izvedbo 80-urnih programov.
16. člen
(merila za sofinanciranje)
80-urne programe za posamezno športno
panogo, ki izpolnjujejo pogoje iz 14. člena tega pravilnika, se ovrednoti po
merilih iz naslednje preglednice:


 

Merilo

Število točk


1

DOSTOPNOST PROGRAMA

skupaj 30


 

Celoten program je namenjen udeležencem različnega spola 

10


 

Samo del programa je namenjen udeležencem različnega spola

5


 

Celoten program je namenjen udeležencem različnega
  športnega predznanja

20


 

Samo del programa je namenjen udeležencem različnega
  športnega predznanja

10


2

FINANČNI KRITERIJ

skupaj 40


 

Brezplačnost programa

40


 

Maloprodajna cena programa za udeleženca je do 49 evrov

25


 

Maloprodajna cena programa za udeleženca je od 50 do 79
  evrov

10


 

Maloprodajna cena programa za udeleženca je 80 evrov ali
  več

0


3

OBSEG PROGRAMA

skupaj 30


 

Število vadbenih skupin je 30 ali več

30


 

Število vadbenih skupin je od 20 do 30

20


 

Število vadbenih skupin je manj kot 20

10


17. člen
(višina sofinanciranja)
Sofinancira se do 50 odstotkov vrednosti
programov.
Sofinancira se največ deset 80-urnih
programov, ki:
-       
so pri točkovanju na podlagi meril iz 17. člena tega pravilnika zbrali
najvišje število točk in
-       
število točk ni nižje od 60 točk.
Za tekoče leto ministrstvo določi vrednost
točke za 80-urne programe kot razmerje med:
-       
obsegom sredstev, določenih v letnem programu športa za 80-urne
programe, in
-       
skupnim številom točk vseh na javni razpis prijavljenih 80-urnih
programov, ki izpolnjujejo pogoje za sofinanciranje.
1.4.3 Program univerziade
18. člen
(pogoji in merila za sofinanciranje)
Sofinancira se priprave in udeležbo na
zimski in letni univerziadi, organizirani pod okriljem FISU, in sicer v
vrednosti 2500 točk za priprave in udeležbo na zimski univerziadi ter v
vrednosti 2500 točk za priprave in udeležbo na letni univerziadi.
Pri izračunu se upošteva vrednost točke za
vrhunski šport ter športno vzgojo otrok in mladine, usmerjenih v kakovostni in
vrhunski šport (v nadaljnjem besedilu: vrednost točke za področje vrhunskega
športa), ki je določena v drugem odstavku 20. člena tega pravilnika. Za
sofinanciranje univerziade lahko kandidira samo športna zveza za interesno
športno dejavnost študentov, ki je članica FISU.
2. Vrhunski šport ter športna vzgoja
otrok in mladine, usmerjenih v kakovostni in vrhunski šport
2.1 Splošne določbe
19. člen
(predmet in pogoji za sofinanciranje)
S sredstvi za dejavnosti vrhunskega športa
ter športne vzgoje otrok in mladine, usmerjenih v kakovostni in vrhunski šport,
se sofinancira:
1.     
delovanje NPŠZ,
2.     
dejavnosti vrhunskega športa ter dejavnosti športne vzgoje otrok in
mladine, usmerjenih v kakovostni in vrhunski šport – programi reprezentanc,
3.     
nagrade za olimpijske medalje,
4.     
štipendije,
5.     
nadstandardno zdravstveno zavarovanje,
6.     
delovanje nacionalnih panožnih športnih šol ter
7.     
športne oddelke v gimnazijah in srednjih šolah.
Za sofinanciranje dejavnosti iz 2. točke
prejšnjega odstavka lahko kandidirajo samo NPŠZ oziroma nosilci teh dejavnosti.
Za sofinanciranje dejavnosti iz 3. točke
prvega odstavka tega člena lahko kandidirajo samo športniki nosilci olimpijskih
medalj oziroma njihovi trenerji.
Za sofinanciranje dejavnosti iz 4. in 5.
točke prvega odstavka tega člena lahko kandidira nosilec teh dejavnosti.
20. člen
(vrednost točke za področje vrhunskega
športa)
Vrednotenje dejavnosti iz 1., 2. in 3.
točke prvega odstavka prejšnjega člena se opravi na podlagi točkovnega sistema.
Za te dejavnosti se uporablja vrednost točke za področje vrhunskega športa, pri
čemer se izračunana nagrada za dosežke reprezentanc, posameznikov, društev in
za olimpijske medalje v skladu z 38., 39., 40. in 42. členom tega pravilnika,
ki presega 1.000 eurov zaokroži tako, da se izračunane vrednosti do 499 eurov
zaokrožijo navzdol, vrednosti 500 ali več eurov pa navzgor.
Za tekoče leto določi ministrstvo vrednost
točke za področje vrhunskega športa, ki se izračuna kot razmerje:
-       
med obsegom dejansko razpoložljivih sredstev, za delovanje NPŠZ, za
dejavnosti vrhunskega športa, za dejavnosti športne vzgoje otrok in mladine,
usmerjenih v kakovostni in vrhunski šport – programi reprezentanc, in
-       
skupnim številom točk vseh na javni razpis prijavljenih izvajalcev, ki
po merilih za vrhunski šport izpolnjujejo pogoje za sofinanciranje vsebin iz 1.
in 2. točke prvega odstavka prejšnjega člena.
21. člen
(omejitve)
Dejavnosti, določene v 1. in 2. točki
prvega odstavka 19. člena tega pravilnika, se lahko sofinancira največ do
višine 70 odstotkov vrednosti programa izvajalca za vsako od teh dejavnosti.
Če se v posameznem letu poveča obseg sredstev
v letnem programu športa za dejavnosti iz 1. in 2. točke prvega odstavka 19.
člena tega pravilnika, se sofinanciranje posamezne NPŠZ za vsako od teh
dejavnosti lahko poveča za največ 20 odstotnih točk nad odstotkom povečanja
obsega sredstev v letnem programu športa za te dejavnosti ali zmanjša za največ
20 odstotkov glede na predhodno leto.
Če se v posameznem letu zmanjša obseg
sredstev v letnem programu športa za dejavnosti iz 1. in 2. točke prvega
odstavka 19. člena tega pravilnika, se sofinanciranje posamezne NPŠZ za vsako
od teh dejavnosti lahko poveča za največ 20 odstotkov glede na predhodno leto
ali zmanjša za največ 20 odstotnih točk nad odstotkom zmanjšanja obsega
sredstev v letnem programu športa za te dejavnosti.
Omejitvi iz drugega in tretjega odstavka
tega člena se uporabljata, ko v posameznem letu po točkovnem sistemu skupna
izračunana višina sofinanciranja dejavnosti iz 1. in 2. točke prvega
odstavka 19. člena tega pravilnika za posamezno NPŠZ presega omejitvi iz
drugega in tretjega odstavka tega člena.
2.2 Delovanje nacionalnih panožnih
športnih zvez
22. člen
(skupine in razredi)
NPŠZ se razvrsti v tri skupine in v pet
razredov na podlagi razširjenosti, mednarodne razširjenosti in uspešnosti.
2.2.1 Razvrstitev nacionalnih panožnih športnih zvez v skupine
23. člen
(skupine)
V skupini A so individualne športne panoge
z disciplinami, v katerih lahko posameznik osvoji naslov državnega prvaka.
V skupini B so kolektivne športne panoge s
športnimi igrami, v katerih lahko ekipa osvoji naslov državnega prvaka.
V skupini C so miselne športne igre.
2.2.2 Razvrstitev nacionalnih panožnih športnih zvez v razrede
zvez
24. člen
(razredi zvez)
Na podlagi meril razširjenosti, mednarodne
razširjenosti in uspešnosti se razvrsti NPŠZ v pet razredov zvez, in to ločeno
za vsako skupino iz prejšnjega člena.
25. člen
(merila)
Merilo razširjenosti predstavlja število
športnikov, ki tekmujejo v uradnih tekmovalnih sistemih NPŠZ za naslov
državnega prvaka. Upošteva se podatke, ki veljajo na dan prijave na javni razpis.
Merilo mednarodne razširjenosti predstavlja
število držav, članic svetovne športne zveze. Upošteva se podatke, ki veljajo
na dan prijave na javni razpis.
Merilo uspešnosti predstavlja število vseh
kategoriziranih športnikov NPŠZ po veljavni kategorizaciji Olimpijskega
komiteja Slovenije-Združenja športnih zvez (v nadaljnjem besedilu: olimpijski
komite). Pri kolektivnih športih se upošteva samo število kategoriziranih
športnikov, ki so kategorizacijo pridobili z nastopi v državnih reprezentancah.
NPŠZ se točkuje po merilih iz tega člena in
razvrsti v razrede razširjenosti, mednarodne razširjenosti in uspešnosti, in to
ločeno za vsako skupino iz 23. člena tega pravilnika.
26. člen
(merilo razširjenosti)
NPŠZ se na podlagi števila športnikov
uvrsti v razred razširjenosti in ovrednoti s pripadajočim številom točk iz naslednje
preglednice:


RAZRED
  RAZŠIRJENOSTI

MEJA RAZREDA

ŠT. REG. ŠPORTNIKOV
  (razširjenost)


1.

nad 1950

2000 točk


2.

1451–1950

1500 točk


3.

1001–1450

1000 točk


4.

501–1000

500 točk


5.

0–500

–


Pripadajoče število točk iz preglednice v
tem členu je del skupnega števila točk za sofinanciranje delovanja NPŠZ.
27. člen
(merilo mednarodne razširjenosti)
NPŠZ se na podlagi števila držav, članic
svetovne športne zveze, uvrsti v razred mednarodne razširjenosti in ovrednoti s
pripadajočim številom točk iz naslednje preglednice:


RAZRED MEDNARODNE
  RAZŠIRJENOSTI

MEJA RAZREDA

ŠT. DRŽAV ČLANIC
  SŠZ (mednarodna razširjenost)


1.

nad 200

1000 točk


2.

156–200

750 točk


3.

101–155

500 točk


4.

51–100

250 točk


5.

0–50

–


Pripadajoče število točk iz preglednice v
tem členu je del skupnega števila točk za sofinanciranje delovanja NPŠZ.
28. člen
(merilo uspešnosti)
NPŠZ se po veljavni kategorizaciji
olimpijskega komiteja uvrsti v razred uspešnosti in ovrednoti s pripadajočim
številom točk iz naslednje preglednice:


RAZRED 
  USPEŠNOSTI

MEJA RAZREDA

ŠT. KATEGORIZIRANIH
  ŠP. (uspešnost)


1.

nad 120

3000 točk


2.

86–120

2000 točk


3.

46–85

1000 točk


4.

31–45

500 točk


5.

0–30

–


Pripadajoče število točk iz preglednice v
tem členu je del skupnega števila točk za sofinanciranje delovanja NPŠZ.
29. člen
(razvrstitev NPŠZ v razrede zvez)
NPŠZ se na podlagi razvrstitve v razrede v
skladu s 24. do 28. členom tega pravilnika določi pripadajoče število točk iz
naslednje preglednice:


RAZŠIRJENOST

RAZŠIRJENOST

USPEŠNOST


RAZRED
RAZŠIRJENOSTI

št.
točk

RAZRED MEDNARODNE
RAZŠIRJENOSTI

št.
točk

RAZRED
USPEŠNOSTI

št.
točk


1.

5

1.

5

1.

10


2.

4

2.

4

2.

8


3.

3

3.

3

3.

6


4.

2

4.

2

4.

4


5.

1

5.

1

5.

2


Na podlagi vsote pripadajočih točk iz zgornje
preglednice se določi razred zveze v skladu z naslednjo preglednico:


VSOTA PRIPADAJOČIH
  TOČK

RAZRED ZVEZE


17–20

1.


13–16

2.


9–12

3.


5–8

4.


1–4

5.


30. člen
(dodatna merila)
Če nobena športna panoga posamezne NPŠZ ni
uvrščena v redni program olimpijskih iger (v nadaljnjem besedilu: OI), je lahko
ta NPŠZ razvrščena najvišje v tretji razred zveze.
Glede na merilo nacionalnega pomena športa
lahko olimpijski komite s sklepom, po predhodnem mnenju Strokovnega sveta
Republike Slovenije za šport (v nadaljnjem besedilu: strokovni svet), spremeni
razvrstitev posamezne NPŠZ za največ dva razreda glede na razvrstitev,
izračunano v skladu s 24. do 29. členom tega pravilnika.
31. člen
(dodatno merilo za olimpijske športe)
NPŠZ, katere športna panoga je na rednem
sporedu OI, za delovanje pripada dodatnih 100 točk. Pripadajoče število točk iz
tega člena je del skupnega števila točk za sofinanciranje delovanja NPŠZ.
2.3 Dejavnosti vrhunskega športa ter
dejavnosti športne vzgoje otrok in mladine, usmerjene v kakovostni in vrhunski
šport – programi reprezentanc
32. člen
(priprave za olimpijske igre, sredozemske
igre, evropski olimpijski festival mladih, mladinske olimpijske igre in
mladinske športne igre Alpe Jadran ter udeležba na mladinskih igrah treh dežel)
Sofinancira se priprave na prireditve, in
sicer:
-       
V vrednosti 10 točk na dan se v letu pred OI in v letu izvedbe OI
sofinancira 30 dni priprav za kandidate za nastop na OI, katerih število na
podlagi obsega sredstev na predlog olimpijskega komiteja določi ministrstvo.
Sofinancira se tudi nadstandardne priprave nosilcev olimpijskih medalj in nosilcev
medalj s svetovnih prvenstev v športnih panogah oziroma disciplinah rednega
programa olimpijskih iger, pri čemer je višina sredstev za nadstandardne
priprave določena z letnim programom športa.
-       
V vrednosti 10 točk na dan se v letu izvedbe sredozemskih iger
sofinancira 7 dni priprav za kandidate za nastop na sredozemskih igrah, katerih
število na podlagi obsega sredstev na predlog olimpijskega komiteja določi
ministrstvo.
-       
V vrednosti 7 točk na dan se v letu pred evropskim olimpijskim
festivalom mladih (v nadaljnjem besedilu: EYOF) in v letu izvedbe EYOF
sofinancira 6 dni priprav za kandidate za nastop na EYOF, katerih število na
podlagi obsega sredstev na predlog olimpijskega komiteja določi ministrstvo.
-       
V vrednosti 7 točk na dan se v letu pred mladinskimi olimpijskimi igrami
(v nadaljnjem besedilu: MOI) in v letu izvedbe MOI sofinancira 6 dni priprav za
kandidate za nastop na MOI, katerih število na podlagi obsega sredstev na predlog
olimpijskega komiteja določi ministrstvo.
-       
V vrednosti 7 točk na dan se v letu izvedbe mladinskih športnih iger
Alpe Jadran sofinancira 5 dni priprav za kandidate za nastop na mladinskih
športnih igrah Alpe Jadran, katerih število na podlagi obsega sredstev na
predlog olimpijskega komiteja določi ministrstvo.
Sofinancira se udeležba na mladinskih igrah
treh dežel v višini 0,7 točke za športnika udeleženca, katerih število na
podlagi obsega sredstev na predlog olimpijskega komiteja določi ministrstvo. V
letu, ko je organizator mladinskih iger treh dežel Slovenija, se sofinancira
tudi materialne stroške organizacije v višini največ 40 odstotkov predračuna za
izvedbo mladinskih iger treh dežel.
2.3.1 Razvrstitev športnih panog v razrede športnih panog
33. člen
(razredi športnih panog)
Športne panoge se razvrsti v pet razredov
športnih panog. Podlaga za razvrstitev je merilo uspešnosti, in to posebej za
vsako skupino iz 23. člena tega pravilnika.
Merilo uspešnosti je določeno s številom
športnikov svetovnega, mednarodnega in perspektivnega razreda po veljavni
kategorizaciji olimpijskega komiteja. Pri kolektivnih športih se upošteva samo
število kategoriziranih športnikov, ki so kategorizacijo pridobili z nastopi v
državni reprezentanci.
Športne panoge se na podlagi števila
kategoriziranih športnikov svetovnega, mednarodnega in perspektivnega razreda
po veljavni kategorizaciji uvrsti v razred uspešnosti športne panoge v skladu z
naslednjo preglednico:


MEJA RAZREDA

RAZRED ŠPORTNE
  PANOGE


nad 12

1.


10–12

2.


6–9

3.


3–5

4.


0–2

5.


34. člen
(dodatna merila)
Športna panoga, ki ni na rednem programu
OI, je lahko razvrščena najvišje v tretji razred športnih panog.
Glede na merilo nacionalnega pomena športa
lahko olimpijski komite s sklepom, po predhodnem mnenju strokovnega sveta,
spremeni razvrstitev posamezne športne panoge za največ dva razreda glede na
razvrstitev, izračunano v skladu s prejšnjim členom.
2.3.2 Sofinanciranje programov nacionalnih panožnih športnih
zvez
35. člen
(priprave na evropska, svetovna prvenstva)
NPŠZ se na podlagi uvrstitve športne panoge
v razrede športnih panog ovrednoti priprave za nastop na evropskem in svetovnem
prvenstvu s pripadajočim številom točk iz naslednjih preglednic:
-       
v individualnih športih in miselnih športnih igrah za naslednje moške in
ženske reprezentance:


RAZRED
ŠPORTNE PANOGE

A ČLANSKA
št. točk

MLADINSKA
št. točk

MLAJŠA
št. točk


1.

4000

2000

1000


2.

3000

1200

600


3.

2000

600

200


-       
v kolektivnih športih s športnimi igrami za naslednje moške in ženske
reprezentance:


RAZRED
ŠPORTNE PANOGE

A ČLANSKA
št. točk

MLADINSKA
št. točk

MLAJŠA
št. točk


1.

6000

4000

2000


2.

5000

2000

1000


3.

4000

1000

500


Kot priprave mladinske reprezentance se
upošteva priprave v eni izmed naslednjih kategorij: mlajši mladinci, mlajše
mladinke, starejši mladinci, starejše mladinke, mlajši člani ali mlajše
članice. Kot priprave mlajše reprezentance se upošteva priprave v eni izmed
naslednjih kategorij: mlajši pionirji, mlajše pionirke (ali mlajši dečki,
mlajše deklice) ali starejši pionirji, starejše pionirke (ali starejši dečki,
starejše deklice) ali kadeti, kadetinje.
Pripadajoče število točk iz preglednic v
tem členu je del skupnega števila točk za sofinanciranje dejavnosti vrhunskega
športa ter dejavnosti športne vzgoje otrok in mladine, usmerjenih v kakovostni
in vrhunski šport – programi reprezentanc.
36. člen
(kategorizirani športniki)
Sofinancira se program NPŠZ na podlagi
števila kategoriziranih športnikov, in sicer s pripadajočim številom točk iz
naslednjih preglednic:
-       
v individualnih športih in miselnih športnih igrah:


KATEGORIZACIJA

št. točk


ŠPORTNIK SVETOVNEGA
  RAZREDA

1000


ŠPORTNIK MEDNARODNEGA
  RAZREDA

500


ŠPORTNIK PERSPEKTIVNEGA
  RAZREDA

300


-       
v kolektivnih športih s športnimi igrami:


KATEGORIZACIJA

št. točk


ŠPORTNIK SVETOVNEGA
  RAZREDA

90


ŠPORTNIK MEDNARODNEGA
  RAZREDA

45


ŠPORTNIK PERSPEKTIVNEGA
  RAZREDA

30


Pri kolektivnih športih se upošteva samo
število kategoriziranih športnikov, ki so kategorizacijo pridobili z nastopi
državnih reprezentanc.
Pripadajoče število točk iz preglednic v
tem členu je del skupnega števila točk za sofinanciranje dejavnosti vrhunskega
športa ter dejavnosti športne vzgoje otrok in mladine, usmerjenih v kakovostni
in vrhunski šport – programi reprezentanc.
37. člen
(delo trenerjev)
Sofinancira se plačilo reprezentančnih
trenerjev NPŠZ, katerih športne panoge so na rednem sporedu OI, glede na
razvrstitev športne panoge v razrede športnih panog, in sicer s pripadajočim
številom točk iz naslednjih preglednic:
-       
v individualnih športnih panogah in miselnih športnih igrah:


RAZRED ŠPORTNE PANOGE

MERILO

št. točk


1.

ZA VSAKO ČLANSKO 
A REPREZENTANCO

2500


2.

ZA VSAKO ČLANSKO 
A REPREZENTANCO

2100


3.

ZA VSE ČLANSKE 
A REPREZENTANCE

2100


-       
v kolektivnih športnih panogah s športnimi igrami:


RAZRED ŠPORTNE
  PANOGE

MERILO

št. točk


1.–3.

ZA VSAKO ČLANSKO 
  A REPREZENTANCO

2500


Pripadajoče število točk iz preglednic v
tem členu je del skupnega števila točk za sofinanciranje dejavnosti vrhunskega
športa ter dejavnosti športne vzgoje otrok in mladine, usmerjenih v kakovostni
in vrhunski šport – programi reprezentanc.
2.3.3 Dejavnosti vrhunskega športa – dosežki reprezentanc,
posameznikov in društev
38. člen
(vrednotenje dosežkov reprezentanc)
Ovrednoti se dosežke reprezentanc v
športnih disciplinah, ki so na rednem programu OI.
NPŠZ se v kolektivnih športih s športnimi
igrami glede na razred športne panoge ovrednoti uvrstitev reprezentance na
svetovnem prvenstvu in evropskem prvenstvu s pripadajočim številom točk iz
naslednje preglednice:

RAZRED ŠPORTNE
  PANOGE

SVETOVNO PRVENSTVO
  (SP)

EVROPSKO PRVENSTVO
  (EP)


1.

Uvrstitev 
  na SP

KONČNA UVRSTITEV

Uvrstitev 
  na EP

KONČNA UVRSTITEV


5.–8. mesto

3., 4. mesto

FINALE

3., 4. mesto

FINALE


ČLANSKA

2000

2000

3000

5000

1500

2000

3000

Če se reprezentanca uvrsti med prvih 8 ekip
ali višje se NPŠZ kot dosežek ovrednoti seštevek točk za uvrstitev na evropsko
ali svetovno prvenstvo in točk za končno uvrstitev.
39. člen
(vrednotenje dosežkov posameznikov)
Ovrednoti se dosežke posameznikov v
športnih disciplinah, ki so na rednem programu OI.
Športniku se na predlog NPŠZ v
individualnih športih glede na razred športne panoge ovrednoti osvojitev
medalje na svetovnem prvenstvu in evropskem prvenstvu s pripadajočim številom
točk iz naslednje preglednice:

RAZRED ŠPORTNE
  PANOGE

SVETOVNO PRVENSTVO

EVROPSKO PRVENSTVO


1.

1. mesto

2. mesto

3. mesto

1. mesto

2. mesto

3. mesto


Člani(-ce)

1000

800

600

800

600

400

Če športnik v individualnih športih na
istem tekmovanju iz prejšnjega odstavka osvoji več medalj v različnih disciplinah,
se za ovrednotenje po zgornji tabeli upošteva le najvišja osvojena medalja
športnika.
V ekipni konkurenci v individualnih športih
se vsakemu posameznemu članu ekipe, nosilcu medalje, glede na razred športne
panoge ovrednoti osvojitev medalje na tekmovanjih iz drugega odstavka tega
člena, in sicer v višini 75 odstotkov vrednosti, določene za osvojitev medalje
v posamični konkurenci.
40. člen
(vrednotenje dosežkov društev)
Ovrednoti se dosežke društev v športnih
disciplinah, ki so na rednem programu OI.
Društvom se v kolektivnih športih s
športnimi igrami v športnih panogah, uvrščenih v prvi razred športnih panog,
ovrednoti končna uvrstitev na uradnih evropskih tekmovanjih za naslov
evropskega klubskega prvaka s pripadajočim številom točk iz naslednje
preglednice:


KONČNA UVRSTITEV


MED 8

MED 4

FINALE


2000

3000

4000


41. člen
(izredni dosežki)
Za športne dosežke, ki so nad pričakovanji
promovirali Republiko Slovenijo, zlasti z omogočanjem njene predstavitve na
področju turizma in gospodarstva, lahko minister, pristojen za šport, predlaga
Vladi Republike Slovenije (v nadaljnjem besedilu: vlada), da športnike, ki so
jih dosegli, dodatno nagradi.
2.4 Nagrade za olimpijske medalje
42. člen
(olimpijske medalje)
V individualnih športnih panogah se
nosilcem olimpijskih medalj izplača nagrada, in sicer za 1. mesto 3000 točk, za
2. mesto 2000 točk in za 3. mesto 1000 točk.
Za osvojitev olimpijske medalje v ekipni
konkurenci v individualnih športih se vsakemu posameznemu članu ekipe izplača
nagrada v višini 75 odstotkov nagrade, določene za nosilce olimpijskih medalj v
posamični konkurenci.
Trenerju športnika, nosilca olimpijske
medalje, ki ga določi NPŠZ, se izplača nagrada v višini 50 odstotkov vrednosti
nagrade, ki pripada športniku v posamični konkurenci, ne glede na to, ali je
medalja osvojena v posamični ali ekipni konkurenci.
V kolektivnih športih s športnimi igrami se
ekipi, nosilki olimpijske medalje, izplača nagrada, in sicer za 1. mesto 15000
točk, za 2. mesto 10000 točk in za 3. mesto 5000 točk.
Trenerskemu timu ekipe, nosilke olimpijske
medalje, ki ga določi NPŠZ, se glede na doseženo mesto izplača nagrada v enaki
višini kot trenerju športnika v individualnih športih.
V miselnih športnih igrah se šahistom,
nosilcem medalj s šahovske olimpijade, in njihovim trenerjem, ki jih določi
Šahovska zveza Slovenije, izplača nagrada, in sicer v višini 50 odstotkov
vrednosti nagrade, kot je določena v prvem, drugem in tretjem odstavku tega
člena.
Na področju športa invalidov se športnikom
invalidom, nosilcem paraolimpijskih medalj, in njihovim trenerjem, ki jih
določi Zveza za šport invalidov Slovenije – Paraolimpijski komite, izplača
nagrada, in sicer v višini, kot je določena v določbah od prvega do vključno
petega odstavka tega člena.
2.5 Štipendije
43. člen
(štipendije)
Sofinancira se štipendije športnikov v
skladu s pravili olimpijskega komiteja o štipendiranju športnikov in športnic v
Republiki Sloveniji in dogovorom o sofinanciranju štipendij za nadarjene
športnike v Republiki Sloveniji, sklenjenim med ministrstvom, Fundacijo za
sofinanciranje športnih organizacij v Republiki Sloveniji in olimpijskim
komitejem.
Višina sredstev za sofinanciranje štipendij
športnikov je določena z letnim programom športa.
2.6 Nadstandardno zdravstveno zavarovanje
44. člen
(nadstandardno zdravstveno zavarovanje)
Sofinancira se nadstandardno zdravstveno
zavarovanje vrhunskih športnikov, ki imajo status mednarodnega, svetovnega in
perspektivnega razreda, in sicer v višini do 25 odstotkov vrednosti
zavarovanja.
Višina sredstev za sofinanciranje
nadstandardnega zdravstvenega zavarovanja je določena z letnim programom
športa.
2.7 Delovanje nacionalnih panožnih
športnih šol
45. člen
(vsebina sofinanciranja in pogoji)
Sofinancira se plačilo strokovnim delavcem
za delo v programih nacionalnih panožnih športnih šol (v nadaljnjem besedilu:
NPŠŠ) v individualnih športih in v kolektivnih športih s športnimi igrami v
športnih panogah oziroma disciplinah rednega programa OI ob izpolnjevanju
naslednjih pogojev:
1.     
pristojni organ NPŠZ sprejme dolgoročni program organiziranosti in
delovanja NPŠŠ za posameznošportno panogo oziroma disciplino,
2.     
strokovni svet na podlagi predloga NPŠZ določi število sofinanciranih
programov za posamezne športne panoge,
3.     
izvajalec sprejme individualni štiriletni program za posamezno NPŠŠ,
namenjen izključno športni vzgoji otrok in mladine, usmerjenih v kakovostni in
vrhunski šport, o katerem poda mnenje pristojni organ NPŠZ in v katerem so
opredeljeni program dela, cilji, podatki o športnikih, vključenih v program,
materialni in prostorski pogoji za izvajanje programa,
4.     
program iz prejšnje točke izvaja strokovni delavec z ustrezno izobrazbo
športne smeri ali bivši vrhunski športniki z ustrezno strokovno
usposobljenostjo,
5.     
pri izvajanju programa lahko sodelujejo strokovni delavci z ustrezno
strokovno izobrazbo oziroma ustrezno usposobljenostjo za delo v športu,
6.     
strokovni delavec, ki izvaja program NPŠŠ, ima z izvajalcem sklenjeno
ustrezno pogodbo o sodelovanju,
7.     
izvajalec zagotovi strokovnemu delavcu bruto plačilo najmanj v višini,
izračunani v skladu z 48. členom tega pravilnika, in
8.     
pristojni organ NPŠZ poda soglasje o programu za posamezno NPŠŠ
izvajalcu in strokovnemu delavcu.
46. člen
(trajanje sofinanciranja)
V izbranih programih NPŠŠ se plačilo
strokovnim delavcem sofinancira praviloma za obdobje štirih let. Za možnost
nadaljevanja sofinanciranja programov NPŠŠ, katerih sofinanciranje poteka v
skladu z večletno pogodbo, morajo izvajalci vsako leto predložiti poročilo o
delu in finančno poročilo za preteklo leto, ustrezna dokazila o lastnem
financiranju 20 odstotkov plačila strokovnega delavca, izračunanega v
skladu z 48. členom tega pravilnika, in mnenje pristojnega organa NPŠZ o
programu, izvajalcu in strokovnem delavcu. Programe, katerih sofinanciranje
poteka v skladu z večletno pogodbo, se ne vrednoti po merilih iz 47. člena tega
pravilnika.
47. člen
(merila za sofinanciranje)
Posamezne vloge za sofinanciranje plačila
strokovnim delavcem v programih NPŠŠ, ki izpolnjujejo pogoje iz 45. člena tega
pravilnika, se ovrednotijo po merilih iz naslednje preglednice.


Merilo

 

Število točk


Razred športne panoge

Športne panoge v I. razredu
Športne panoge v II. razredu
Športne panoge v III. razredu
Športne panoge v IV. razredu
Športne panoge v V. razredu

30
25
15
10
5


Deficitarnost panoge 

Skupno število
  sofinanciranih štipendistov pripravnikov in strokovnih delavcev v programih
  športnih panožnih šol v športni panogi, ki jih sofinancira ministrstvo, je:
–   0 sofinanciranih
–   1 sofinanciranih
–   2 sofinanciranih
–   3 sofinanciranih
–   4 sofinanciranih
–   5 sofinanciranih
–   6 sofinanciranih
–   7 sofinanciranih
–   8 sofinanciranih
–   9 sofinanciranih
–   10 ali več
  sofinanciranih

10
9
8
7
6
5
4
3
2
1
0


Regijska pokritost

Delo strokovnih
  delavcev v regiji, kjer še ni ustreznega kadra za izvajanje programa NPŠŠ
Delo strokovnih
  delavcev v regiji, kjer je že ustrezen kader za izvajanje programa NPŠŠ

20
 
0


Individualni štiriletni
  program 
za posamezno NPŠŠ 

–   razdelanost programa
  dela po posameznih letih
–   razdelanost programa
  dela z različnimi starostnimi kategorijami športnikov, pri čemer je nujno, da
  program obsega vse starostne kategorije v skladu z značilnostmi in pravili
  posamezne športne panoge
–   deficitarnost
  športne panoge in zaposlovanje strokovnih delavcev v okolju, kjer še nimajo
  zaposlenega strokovnega delavca
–   skladnost
  individualnega štiriletnega programa s prioritetami dolgoročnega programa
  NPŠŠ
–   reference
  strokovnega kadra, ki izvaja program

0–2
 
 
 
 
 
0–2
 
 
0–2
 
 
0–2
 
0–2


Dolgoročni program 
organiziranosti in delovanja NPŠŠ za posamezno športno
  panogo oziroma disciplino

–   določitev smernic
  razvoja in prioritete NPŠŠ (kadrovske in vsebinske)
–   organizacijska shema
  NPŠŠ (način zagotavljanja decentralizacije izvajanja programov, način
  povezovanja med zvezo in društvi, določitev vertikalnih nivojev
  organiziranosti športne panoge, zagotavljanje geografske pokritosti glede na
  specifike športne panoge)
–   opis okvirnih
  programov za posamezne starostne kategorije glede na pravila posamezne
  športne panoge, pri čemer je pomembno, da NPŠŠ obsega vse starostne
  kategorije
–   organizacija dela
  med trenerji nosilci posameznega programa in drugimi strokovnimi delavci, ki
  sodelujejo pri izvajanju posameznega programa
–   opredelitev
  zagotavljanja potrebnih materialnih sredstev (oprema, objekti) za izvajanje
  programov NPŠŠ
–   način vodenja in
  koordiniranja NPŠŠ
–   izdelan sistem
  ocenjevanja, spremljanja in poročanja o izvajanju programov NPŠŠ
–   način zagotavljanja
  pogojev strokovnim delavcem v programih NPŠŠ, da izvajajo predvsem
  vzgojno-izobraževalna dela
–   opredelitev
  povezovanja z lokalnim okoljem, šolskim sistemom in sodelovanja s starši

 
0–3
 
 
 
 
 
 
0–5
 
 
 
 
0–3
 
 
 
0–1
 
 
0–2
0–2
 
0–2
 
 
0–3
 
0–1


Prednostni vrstni red 

Programi se točkujejo po prednostnem vrstnem redu 
v posamezni športni panogi oziroma disciplini, ki ga
  določa pristojni organ NPŠZ:
–   prvi po vrstnem redu
–   drugi po vrstnem
  redu
–   tretji po vrstnem
  redu
–   četrti po vrstnem
  redu
–   peti po vrstnem redu
  

 
30
20
15
10
5


Status strokovnega delavca

Strokovni delavec je bil štipendist, pripravnik
  ministrstva ali pa vodi oziroma je že vodil izvajanje programov v NPŠŠ
  sofinanciranih s strani ministrstva.

10


48. člen
(višina sofinanciranja)
Ministrstvo sofinancira plačilo strokovnemu
delavcu v višini 80 odstotkov zneska v skladu z naslednjo preglednico:


Vrsta programa
  usposabljanja
ali izobraževanja

Naziv

Plačni razred


program
  usposobljenosti druge 
  ali tretje stopnje

 

26


višješolski
  študijski program

brez

26


 

mentor

29


 

svetovalec

31


 

svetnik

34


visokošolski
  strokovni študijski program

brez

28


 

mentor

30


 

svetovalec

32


 

svetnik

34


univerzitetni
  študijski program,
  magistrski študijski program druge stopnje

brez

29


 

mentor

32


 

svetovalec

34


 

svetnik

37


magisterij znanosti

brez

29 + dodatek


 

mentor

32


 

svetovalec

34


 

svetnik

37


doktorat znanosti

brez

29 + dodatek


 

mentor

32


 

svetovalec

34


 

svetnik

37


Za izračun višine sofinanciranja plačila
strokovnim delavcem se uporablja tudi merilo dobe, ko je strokovni delavec
delal na področju športa oziroma vzgoje in izobraževanja, in sicer v višini
0,33 odstotkov od osnove plačila za vsako izpolnjeno leto te dobe.
Višino sofinanciranja plačila strokovnim
delavcem ministrstvo usklajuje praviloma enkrat letno, in sicer po stanju na
dan sprejema sklepa o sofinanciranju oziroma na dan podpisa aneksa k pogodbi o
sofinanciranju.
49. člen
(izbor programov)
Vloge za sofinanciranje plačila strokovnim
delavcem v programih NPŠŠ se ovrednoti in razvršča glede na skupno število točk
v skladu z merili iz 47. člena tega pravilnika. Za vse razvrščene vloge se
izračuna pripadajočo višino sofinanciranja plačila strokovnim delavcem v skladu
s prejšnjim členom. Izbere in sofinancira se plačilo strokovnim delavcem v
programih NPŠŠ, ki so pri ovrednotenju zbrali višje število točk. Število
izbranih in sofinanciranih plačil strokovnim delavcem je omejeno z obsegom
sredstev, določenih v letnem programu športa za programe NPŠŠ.
2.8 Športni oddelki v gimnazijah in
srednjih šolah
50. člen
(pogoji za sofinanciranje)
Sofinancira se športne oddelke na tistih
gimnazijah, ki v skladu z veljavno zakonodajo organizirajo delo v športnih
oddelkih.
Sofinancira se oddelke v programih srednjih
strokovnih in poklicnih šol, kjer so dijaki – športniki organizirani v skupino
znotraj enega oddelka (v nadaljnjem besedilu: športni oddelki v srednjih šolah)
ob izpolnjevanju naslednjih pogojev:
1.     
v posamezni šoli se lahko sofinancira samo en oddelek vsakega letnika in
2.     
sofinancira se oddelek, v katerega je vpisanih najmanj 10 dijakov s
statusom športnika.
51. člen
(vsebina sofinanciranja)
V športnih oddelkih v programu gimnazija se
lahko sofinancira:
1.     
strokovni kader (psiholog, fizioterapevt),
2.     
meritve in spremljanje gibalnih in funkcionalnih sposobnosti dijakov,
3.     
nezgodno zavarovanje in zdravstvene preglede dijakov ter
4.     
strokovna izpopolnjevanja pedagoškega kadra.
V športnih oddelkih v srednjih šolah se
lahko sofinancira:
1.     
strokovni kader (psiholog, fizioterapevt, pedagoški koordinator),
2.     
meritve in spremljanje gibalnih in funkcionalnih sposobnosti dijakov,
3.     
nezgodno zavarovanje in zdravstvene preglede dijakov ter
4.     
strokovna izpopolnjevanja pedagoškega kadra.
52. člen
(merila in višina sofinanciranja)
Sofinancira se športne oddelke na
gimnazijah, in sicer 650 točk za prvi oddelek, 550 točk za drugi oddelek, 450 točk
za tretji oddelek in 350 točk za vsak nadaljnji oddelek.
Za tekoče leto določi ministrstvo vrednost
točke za športne oddelke v gimnazijah, ki se izračuna kot razmerje med obsegom
sredstev, določenih v letnem programu športa za športne oddelke v gimnazijah,
in skupnim številom točk vseh na javni razpis prijavljenih športnih oddelkov v
gimnazijah, ki izpolnjujejo pogoje za sofinanciranje.
Športni oddelki v srednjih šolah, ki
izpolnjujejo pogoje iz drugega odstavka 50. člena tega pravilnika, se
ovrednotijo po merilih iz naslednje preglednice:


Merilo

Št. točk


Status športnika

Status A, pridobljen na podlagi Meril za izbiro kandidatov
  v primeru omejitve vpisa v športni oddelek

3 za vsakega dijaka


Status B, pridobljen na podlagi Meril za izbiro kandidatov
  v primeru omejitve vpisa v športni oddelek

2 za vsakega dijaka


Status C, pridobljen na podlagi Meril za izbiro kandidatov
  v primeru omejitve vpisa v športni oddelek

1 za vsakega dijaka


Število športnikov

10 do 14 dijakov športnikov v posameznem oddelku

5


15 do 18 dijakov športnikov v posameznem oddelku

10


19 in več dijakov športnikov v posameznem oddelku

15


Sofinancira se največ 32 športnih oddelkov
v srednjih šolah, in sicer tistih, ki so po merilih iz zgornje preglednice
najvišje ovrednoteni.
Višina sofinanciranja posameznega športnega
oddelka v srednji šoli se določi tako, da se obseg sredstev, določenih v letnem
programu športa za športne oddelke v srednjih šolah, deli s številom izbranih
športnih oddelkov v srednjih šolah.
3. Športna rekreacija
3.1 Splošna določba
53. člen
(predmet sofinanciranja)
Na področju športne rekreacije, kot je
opredeljena v Zakonu o športu, se sofinancira:
1.     
delovanje športnih zvez in drugih organizacij, registriranih za
opravljanje dejavnosti v športu, na državni ravni na področju športne
rekreacije,
2.     
pripravo in načrtovanje programov športne rekreacije na državni ravni,
ki imajo za cilj povečanje oziroma ohranjanje števila gibalno, športno
dejavnega prebivalstva,
3.     
plačila strokovnim delavcem,
4.     
načrtovanje in izpeljavo propagandne aktivnosti v športni rekreaciji ter
5.     
informiranje o športni rekreaciji.
3.2 Delovanje športnih zvez in drugih
organizacij, registriranih za opravljanje dejavnosti v športu, na državni ravni
na področju športne rekreacije
54. člen
(vsebina in pogoji za sofinanciranje)
Sofinancira se delovanje športnih zvez in
drugih organizacij, registriranih za opravljanje dejavnosti v športu, na
državni ravni na področju športne rekreacije, v katere je včlanjenih najmanj 10
športnih društev ali drugih organizacijskih oblik, ki izvajajo programe športne
rekreacije. Športna društva ali druge organizacijske oblike morajo imeti skupaj
najmanj 4.000 individualnih članov.
55. člen
(merila in višina sofinanciranja)
Delovanje športnih zvez in drugih
organizacij, registriranih za opravljanje dejavnosti v športu, na državni ravni
na področju športne rekreacije se sofinancira na podlagi števila individualnih
članov pri športnih društvih, včlanjenih v zvezo ali v druge organizacije.
Upošteva se stanje na dan prijave na javni razpis.
Vrednotenje se opravi na podlagi točkovnega
sistema. Za vsakega individualnega člana se prizna 0,1 točke za področje
športne rekreacije.
Za tekoče leto določi ministrstvo vrednost
točke za delovanje športnih zvez in drugih organizacij, registriranih za opravljanje
dejavnosti v športu, na državni ravni na področju športne rekreacije, ki se
izračuna kot razmerje med obsegom sredstev, določenih v letnem programu športa
za delovanje športnih zvez in drugih organizacij, registriranih za opravljanje
dejavnosti v športu, na državni ravni na področju športne rekreacije, in
skupnim številom vseh individualnih članov na javni razpis prijavljenih
športnih zvez in drugih organizacij, registriranih za opravljanje dejavnosti v
športu, na državni ravni, ki izpolnjujejo pogoje za sofinanciranje.
3.3 Priprava in načrtovanje programov
športne rekreacije na državni ravni, ki imajo za cilj povečanje oziroma
ohranjanje števila gibalno, športno dejavnega prebivalstva
56. člen
(vsebina in višina sofinanciranja)
Programe športne rekreacije na državni
ravni, ki imajo za cilj povečanje števila gibalno, športno dejavnega
prebivalstva, se sofinancira do višine 50 odstotkov vrednosti programa. Za
sofinanciranje dejavnosti lahko kandidirajo samo izvajalci, ki so neposredni
izvajalci teh dejavnosti.
57. člen
(pogoji za sofinanciranje)
Vsakemu prijavitelju se lahko sofinancira
samo najbolje ocenjeni program.
Sofinancira se največ 15 programov, ki:
-       
so pri točkovanju na podlagi meril iz 58. člena tega pravilnika zbrali
najvišje število točk in
-       
število točk ni nižje od 80 točk.
58. člen
(merila za sofinanciranje)
Programe se ovrednoti po merilih iz
naslednje preglednice:


 

Merilo

Število točk


1

DOSTOPNOST PROGRAMA

skupaj 30


 

Celoten program je namenjen udeležencem različnega spola 

10


 

Samo del programa je namenjen udeležencem različnega spola

5


 

Celoten program je namenjen udeležencem različnega
  športnega predznanja

20


 

Samo del program je namenjen udeležencem različnega
  športnega predznanja 

10


2

FINANČNI KRITERIJ

skupaj 30


 

Brezplačnost programa

30


 

Maloprodajna cena programa za udeleženca je do 49 evrov

20


 

Maloprodajna cena programa za udeleženca je od 50 do 79
  evrov

10


 

Maloprodajna cena programa za udeleženca je 80 evrov ali
  več

0


3

KRITERIJ VKLJUČENIH UDELEŽENCEV

skupaj 30


 

Sodeluje od pet do deset tisoč udeležencev

30


 

Sodeluje tisoč do pet tisoč udeležencev

20


 

Sodeluje do tisoč udeležencev

0


4

ŠIRŠI UČINKI PROJEKTA

skupaj 10


 

Program je podprt s celovitim oglaševanjem, informiranjem
  in strokovnim svetovanjem udeležencem

5


 

Povečanje vključenih udeležencev glede na preteklo leto za
  več kot 10 %

5


5

UVELJAVLJENOST PROGRAMA

skupaj 10


 

Program se izvaja že najmanj 5 let

10


Vsota točk posameznega programa po vseh
meril pomeni skupno število točk posameznega programa.
Za tekoče leto določi ministrstvo vrednost
točke za programe športne rekreacije, ki se izračuna kot razmerje med obsegom
sredstev, določenih v letnem programu športa za programe športne rekreacije, in
skupnim številom točk vseh na javni razpis prijavljenih programov, ki
izpolnjujejo pogoje za sofinanciranje.
3.4 Sofinanciranje plačila strokovnim
delavcem
59. člen
(vsebina sofinanciranja in pogoji)
Športnim zvezam na državni ravni na
področju športne rekreacije in NPŠZ (v nadaljnjem besedilu: športna zveza) se
sofinancira plačila strokovnih delavcev, ki vodijo izvajanje programov športne
rekreacije, ki imajo za cilj povečanje števila gibalno, športno dejavnega
prebivalstva, ob izpolnjevanju naslednjih pogojev:
1.     
pristojni organ športne zveze je sprejel dolgoročni načrt razvoja
športne rekreacije,
2.     
program športne rekreacije, ki ima za cilj povečanje števila gibalno,
športno dejavnega prebivalstva, je sprejel pristojni organ športne zveze,
3.     
izvajanje programa iz prejšnje točke vodi strokovni delavec z ustrezno
izobrazbo športne smeri in
4.     
športna zveza s strokovnim delavcem, ki vodi izvajanje programa športne
rekreacije, sklene ustrezno pogodbo o sodelovanju.
60. člen
(merila za sofinanciranje)
Vloge za sofinanciranje plačila strokovnih
delavcev, ki izpolnjujejo pogoje iz prejšnjega člena, se ovrednoti po merilih
iz naslednje preglednice:


 

Merilo

Število točk


1

DEFICITARNOST

skupaj 20


 

Ministrstvo športni zvezi doslej ni sofinanciralo plačila
  strokovnih delavcev za izvajanje programov športne rekreacije 

20


2

KAKOVOST DOLGOROČNEGA NAČRTA RAZVOJA DELOVANJA ZVEZE IN
  NJENIH PROGRAMOV

skupaj 20


 

Ocena kakovosti

0–20


3

KAKOVOST PROGRAMA ŠPORTNE REKREACIJE, KI IMA ZA CILJ
  POVEČANJE ŠTEVILA GIBALNO, ŠPORTNO DEJAVNEGA PREBIVALSTVA

skupaj 40


 

Program je ovrednoten z 90–100 točk po merilih iz 58.
  člena tega pravilnika

40


 

Program je ovrednoten z 80–89 točk po merilih iz 58. člena
  tega pravilnika

30


 

Program je ovrednoten z 70–79 točk po merilih iz 58. člena
  tega pravilnika

20


Plačilo strokovnega delavca, ki vodi
izvajanje programa športne rekreacije, se sofinancira samo, če je vloga
ovrednotena z najmanj 70 točkami. Posamezni športni zvezi se sofinancira
plačilo za največ enega strokovnega delavca, ki vodi izvajanje programa športne
rekreacije, navedenega v vlogi, ki je pri ovrednotenju zbrala najvišje število
točk.
Število sofinanciranih plačil strokovnih
delavcev za vodenje izvajanja programov športne rekreacije je omejeno z obsegom
sredstev, določenih v letnem programu športa za strokovno organizacijsko delo
na področju športne rekreacije.
61. člen
(izračun sofinanciranja)
Ministrstvo sofinancira plačilo strokovnemu
delavcu v višini 50 odstotkov zneska v skladu z naslednjo preglednico:


Vrsta programa
  izobraževanja

Naziv

Plačni razred


višješolski
  študijski program

brez

24


 

mentor

27


 

svetovalec

29


 

svetnik

32


visokošolski
  strokovni študijski program

brez

26


 

mentor

28


 

svetovalec

30


 

svetnik

32


univerzitetni
  študijski program, magistrski študijski program druge stopnje

brez

27


 

mentor

30


 

svetovalec

32


 

svetnik

35


magisterij znanosti

brez

27 + dodatek


 

mentor

30


 

svetovalec

32


 

svetnik

35


doktorat znanosti

brez

27 + dodatek


 

mentor

30


 

svetovalec

32


 

svetnik

35


Za izračun višine sofinanciranja plačila
strokovnim delavcem se uporablja tudi merilo dobe, ko je strokovni delavec
delal na področju športa oziroma vzgoje in izobraževanja, in sicer v višini
0,33 odstotkov od osnove plačila za vsako izpolnjeno leto te dobe.
62. člen
(višina sofinanciranja)
Sofinancira se plačilo strokovnih delavcev
v višini 50 odstotkov vrednosti, izračunane v skladu z merili iz prejšnjega
člena, praviloma za obdobje štirih let.
Višino sofinanciranja plačila strokovnim
delavcem ministrstvo usklajuje praviloma enkrat letno, in sicer po stanju na
dan sprejema sklepa o sofinanciranju oziroma na dan podpisa aneksa k pogodbi o
sofinanciranju.
3.5 Načrtovanje in izpeljava propagandne
aktivnosti v športni rekreaciji
63. člen
(vsebina sofinanciranja)
Na področju športne rekreacije se
sofinancira načrtovanje in izpeljava celovite nacionalne propagande. Celovita
nacionalna propaganda je celostna oglaševalna kampanja, ki nagovarja ljudi k
ukvarjanju s športno rekreacijo in k udeležbi pri posameznih programih na
področju športne rekreacije.
64. člen
(izvajalci, pogoji za sofinanciranje)
Izvajalci celovite nacionalne propagande so
lahko vsi izvajalci letnega programa športa, ki imajo reference na področju
načrtovanja, organiziranja in izvajanja propagandnih aktivnosti.
Sofinancira se lahko do 70 odstotkov
vrednosti programa.
65. člen
(merila za sofinanciranje)
Programi celovite nacionalne propagande se
ovrednotijo na podlagi načrta propagandne aktivnosti po merilih iz naslednje
preglednice:


 

Merilo

Število točk


1

MEDIJSKA POKRITOST

skupaj 50


 

Propagandne dejavnosti potekajo v treh ali več vrstah
  medijev
Propagandne aktivnosti potekajo v dveh vrstah medijev
Propagandne aktivnosti potekajo v eni vrsti medijev

50
30
10


2

ČASOVNI KRITERIJ

skupaj 30


 

Dejavnost poteka celo leto
Dejavnost poteka določen čas v letu

30
15


3

STALNOST IZVAJANJA

skupaj 20


 

Izvajalec vsako leto izvaja akcijo
Izvajalec bo prvič izvajal akcijo

20
10


Pri celoviti nacionalni propagandi se
sofinancira program z največjim skupnim številom točk, vendar samo, če pri
točkovanju zbere najmanj 70 točk. Višina sredstev je določena z letnim programom
športa.
3.6 Informiranje o športni rekreaciji
66. člen
(vsebina sofinanciranja)
Za povečanje števila športno aktivnih
državljanov v športni rekreaciji, predvsem najmanj aktivnih otrok, mladine,
žensk in starejših, se sofinancira informiranje o športni rekreaciji.
67. člen
(izvajalci, pogoji za sofinanciranje)
Izvajalci informiranja o športni
rekreaciji, s katerim bi se povečalo število športno aktivnih, so lahko vsi
izvajalci letnega programa športa, ki imajo reference na področju načrtovanja,
organiziranja in izvajanja teh aktivnosti.
Sofinancira se lahko do 70 odstotkov
vrednosti programa.
68. člen
(merila za sofinanciranje)
Programi informiranja o športni rekreaciji
se ovrednotijo na podlagi načrta aktivnosti po merilih iz naslednje preglednice:


 

Merilo

Število točk


1

MEDIJSKA POKRITOST

skupaj 30


 

Informiranje poteka v treh ali več vrstah medijev
Informiranje poteka v dveh vrstah medijev
Informiranje poteka v eni vrsti medijev

30
20
10


2

ČASOVNI KRITERIJ

skupaj 30


 

Informiranje poteka celo leto
Informiranje poteka določen čas v letu

30
15


3

STALNOST IZVAJANJA

skupaj 20


 

Izvajalec vsako leto izvaja informiranje
Izvajalec bo prvič izvajal informiranje

20
10


4

KAKOVOST INFORMIRANJA

skupaj 20


 

Informiranje vsebuje vse pomembne informacije za uporabnika
Informiranje ne vsebuje vseh pomembnih informacij za
  uporabnika 

20
10


Sofinancirajo se programi z največjim
skupnim številom točk, vendar samo, če pri točkovanju zberejo najmanj 70 točk.
Višina sredstev je določena z letnim programom športa.
Pri informiranju o športni rekreaciji se
sofinancira največ šest programov z najvišjim številom točk.
Za tekoče leto določi ministrstvo vrednost
točke za programe informiranja o športni rekreaciji, ki se izračuna kot
razmerje med obsegom sredstev, določenih v letnem programu športa za programe,
in skupnim številom točk vseh na javni razpis prijavljenih programov, ki
izpolnjujejo pogoje za sofinanciranje.
4. Šport invalidov
69. člen
(vsebina in pogoji za sofinanciranje)
Na področju športa invalidov se sofinancirata
vključevanje in sodelovanje v mednarodnih organizacijah in udeležba na
mednarodnih tekmovanjih. Sofinancira se tisto invalidsko organizacijo, ki
deluje na državni ravni na področju športa invalidov in je včlanjena v
mednarodni paraolimpijski komite.
70. člen
(višina sofinanciranja)
Višina sredstev za sofinanciranje športa
invalidov je določena z letnim programom športa.
III. RAZVOJNE IN STROKOVNE NALOGE V ŠPORTU
1. Usposabljanje in spopolnjevanje
strokovnih kadrov
71. člen
(vsebina sofinanciranja)
S sredstvi za usposabljanje in
spopolnjevanje strokovnih kadrov se sofinancira programe usposabljanja in
spopolnjevanja strokovnih delavcev v športu, ki jih je določil strokovni svet.
72. člen
(pogoji za sofinanciranje usposabljanja in
spopolnjevanja)
Za sofinanciranje usposabljanja in
spopolnjevanja strokovnih kadrov lahko kandidirajo vsi nosilci, ki jih je
določil strokovni svet, in od nosilcev pooblaščeni izvajalci programov
usposabljanja in spopolnjevanja v športu. Nosilci in od nosilcev pooblaščeni
izvajalci programov usposabljanja in spopolnjevanja v športu morajo
izpolnjevati naslednje pogoje:
1.     
pripravljen program s podatki o nazivu, ciljih in namenu programa,
trajanju programa, povezanosti z drugimi programi, o opisu predmetnika s
predavatelji, o pogojih za vpis, o pogojih za dokončanje programa in s podatki
o pridobljenem nazivu,
2.     
pripravljen finančni načrt,
3.     
zagotovljeni predavatelji z ustrezno izobrazbo, usposobljenostjo, nazivi
ter referencami na predmetnem področju usposabljanja oziroma spopolnjevanja,
4.     
pripravljen seznam strokovne literature, namenjene za izvajanje
programa,
5.     
zagotovljene prostorske, kadrovske in tehnološke zmožnosti, ki omogočajo
izvedbo programov usposabljanja in spopolnjevanja, ter
6.     
prodajna cena programa mora biti zmanjšana za znesek, v katerem bo
program sofinanciran iz javnih sredstev in sredstev evropske kohezijske
politike.
73. člen
(merila in višina sofinanciranja)
Posamezni programi usposabljanja in
spopolnjevanja, ki izpolnjujejo pogoje iz prejšnjega člena, se ocenjujejo in
izbirajo po merilih iz naslednje preglednice:


 

Merilo

Število točk


1.

VSEBINSKI KRITERIJI

skupaj 80


2.

Administrativni kriterij usposobljenosti in upravičenosti –
  sposobnost strokovno-administrativnega kadra za administrativno podporo
  programom usposabljanja

0–20


3.

Cilji projekta so dobro definirani in dosegljivi, se
  navezujejo na potrebe in nudijo rešitev določenih problemov

0–10


4.

Reference prijaviteljev in predavateljev na predmetnem
  področju 

0–10


5.

Izobrazba, usposobljenost, nazivi predavateljev

0–10


6.

Skladnost s horizontalnimi prioritetami, aktivnost
  obveščanja, razpoložljivost potrebnih virov, izbranost in določenost
  aktivnosti in metod

0–10


7.

Organizacija je dobila sredstva iz evropske kohezijske
  politike za projekt s strani ministrstva 
v preteklih letih

0–10


8.

Kriterij pripravljene ali načrtovane podporne obvezne
  strokovne literature, profesionalne kompetence in dosežki poglavitnih
  strokovnjakov

0–10


9.

FINANČNI KRITERIJ

skupaj 20


10.

Stroškovno ugodna finančna konstrukcija

0–5


11.

Samo pokrivanje stroškov

0–5


12.

Nizka prodajna cena programa

0–10


Vsota točk posameznega programa po vseh
merilih pomeni skupno število točk posameznega programa. Sofinancira se samo
tiste programe, ki pri točkovanju zberejo najmanj 60 točk.
Za tekoče leto določi ministrstvo vrednost
točke za programe usposabljanja in spopolnjevanja ločeno. Vrednost točke se
izračuna kot razmerje med obsegom sredstev, določenih v letnem programu športa
za programe usposabljanja in spopolnjevanja, in skupnim številom točk vseh na
javni razpis prijavljenih programov usposabljanja in spopolnjevanja, ki
izpolnjujejo pogoje za sofinanciranje.
2. Založniška dejavnost
74. člen
(vsebina sofinanciranja)
S sredstvi za založniško dejavnost se
sofinancira strokovna in znanstvena založniška dejavnost (v nadaljnjem
besedilu: publikacija) na področju športa, namenjena izvajanju programov
usposabljanja in spopolnjevanja, ki jih je določil strokovni svet, in sicer:
1.     
strokovne knjige,
2.     
strokovne in znanstvene revije oziroma dele revij s strokovno ali
znanstveno tematiko,
3.     
zbornike strokovnih in znanstvenih kongresov in posvetov ter
4.     
strokovna dela v drugih medijskih oblikah.
75. člen
(pogoji za sofinanciranje)
Za sofinanciranje publikacij lahko
pridobijo sredstva izvajalci, ki ob izpolnjevanju pogojev iz 72. člena tega
pravilnika izpolnjujejo še naslednje pogoje:
1.     
pripravijo vsebinski opis publikacije,
2.     
pripravijo finančni načrt za izdajo publikacije,
3.     
za strokovne knjige zagotovijo najmanj dve recenziji uveljavljenih
strokovnjakov, ki bosta objavljeni v knjigi,
4.     
publikacija mora iziti v letu sofinanciranja in
5.     
zmanjšajo prodajno ceno sofinancirane publikacije za znesek, za katerega
bo izdaja publikacije sofinancirana iz javnih sredstev.
76. člen
(merila za sofinanciranje)
Publikacije se ovrednotijo na podlagi meril
iz naslednje preglednice:


Merilo

Število
vrednostnih točk


Ekonomičnost, deficitarnost

0–25


Strokovnost

0–30


Uporabnost za različne programe usposabljanja in
  spopolnjevanja

0–45


Sofinancira se publikacije, ki pri
točkovanju zberejo najmanj 30 vrednostnih točk. Na podlagi števila vrednostnih
točk se glede na vrsto publikacije iz 74. člena tega pravilnika določi število
točk za sofinanciranje, in sicer:


Vrsta publikacije

Število vrednostnih
  točk

Število točk
za sofinanciranje


strokovne knjige

30–50

300


51–75

400


76–100

600


strokovne in znanstvene revije oziroma deli revij s
  strokovno ali znanstveno tematiko

30–50

300


51–75

1000


76–100

5000


zborniki strokovnih in znanstvenih kongresov in posvetov

30–50

100


51–75

500


76–100

1000


strokovna dela v drugih medijskih oblikah

najmanj 30

400


Za tekoče leto določi ministrstvo vrednost
točke za sofinanciranje publikacij, ki se izračuna kot razmerje med obsegom
sredstev, določenih v letnem programu športa za programe založništva, in
skupnim številom točk za sofinanciranje vseh na javni razpis prijavljenih
programov založništva, ki izpolnjujejo pogoje za sofinanciranje.
77. člen
(višina sofinanciranja)
Sofinancira se do 80 odstotkov vrednosti
publikacije.
3. Znanstvenoraziskovalna dejavnost
78. člen
(pogoji za sofinanciranje)
Za sofinanciranje izbranih
znanstvenoraziskovalnih projektov lahko kandidirajo izvajalci programov, ki
izpolnjujejo naslednje pogoje:
-       
so registrirani za opravljanje raziskovalne dejavnosti ali projekt
pripravljajo skupaj z izvajalcem, registriranim za opravljanje raziskovalne
dejavnosti, in
-       
predložijo projekt, iz katerega sta razvidna vsebina in finančni načrt.
Poleg izpolnjevanja pogojev iz prejšnjega
odstavka mora biti znanstveno raziskovalni projekt aplikativen in sofinanciran
iz ciljnih raziskovalnih programov.
79. člen
(merila za sofinanciranje)
Znanstvenoraziskovalne projekte se
ovrednoti na podlagi meril iz naslednje preglednice:


Merilo

Število točk


Praktična uporabnost

0–25


Znanstvene reference avtorjev

0–25


Skladnost programov z razpisno vsebino

0–50


Sofinancira se lahko največ dva
znanstvenoraziskovalna projekta z najvišjim številom točk.
Višina sredstev za znanstvenoraziskovalno
dejavnost je določena z letnim programom športa.
4. Meritve, analize in svetovanja
80. člen
(pogoji in višina sofinanciranja)
Za sofinanciranje meritev, analiz in
svetovanja lahko kandidira izvajalec, ki izpolnjuje naslednje pogoje:
1.     
predloži program, iz katerega sta razvidna vsebina in finančni načrt,
2.     
NPŠZ je podala soglasje k programu za panoge, ki jih pokriva,
3.     
so s cenikom meritev, analiz in svetovanja predhodno pisno seznanjene
NPŠZ, in
4.     
prodajna cena sofinanciranih meritev, analiz in svetovanja mora biti
zmanjšana za skupno vrednost, za katero bo vsaka storitev sofinancirana iz
javnih sredstev.
Sofinancira se izvajalca, ki ob enaki
kvaliteti ponudi nižjo ceno. Sofinancira se do 75 odstotkov vrednosti programa.
Višina sredstev za sofinanciranje meritev, analiz in svetovanja je določena z
letnim programom športa.
5. Preprečevanje uporabe prepovedanih
snovi in postopkov
81. člen
(vsebina sofinanciranja)
S sredstvi za preprečevanje uporabe
prepovedanih snovi in postopkov se sofinancira:
1.     
izobraževanje in ozaveščanje vseh, ki sodelujejo v športu,
2.     
informiranje splošne in športne javnosti o novostih v boju proti
dopingu,
3.     
mednarodno sodelovanje,
4.     
testiranje na tekmovanjih in izven tekmovanj,
5.     
upravljanje z rezultati in pravna podpora,
6.     
medicinska podpora s terapevtskimi izjemami in
7.     
podpora razvojnim in raziskovalnim programom v boju proti dopingu.
82. člen
(pogoji za sofinanciranje)
Za sofinanciranje dejavnosti iz prejšnjega
člena lahko kandidira nosilec dejavnosti preprečevanja uporabe prepovedanih
snovi in postopkov, na podlagi program, iz katerega morata biti razvidna
vsebina in finančni načrt.
Višina sredstev za sofinanciranje
dejavnosti za preprečevanje uporabe prepovedanih snovi in postopkov je določena
z letnim programom športa.
6. Delovanje zvez in zavodov, ki
opravljajo strokovne in razvojne naloge
83. člen
(pogoji za sofinanciranje)
Sofinancira se delovanje olimpijskega
komiteja kot osrednje športne organizacije, delovanje zamejskih športnih zvez
ter drugih zvez in zavodov na državni ravni, ki opravljajo strokovne in
razvojne naloge v športu (v nadaljnjem besedilu: druge zveze in zavodi), katerih
delovanje se v skladu s tem pravilnikom ne sofinancira za področje vrhunskega
športa, športne rekreacije ali interesne športne vzgoje otrok, mladine in
interesne športne dejavnosti študentov.
Za sofinanciranje delovanja drugih zvez in
zavodov lahko kandidirajo izvajalci, ki predložijo letni delovni načrt, iz
katerega mora biti razvidno, da na državni ravni opravljajo strokovne in
razvojne naloge v športu, in finančni načrt.
84. člen
(vsebina sofinanciranja)
S sredstvi za delovanje se sofinancira delo
na projektih do višine 25 odstotkov vrednosti projektov in materialne stroške
do višine 5 odstotkov vrednosti projektov.
85. člen
(merila za sofinanciranje)
Posamezne projekte se ovrednoti po merilih
iz naslednje preglednice:


Merilo

Število točk


Strokovnost

0–10


Uporabnost za šport

0–25


Aplikativnost

0–25


Izražen javni interes v športu

0–40


Sofinancira se tiste projekte, ki na
podlagi točkovanja dosežejo najmanj 50 točk.
86. člen
(višina sofinanciranja)
Višina sofinanciranja se določi na podlagi
doseženega števila točk v skladu z naslednjo preglednico:


Vsota točk za
  projekt

Odstotek
  sofinanciranja 
  dela na projektih

Odstotek
  sofinanciranja 
  materialnih stroškov


50–59 točk

5 %

1 %


60–69 točk

10 %

2 %


70–79 točk

15 %

3 %


80–89 točk

20 %

4 %


90–100 točk

25 %

5 %


87. člen
(sofinanciranje zamejskih športnih zvez)
Ne glede na 84., 85. in 86. člen tega
pravilnika se sredstva za sofinanciranje zamejskih športnih zvez, višina
katerih je določena z letnim programom športa, prijaviteljem delijo v enakem
deležu.
7. Mednarodna dejavnost v športu
88. člen
(vsebina sofinanciranja)
Na področju mednarodne dejavnosti v športu
se sofinancira:
1.     
članarine v eni evropski in svetovni športni zvezi,
2.     
udeležbo enega delegata na uradnih zasedanjih evropske in svetovne
športne zveze,
3.     
dejavnost ambasadorja za šport, strpnost in »Fair play« ter
4.     
organizacijo velikih mednarodnih športnih prireditev.
89. člen
(pogoji in višina sofinanciranja)
NPŠZ, se na podlagi dokazil o plačilih
sofinancira:
1.     
plačilo članarine v evropski in svetovni športni zvezi, vendar največ do
1000 točk po vrednosti točke za področje vrhunskega športa, ter
2.     
stroške udeležbe delegata na uradnih zasedanjih mednarodnih športnih
zvez, vendar največ do 200 točk po vrednosti točke za področje vrhunskega
športa.
Olimpijskemu komiteju se na podlagi dokazil
o plačilih sofinancira stroške udeležbe delegatov na uradnih zasedanjih
mednarodnih športnih organizacij, vendar največ do 3000 točk po vrednosti točke
za področje vrhunskega športa.
90. člen
(ambasador za šport, strpnost in »Fair
play«)
Sofinancira se izvajanje programa
ambasadorja za šport, strpnost in »Fair play«, in sicer do 850 točk po
vrednosti točke za področje vrhunskega športa za vsakega ambasadorja in vsakega
namestnika ambasadorja.
Za sofinanciranje programa v skladu s tem
členom lahko kandidira ambasador za šport, strpnost in »Fair play«, če predloži
program, iz katerega morata biti razvidna vsebina in finančni načrt.
91. člen
(velike mednarodne športne prireditve)
Sofinancira se velike mednarodne športne
prireditve, in sicer svetovna in evropska prvenstva, ki jih organizatorji
prijavijo ministrstvu do 15. novembra za naslednje proračunsko leto in za
katera vlada sprejme sklep, da se jih lahko sofinancira iz proračuna
ministrstva.
Višina sofinanciranja evropskih in
svetovnih prvenstev se izračuna na podlagi pripadajočega števila točk iz naslednje
preglednice:


Razred športne
  panoge

Starostna
  kategorija

Svetovno prvenstvo

Evropsko prvenstvo


1.

članska

5000

3500


 

mladinska

6000

4000


 

mlajša

6000

4000


2.

mladinska

5000

3500


 

mlajša

5000

3500


3.

mladinska

4000

3000


 

mlajša

4000

3000


Za tekoče leto določi ministrstvo vrednost
točke glede na število in vrsto evropskih in svetovnih prvenstev v proračunskem
letu, in sicer tako, da se celoten obseg sredstev za evropska in svetovna
prvenstva deli s seštevkom točk vseh evropskih in svetovnih prvenstev, za
katera je vlada sprejela sklep, da se jih lahko sofinancira iz proračuna
ministrstva.
Sofinancira se neposredne materialne
stroške organizacije prireditve, vendar največ do 20 odstotkov predračuna za
izvedbo velike mednarodne športne prireditve v članski konkurenci oziroma do 40
odstotkov predračuna za izvedbo velike mednarodne športne prireditve v
mladinski in mlajših kategorijah.
8. Graditev javnih športnih objektov
8.1 Splošne določbe
92. člen
(predmet sofinanciranja)
S sredstvi za graditev javnih športnih
objektov se sofinancira:
1.     
novogradnje javnih športnih objektov,
2.     
posodabljanje javnih športnih objektov in
3.     
športna oprema.
Investicije, pri katerih vadbeni prostori
ne dosegajo 50 odstotkov celotne površine objekta ali ne dosegajo priporočenega
športnega standarda, se ne sofinancirajo.
93. člen
(merila za sofinanciranje javnih športnih
objektov)
Investicije v novogradnje in posodabljanje
javnih športnih objektov se ovrednoti po merilih iz naslednje preglednice:


 

Merilo

Število točk


1

SKLADNOST S CILJI RAZPISA IN UTEMELJENOST PROJEKTA

skupaj 50


 

Investicija v vadbene prostore

0–20


 

Velikost športnega standarda

0–10


 

Namembnost objekta

0–10


 

Ustreznost glede na raven tekmovanja

0–10


2

REGIONALNI KRITERIJ

skupaj 10


 

Povprečna površina obstoječih športnih objektov na
  prebivalca v lokalni skupnosti

0–5


 

Povprečna površina obstoječih športnih objektov na
  prebivalca v statistični regiji

0–5


3

FINANČNI KRITERIJ

skupaj 25


 

Finančna konstrukcija

0–10


 

Dosedanje sofinanciranje iz državnega proračuna

0–5


 

Vlaganja v programe športa v preteklih petih letih (brez
  investicij)

0–5


 

Pokrivanje stroškov obratovanja

0–5


4

ŠIRŠI UČINKI PROJEKTA

skupaj 15


 

Investicija dopolnjuje mrežo javnih športnih objektov –
  javni interes v športu

0–5


 

Predvidena zasedenost objekta

0–5


 

Prečnost z drugimi resorji

0–5


94. člen
(merila za sofinanciranje športne opreme)
Investicije v športno opremo se ovrednoti
po merilih iz naslednje preglednice:


 

Merilo

Število točk


1

SKLADNOST S CILJI RAZPISA IN UTEMELJENOST PROJEKTA

skupaj 70


 

Namembnost 

0–70


2

FINANČNI KRITERIJ

skupaj 20


 

Finančna konstrukcija

0–15


 

Dosedanje sofinanciranje iz državnega proračuna

0–5


3

ŠIRŠI UČINKI PROJEKTA

skupaj 10


 

Izražen javni interes v športu

0–10


95. člen
(višina sofinanciranja)
Investicije, ovrednotene v skladu z merili
iz 93. in 94. člena tega pravilnika, se razvrsti v razrede in sofinancira
v skladu z naslednjo preglednico:


Razred

Število točk

Obrazložitev


1

51–60

Investicijski projekt se sofinancira v višini do 20 %
  deleža, določenega v 96., 97. oziroma 98. členu tega pravilnika


2

61–70

Investicijski projekt se sofinancira višini 21 do 40 %
  deleža, določenega v 96., 97. oziroma 98. členu tega pravilnika


3

71–80

Investicijski projekt se sofinancira v višini 41 do 60 %
  deleža, določenega v 96., 97. oziroma 98. členu tega pravilnika


4

81–90

Investicijski projekt se sofinancira v višini 61 do 80 %
  deleža, določenega v 96., 97. oziroma 98. členu tega pravilnika


5

91–100

Investicijski projekt se sofinancira v višini 81 do 100 %
  deleža, določenega v 96., 97. oziroma 98. členu tega pravilnika


8.2 Novogradnje javnih športnih objektov
96. člen
(vsebina in delež sofinanciranja)
Sofinancira se novogradnje športnih
objektov v lokalnih skupnostih do zadostitve minimalnega standarda športa, kar
predstavlja 0,3 m2 pokrite vadbene površine in 3 m2 nepokrite vadbene površine
na občana.
Sofinancira se novogradnje nadomestnih
športnih objektov.
Sofinancira se novogradnje športnih
objektov, ki se gradijo v okviru šolskega prostora. Sofinancira se površine, ki
presegajo šolski normativ.
Sofinancira se tudi novogradnje drugih
športnih objektov in športnih naprav.
Sredstva za sofinanciranje na podlagi tega
člena lahko predstavljajo do 20 odstotkov vrednosti posamezne investicije. V
skladu s sklepom vlade ali v primeru sofinanciranja posamezne investicije iz
sredstev evropske kohezijske politike je lahko delež sofinanciranja, določen v
tem odstavku, tudi večji.
8.3 Posodabljanje javnih športnih
objektov
97. člen
(vsebina in delež sofinanciranja)
Sofinancira se adaptacija, rekonstrukcija
in tehnološka posodobitev športnih objektov. Sredstva za sofinanciranje
adaptacije, rekonstrukcije in tehnološke posodobitve športnih objektov lahko
predstavljajo največ 20 odstotkov vrednosti investicije. V skladu s sklepom
vlade ali v primeru sofinanciranja posamezne investicije iz sredstev evropske
kohezijske politike je lahko delež sofinanciranja, določen v tem členu, tudi
večji.
8.4 Športna oprema
98. člen
(vsebina in delež sofinanciranja)
Sofinancira se športna oprema v višini do
50 odstotkov vrednosti investicije.
IV. PREHODNE IN KONČNE DOLOČBE
99. člen
Z dnem uveljavitve tega pravilnika preneha
veljati Pravilnik o merilih za sofinanciranje izvajanja letnega programa športa
na državni ravni (Uradni list RS, št. 38/12).
100. člen
Postopki, začeti pred uveljavitvijo tega
pravilnika, se končajo v skladu s Pravilnikom o merilih za sofinanciranje
izvajanja letnega programa športa na državni ravni (Uradni list RS, št. 38/12).
101. člen
Ta pravilnik začne veljati naslednji dan po
objavi v Uradnem listu Republike Slovenije.
Št. 0070-116/2012
Ljubljana, dne 9. novembra 2012
EVA 2012-3330-0107
dr. Žiga Turk l.r.
Minister
za izobraževanje, znanost, kulturo
in šport