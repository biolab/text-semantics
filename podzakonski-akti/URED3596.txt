1. člen
S to uredbo se določajo pristojni organ, nadzor in kazenske
določbe glede izvajanja Uredbe (ES) št. 648/2004 Evropskega parlamenta in Sveta
z dne 31. marca 2004 o detergentih (UL L št. 104 z dne 8. 4. 2004,
str. 1), zadnjič spremenjene z Uredbo (EU) št. 259/2012 Evropskega parlamenta
in Sveta z dne 14. marca 2012 o spremembah Uredbe (ES) št. 648/2004, v
zvezi z uporabo fosfatov in drugih fosforjevih spojin v gospodinjskih
detergentih za pranje perila in detergentih za strojno pomivanje posode (UL L
št. 94 z dne 30. 3. 2012, str. 16), (v nadaljnjem besedilu: Uredba
648/2004/ES).
2. člen
Organ, pristojen za izvajanje Uredbe 648/2004/ES in te
uredbe, je Urad Republike Slovenije za kemikalije (v nadaljnjem besedilu: urad).
3. člen
(črtan)
4. člen
(1) Inšpekcijski nadzor nad izvrševanjem določb Uredbe
648/2004/ES in te uredbe izvajajo inšpektorji, pristojni za kemikalije, v
skladu s splošnimi predpisi, ki urejajo inšpekcijski nadzor in nadzor
kemikalij. 
(2) Kadar določen detergent, četudi izpolnjuje zahteve iz
Uredbe 648/2004/ES, predstavlja tveganje za varnost ali zdravje ljudi ali
živali ali tveganje za okolje lahko inšpektor, pristojen za kemikalije, začasno
prepove dajanje v promet takšnega detergenta na območju Republike Slovenije.
5. člen
(1) Z globo od 2.000 do
40.000 eurov se kaznuje za prekršek pravna oseba, če:
1.     
daje na trg detergente ali površinsko aktivne snovi v nasprotju s 3. in
4. členom Uredbe 648/2004/ES;
2.     
izvaja preskuse površinsko aktivnih snovi za detergente v nasprotju s 7.
členom Uredbe 648/2004/ES;
3.     
ravna v nasprotju s prvim odstavkom 9. člena Uredbe 648/2004/ES;
4.     
ravna v nasprotju s tretjim odstavkom 9. člena Uredbe 648/2004/ES;
5.     
ne označi čistilnih sredstev v skladu z 11. členom Uredbe 648/2004/ES;
6.     
ravna v nasprotju s 4.a členom Uredbe 648/2004/ES.
(2) Z globo od 1.000 do
25.000 eurov se za prekršek iz prejšnjega odstavka kaznuje tudi samostojni
podjetnik posameznik ali posameznik, ki samostojno opravlja dejavnost.
(3) Z globo od 200 do
4.000 eurov se za prekršek iz prvega odstavka tega člena kaznuje tudi odgovorna
oseba pravne osebe, odgovorna oseba samostojnega podjetnika posameznika oziroma
posameznika, ki samostojno opravlja dejavnost.

Uredba o izvajanju Uredbe (ES) Evropskega
parlamenta in Sveta o detergentih (Uradni list RS, št. 66/05) vsebuje naslednjo končno določbo:
»6. člen
Ta uredba začne veljati petnajsti dan po objavi v Uradnem
listu Republike Slovenije, uporablja pa se od 8. oktobra 2005.«.

Uredba o spremembah Uredbe o izvajanju Uredbe
(ES) Evropskega parlamenta in Sveta o detergentih (Uradni list RS, št. 5/15) vsebuje naslednjo končno določbo:
»5. člen
Ta uredba začne veljati naslednji dan po objavi v Uradnem
listu Republike Slovenije.«.