1. člen
S tem pravilnikom se sprejme gozdnogospodarski načrt gozdnogospodarske
enote Vrhe (2007–2016), št. 14-3/07 z dne
17. 12. 2007, ki ga je za obdobje od 1. januarja 2007 do 31. decembra 2016
izdelal Zavod za gozdove Slovenije, Območna enota Sežana.
2. člen
Gozdnogospodarska enota Vrhe, ki meri 9.989,32 ha, se nahaja
v Kraškem gozdnogospodarskem območju, v občinah Divača, Komen in Sežana,
oziroma v katastrskih občinah Dolenja vas, Senadole, Gabrče, Potoče, Laže, Senožeče,
Koboli, Štjak, Dolanci, Kodreti, Štjak, Griže in Veliko Polje.
3. člen
V gozdnogospodarski enoti Vrhe je s 1. januarjem 2007 ugotovljeno
naslednje stanje gozdov:
A)    
lastništvo: 74,8% zasebnih gozdov v lasti fizičnih ali pravnih oseb,
14,8% državnih gozdov in 10,4% gozdov lokalnih skupnosti;
B)    
površina: 6.772,93 ha, od katere je 6.519,83 ha večnamenskih gozdov, in
253,10 ha varovalnih gozdov;
C)   
lesna zaloga: 203,0 m3/ha, od tega 39,4 m3/ha
iglavcev in 163,6 m3/ha listavcev;
D)   
tekoči letni prirastek: 4,98 m3/ha, od tega 0,86 m3/ha
iglavcev in 4,12 m3/ha listavcev.
4. člen
(1) V gozdnogospodarskem načrtu gozdnogospodarske enote Vrhe
(2007–2016) je ob upoštevanju
usmeritev iz gozdnogospodarskega načrta Kraškega gozdnogospodarskega območja,
izdelanega za obdobje od 1. januarja 2001 do 31. Decembra 2010, ugotovljenega
stanja gozdov, analize preteklega gospodarjenja, zakonitosti razvoja gozdov ter
pridobljenih spoznanj pri spremljanju razvoja gozdov v gozdnogospodarski enoti
Vrhe določeno, da so najbolj poudarjene funkcije gozdov, ki določajo način
gospodarjenja z gozdom:
-       
proizvodne funkcije na površini 1.853,92 ha,
-       
ekološke funkcije na površini 1757,05 ha ter
-       
socialne funkcije na površini 74,83 ha.
(2) Na podlagi funkcij gozdov in njihovega ovrednotenja so v
gozdnogospodarskem načrtu gozdnogospodarske enote Vrhe (2007–2016) določeni cilji gospodarjenja z gozdom
in gozdnim prostorom ter usmeritve za njihovo doseganje.
5. člen
(1) Na podlagi ciljev in usmeritev iz drugega odstavka prejšnjega
člena so v gozdnogospodarski enoti Vrhe za obdobje od 1. januarja 2007 do 31.
decembra 2016 določeni naslednji ukrepi:
-       
najvišji možni posek v višini 257.432 m3, od tega 55.448 m3
iglavcev in 201.984 m3 listavcev,
-       
gojitvena dela, potrebna za ohranitev in razvoj gozdov, na površini
338,19 ha,
-       
nega drogovnjaka na površini 112,73 ha,
-       
varstvena dela, potrebna za zaščito pred divjadjo, in sicer zaščita z
400 m ograje, vzdrževanje 763 m ograj ter vzdrževanje 100 kosov tulcev,
-       
varstvena dela, potrebna za zaščito pred žuželkami, v obsegu 50 delovnih
dni,
-       
varstvena dela, potrebna za zaščito pred požari in sicer gradnja 4 km
protipožarnih presek, vzdrževanje 75 km protipožarnih presek, postavitev in
vzdrževanje 73 protipožarnih tabel,
-       
nega habitatov prosto živečih živali, in sicer vzdrževanje travinj letno
na površini 8,76 ha ter vzdrževanje vodnih površin v obsegu 4 delovnih dni.
(2) V gozdnogospodarskem načrtu gozdnogospodarske enote Vrhe
(2007–2016) so določeni ukrepi in načini
njihove izvedbe tudi na ravneh rastiščnogojitvenih razredov in odsekov.
6. člen
Pri izdelavi gozdnogojitvenih načrtov za posamezne ekosisteme
in njihove dele v gozdnogospodarski enoti Vrhe v obdobju od uveljavitve tega
pravilnika do 31. decembra 2016 se morajo upoštevati cilji, usmeritve in
ukrepi, določeni v gozdnogospodarskem načrtu gozdnogospodarske enote Vrhe (2007–2016).
7. člen
Po en izvod gozdnogospodarskega načrta gozdnogospodarske enote
Vrhe (2007–2016) je na vpogled na sedežu
Zavoda za gozdove Slovenije, Območne enote Sežana, Partizanska 49, Sežana, na
sedežu Zavoda za gozdove Slovenije, Krajevne enote Sežana, Partizanska 49, Sežana,
in na Ministrstvu za kmetijstvo, gozdarstvo in prehrano, Dunajska 58,
Ljubljana, kjer se hrani tudi dokumentacija v zvezi s postopkom sprejemanja gozdnogospodarskega
načrta gozdnogospodarske enote Vrhe (2007–2016).
8. člen
Ta pravilnik začne veljati naslednji dan po objavi v Uradnem listu
Republike Slovenije.
Št. 322-01-14-7/2001/7
Ljubljana, dne 20. decembra 2007
EVA 2007-2311-0143
Iztok Jarc l.r.
Minister
za kmetijstvo, gozdarstvo in prehrano