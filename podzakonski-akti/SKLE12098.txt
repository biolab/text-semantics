I
Vlada Republike Slovenije je ugotovila, da so prenehali
razlogi za interventne ukrepe iz 7., 8. in 10. člena Zakona o interventnih
ukrepih na javnofinančnem področju (Uradni list RS, št. 36/20).
II
Ukrep iz 5. člena Zakona o interventnih ukrepih na
javnofinančnem področju (Uradni list RS, št. 36/20) velja do 14. julija
2020.
III
Ukrep iz 12. člena Zakona o interventnih ukrepih na
javnofinančnem področju (Uradni list RS, št. 36/20) velja do začetka veljavnosti
rebalansa proračuna države za leto 2020.
IV
Ta sklep začne veljati naslednji dan po objavi v Uradnem
listu Republike Slovenije.
Št. 00712-19/2020
Ljubljana, dne 18. junija 2020
EVA 2020-1611-0072
Vlada Republike Slovenije
Janez Janša
predsednik