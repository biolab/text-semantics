1. SPLOŠNO
1.1. Namen specializacije
1. člen
Namen specializacije iz laboratorijske
medicinske genetike je vzgojiti strokovnjake za laboratorijsko medicinsko genetiko,
kar bo omogočilo izboljšati kakovost medicinskega dela prek ustreznega enotnega
strokovnega usposabljanja.
Po zaključeni specializaciji specialist
laboratorijske medicinske genetike pridobi naslednja znanja:
-       
teoretična in praktična znanja s področja medicinske genetike,
-       
praktična znanja za samostojno delo v laboratoriju za medicinsko
genetiko,
-       
osnove vodenja laboratorija za medicinsko genetiko,
-       
znanja za izvedbo genetskega izvida, ki ga ima specializant po
opravljeni specializaciji pravico podpisati in razložiti zdravniku.
1.2. Pogoji za začetek specializacije iz
laboratorijske medicinske genetike
2. člen
Pogoji za začetek specializacije iz
laboratorijske medicinske genetike so:
-       
zaključen najmanj univerzitetni študij s področij biokemije, biologije,
kemije, mikrobiologije, farmacije, medicine, veterine ali druge ustrezne
naravoslovne smeri in najmanj štiri leta delovnih izkušenj,
-       
zaključen najmanj magistrski študij (druga stopnja) s področij
biokemije, biologije, farmacije, kemije, mikrobiologije, medicine, veterine ali
druge ustrezne naravoslovne smeri,
-       
opravljen strokovni izpit s področja zdravstvene dejavnosti.
1.3. Trajanje in struktura specializacije
3. člen
Specializacija traja štiri leta po
individualnem programu specializanta, in sicer:
-       
dve leti v diagnostičnem genetskem laboratoriju, kjer je delo usmerjeno
v učenje tehnologij in
-       
dve leti izbirnega dela na področju medicinske genetike, diagnostičnega
in raziskovalnega dela, kjer je delo usmerjeno v uporabo pridobljenih znanj na
specialna področja medicinske genetike. Izvaja se v diagnostičnih ali
raziskovalnih genetskih laboratorijih ter kliničnih inštitucijah doma in v
tujini (po dogovoru z mentorjem).
Specializacija se lahko na predlog glavnega
mentorja skrajša za največ šest mesecev.
Ne glede na prejšnji odstavek se lahko
trajanje specializacije skrajša največ za šest mesecev tudi kadar je kandidat
opravil predhodno izobraževanje (npr. opravljen magisterij znanosti ali
doktorat znanosti s področja medicinske genetike), ki se po kakovosti in obsegu
ujema s predvidenim programom specializacije iz laboratorijske medicinske
genetike.
1.4. Časovni potek specializacije
4. člen
Specializacija
poteka v naslednjem časovnem okviru:


2 meseca

Uvod v laboratorijsko delo v citogenetskem in
  molekularno-genetskem laboratoriju.


 

Spoznavanje z laboratorijskim redom, obvladovanje dela z
  vzorci in celičnimi kulturami, priprava, procesiranje in hranjenje vzorcev,
  izolacija DNA (deoksiribonukleinska kislina) in RNA (ribonukleinska kislina).


10 mesecev

Delo v citogenetskem laboratoriju – citogenetske tehnike.


10 mesecev

Delo v molekularno-genetskem laboratoriju –
  molekularno-genetske tehnike.


2 meseca

Tečaji iz obvladovanja kontrole kakovosti in vodenja
  laboratorija, tečaji bioinformatike.


 

Obvezne vsebine


4 meseci 

Področje monogenskih Mendelskih in kromosomskih bolezni,
  ter prirojene razvojne nepravilnosti z oziroma brez nižje intelektualne
  sposobnosti.


4 meseci

Področje prenatalne in predimplantacijske genetske
  diagnostike.


4 meseci 

Področje onkogenetike.


 

Izbirne vsebine


12 mesecev

Specializant izbira med področji nevrogenetike,
  kardiogenetike, genetike metabolnih bolezni, biokemijske genetike, reproduktivne
  genetike, forenzične genetike, hematološke genetike in drugimi področji
  medicinske genetike, kjer je specializant zaposlen. Izbere štiri različna
  področja, kjer opravlja delo tri mesece. V tem času je zaželeno, da se
  udeležuje domačih in mednarodnih šol ter seminarjev iz izbranih področij.


1.5. Zaključek specializacije
5. člen
Glavni mentor ugotovi, da je specializacija
opravljena, ko preveri ustreznost trajanja specializacije, izpolnjevanje predpisanih
pogojev glede pridobljenega znanja, števila in kakovosti opravljenih preiskav
in ali so predpisani kolokviji uspešno opravljeni. Specializacija se konča s
specialističnim izpitom.
2. PREVERJANJE ZNANJA
2.1. Sprotno preverjanje znanja
6. člen
Vsak specializant ima list specializanta,
knjižico o specializaciji, kjer je naveden njegov program s časovno
opredeljenim teoretičnim in praktičnim usposabljanjem, ter delovni zvezek s
podatki o opravljenih primerih.
Po opravljenem usposabljanju na vsakem
področju se praktično znanje preverja s kolokviji in minimalnim obsegom
opravljenih vsebin (izvidov) oziroma tehnik. Teoretična znanja se preverjajo z
izpiti v okviru podiplomskih študijev.
Aktivno udeležbo na strokovnih srečanjih
oziroma kongresih specializant dokazuje z dokazili.
Specializant mora biti soavtor vsaj pri
enem članku, objavljenem v reviji z recenzijo.
2.2. Specialistični izpit
7. člen
Izpit je sestavljen iz praktičnega in
teoretičnega preverjanja znanja specializanta. Teoretično znanje se preveri
pisno in ustno.
Praktično znanje se preveri iz ustreznega
področja laboratorijske medicinske genetike in ustreznega področja izbirnega
dela, ki ga je specializant opravil po individualnem programu.
3. PROGRAM SPECIALIZACIJE
8. člen
Med specializacijo pridobi specializant
znanje in veščine iz osnov humane genetike, laboratorijske medicinske genetike
in osnov bioinformatike.
Program specializacije vsebuje: vsebino
programa, način usposabljanja in minimalni obseg laboratorijskih preiskav iz
12. člena te odredbe, kjer je to predvideno.
3.1. Teoretična znanja
3.1.1. Splošna znanja
Specializant v času specializacije pridobi
splošno znanje iz genetike, ki vključuje področja molekularne genetike,
citogenetike, populacijske genetike, genetike raka, poligenskih bolezni in
klinične genetike.
3.1.1.1.       Molekularne
osnove dedovanja (struktura in funkcija DNA, struktura in funkcija genoma
človeka)
3.1.1.2.       Osnovno
znanje klinične terminologije, epidemiologije in statistike
3.1.1.3.       Osnove
celične biologije (struktura in funkcija kromosomov, DNA replikacija, mejoza,
mitoza)
3.1.1.4.       Struktura
gena, izražanje genov in osnove biologije proteinov (DNA, gen, genetski kod,
transkripcija, translacija, regulacija genov, struktura proteinov)
3.1.1.5.       Genomika
in osnove evolucije
3.1.1.6.       Narava
in frekvenca genetskih bolezni (kromosomske, monogenske, multifaktorske,
mitohondrijske)
3.1.1.7.       Mendlovo
dedovanje (avtosomno, na kromosom X-vezano, recesivno, dominantno, penetrance
in izražanja)
3.1.1.8.       Ne-klasične
oblike dedovanja (psevdo-avtosomno, multifaktorsko, mitohondrijsko, imprinting,
uniparentalna disomija, mozaicizem)
3.1.1.9.       Identifikacija
in karakterizacija okvarjenih genov in strukturnih genomskih variacij
(kromosomske aberacije)
3.1.1.10.     Poznavanje tehnologij DNA
3.1.1.11.     Klinični pomen dednih in pridobljenih nepravilnosti
3.1.1.12.     Molekularna patologija (različni primeri)
3.1.1.13.     Genetsko testiranje
3.1.1.14.     Populacijska genetika
3.1.1.15.     Analiza vezave
3.1.1.16.     Poglobljeno znanje o genomskih variacijah pri različnih področjih medicinske
genetike (nevrogenetika, kardiogenetika, genetika metabolnih bolezni,
biokemijska genetika, reproduktivna genetika, forenzična genetika,
hematogenetika in druga področja medicinske genetike)
3.1.1.17.     Osnove bioinformatike
3.1.1.18.     Osnove dobre laboratorijske prakse (npr. pravilnik, ki določa pogoje, ki jih
morajo izpolnjevati laboratoriji za izvajanje preiskav na področju
laboratorijske medicine)
Način usposabljanja: samostojno
izobraževanje, učne delavnice, tečaji, seminarsko delo, predavanja v okviru
podiplomskega študija.
3.1.2. Medicinska genetika
Specializant pridobi osnove medicinske
genetike, ki vključuje poznavanje različnih oblik genetske predispozicije in
pomen diagnostike pri preprečevanju genetskih bolezni v okviru etičnih
normativov.
3.1.2.1.       Sestava
in pomen družinskega drevesa
3.1.2.2.       Osnove
klinične genetike:
a)     genetsko
svetovanje
b)     klinične
slike pogostejših sindromov
c)     pristop k
dismorfološki diagnostiki
3.1.2.3.       Preprečevanje
genetskih bolezni:
a)     prenatalna
diagnostika: pristopi za odvzem vzorca, omejitve oziroma prednosti posameznih
pristopov, predimplantacijska diagnostika (PGD)
b)     predsimptomatska
diagnostika
c)     presejalni
testi
3.1.2.4.       Etična
vprašanja
Način usposabljanja: učne delavnice,
samostojno izobraževanje, seminarji, predavanja v okviru podiplomskega študija.
3.1.3. Specialna znanja iz medicinske
citogenetike in molekularne-citogenetike
V okviru specialnih znanj specializant
pridobi in osvoji teoretično znanje o vplivu genetskih nepravilnosti na genotip
in fenotip, pridobi osnove onkogenetike ter spozna različne pristope in metode
genetskega testiranja.
3.1.3.1.       Evolucija
humanih kromosomov
3.1.3.2.       Mehanizem
nastanka kromosomskih nepravilnosti
3.1.3.3.       Normalna
kromosomska variabilnost
3.1.3.4.       Numerične
in strukturne nepravilnosti spolnih kromosomov in avtosomov
3.1.3.5.       Uniparentalna
disomija (UPD)
3.1.3.6.       Strukturne
kromosomske nepravilnosti, ugotovljene prenatalno ali postnatalno:
a)     mikrodelecije
b)     markerji
c)     strukturne
preureditve
č)    kromosomska
nestabilnost
d)     mozaicizem
3.1.3.7.       Posledice
kromosomskih nepravilnosti za plodnost, razvoj in morfogenezo
3.1.3.8.       Ocena
tveganja za kromosomske nepravilnosti
3.1.3.9.       Prenatalna
diagnostika kromosomskih nepravilnosti:
a)     indikacije
b)     posebnosti
pristopov odvzema tkiva glede na citogenetsko preiskavo
c)     diagnostične
metode (kariotip, hitro testiranje za anevploidije-analiza FISH)
č)    pristopi
pri nepričakovanih rezultatih (mozaicizem, strukturne kromosomske
nepravilnosti, kdaj testirati uniparentalno disomijo-UPD)
d)     predimplantacijska
diagnostika (PGD)
3.1.3.10.     Kromosomske nepravilnosti pri raku – levkemije
/limfomi/ solidni tumorji:
a)     mehanizmi
kancerogeneze
b)     klasifikacija
levkemij /limfomov/ solidnih tumorjev
c)     značilne
kromosomske spremembe
č)    pomen
citogenetske preiskave za diagnozo, oceno prognoze in zdravljenje
d)     komplementarne
tehnike molekularne genetike
3.1.3.11.     Citogenetika spermijev in oocitov
3.1.3.12.     Celične kulture in njihova obdelava
3.1.3.13.     Molekularna kariotipizacija (aCGH, SNP mikromreže)
Način usposabljanja: učne delavnice,
tečaji, samostojno izobraževanje, seminarsko delo.
3.1.4. Specialna znanja iz medicinske
molekularne genetike
V okviru specialnih znanj specializant
pridobi in osvoji teoretično znanje o vplivu genetskih nepravilnosti na genotip
in fenotip, pridobi osnove onkogenetike in farmakogenetike ter spozna različne
pristope in metode genetskega testiranja.
3.1.4.1.       Mutacije
a)     Vrste:
točkovne, delecije, duplikacije, insercije, premutacije, ekspanzijske mutacije
b)     Posledice:
izguba funkcije, pridobitev funkcije
3.1.4.2.       Genetska
variabilnost:
a)     Vrste
genetskih polimorfizmov: RFLP, minisatelitni, mikrosatelitni
b)     Vpliv
genetske variabilnosti na fenotip
3.1.4.3.       Onkogenetika:
a)     Osnovna
načela kancerogeneze
b)     Vrste
genov, vključenih v kancerogenezo
c)     Genomska
nestabilnost
3.1.4.4.       Farmakogenetika
in epigenetski mehanizmi
3.1.4.5.       Pristopi
k DNA testiranju:
a)     Neposredna
analiza mutacij
b)     posredna
analiza genetske vezave
3.1.4.6.       Metode:
a)     Splošne:
PCR, Southern blot, Northern blot, Sanger sekvenciranje, fragmentna analiza,
DNA-mikromreže (SNP mikromreže)
b)     Metode za
ugotavljanje mutacij: SSCP, DDGE, DHPLC, analiza heterologne DNA, TaqMan
tehnologija, MLPA, HRM tehnologija
c)     Sekvenciranje
naslednje generacije (NGS), sekvenciranje eksoma/genoma
č)    Nove
tehnologije
3.1.4.7.
Gensko zdravljenje
Način usposabljanja: učne delavnice,
tečaji, samostojno izobraževanje, seminarsko delo.
3.2. Praktična znanja
Specializant med usposabljanjem osvoji
metode in tehnike, potrebne za genetsko diagnostiko in raziskovalno delo v
genetskem laboratoriju. Seznani se z usposabljanjem laboratorijskih tehnikov za
delo v genetskem laboratoriju. Spozna pravila nadzora kakovosti in načine
vodenja kartotek pacientov (računalniško ali knjižno vodenje). Rezultat, ki ga
doseže, zna analizirati in komentirati.
Specializant se v času specializacije
spozna z osnovnim laboratorijskim znanjem in postopki, ki se izvajajo v
izbranih laboratorijih. Kandidat spozna in razume osnove tehnik iz točke 3.2.2.
Tehnike, spozna postopke optimizacije posameznih tehnik in zna poiskati ter
odstraniti tehnične motnje, ki se pojavijo pri praktičnem delu.
3.2.1. Poznavanje metod uporabe
računalniških baz podatkov
Specializant spozna osnovne računalniške
programe (npr. word, excell, access) in se seznani z računalniškimi bazami
podatkov, ki se uporabljajo v določenem laboratoriju.
Med usposabljanjem se specializant seznani
z uporabo svetovnega spleta, z iskanjem uporabne internetne strani, z uporabo
literaturnih baz podatkov (npr. Medline), z uporabo baz podatkov o genetskih
boleznih, oligonukleotidnih označevalcih, nukleotidnem zaporedju (npr. OMIM,
GDB, BLAST). V namen razumevanja in interpretacije izvidov molekularne
kariotipizacije se specializant seznani z bazami DECIPHER, ECARUCA, ISCA.
V namen analize in interpretacije rezultatov sekvenciranja
nove generacije se specializant seznani z bazami genetske variabilnosti v
humanem genomu (HapMap, dbSNP, 1000genomes, ESP), bazami mutacij in genskih
variant s fenotipskim učinkom (HGMD, Leiden Open Variation database, ClinVar),
bazami fenotipske ontologije (Human Phenotype Ontology) in bazami s
funkcijskimi oznakami genov (GeneOntology, KEGG, UniProtKB).
Specializant spozna potek bioinformatske
obdelave podatkov, pridobljenih pri eksomskem sekvenciranju, kar vključuje
razumevanje zgodnje obdelave sekvenciranih odsekov DNK, poznavanje sodobnih
algoritmov za naleganje teh odsekov na referenčno zaporedje genoma in
razumevanje kriterijev kakovosti sekvenciranja in naleganja. V nadaljnji
analizi podatkov spozna postopke določanja enonukleotidnih polimorfizmov – SNP
in kratkih insercijsko-delecijskih polimorfizmov – INDEL, in razume kriterije
zanesljivosti določanja polimorfizmov. Specializant obvlada postopke
interpretacije rezultatov eksomskega sekvenciranja v kontekstu normalne
variabilnosti v genomu (s pomočjo baz 1000genomes, ESP in HapMap), razume
pomen orodij za napoved patogenosti odkritih sprememb (SIFT, PhenoPred,
MutationTaster), pozna baze s funkcijskimi (GeneOntology, KEGG) in fenotipskimi
(Human Phenotype Ontology) oznakami genov in vključi v interpretacijo tudi baze
z znanimi patogenimi mutacijami (HGMD, OMIM, Leiden Open Variation Database,
ClinVar).
Specializant se seznani s programom za
risanje družinskih dreves in s programi za statistično vrednotenje rezultatov.
3.2.2. Tehnike
3.2.2.1. Citogenetske in molekularno-citogenetske tehnike
3.2.2.1.1.    Celične
kulture
a)     izbira in
priprava medija za celične kulture
b)     priprava
celičnih kultur za izdelavo DNA sond
c)     izdelava
rutinske celične kulture in preparacija kromosomskih tehnik iz limfocitov,
kostnega mozga, solidnih tumorjev, amniocitov, horionskih resic, fibroblastov
kože
3.2.2.1.2.    Izdelava
citogenetskih preparatov
a)     Izdelava
metafaznih in interfaznih preparatov iz kratkotrajnih celičnih kultur
b)     Izdelava
metafaznih in interfaznih preparatov iz različnih celičnih kultur (odprti in
zaprti sistemi gojenja)
3.2.2.1.3.    Barvanje
kromosomov za svetlobno mikroskopijo
a)     izdelava
rutinskih tehnik barvanja (G, Q, R in C)
b)     izdelava
tehnik za indukcijo fragilnih mest
c)     visoko
resolucijske tehnike
č)    izvedba
tehnik NOR in DA-DAPI
d)     izdelava
tehnik izmenjave sestrskih kromatid
3.2.2.1.4.    Citogenetski
pristop k analizi kromosomske nestabilnosti
3.2.2.1.5.    Fluorescentna
in situ hibridizacija (FISH)
a)     Izdelava
postopka FISH na metafaznih kromosomih in interfaznih jedrih
b)     Označevanje
DNA sond z markiranimi nukleotidi (Nick translacija) in imunološko barvanje
c)     Priprava
DNA sond iz celičnih kultur BAC-ov in PAC-ov
3.2.2.1.6.    Molekularna
kariotipizacija (aCGH, SNP mikromreže)
3.2.2.2. Molekularno-genetske tehnike
3.2.2.2.1.    Izolacija
genomske DNA iz:
a)     krvi
b)     celičnih
kultur
c)     horionskih
resic
č)    tkiv,
vklopljenih v parafin
d)     drugih
tkiv in materialov
3.2.2.2.2.    Izolacija
RNA iz:
a)     krvi
b)     tkiva
3.2.2.2.3.    Določanje
kvantitete in kvalitete vzorca DNA in RNA
3.2.2.2.4.    Pridobivanje,
izolacija in čiščenje plazmidne DNA ter priprava insertov
3.2.2.2.5.    Priprava
in elektroforeza agaroznih gelov
3.2.2.2.6.    Priprava
in elektroforeza akrilamidnih gelov:
a)     za DNA/RNA
b)     za
proteine (npr. Protin Truncation Test: PTT)
3.2.2.2.7.    Barvanje
gelov
3.2.2.2.8.    Delovanje
in vzdrževanje laboratorijske opreme
3.2.2.2.9.    Izvedba
in poznavanje osnov metode Southern blot
3.2.2.2.10.  Izvedba in poznavanje osnov hibridizacije, označevanja sond in neradioaktivne
detekcije
3.2.2.2.11.  Izvedba in poznavanje osnov metode verižne reakcije s polimerazo (PCR):
a)     osnovni
PCR
b)     multipleks
PCR
c)     RT PCR
č)    MLPA
d)     QF-PCR
e)     ostale
metode PCR (navesti)
3.2.2.2.12.  Izbor začetnih oligonukleotidov za metodo PCR
3.2.2.2.13.  Izvedba encimske cepitve za:
a)     metodo
Southern blot
b)     PCR
3.2.2.2.14.  Izvedba analize mikrosatelitov s:
a)     srebrenjem
b)     fluorescenčnim
označevanjem
3.2.2.2.15.  Razumevanje in izvedba analize mutacij pri:
a)     alelno
specifičnem PCR
b)     alelno
specifični hibridizaciji oligonukleotida
c)     analizi
heterodupleksov
č)    analizi
konformacijskih polimorfizmov enoverižnih DNA (SSCP)
d)     denaturacijski
gradientni gelski elektroforezi (DGGE)
e)     ločevanju
alelov s TaqMan tehnologijo
f)      ugotavljanju
točkastih mutacij z encimsko cepitvijo in TaqMan tehnologijo
g)     MLPA (od
ligacije odvisno hkratno pomnoževanje sond)
h)     ostale
metode.
3.2.2.2.16.  Analiza sekvence DNA
3.2.2.2.17.  Kvantitativna analiza DNA s TaqMan tehnologijo
3.2.2.2.18.  Poznavanje prihajajočih tehnologij
3.2.2.2.19.  Iskanje mutacij v kandidatnih genih
a)     Pomnoževanje
DNA/RNA bolnikov s PCR
b)     Odkrivanje
mutacij z denaturacijsko visoko-­ločljivostno tekočinsko kromatografijo (DHPLC)
c)     Odkrivanje
mutacij s kapilarno elektroforezno-SSCP metodo
č)    Ciklično
sekvenciranje
Način usposabljanja: praktično delo v
citogenetskem, molekularno-citogenetskem in molekularno-genetskem laboratoriju
(minimalni obseg laboratorijskih preiskav, določenih v 5.6.–5.8.)
3.2.3. Diagnostika
3.2.3.1. Citogenetska in molekularno-citogenetska diagnostika
Specializant med usposabljanjem pridobi
naslednja znanja:
-       
zagotavljanje in nadzor kakovosti v citogenetski in
molekularno-citogenetski diagnostiki,
-       
izbor in izvedba citogenetskih tehnik glede na indikacijo pri določenem
kliničnem problemu,
-       
izbor in izvedba FISH pristopa glede na indikacijo pri določenem
kliničnem problemu,
-       
izbor in izvedba molekularne kariotipizacije pri določenem kliničnem
problemu,
-       
mikroskopiranje s svetlobnim in fluorescentnim mikroskopom,
-       
analiza kromosomov, kariotipizacija, dokumentacija: ocena kakovosti
kromosomskih preparatov,
-       
identifikacija kromosomov pod mikroskopom in print analiza, izdelava
računalniškega kariotipa,
-       
molekularno-citogenetska diagnostika interfaznih jeder,
-       
ISCN nomenklatura,
-       
ugotovi, ali je potrebna nadaljnja obdelava primera oziroma uporaba
dodatnih citogenetskih/molekularno-genetskih tehnik,
-       
priprava pisnega poročila (izvid).
3.2.3.2. Molekularno-genetska diagnostika
Specializant med usposabljanjem pridobi
naslednja znanja:
-       
zagotovitev in nadzor kakovosti v molekularno-genetski diagnostiki,
-       
izbor in izvedba molekularno-genetske analize ali kombinacije analiz, ki
so najprimernejše za odkrivanje mutacij pri določenem kliničnem problemu,
-       
DNA testiranje v prenatalni diagnostiki,
-       
DNA testiranje pri boleznih v odrasli dobi – predsimptomatska
diagnostika,
-       
priprava pisnega poročila (izvid).
3.2.3.3. Interpretacija rezultatov
Med usposabljanjem specializant prevzema
vedno večjo odgovornost od mentorja za uspešnost izvedbe analize, interpretacijo
analize ter podajanje citogenetskega, molekularno-­citogenetskega in
molekularno-genetskega izvida (ekspertize). Zna poiskati dodatne vire
informacij iz ustreznih baz podatkov.
Ob koncu usposabljanja ima specializant
opravljen minimalen obseg laboratorijskih preiskav in posebnih laboratorijskih
metod, ki so navedeni v Tabeli 1 te odredbe, ter zna:
-       
obdelati, analizirati in interpretirati citogenetske in molekularno-citogenetske
postnatalne ter prenatalne diagnostične primere,
-       
praktično izdelati celične kulture, postnatalne, prenatalne diagnostične
primere in primere neoplazij,
-       
interpretirati rezultate kromosomske analize,
-       
določiti genotipe za RFLP, VNTR in mikrosatelitne genetske označevalce
ter iz pridobljenih rezultatov osnovati haplotipe,
-       
analizirati in interpretirati rezultate ugotavljanja mutacij in
-       
interpretirati rezultate sekvenčne analize DNA.
3.2.3.4. Predstavitev rezultatov in sodelovanje z zdravniki
Specializant je sposoben zbrati, razložiti,
predstaviti in sporočiti ustrezno informacijo glede na podatke o preiskovancu,
želeno testiranje in dobljene rezultate.
Ob koncu usposabljanja specializant pridobi
ustrezno znanje, da lahko:
-       
svetuje kolegom glede primernosti uporabe (izvedbe) želenega testa,
-       
svetuje glede ustreznosti izbire alternativnih tehnik,
-       
svetuje in oceni ustreznost vzorcev za specifično testiranje,
-       
svetuje, katere člane družine je priporočljivo testirati pri družinski
analizi,
-       
iz pridobljenih rezultatov sestavi klinično ustrezno poročilo (izvid),
-       
uporablja program Cyrillic oziroma kateri koli drug program za risanje
rodovnikov ter
-       
obvlada Bayesov račun in oceni genetsko tveganje za določeno bolezen.
Specializant spozna povezavo med
laboratorijskimi rezultati in kliničnimi znaki ter se zna posvetovati glede
pridobljenih rezultatov z zdravniki in kolegi ali sodeluje kot član posvetovalne
skupine. Pri predstavitvi rezultatov specializant spoštuje za­upnost podatkov.
Način usposabljanja: praktično delo v
citogenetskem, molekularno-citogenetskem in molekularno-genetskem laboratoriju (minimalni
obseg laboratorijskih preiskav, določen v 5.1.–5.5.).
Specializant je ob koncu usposabljanja
usposobljen za samostojno izvedbo citogenetske, molekularno-citogenetske in
molekularno-genetske analize, razlago rezultatov in pisanje poročila (izvida)
analize pod nadzorom mentorja.
3.3. Biokemijska diagnostika
Priporočljivo je, da se specializant
seznani s področjem medicinske biokemije in se seznani z delom v laboratoriju,
kjer izvajajo molekularno testiranje bolezni na podlagi biokemičnih analiz.
Pozna tudi metode, ki se uporabljajo pri analizi in način predstavitve
rezultatov.
3.4. Vodenje laboratorija
Specializant pokaže ustrezno razumevanje
protokola za uspešno vodenje diagnostičnega laboratorija. Protokol so vsi
postopki izvajanja, nad katerimi se mora izvrševati nadzor za pravilno in
uspešno delo. V prvi fazi protokol zajema znanje, kako sprejemati
laboratorijske vzorce, jih identificirati, dokumentirati in transportirati v
ustrezne diagnostične laboratorije. V drugi fazi sledi nadzor nad delom v
laboratoriju, kjer se glede na indikacijo preiskave izbere ustrezen
laboratorijski postopek. Specializant je seznanjen z vsebino ustreznih
postopkov in načini njihove optimizacije in validacije. Prav tako je potrebno
poznavanje ustreznih instrumentov in naprav za vodenje postopkov. Zaključna
faza, s katero se specializant spozna, je arhiviranje testnega materiala.
Specializant pozna zahtevano znanje
zaposlenih v laboratoriju in možnosti za izpopolnjevanje njihovega znanja.
Poleg tega je specializant sposoben tudi finančnega nadzora, planiranja dela in
nabave potrošnega materiala in opreme v laboratoriju. Seznani se s pravilnikom,
ki določa pogoje, ki jih morajo izpolnjevati laboratoriji za izvajanje preiskav
na področju laboratorijske medicine in z izvajanjem notranjega ter zunanjega
nadzora kakovosti.
Specializant se med specializacijo seznani
in osvoji tudi splošna znanja iz laboratorijskega dela:
predpise o varnosti v laboratoriju in
ukrepe ob nezgodah (ogenj, zastrupitve, kontaminacije, druge laboratorijske
nesreče), delo s kemikalijami, mutagenimi in karcinogenimi substancami,
infekcijskim materialom, samozaščito pri delu, poznavanje in preprečevanje
kontaminacije pri izvedbi analiz.
3.5. Nastop
Specializantov odnos do dela in kolegov v
laboratoriju, do pacientov in drugega osebja je profesionalen. Zaveda se
odgovornosti, ki zajema poznavanje omejitev v lastnem delu in iskanje drugega
mnenja pri reševanju problemov.
3.6. Tečaji, seminarji in konference
Če specializant med študijem ni imel
predmetov oziroma predavanj s področja genetike, biokemije, molekularne
biologije ali celične biologije, jih opravi v času specializacije.
Udeleži se predavanj in seminarjev s
področja genetike in sodeluje s svojim prispevkom na vsaj enem domačem ali
mednarodnem srečanju na leto. O vseh aktivnostih vodi dokumentacijo.
3.7. Raziskovalno delo
Specializant najmanj eno leto sodeluje pri
raziskovalnem delu s področja medicinske genetike in je soavtor pri članku.
3.8. Izbirno delo
Specializant opravlja prakso oziroma
raziskovalno delo na različnih področjih: nevrogenetika, kardiogenetika,
genetika metabolnih bolezni, biokemijska genetika, reproduktivna genetika,
forenzična genetika, hematogenetika ter druga področja medicinske genetike.
Izbirno delo se opravlja po individualno
izbranem programu po dogovoru z mentorjem. Priporoča se enoletna praksa oziroma
raziskovalno delo ali izpopolnjevanja v tujini.
4. IZVEDBA PROGRAMA SPECIALIZACIJE
9. člen
Za vsakega specializanta se izdela osebni
program specializacije s časovnimi termini in kraji specializacije
(laboratoriji, klinični oddelki).
Teoretična znanja pridobijo specializanti
na podiplomskih študijih in seminarjih na različnih fakultetah. Praktična
znanja pridobijo specializanti po dogovoru z mentorjem v ustreznih javnih
inštitucijah.
Pri izvedbi programa specializacije
specializant lahko uporabi naslednje oblike usposabljanja:
-       
praktično laboratorijsko delo,
-       
razprave z mentorji,
-       
aktivno udeležbo na oddelčnih sestankih z obravnavanjem tekočih diagnostičnih
primerov,
-       
seminarje,
-       
udeležbo na učnih delavnicah in priporočenih domačih ter mednarodnih
strokovnih sestankih,
-       
vključevanje v raziskovalno delo.
5. MINIMALNI OBSEG LABORATORIJSKIH PREISKAV
10. člen
V naslednji preglednici je navedeno minimalno
število laboratorijskih preiskav in posebnih laboratorijskih metod, pri
obravnavi katerih je imel specializant pomembno vlogo, kar je razvidno iz
specializantove evidence o usposabljanju:
Preglednica. Minimalni obseg
opravljenih laboratorijskih preiskav in posebnih laboratorijskih metod


LABORATORIJSKE PREISKAVE

Število preiskav


5.1. Postnatalna citogenetska diagnostika

200


5.1.1. Normalni kariotipi in variante

150


5.1.2. Patološki kariotipi

50


5.1.3. Kri

30


5.1.4. Celična kultura fibroblastov

10


5.1.5. Celična kultura neoplazij

10


5.2. Prenatalna citogenetska diagnostika

100


5.2.1. Normalni kariotipi in variante

80


5.2.2. Patološki kariotipi

20


5.3. Citogenetske preiskave neoplazij 

100


5.3.1. Normalni kariotipi in variante

50


5.3.2. Patološki kariotipi

50


5.4. Molekularna citogenetika 

50


5.2.1. Normalni izvidi in variante

35


5.2.2. Patološki izvidi

15


5.5. Postnatalna molekularna genetska diagnostika* 

300


5.2.1. Normalni primeri

200


5.2.2. Patološki primeri

100


5.5. Prenatalna molekularna genetska diagnostika* 

100


5.2.1. Normalni primeri

70


5.2.2. Patološki primeri 

30


*specializant opravi najmanj 20 diagnostičnih primerov s
  posrednim diagnostičnim pristopom

 


LABORATORIJSKE METODE

 


5.6. Klasične citogenetske metode

200


5.6.1. Kariotip normalne resolucije (kri, amniociti,
  fibroblasti)

 


5.6.2. Kariotip visoke resolucije (kri)

 


5.7. Molekularne citogenetske metode 

50


5.7.1. Fluorescentna in situ hibridizacija (FISH)

 


5.7.2. Molekularna kariotipizacija (array CGH)

 


5.8. Molekularno-genetske metode

300


5.8.1. Izolacija genomske DNA (kri, tkivo)

30


5.8.2. Kvantitativno in kvalitativno določanje DNA

15


5.8.3. Verižna reakcija s polimerazo/v realnem času
  (PCR/QRT-PCR)

80


5.8.4. Gelska elektroforeza

50


5.8.5. Southern blot analiza

5


5.8.6. MLPA (od ligacije odvisno hkratno pomnoževanje
  sond)

40


5.8.7. QF-PCR (kvantitativna fluorescentna reakcija s
  polimerazo)

30


5.8.8. Sanger sekvenciranje

30


5.8.9. Sekvenciranje naslednje generacije 

20


5.9. V okviru izbirnega dela programa specializacije se
  število obravnav poveča glede na program usposabljanja. Program izbrane
  usmeritve pripravi klinični mentor v soglasju z glavnim mentorjem specializanta.

 


6. POSEBNA DOLOČBA
6.1. Priznanje specializacije na podlagi
opravljenega dela
11. člen
Šteje se, da je specializacijo opravil in
uspešno zaključil posameznik z univerzitetno izobrazbo, ki ima najmanj deset
let izkušenj s področja laboratorijske medicinske genetike in dokumentirano
dokazilo o vsaj 1000 (ne več kot 70 % iz enega področja) opravljenih genetskih
preiskavah (izvidih) iz vsaj dveh področij medicinske genetike (monogenske
Mendelske in kromosomske bolezni, prirojene razvojne nepravilnosti z oziroma
brez nižje intelektualne sposobnosti, prenatalne in predimplantacijske genetske
diagnostike, onkogenetike).
7. PREHODNA IN KONČNA DOLOČBA
12. člen
Z dnem uveljavitve te odredbe se preneha
uporabljati Program specializacije iz laboratorijske medicinske genetike
(Uradni list RS, št. 32/11).
13. člen
Ta odredba začne veljati petnajsti dan po
objavi v Uradnem listu Republike Slovenije.
Št. 0070-83/2013/7
Ljubljana, dne 13. decembra 2013
EVA 2013-2711-0027
v funkciji ministra za zdravje
Karl Erjavec l.r.
Minister
za zunanje zadeve