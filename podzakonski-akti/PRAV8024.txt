1. člen
(vsebina)
Ta pravilnik določa vsebino evidence ter način vodenja evidence
ribičev – fizičnih oseb (v nadaljnjem
besedilu: evidenca).
2. člen
(vsebina evidence)
(1) Evidenco vodi ministrstvo, pristojno za morsko ribištvo (v
nadaljnjem besedilu: ministrstvo), v pisni in elektronski obliki.
(2) Za vsakega ribiča –
fizično osebo se v evidenci vodijo podatki iz četrtega odstavka 42. člena
Zakona o morskem ribištvu (Uradni list RS, št. 115/06).
3. člen
(sprememba podatkov)
Ribič – fizična
oseba mora obvestiti ministrstvo o spremembah podatkov, ki se vpisujejo v
evidenco, najkasneje v roku 15 dni od nastale spremembe.
4. člen
(obveščanje organov)
Ministrstvo o vpisu v evidenco in morebitnih spremembah podatkov
obvesti Zavod za pokojninsko in invalidsko zavarovanje Slovenije, Zavod za
zdravstveno zavarovanje Slovenije in Davčno upravo Republike Slovenije.
5. člen
(začetek veljavnosti)
Ta pravilnik začne veljati osmi dan po objavi v Uradnem listu
Republike Slovenije.
Št. 007-358/2007
Ljubljana, dne 14. novembra 2007
EVA 2007-2311-0032
Iztok Jarc l.r.
Minister
za kmetijstvo, gozdarstvo in prehrano