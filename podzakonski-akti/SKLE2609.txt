1. člen
Odreja se javna razgrnitev splošnega dela gozdnogospodarskega
načrta gozdnogospodarske enote Radovljica-desni breg, izdelanega za obdobje od
1. 1. 2000 do 31. 12. 2009.
2. člen
Gradivo iz prejšnjega člena se javno razgrne za 14 dni v
prostorih Občine Radovljica, Gorenjska c. 19, Radovljica. Javna razgrnitev se
začne osmi dan po objavi tega sklepa v Uradnem listu Republike Slovenije.
3. člen
Lastniki gozdov in druge fizične ter pravne osebe lahko v
času javne razgrnitve podajo pisne pripombe na sedežu Zavoda za gozdove
Slovenije, Območne enote Bled, Ljubljanska c.19, Bled, ter na kraju javne
razgrnitve.
4. člen
V času javne razgrnitve bo na kraju javne razgrnitve
organizirana javna obravnava. Datum javne obravnave bo v istih prostorih ter na
sedežu Zavoda za gozdove, Krajevne enote Radovljica, Šercerjeva 37, Radovljica,
objavljen naknadno.
5. člen
Ta sklep se objavi v Uradnem listu Republike Slovenije.
Št. 322-01-02-2/00-2
Ljubljana, dne 12. novembra 2001.
Minister 
za kmetijstvo, 
gozdarstvo in prehrano 
mag. Franc But l. r.