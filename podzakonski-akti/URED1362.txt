1. člen
V Upravi Republike Slovenije za izvrševanje kazenskih sankcij
se ustanovijo naslednji zavodi za prestajanje kazni zapora: 
1.     
Zavod za prestajanje mladoletniškega zapora in kazni zapora Celje, 
2.     
Zavod za prestajanje kazni zapora Dob pri Mirni, 
3.     
Zavod za prestajanje kazni zapora Ig, 
4.     
Zavod za prestajanje kazni zapora Koper, 
5.     
Zavod za prestajanje kazni zapora Ljubljana, 
6.     
Zavod za prestajanje kazni zapora Maribor.
2. člen
Območja posameznih zavodov za prestajanje kazni zapora se
določijo z navodilom o razporejanju in pošiljanju obsojencev na prestajanje
kazni zapora v zavode za prestajanje kazni zapora, ki ga izda minister,
pristojen za pravosodje.
3. člen
Z dnem uveljavitve te uredbe prenehajo z delom kazenski
poboljševalni zavodi, ustanovljeni z 21. členom zakona o izvrševanju kazenskih
sankcij (Uradni list SRS, št. 17/78, Uradni list RS, št. 8/90, 12/92, 58/93,
71/94, 29/95, 10/98, 72/98, 26/99 in 22/00), njihove naloge pa prevzamejo: 
1.     
Zavod za prestajanje mladoletniškega zapora in kazni zapora Celje –
naloge Zaporov Celje in Kazenskega poboljševalnega doma za mladoletnike Celje, 
2.     
Zavod za prestajanje kazni zapora Dob pri Mirni – naloge Kazenskega
poboljševalnega doma Dob pri Mirni, 
3.     
Zavod za prestajanje kazni zapora Ig – naloge Kazenskega poboljševalnega
doma Ig pri Ljubljani, 
4.     
Zavod za prestajanje kazni zapora Koper – naloge Zaporov Koper, 
5.     
Zavod za prestajanje kazni zapora Ljubljana – naloge Zaporov Ljubljana, 
6.     
Zavod za prestajanje kazni zapora Maribor – naloge Zaporov Maribor in
Odprtega kazenskega poboljševalnega doma Rogoza – Maribor.
4. člen
Z dnem uveljavitve te uredbe prevzame pravice in obveznosti
ter delavce, ki so opravljali naloge v kazenskih poboljševalnih zavodih, Uprava
Republike Slovenije za izvrševanje kazenskih sankcij, kakor tudi opremo,
prostore, inventar, dokumentacijo in arhiv.
5. člen
Ta uredba začne veljati naslednji dan po objavi v Uradnem
listu Republike Slovenije.
Št. 250-01/2000-1
Ljubljana, dne 14. septembra 2000.
Vlada Republike Slovenije
dr. Andrej Bajuk l. r. 
Predsednik