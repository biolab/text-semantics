I. SPLOŠNE DOLOČBE
1. člen
(vsebina uredbe)
(1) Ta uredba ureja: 
1.     
način priprave, izvajanja in spremljanja dokumentov razvojnega
načrtovanja,
2.     
oblikovanje politik in določitev državnih razvojnih prioritet, 
3.     
pripravo proračunskega memoranduma, 
4.     
postopke in dokumente za pripravo državnega proračuna, njegovih sprememb
in rebalansa ter drugih, s temi akti povezanih dokumentov. 
(2) Ta uredba se uporablja tudi za pripravo stališč vlade do
dokumentov razvojnega načrtovanja na ravni Evropske unije in mednarodnih
organizacij ter drugih obveznosti na mednarodni ravni. 
(3) Ta uredba se uporablja tudi za pripravo predlogov
finančnih načrtov posrednih uporabnikov proračuna, Zavoda za zdravstveno
zavarovanje Slovenije (v nadaljnjem besedilu: ZZZS) in Zavoda za pokojninsko in
invalidsko zavarovanje Slovenije (v nadaljnjem besedilu: ZPIZ).
2. člen
(pomen izrazov)
(1) Posamezni izrazi, uporabljeni v tej uredbi, pomenijo:
1.     
»razvojno načrtovanje« je proces priprave, spremljanja in vrednotenja
strateških dokumentov;
2.     
»dokumenti razvojnega načrtovanja« so krovni usmerjevalni dokumenti
države; 
3.     
»državna razvojna prioriteta« je prednostno poudarjen ukrep, ki ga vlada
določi kot prednostno usmeritev v Državnem programu razvojnih politik;
4.     
»programska klasifikacija« izdatkov proračuna je razvrstitev proračunskih
izdatkov po politikah, programih in podprogramih;
5.     
»politika« je zaokrožena celota programov, ki imajo skupen splošni cilj.
Če je večina ukrepov ali/in projektov v posamezni politiki usmerjena razvojno
in izpolnjuje cilje Strategije razvoja Slovenije, je politika razvojna
politika;
6.     
»drugi dokumenti razvojnega načrtovanja« so resolucije, sektorske
strategije, programski dokumenti in drugi usmerjevalni dokumenti, ki jih
pripravljajo ministrstva in vladne službe;
7.     
»program« je zaokrožena celota podprogramov, ki sledijo skupnemu
specifičnemu cilju;
8.     
»podprogram« je povezana celota vsebinsko komplementarnih dejavnosti
oziroma projektov ali/in ukrepov z ovrednotenimi finančnimi sredstvi za
doseganje skupnih pričakovanih rezultatov, ki prispevajo k skupnim specifičnim
in splošnim ciljem;
9.     
»projekt« je ekonomsko nedeljiva celota dejavnosti, ki izpolnjujejo
natančno določeno (tehnično-tehnološko) funkcijo in imajo jasno opredeljene
cilje, na podlagi katerih je mogoče presojati, ali projekt izpolnjuje vnaprej
določena merila. Projekt ima vnaprej določeno trajanje, ki je omejeno z datumom
začetka in konca. Projekt je sklop dejavnosti z določenim namenom, v okviru
katerega se porabljajo različna sredstva (finančni, materialni, človeški,
časovni in drugi viri) za dosego določenih ciljev ali koristi;
10.  
»skupina projektov« je sestavljena iz več istovrstnih projektov, v
katerih so cilji opredeljeni v okviru skupnega namena (politike) in se izvajajo
v določenem časovnem obdobju;
11.  
»velik projekt« je projekt, ki ga sestavlja več del ali storitev,
katerih namen je samostojno izvajanje nedeljive naloge natančno določene
gospodarske ali tehnične narave, ki ima jasno opredeljene cilje in katerega
ocenjena vrednost presega 25 milijonov eurov;
12.  
»ukrep« je več različnih, vendar medsebojno usklajenih dejanj, pri
katerih so cilji opredeljeni v okviru skupnega namena (politike), ki ga je
mogoče ovrednotiti, časovno razmejiti in povezati s ciljno skupino. Dejanja,
zajeta v ukrepu, tvorijo določeno programsko zaključeno celoto, kot so priprava
sistemske zakonodaje, izvedbenih predpisov in podobno, priprava in izvedba
projektov, izvajanje (zagotavljanje izvajanja) zakonskih nalog ali redno
delovanje organov in s tem povezani stroški;
13.  
»kazalniki« so merila, na podlagi katerih merimo uspešnost in
učinkovitost politik;
a)   
»kazalniki vhodov (input)« so fizične in finančne vrednosti vložkov za
izvedbo določenega ukrepa/projekta;
b)   
»posledice (consequence)« so izidi uporabljenih fizičnih in finančnih
vložkov in z njimi povezane ugotovitve dejanj. Merimo jih na različnih ravneh
(kratkoročne, srednjeročne in dolgoročne) in področjih (gospodarstvo, sociala,
finance, okolje, administracija), in sicer: 
-     »neposredni
učinek (output)« je takojšnja (kratkoročna) posledica ukrepa/projekta države.
Izražen je v fizičnih ali denarnih enotah, potrebnih za izpeljavo posameznega
ukrepa/ projekta in se povezuje z merjenjem dejavnosti;
-     »rezultat
(result)« je neposreden in je takojšnja posledica generacije neposrednih
učinkov, ki vodijo k uresničitvi določenega cilja (srednjeročna posledica
državnih ukrepov/projektov). Rezultat je lahko izražen v fizičnih ali denarnih
enotah;
-     »učinek
(outcome)« je dolgoročna posledica konkretnih državnih ukrepov/projektov,
izraženih kot širše socialno-ekonomske posledice na ravni programa ali politike.
Na dosežene učinke lahko vplivajo tudi drugi dejavniki in ne le dejanski
program, učinki pa se povezujejo s specifičnim ali splošnim ciljem;
-     »vpliv
(impact)« je dolgoročna posledica na ravni celotne politike, trga ali družbe in
se povezuje s splošnimi cilji;
14.  
»scenarij« je ocena učinkov, ki temelji na določenih predpostavkah in
vhodnih spremenljivkah (npr. inflacija, obrestne mere) ter kvantitativno in
kvalitativno opredeljuje in pojasnjuje mogoča prihodnja stanja, spremembe in
njihove posledice.
(2) Drugi izrazi, uporabljeni v tej uredbi, imajo enak pomen,
kot ga določa 3. člen Zakona o javnih financah (Uradni list RS, št. 79/99,
124/00, 79/01, 30/02, 56/02 - ZJU, 110/02 - ZDT-B, 127/06 - ZJZP, 14/07 -
ZSPDPO, 109/08, 49/09 in 38/10 -ZUKN; v nadaljnjem besedilu: ZJF): 
1.     
»predlog proračuna« je predlog državnega proračuna, ki sledi letu
zadnjega sprejetega proračuna; 
2.     
»predlog sprememb proračuna« je predlog sprememb in dopolnitev
sprejetega državnega proračuna za leto, ki sledi letu izvrševanja proračuna; 
3.     
»predlog rebalansa proračuna« je predlog sprememb in dopolnitev
državnega proračuna med proračunskim letom; 
4.     
»dopolnjen predlog proračuna« je akt, ki ga vlada pripravi skladno s
poslovnikom državnega zbora med postopkom obravnave in sprejemanja proračuna v
državnem zboru; 
5.     
»institucionalna klasifikacija« izdatkov proračuna je razvrstitev
proračunskih izdatkov po neposrednih uporabnikih proračuna in je določena s
sprejetim proračunom; 
6.     
»ekonomska klasifikacija« javno finančnih prejemkov in izdatkov je določena
s predpisanim kontnim načrtom; 
7.     
»predlagatelji finančnih načrtov« so neposredni uporabniki proračuna,
določeni v drugem odstavku 19. člena ZJF, in drugi neposredni uporabniki, ki
nimajo svojega predlagatelja finančnega načrta.
II. DOKUMENTI RAZVOJNEGA NAČRTOVANJA IN IZVAJANJA POLITIK
VLADE
1. Načela, aktivnosti in obseg razvojnih politik vlade
3. člen
(načela razvojnih politik vlade)
Pri pripravi in izvajanju razvojnih politik vlade so njihovi
pripravljavci in izvajalci dolžni spoštovati: 
-       
načelo upoštevanja razvojnih prioritet; 
-       
načelo upoštevanja ekonomskih, socialnih, okoljskih in prostorskih
možnosti in omejitev; 
-       
načelo zveznosti; 
-       
načelo sodelovanja z zainteresiranimi javnostmi in udeleženci.
4. člen
(aktivnosti)
Aktivnosti, povezane z razvojnimi politikami vlade, obsegajo:
-       
razvojno načrtovanje; 
-       
medsebojno usklajevanje in skupno delovanje razvojnih politik; 
-       
izvajanje sprejetih razvojnih politik; 
-       
spremljanje in vrednotenje razvojnih politik kot podlage za odločitve o
spremembah izvajanja razvojnih politik vlade ter poročanje o ugotovitvah; 
-       
spreminjanje razvojnih politik ob bistvenih spremembah okoliščin ali če
obstoječi ukrepi ne dajejo predvidenih rezultatov; 
-       
oblikovanje podpore in evidenc za spremljanje izvajanja in merjenje
učinkovitosti razvojnih politik.
5. člen
(obseg razvojnih politik vlade)
Razvojne politike vlade obsegajo: 
-       
nabor razvojnih programov, ki horizontalno povezujejo dejavnosti za
doseganje razvojnih ciljev; 
-       
mednarodno sprejete obveznosti, ki zavezujejo Republiko Slovenijo in
vplivajo na doseganje njenih razvojnih ciljev.
2. Dokumenti razvojnega načrtovanja
6. člen
(Strategija razvoja Slovenije)
(1) Strategija razvoja Slovenije je krovni dolgoročni
strateški dokument razvojnega načrtovanja. Opredeljuje vizijo, strateške usmeritve,
razvojne cilje in prednostna področja delovanja razvojnih politik, določenih na
podlagi nacionalnih trendov in izzivov.
(2) Strategija razvoja Slovenije vsebuje razvojne scenarije
in kazalnike, ki merijo uspešnost pri doseganju zastavljenih ciljev. Razvojni
scenarij in kazalniki se spremenijo, če pride do pomembnejših sprememb
Strategije razvoja Slovenije ali če so ugotovljena bistvena odstopanja od
načrtovanih ciljev.
(3) Podlaga za dolgoročno načrtovanje, ki presega obdobje
Strategije razvoja Slovenije, so dolgoročne projekcije, ki se ažurirajo vsakih
pet let. Če pride do večjih odstopanj od njihovega uresničevanja, se lahko
ažurirajo tudi prej.
(4) Pri izdelavi Strategije razvoja Slovenije se smiselno
uporabljajo usmeritve, cilji in naloge, ki izhajajo iz sprejetih mednarodnih
obveznosti in drugih dokumentov razvojnega načrtovanja.
7. člen
(črtan)
8. člen
(črtan)
9. člen
(drugi dokumenti razvojnega načrtovanja)
(1) Drugi dokumenti razvojnega načrtovanja so dokumenti, ki
jih pripravljajo ministrstva in vladne službe v skladu s predpisi in s
sprejetim programom dela na področjih posameznih politik, in so v skladu s
Strategijo razvoja Slovenije. 
(2) Dokumenti, ki jih pripravljajo ministrstva in vladne
službe na področju skladnega regionalnega razvoja, morajo spoštovati načelo
usklajenosti regionalnih razvojnih prioritet in ciljev z nacionalnimi
razvojnimi prioritetami in cilji ter načelo izogibanja podvajanju vsebin
dokumentov razvojnega načrtovanja.
(3) Dokumenti, ki jih pripravljajo ministrstva in vladne
službe ali sodelujejo pri njihovi pripravi v skladu s pravnim redom Evropske
unije ali v skladu s pravili mednarodnih organizacij, se pripravljajo po
postopkih, z vsebino in roki veljavnosti, kot jih določa pravni red Evropske
unije ali pravila mednarodnih organizacij. Pri tem se spoštujeta načelo
usklajenosti mednarodnih obveznosti z nacionalnimi razvojnimi prioritetami in
cilji in načelo izogibanja podvajanju vsebin dokumentov razvojnega načrtovanja.
10. člen
(vsebine dokumentov razvojnega načrtovanja)
(1) Obvezne vsebine dokumentov razvojnega načrtovanja so: 
-       
utemeljitev priprave predlaganega dokumenta z ustrezno analizo; 
-       
določitev medsebojnih razmerij med dokumenti (koherentnost in
konsistentnost); 
-       
dejavnosti, povezane s cilji, ter prikaz njihove usklajenosti s
strateškimi razvojnimi cilji in prednostnimi področji;
-       
pričakovani razvojni učinki; 
-       
kazalniki, primerni za spremljanje uresničevanja ter merjenje doseganja
ciljev in razvojnih učinkov;
-       
načrt financiranja s prikazom skupnih stroškov in virov financiranja
(nacionalnih in mednarodnih, javnih in zasebnih); 
-       
opredeljene potrebe po prostoru, če so te potrebne; 
-       
celovita presoja vplivov na okolje in prostor, če je ta potrebna; 
-       
institucionalni okvir in organizacija izvajanja, vrednotenja in spremljanja;
-       
prikaz aktivnosti za uveljavitev načela partnerstva s socialnimi in
regionalnimi partnerji, s civilno družbo in vključevanje strokovne javnosti v
postopkih priprave in izvajanja. 
(2) Ne glede na prejšnji odstavek lahko za izvedbene in druge
dokumente razvojnega načrtovanja ter druga vladna gradiva, ki pomembno vplivajo
na doseganje razvojnih ciljev, vlada, resorno ministrstvo ali vladna služba
določijo še druge obvezne sestavine. 
(3) Kot vir pri oblikovanju kazalnikov se uporabljajo
statistični podatki ter drugi registrski in anketni viri domačih in mednarodnih
institucij. Kot dopolnitev se lahko uporabljajo tudi drugi uradni viri,
izjemoma pa tudi rezultati drugih metodološko ustreznih raziskav.
11. člen
(nosilci priprave posameznih dokumentov razvojnega
načrtovanja)
(1) Strategijo razvoja Slovenije pripravijo služba Vlade
Republike Slovenije, pristojna za razvoj, Ministrstvo za finance in Urad
Republike Slovenije za makroekonomske analize in razvoj (v nadaljnjem besedilu:
UMAR).
(2) Državni program razvojnih politik pripravita in uskladita
služba Vlade Republike Slovenije, pristojna za razvoj, in Ministrstvo za
finance v sodelovanju z ministrstvi in vladnimi službami.
(3) Druge dokumente razvojnega načrtovanja pripravijo
ministrstva in vladne službe glede na delovno področje in jih uskladijo s
službo Vlade Republike Slovenije, pristojno za razvoj.
12. člen
(vključevanje civilne družbe in strokovne javnosti)
Nevladne organizacije, strokovna združenja, sveti in druga
delovna telesa, ki jih kot posvetovalno telo imenuje vlada ali ministri,
sodelujejo v postopku priprave in spremljanja dokumentov razvojne politike in
lahko vložijo pobudo za pripravo ali spremembo dokumenta razvojnega načrtovanja
na način in po postopku, ki ga določa Poslovnik Vlade Republike Slovenije
(Uradni list RS, št. 43/01 (23/02 - popr.), 54/03, 103/03, 114/04, 26/06, 21/7
in 32/10).
3. Medsebojno usklajevanje razvojnih politik vlade
13. člen
(medsebojna skladnost razvojnih politik vlade)
(1) Razvojne politike vlade, ki jih v skladu s 5. členom te
uredbe zajemajo in vsebinsko opredeljujejo dokumenti razvojnega načrtovanja in
druga vladna gradiva, ki pomembno vplivajo na razvoj, morajo biti medsebojno
usklajene ter morajo temeljiti na makroekonomskih ocenah in napovedih. Pri tem
morajo smiselno upoštevati rezultate opravljenih vrednotenj in evalvacij. 
(2) Politike vlade in državni proračun morajo biti medsebojno
usklajeni tako, kot določajo 17., 18. in 19. člen te uredbe.
14. člen
(skladnost razvojnih politik vlade z makroekonomskimi ocenami
in napovedmi)
(1) Podlaga za načrtovanje razvojnih politik so analize in
napovedi gospodarskih gibanj ter dolgoročne projekcije, ki jih pripravljajo
UMAR in druge neodvisne institucije. 
(2) Pri načrtovanju razvojnih politik se upoštevajo mnenja in
ocene, ki jih pripravi fiskalni svet.
15. člen
(črtan)
16. člen
(odgovornost za usklajenost razvojnih politik vlade)
(1) Za medsebojno usklajenost dokumentov razvojnega
načrtovanja je odgovoren minister, pristojen za razvoj. 
(2) Minister, pristojen za razvoj, je odgovoren tudi za
skladnost med nacionalnimi dokumenti razvojnega načrtovanja in razvojnimi
dokumenti Evropske unije in mednarodnih organizacij. 
(3) Predstojniki ministrstev in vladnih služb so odgovorni za
usklajenost drugih dokumentov razvojnega načrtovanja, ki jih spremljajo v
okviru svojih pristojnosti s strateškimi dokumenti razvojnega načrtovanja. 
(4) Minister, pristojen za lokalno samoupravo in regionalno
politiko, je odgovoren za usklajenost med regionalnimi dokumenti razvojnega
načrtovanja in dokumenti razvojnega načrtovanja države.
4. Medsebojna skladnost med razvojnim in proračunskim
načrtovanjem
17. člen
(skladnost politik vlade z javno finančnimi možnostmi)
Ukrepi in projekti, ki so predvideni v dokumentih razvojnega
načrtovanja, morajo biti v delu, v katerem se bodo financirali oziroma
sofinancirali z javnimi sredstvi, usklajeni z javnofinančnimi možnostmi in bodo
obravnavani pri pripravi proračuna.
18. člen
(postopek usklajevanja Državnega programa razvojnih politik)
(1) Postopek usklajevanja Državnega programa razvojnih
politik vodi minister, pristojen za razvoj.
(2) Prioritete se v Državnem programu razvojnih politik
izkazujejo z natančno določenimi ukrepi, cilji in viri ter določenim časovnim
obdobjem.
5. Izvajanje sprejetih politik
19. člen
(izvajanje razvojnih politik vlade)
(1) Za izvajanje sprejetih razvojnih politik vlade so
pristojna ministrstva in vladne službe v skladu s svojimi delovnimi področji.
Pri izvajanju ravnajo po načelih dobrega gospodarjenja in učinkovitega upravljanja
za dosego splošnih ciljev politike.
(2) Pri izvajanju posamezne razvojne politike sodelujejo
ministrstva ali vladne službe, katerih delovna področja so vsebinsko povezana.
(3) Služba Vlade Republike Slovenije, pristojna za razvoj,
spremlja izvajanje razvojnih politik vlade in usklajenost njihovega izvajanja.
Če ugotovi neskladnosti, obvesti vlado in ji predlaga ustrezne ukrepe.
6. Spremljanje izvajanja razvojnih politik vlade in poročanje
20. člen
(spremljanje uresničevanja Strategije razvoja Slovenije)
UMAR spremlja uresničevanje usmeritev, ciljev in prioritet
razvoja, določenih s Strategijo razvoja Slovenije, na podlagi posebnega sistema
kazalnikov razvoja, strukturnih kazalnikov Evropske unije ter drugih
kvalitativnih in kvantitativnih meril. Na podlagi ugotovitev letno pripravi
Poročilo o razvoju in z njim najkasneje do 15. aprila seznani vlado.
21. člen
(spremljanje uresničevanja Državnega programa razvojnih
politik)
(1) Predlagatelj finančnih načrtov mora poročati službi Vlade
Republike Slovenije, pristojni za razvoj, in Ministrstvu za finance o izvajanju
in uresničevanju Državnega programa razvojnih politik enkrat letno, in sicer do
28. februarja tekočega leta za preteklo leto. Predlagatelj finančnega načrta je
praviloma nosilec dokumenta razvojnega načrtovanja, razen če vlada določi
drugega nosilca.
(2) Ministrstvo za finance do 31. marca tekočega leta
pripravi poročilo o doseženih ciljih in rezultatih za preteklo leto in z njim
seznani vlado. V poročilu so izkazani podatki o doseganju vhodnih kazalnikov in
neposrednih učinkov za izvedbo določene dejavnosti na ravni podprogramov.
(3) Poroča se v skladu s cilji in kazalniki, določenimi v
dokumentu razvojnega načrtovanja.
(4) Služba Vlade Republike Slovenije, pristojna za razvoj,
poročila iz prvega odstavka tega člena vključi v predlog Državnega programa
razvojnih politik za naslednje obdobje.
22. člen
(metodologija za spremljanje uresničevanja dokumentov)
(1) Podlaga za spremljanje uresničevanja razvojnih politik,
ciljev in dokumentov je nabor programskih in kontekstnih kazalnikov razvojnih
politik, ki jih za politike in dokumente iz prejšnjega člena pripravi služba
Vlade Republike Slovenije, pristojna za razvoj, ob sodelovanju predlagateljev
finančnih načrtov ter upoštevanju predhodno opravljenih evalvacij in
vrednotenj. Izbira nabora kazalnikov upošteva načela preglednosti,
objektivnosti, mednarodne primerljivosti in podatkovne dostopnosti.
(2) Poročila iz prvega in drugega odstavka prejšnjega člena
so dostopna javnosti. Dostopnost poročil in podatkov se zagotavlja z objavo na
spletnih straneh službe Vlade Republike Slovenije, pristojne za razvoj, ali s
povezavami do ministrstev in vladnih služb.
23. člen
(črtan)
24. člen
(črtan)
7. Spreminjanje razvojnih politik vlade
25. člen
(spreminjanje razvojnih politik vlade)
(1) Dokumenti razvojnega načrtovanja se dopolnijo, spremenijo
ali nadomestijo z novimi, če pride do bistveno spremenjenih okoliščin ali če
obstoječi ukrepi ne dajejo predvidenih rezultatov ali če pride do bistvenih
sprememb v izhodiščih, na katerih temeljijo dokumenti.
(2) Spremembo dokumentov razvojnega načrtovanja predlaga
minister, pristojen za razvoj. Pobudo za začetek postopka lahko predlaga tudi
ministrstvo ali vladna služba, če se vsebina nanaša tudi na zadeve iz njegove
ali njene delovne pristojnosti.
III. POSTOPEK PRIPRAVE IN SPREMINJANJA DRŽAVNEGA PRORAČUNA
1. Postopek priprave predloga državnega proračuna
26. člen
(proračunski memorandum)
(1) Proračunski memorandum je akt vlade, v katerem se poleg
sestavin iz 14. člena ZJF ob upoštevanju ekonomskih razmer in drugih dokumentov
razvojnega načrtovanja določijo:
-       
predpostavke gospodarskega razvoja za tekoče leto in prihodnji dve leti
ter ciljni razvojni scenarij za nadaljnji dve leti, ki so določeni na podlagi
ocen in napovedi gospodarskih gibanj, ki jih pripravlja UMAR;
-       
osnovne usmeritve ekonomske in javnofinančne politike, ki izhaja iz
srednjeročne fiskalne strategije;
-       
ocena prejemkov in izdatkov državnega proračuna in proračunov
samoupravnih lokalnih skupnosti, ZPIZ, ZZZS (po ekonomski klasifikaciji) za
tekoče leto in naslednji dve leti;
-       
pregled prevzetih obveznosti za državni proračun, ki zahtevajo plačilo v
prihodnjih letih;
-       
razrez (oceno) proračunskih izdatkov za državni proračun po programski
klasifikaciji do ravni politik, programov in podprogramov za tekoče leto in
naslednja tri leta. 
(2) Na predlog ministra, pristojnega za finance, vlada na
prvi proračunski seji obravnava osnutek proračunskega memoranduma in sprejme
usmeritve za dopolnitev osnutka proračunskega memoranduma.
27. člen
(črtan)
28. člen
(prva proračunska seja vlade)
(1) Do 15. maja tekočega leta se skliče prva proračunska seja
vlade na predlog ministra, pristojnega za finance, na kateri predstavi osnutek
proračunskega memoranduma. 
(2) Vlada se najpozneje na prvi proračunski seji seznani tudi
s poročilom iz 20. člena te uredbe.
(3) Vlada na prvi proračunski seji uskladi in določi razrez
proračunskih odhodkov po programski in ekonomski klasifikaciji do ravni politik
za prihodnji dve leti ter indikativno za nadaljnji dve leti.
29. člen
(usklajevanje proračunskih izdatkov)
(1) Po končani prvi proračunski seji vlade se na podlagi
sklepa vlade prične dokončno usklajevanje proračunskih izdatkov. Glede na
določeno zgornjo mejo javnofinančnih odhodkov ter glede na razrez proračunskih
odhodkov na ravni politike in izražene predloge predlagateljev finančnih
načrtov Ministrstvo za finance predlaga usklajen razrez proračunskih izdatkov za
tekoče in naslednje leto po:
-       
programih, podprogramih in
-       
predlagateljih finančnih načrtov.
(2) Usklajevanja s posameznimi predlagatelji finančnih
načrtov izvajata minister, pristojen za finance, in minister, pristojen za
razvoj. Usklajevanja se končajo najpozneje pet dni pred drugo proračunsko sejo
vlade.
30. člen
(druga proračunska seja vlade)
Druga proračunska seja vlade se skliče do konca junija
tekočega leta. Vlada na njej na predlog Ministrstva za finance in službe Vlade
Republike Slovenije, pristojne za razvoj, določi za štiriletno obdobje: 
1.     
razrez proračunskih izdatkov za politike, programe in podprograme in 
2.     
razrez po predlagateljih finančnih načrtov.
31. člen
(navodilo za pripravo predloga proračuna)
(1) Skladno s sklepi prve in druge proračunske seje izda
minister, pristojen za finance, navodilo za pripravo predloga finančnih načrtov
uporabnikov proračuna. Navodilo vsebuje: 
1.     
sklepe prve in druge proračunske seje vlade; 
2.     
temeljna ekonomska izhodišča in predpostavke za pripravo predloga
državnega proračuna; 
3.     
s strani vlade določen razrez pravic porabe do ravni podprograma ter na
podlagi le-tega izhajajoč razrez pravic porabe po predlagateljih finančnih
načrtov; 
4.     
navodila in roke za pripravo: 
- 
predlogov finančnih načrtov, ki izhajajo iz matrik logičnega okvirja,
opredeljenih na letni ravni; 
- 
ukrepov/projektov Načrta razvojnih programov; 
- 
obrazložitev finančnih načrtov; 
- 
predloga programa prodaje državnega stvarnega premoženja; 
- 
predloga kadrovskega načrta; 
- 
predloga načrta nabav in gradenj; 
- 
druga tehnična in vsebinska navodila za pripravo predloga proračuna. 
(2) Ministrstvo za finance pošlje navodilo za pripravo
predloga proračuna predlagateljem finančnih načrtov v roku petih dni po
zaključku druge proračunske seje.
32. člen
(predložitev predlogov finančnih načrtov)
Predlog finančnega načrta predložijo predlagatelji finančnih
načrtov Ministrstvu za finance do 15. avgusta tekočega leta, če vlada ne določi
drugega roka.
33. člen
(predlogi finančnih načrtov drugih subjektov)
(1) Predlagatelji finančnih načrtov se morajo pri pripravi
svojih finančnih načrtov uskladiti z ZZZS, ZPIZ, javnimi skladi, javnimi zavodi
in agencijami, katerih ustanovitelj je država, in drugimi subjekti, ki se
financirajo iz državnega proračuna. 
(2) Subjekti iz prvega odstavka tega člena morajo upoštevaje
izhodišča proračunskega memoranduma pripraviti predloge finančnih načrtov za
proračunsko leto, za katero se pripravlja predlog proračuna. 
(3) ZZZS posreduje predlog svojega finančnega načrta
ministrstvu, pristojnemu za zdravje, ZPIZ pa ministrstvu, pristojnemu za delo,
družino in socialne zadeve, do 30. avgusta tekočega leta, ta pa jih do 10.
septembra tekočega leta pošljeta Ministrstvu za finance, ki ju skupaj s
predlogom proračuna predloži vladi. 
(4) Javni skladi in agencije, katerih ustanovitelj je država,
pošljejo predlog svojega finančnega načrta pristojnemu ministrstvu do 30.
avgusta tekočega leta, ta pa Ministrstvu za finance do 10. septembra tekočega
leta, ki jih skupaj s predlogom proračuna predloži vladi.
34. člen
(predložitev proračunskega memoranduma in predloga
proračuna)
(1) Do 20. septembra minister, pristojen za finance, predloži
vladi v sprejem: 
1.     
proračunski memorandum in 
2.     
predlog proračuna. 
(2) Vlada predloži proračunski memorandum in predlog
proračuna Džavnemu zboru do 1. oktobra tekočega leta. 
(3) (črtan)
35. člen
(uskladitev obrazložitev finančnih načrtov s sprejetim
proračunom)
(1) Po sprejemu proračuna v Državnem zboru in njegovi objavi
v Uradnem listu Republike Slovenije morajo predlagatelji finančnih načrtov v
skladu s četrtim odstavkom 22. člena ZJF pripraviti in dopolniti obrazložitve
svojih finančnih načrtov in jih uskladiti s sprejetim proračunom. Obrazložitve
morajo pripraviti in jih posredovati ministrstvu, pristojnemu za finance, v 40
dneh po uveljavitvi proračuna. 
(2) Ministrstvo za finance pripravi redakcijo obrazložitev
finančnih načrtov in jih objavi najkasneje v 60 dneh po uveljavitvi proračuna.
2. Postopek priprave predloga sprememb državnega proračuna
36. člen
(predlog sprememb proračuna)
(1) Vlada določi predlog sprememb proračuna v primeru, kadar
se bistveno spremenijo predpostavke gospodarskega razvoja, usmeritve ekonomske
in javno finančne politike, in v primeru, da ocena izvršitve tekočega proračuna
pomembno odstopa od sprejetega proračuna. 
(2) Ministrstvo za finance pripravi na podlagi spremenjenih
predpostavk novo oceno prejemkov in izdatkov državnega proračuna za tekoče in
naslednje leto. Z upoštevanjem fiskalnega pravila za tekoče in naslednje leto
ter določenih prioritet pripravi Ministrstvo za finance nov predlog strukture
proračunskih izdatkov. 
(3) Nove ocene prejemkov in izdatkov morajo biti upoštevane v
osnutku proračunskega memoranduma.
37. člen
(postopek priprave predloga sprememb proračuna)
(1) V postopku priprave predloga sprememb proračuna se
smiselno uporabijo določbe te uredbe, ki urejajo pripravo predloga proračuna. 
(2) Postopek priprave predloga sprememb proračuna poteka
časovno hkrati s pripravo predloga proračuna.
2.1. Postopek priprave osnutka proračunskega načrta sektorja
država
37.a člen
(osnutek proračunskega načrta sektorja država)
(1) Osnutek proračunskega načrta sektorja država je akt, ki
ga Evropski komisiji (v nadaljnjem besedilu: EK) pošlje Ministrstvo za finance
za naslednje leto in leto, ki mu sledi, do 15. oktobra tekočega leta in ki ob
upoštevanju jesenske makroekonomske napovedi vsebuje:
-       
ključne predpostavke o gospodarskih razmerah v mednarodnem okolju:
-       
ključne makroekonomske kazalnike (bruto domači proizvod, gospodarska
rast, zaposlenost, inflacija in cenovna gibanja);
-       
primerjave jesenskih napovedi makroekonomskih napovedi UMAR in zadnje
napovedi EK;
-       
ključne predpostavke o gibanju na trgu dela (zaposlenost, stopnja
brezposelnosti, produktivnost dela, sredstva za zaposlene);
-       
napovedi prihodkov in izdatkov sektorja država po ključnih komponentah;
-       
razliko med pomladansko in jesensko oceno prihodkov in izdatkov sektorja
država z obrazložitvami;
-       
ciljni saldo sektorja država in oceno strukturnega salda sektorja
država;
-       
analizo občutljivosti na BDP in obrestne mere;
-       
napoved ob predpostavki nespremenjene politike;
-       
pravilo dolga in obseg dolga sektorja država;
-       
obseg poroštev sektorja država;
-       
merilo rasti izdatkov sektorja država, ki določa najvišjo dovoljeno
realno ali nominalno raven izdatkov;
-       
primerjavo proračunskih napovedi sektorja država z napovedmi iz Programa
stabilnosti in osnutka proračunskega načrtovanja sektorja država;
-       
primerjavo proračunskih napovedi sektorja država z zadnjo razpoložljivo
proračunsko napovedjo EK.
(2) Za pripravo osnutka proračunskega načrta je odgovoren
minister, pristojen za finance.
37.b člen
(priprava naknadne ocene napovedi)
Naknadno oceno makroekonomskih napovedi ter napovedi
prihodkov in izdatkov sektorja država vsaki dve leti za pretekla štiri leta
pripravi Fiskalni svet. Če Fiskalni svet pri makroekonomskih napovedih ter
napovedih prihodkov in izdatkov sektorja država ugotovi znatna odstopanja, ki
vplivajo na makroekonomske ali proračunske napovedi v štirih zaporednih letih,
mora vlada na tej podlagi pripraviti popravljalne ukrepe.
3. Postopek priprave predloga rebalansa državnega proračuna
38. člen
(postopek priprave predloga rebalansa državnega proračuna)
(1) Postopek priprave predloga rebalansa državnega proračuna
se začne s pripravo izhodišč za pripravo predloga rebalansa proračuna, ki jih
sprejme vlada. 
(2) Predlog rebalansa pripravi Ministrstvo za finance, v
sodelovanju s službo Vlade Republike Slovenije, pristojno za razvoj, in
delovnimi skupinami. 
(3) Predlog rebalansa proračuna se ne pripravi, če izvajanje
ukrepov iz 40. člena ZJF uravnoteži proračun. V tem primeru Ministrstvo za
finance vladi poroča o učinkih ukrepov in o uravnoteženju proračuna.
4. Vsebine predlogov finančnih načrtov neposrednih uporabnikov
državnega in proračuna samoupravne lokalne skupnosti in načrta razvojnih
programov
39. člen
(vsebina predloga finančnega načrta)
(1) Predlagatelji finančnih načrtov pripravijo obrazložitve
in podrobne predloge finančnih načrtov. 
(2) Obrazložitev predloga finančnega načrta, ki izhaja iz
področja dela posameznega ministrstva, vladne službe ali organa v sestavi,
sprejetih ali potrjenih predpisov ter pogodb, sprejetih na vladi, mora
vsebovati naslednje obvezne sestavine: 
1.     
povzetek ciljev iz dokumentov razvojnega načrtovanja in programov ter
podprogramov znotraj posamezne politike; 
2.     
prikaz ciljev ukrepov in projektov v okviru načrta razvojnih programov; 
3.     
zakonske in druge podlage, na katerih temeljijo predvidene strategije,
politike, programi, podprogrami; 
4.     
fizične, finančne in opisne kazalnike, s katerimi se merijo zastavljeni
cilji; 
5.     
izhodišča in kazalnike, na katerih temeljijo izračuni in ocene potrebnih
sredstev; 
6.     
druga pojasnila, ki omogočajo razumevanje predlaganih ciljev. 
(3) Ne glede na prejšnji odstavek lahko za obrazložitev
finančnega načrta, ki predstavlja tudi program dela in letni izvedbeni načrt
predlagatelja finančnega načrta, minister, pristojen za finance, določi dodatne
sestavine. 
(4) Pri pripravi predlogov finančnih načrtov predlagatelji
finančnih načrtov upoštevajo: 
1.     
osnutek proračunskega memoranduma in temeljna ekonomska izhodišča ter
predpostavke; 
2.     
razrez pravic porabe, ki ga je določila vlada; 
3.     
navodilo za pripravo predloga proračuna.
40. člen
(vsebina Načrta razvojnih programov)
(1) Načrt razvojnih programov je sestavni del državnega
proračuna, kjer se odhodki načrtujejo po: 
1.     
strukturi programske klasifikacije; 
2.     
posameznih ukrepih in projektih in 
3.     
virih financiranja po posameznih letih za celovito izvedbo projektov in
ukrepov. 
(2) Načrt razvojnih programov se izdela za obdobje celotnega
trajanja v načrt vključenih ukrepov in projektov. V proračunu se prikaže po
ukrepih, velikih projektih in skupinah projektov ter virih sredstev za njihovo
izvedbo za proračunsko leto, na katerega se nanaša, in za naslednja tri leta za
vse odhodke.
41. člen
(načrtovanje obremenitev proračuna in finančnih načrtov v
naslednjih letih)
(1) V načrt razvojnih programov se uvrsti ukrepe, projekte,
ki so predvideni za izvajanje v letih, za katere se sprejema proračun. Po
uveljavitvi proračuna se nove ukrepe in projekte lahko naknadno uvrsti v načrt
razvojnih programov v skladu z veljavnim zakonom, ki ureja izvrševanje
proračuna Republike Slovenije, kjer se natančneje opredeli pogoje in merila. 
(2) Načrt razvojnih programov se v letih, za katera ni
sprejet razrez iz 30. člena te uredbe, ne sme realno povečevati, razen v
primeru, ko je to predvideno s sklepom vlade, praviloma sprejetim na drugi
proračunski seji.
42. člen
(pogoji za uvrstitev ukrepov in projektov v Načrt razvojnih
programov)
(1) Projekt oziroma ukrep se uvrsti v Načrt razvojnih
programov, če izpolnjuje naslednje pogoje: 
1.     
usklajenost s cilji razvojnega načrtovanja in drugimi razvojnimi
dokumenti in usmeritvami Evropske unije, vključno s cilji proračunskega
memoranduma; 
2.     
v skladu z določili uredbe, ki ureja enotno metodologijo za pripravo in
obravnavo investicijske dokumentacije na področju javnih financ, za projekt,
velik projekt, skupino projektov v vrednosti več kot 100.000 eurov mora biti
izdelana dokumentacija, in sicer najmanj dokument identifikacije projekta; 
3.     
projekt, ukrep mora biti izvedljiv v predvidenem obdobju (realno
načrtovanje časa za pridobitev soglasij in dovoljenj, izvedbo javnega razpisa
itd.); 
4.     
za projekt, ukrep, ki vsebuje elemente državne pomoči, mora biti izveden
postopek v skladu z zakonom, ki ureja spremljanje državnih pomoči. 
(2) O uvrstitvi projektov, ukrepov v Načrt razvojnih
programov se poleg pogojev iz prvega odstavka tega člena upoštevajo praviloma
tudi: 
1.     
merila učinkovitosti in gospodarnosti investicij, ki so določena v
uredbi, ki določa enotno metodologijo za pripravo in obravnavo investicijske
dokumentacije na področju javnih financ (Uradni list RS, št. 60/06 in 54/10); 
2.     
merila, ki odražajo cilje Državnega programa razvojnih politik, ter 
3.     
merila in pogoji, ki se jih vnaprej določi za razvrščanje projektov v
okviru posameznega področja (področne metodologije).

Uredba o dokumentih razvojnega načrtovanja in
postopkih za pripravo predloga državnega proračuna (Uradni list RS, št. 54/10) vsebuje naslednje prehodne in
končne določbe:
»IV. PREHODNE IN KONČNE DOLOČBE
43. člen
(1) Služba Vlade Republike Slovenije, pristojna za razvoj,
pripravi sistem kazalnikov za spremljanje uresničevanja dokumentov iz 23. člena
te uredbe v letu dni po njeni uveljavitvi. 
(2) Prvo celovito poročilo o učinkovitosti politik pripravi
služba Vlade Republike Slovenije, pristojna za razvoj, aprila 2012, potem, ko
ministrstvo, pristojno za finance, pripravi poročilo o doseženih ciljih in
rezultatih.
44. člen
Enotne evidence, določene v 24. členu te uredbe, se
vzpostavijo v 18 mesecih po uveljavitvi te uredbe.
45. člen
(1) Z dnem uveljavitve te uredbe preneha veljati Uredba o
dokumentih razvojnega načrtovanja in postopkih za pripravo predloga državnega
proračuna in proračunov samoupravnih lokalnih skupnosti (Uradni list RS, št.
44/07). 
(2) Ne glede na določbe prejšnjega odstavka se Uredba o
dokumentih razvojnega načrtovanja in postopkih za pripravo predloga državnega
proračuna in proračunov samoupravnih lokalnih skupnosti uporablja za pripravo
proračunov samoupravnih lokalnih skupnosti.
46. člen
S sprejetjem Programa državnih prioritet in investicij
prenehata veljati Državni razvojni program Republike Slovenije za obdobje
2007-2013 št. 30300-1/2008/9 z dne 20. marca 2008 in Resolucija o nacionalnih
razvojnih projektih za obdobje 2007-2023 št. 30000-4/2006/15 z dne 12. oktobra
2006 in št. 30000-6/2007/8 z dne 10. januarja 2008.
47. člen
Ta uredba začne veljati naslednji dan po objavi v Uradnem
listu Republike Slovenije.«.

Uredba o spremembah in dopolnitvah Uredbe o
dokumentih razvojnega načrtovanja in postopkih za pripravo predloga državnega
proračuna (Uradni list RS, št. 35/18) vsebuje naslednjo prehodno in
končno določbo:
»PREHODNA IN KONČNA DOLOČBA
24. člen
(prva priprava naknadne ocene)
Fiskalni svet naknadno oceno jesenske makroekonomske napovedi
in napovedi iz osnutka proračunskega načrta sektorja država iz 37.b člena te
uredbe prvič pripravi v letu 2020.
25. člen
(začetek veljavnosti)
Ta uredba začne veljati naslednji dan po objavi v Uradnem
listu Republike Slovenije.«.