I. SPLOŠNE DOLOČBE
1. člen
S tem pravilnikom je določena maksimalna višina
primanjkljaja, ki je neločljivo povezan s procesom izdelave in predelave blaga
(v nadaljevanju: tehnološki dodatek), ter odpisa zaradi poškodbe in okvare
nosilcev besede, ki se šteje za normalnega, ter zato predstavlja redni strošek
poslovanja gospodarskega subjekta.
Primanjkljaj blaga se šteje za jemanje blaga za neposlovne
namene, razen primanjkljaja, ki je neločljivo povezan s procesom izdelave in
predelave ter uničenja iz naslova poškodb in okvar, ki nastanejo zaradi
manipulacije z blagom v času transporta in skladiščenja pri gospodarskih
subjektih dejavnosti Tiskarstvo (CTD -DE/22.2)
2. člen
Določbe tega pravilnika veljajo za vse tiste gospodarske subjekte,
ki opravljajo grafično dejavnost na pridobiten način in je to dejavnost mogoče
opredeliti z naslednjimi šiframi dejavnosti:
18.110   tiskanje časopisov
18.120   drugo tiskanje
18.140   knjigoveštvo in sorodne dejavnosti
18.130   priprava za tisk in objavo
18.200   razmnoževanje posnetih nosilcev
zapisa
3. člen
Pimanjkljaj kot tehnološki dodatek, ki je neločljivo povezan
s procesom izdelave in predelave je izguba, ki nastane kot posledica izvajanja
faz priprave in procesa posameznih tehnoloških postopkov pri nastajanju
grafičnega izdelka oziroma storitve.
Poškodba ali okvara je izguba ali uničenje blaga, ki nastane
pri manipulaciji s polizdelki in materialom (papir, karton, film, plošče...)
med transportom in skladiščenjem.
4. člen
Tehnološki dodatek poškodba in okvara blaga, ki je neločljivo
povezan s procesom izdelave, predelave skladiščenja in transporta se ugotavlja:
-       
na osnovi izdelane tehnološke obdelave naročila in tehnične
dokumentacije,
-       
neposredno po nastanku izgube ali uničenja blaga pri prevozu in
skladiščenju blaga,
-       
z izrednim popisom blaga v skladišču,
-       
z rednim letnim popisom blaga v skladišču.
O ugotovljeni izgubi oziroma uničenju blaga se obvezno
sestavi zapisnik.
5. člen
Odpis blaga zaradi primanjkljaja (tehnološki dodatek,
poškodba in okvara) do maksimalne višine, ki jo določa ta pravilnik, se šteje
za odpis, ki je oproščen plačila davka na dodano vrednost.
Od odpisa, ki presega odpis, izračunan na podlagi maksimalnih
stopenj iz tega pravilnika, se obračunava in plačuje davek na dodano vrednost.
Gospodarske družbe evidentirajo ugotovljene izgube in
uničenje blaga (izmet poškodba in okvara), v svojih poslovnih knjigah (odpis
blaga).
II. STOPNJE NORMALNEGA ODPISA BLAGA
6. člen
Ob normalnih pogojih poslovanja ter ob skrbnem in strokovnem
ravnanju z blagom, se kot normalen odpis blaga (primanjkljaj, poškodba in
okvara) šteje odpis blaga, izračunan od nabavne vrednosti v določeni obračunski
dobi prodanega blaga po naslednjih stopnjah oziroma na naslednji način:
Priloga; tabela stopnje primanjkljaja zaradi tehnoloških
dodatkov, poškodb in okvar na materialu, polizdelkh in izdelkih.
Stopnje odpisa reprodukcijskega materiala in gotovih izdelkov
za dejavnost DE/22. 2 – tiskarstvo in z njim povezane storitve.
Stopnje primanjkljaja zaradi tehnoloških dodatkov na
materialih, polizdelkih in izdelkih


Pravilnik o stopnjah primanjkljaja, ki je
neločljivo povezan s procesom izdelave in predelave ter normalnega odpisa blaga
kot posledico poškodb in okvar na nosilcih besed (Uradni list RS, št. 53/99) vsebuje naslednjo končno določbo:
»7. člen
Ta pravilnik začne veljati naslednji dan po objavi v Uradnem
listu Republike Slovenije.«.

Pravilnik o
spremembah in dopolnitvah Pravilnika o stopnjah primanjkljaja, ki je neločljivo
povezan s procesom izdelave in predelave ter normalnega odpisa blaga kot
posledico poškodb in okvar na nosilcih besed (Uradni list RS, št. 19/09) vsebuje naslednji končni določbi:
»3. člen
Vse ostale določbe Pravilnika ostanejo nespremenjene.
4. člen
Ta pravilnik začne veljati naslednji dan po objavi v Uradnem
listu Republike Slovenije, uporablja pa se od 1. 1. 2009.«.