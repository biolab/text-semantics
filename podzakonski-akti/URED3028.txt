1. člen
S to uredbo se določi ureditveno območje mejnega prehoda za obmejni
promet Brezovica (v nadaljnjem besedilu: mejni prehod), na podlagi Elaborata za
ugotavljanje javne koristi za mejni prehod Brezovica, ki ga je izdelal
Projektivni atelje – PROSTOR, d.o.o., pod št. 744/03-M-JK, avgust 2003, in je
na vpogled na Servisu skupnih služb Vlade Republike Slovenije, Gregorčičeva
27a, Ljubljana.
2. člen
Ureditveno območje mejnega prehoda obsega namestitev upravne
zgradbe z nadstrešnico nad voziščem, ureditev parkirišč za zaposlene in stranke
ter izgradnja spremljajoče komunalne infrastrukture. Ureditveno območje mejnega
prehoda meri 904 m2 in obsega naslednja zemljišča: parc. št. 5820, 5821, 5816,
5817, 6250, vse k.o. Bušinja vas.
Ureditveno območje obsega tudi traso za izgradnjo
infrastrukturnih objektov in naprav, potrebnih za nemoteno delovanje mejnega
prehoda, to so električni kablovod in telefonski kabel.
Oba kabla, električni nizkonapetostni kabel in
telekomunikacijski kabel, se položita v isti jarek. Trasa obeh energetskih
kablov je predvidena v dolžini približno 1100 m po naslednjih zemljiščih v k.o.
Bušinja vas: parc. št. 5908, 5910, 5900, 5890, 5892, 5893, 5894, 5895, 6247,
5855, 5847, 5846, 5861, 5819, 5816, 5821, 6248, 6250.
Vodovodna napeljava mejnega prehoda se izvede z rezervoarjem
za vodo in greznico v območju iz prvega odstavka tega člena.
Meja ureditvenega območja je prikazana v elaboratu iz 1.
člena te uredbe in je razvidna iz pregledne situacije v M 1:500, ki je sestavni
del te uredbe.
3. člen
Urbanistična podlaga za določitev ureditvenega območja
mejnega prehoda je prostorski izvedbeni akt lokalne skupnosti.
Ureditveno območje mejnega prehoda urejajo dolgoročni plan
Občine Metlika za obdobje od leta 1986 do leta 2000 (Skupščinski Dolenjski list,
št. 5/87), srednjeročni družbeni plan Občine Metlika za obdobje od leta 1986 do
leta 1990 (Skupščinski Dolenjski list, št. 5/87), spremembe in dopolnitve
dolgoročnega plana Občine Metlika za obdobje od leta 1986 do leta 2000 in
družbenega plana Občine Metlika za obdobje od leta 1986 do leta 1990 (Uradni
list RS, št. 63/93 in 50/98) in odlok o prostorskih ureditvenih pogojih za
območja planskih celot M – 1, M – 2, M – 3 in M – 4 v Občini Metlika (Uradni
list RS, št. 63/98).
4. člen
Območje mejnega prehoda obsega zemljišča, ki so namenjena za
gradnjo naslednjih objektov in izvedbo naslednjih ureditev:
-       
gradnjo montažnega objekta, v katerem se bo opravljala policijska in
carinska kontrola,
-       
gradnjo nadstrešnice nad voziščem,
-       
ureditev vozišča na območju mejnega prehoda,
-       
ureditev parkirišč in druge infrastrukture in
-       
zunanjo ureditev.
5. člen
Šteje se, da je za namene gradnje mejnega prehoda na
ureditvenem območju iz 2. člena te uredbe izkazana javna korist.

Priloga:
Območje mejnega prehoda

Uredba o določitvi ureditvenega območja
mejnega prehoda za obmejni promet Brezovica (Uradni list RS, št. 90/03) vsebuje naslednjo prehodno in
končno določbo:
»6. člen
Z dnem uveljavitve te uredbe lahko pooblaščeni investitor
začne s pripravljalnimi deli na območju mejnega prehoda.
7. člen
Ta uredba začne veljati naslednji dan po objavi v Uradnem
listu Republike Slovenije.«.

Uredba o spremembah in dopolnitvah Uredbe o
določitvi ureditvenega območja mejnega prehoda za obmejni promet Brezovica
(Uradni list RS, št. 38/04) vsebuje naslednjo končno določbo:
»2. člen
Ta uredba začne veljati naslednji dan po objavi v Uradnem
listu Republike Slovenije.«.