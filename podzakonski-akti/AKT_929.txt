I. SPLOŠNE DOLOČBE
1. člen
(vsebina in namen)
(1) Ta akt določa metodologijo za določitev
regulativnega okvira, v katerem operater distribucijskega sistema zemeljskega plina
(v nadaljnjem besedilu: operater distribucijskega sistema) po predhodnem soglasju
Agencije za energijo (v nadaljnjem besedilu: agencija) določi upravičene
stroške in vire za pokrivanje upravičenih stroškov.
(2) S tem aktom se določajo:
-       
trajanje posameznega regulativnega obdobja;
-       
vrste in kriteriji za določitev ter način izračuna elementov regulativnega
okvira;
-       
vrste upravičenih stroškov, vključno z reguliranim donosom, kriteriji za
ugotavljanje upravičenih stroškov in način njihovega določanja;
-       
način vključitve stimulacije za pridobitev evropskih sredstev;
-       
vsebina zahteve operaterja distribucijskega sistema za izdajo soglasja k
regulativnemu okviru, tarifnim postavkam omrežnine in tarifnim postavkam za
ostale storitve (v nadaljnjem besedilu: zahteva za izdajo soglasja agencije);
-       
vrsta, format in način posredovanja podatkov, potrebnih za določitev
regulativnega okvira;
-       
podrobnejša pravila in način ugotavljanja odstopanj od regulativnega
okvira;
-       
parametri posameznih dimenzij kakovosti, njihove referenčne vrednosti
ter načini in standardi njihovega izračunavanja;
-       
minimalni standardi kakovosti različnih storitev operaterja distribucijskega
sistema;
-       
višina, načini in roki za plačilo nadomestila zaradi kršitev minimalnih
standardov kakovosti.
(3) Namen tega akta je zagotoviti:
-       
učinkovitost operaterja distribucijskega sistema z namenom zagotavljanja
učinkovite ravni delovanja, investiranja in uporabe distribucijskega sistema
zemeljskega plina (v nadaljnjem besedilu: distribucijski sistem);
-       
zanesljivo, varno in učinkovito izvajanje distribucije zemeljskega plina
in drugih nalog operaterja distribucijskega sistema v skladu z Energetskim
zakonom (Uradni list RS, št. 17/14, v nadaljnjem besedilu: EZ-1);
-       
trajnostno gospodarno poslovanje operaterja distribucijskega sistema;
-       
stabilne in predvidljive razmere za delovanje operaterja
distribucijskega sistema in stabilno okolje za vlagatelje oziroma lastnike;
-       
ekonomsko reguliranje, zasnovano na spodbudah;
-       
izboljševanje oziroma ohranjanje kakovosti storitev z zemeljskim plinom.
2. člen
(pomen izrazov)
Izrazi, uporabljeni v tem aktu,
imajo enak pomen, kot izrazi, opredeljeni v 4. in 159. členu EZ-1, poleg tega
pa imajo posamezni izrazi še naslednji pomen:

-       
  SAIDI:

je parameter povprečnega trajanja oskrbe z zemeljskim
  plinom;


-       
  SAIFI:

je
  parameter povprečne frekvence prekinitev oskrbe z zemeljskim plinom;


-       
  sredstva:

so neopredmetena sredstva v uporabi, ki ne vključujejo
  dobrega imena, in opredmetena osnovna sredstva v uporabi, ki so neposreden pogoj
  za opravljanje dejavnosti operaterja distribucijskega sistema.

II. REGULATIVNO OBDOBJE
3. člen
(regulativno obdobje)
(1) Regulativno obdobje je obdobje treh koledarskih let.
Regulativna obdobja potekajo časovno zaporedno in zvezno.
(2) V primeru začetka oziroma prenehanja oziroma prenosa
izvajanja dejavnosti operaterja distribucijskega sistema med trajanjem
regulativnega obdobja se realizirano trajanje regulativnega obdobja za
operaterja distribucijskega sistema prične oziroma konča znotraj regulativnega
obdobja.
III. METODA REGULACIJE
4. člen
(metoda regulacije)
(1) Metoda regulacije temelji na metodi reguliranega
letnega prihodka in reguliranih omrežnin operaterja distribucijskega sistema,
ki določa vzročno-posledično povezavo upravičenih stroškov in reguliranih
letnih prihodkov operaterja distribucijskega sistema in na tej podlagi
obveznost operaterja distribucijskega sistema, da presežek omrežnin prenese in
uporabi za pokrivanje upravičenih stroškov v naslednjem regulativnem obdobju
oziroma pravico operaterja distribucijskega sistema, da pri določitvi
regulativnega okvira v naslednjih letih upošteva pokritje primanjkljaja
omrežnin.
(2) Reguliran letni prihodek operaterja distribucijskega
sistema je prihodek posameznega leta regulativnega obdobja iz zaračunanih
omrežnin za uporabo distribucijskega sistema in drugih prihodkov in je namenjen
pokrivanju upravičenih stroškov operaterja distribucijskega sistema.
(3) Omrežnina je znesek, ki ga je za uporabo
distribucijskega sistema dolžan plačati uporabnik sistema in se izračuna na
podlagi tarifnih postavk omrežnine in obsega uporabe tega sistema v skladu z
aktom, ki ureja metodologijo za obračunavanje omrežnine za distribucijski
sistem (v nadaljnjem besedilu: metodologija za obračunavanje omrežnine).
(4) Regulirane omrežnine so seštevek omrežnin za
posamezno leto regulativnega obdobja.
5. člen
(regulativni okvir)
(1) Z metodo reguliranega letnega prihodka in
reguliranih omrežnin operater distribucijskega sistema določi regulativni okvir
tako, da z načrtovanim reguliranim letnim prihodkom za regulativno obdobje,
presežkom omrežnin iz preteklih let in načrtovanim primanjkljajem omrežnin
največ v višini stroška amortizacije zagotovi kritje največ do zneska
upravičenih stroškov za regulativno obdobje in pripadajočega primanjkljaja
omrežnin iz preteklih let.
(2) Metoda reguliranega letnega prihodka in reguliranih
omrežnin operaterja distribucijskega sistema temelji na spodbudah, ki so
odvisne od doseganja nižjih realiziranih stroškov od dejanskih upravičenih
stroškov.
6. člen
(načrtovane regulirane omrežnine)
Operater distribucijskega sistema v regulativnem okviru
določi načrtovane regulirane omrežnine za posamezno leto regulativnega obdobja
(OMRt) na naslednji način:
kjer oznake pomenijo:
OMRt       načrtovane regulirane omrežnine za
posamezno leto regulativnega obdobja, v eurih;
USt              načrtovani upravičeni stroški za
posamezno leto regulativnega obdobja, določeni v skladu z določbami od 9. člena
do 32. člena tega akta, v eurih;
DPt              načrtovani drugi prihodki za
posamezno leto regulativnega obdobja, določeni v skladu z določbami od 32.
člena do 38. člena tega akta, ki so predhodno zmanjšani za izločene prihodke iz
36. člena tega akta, v eurih;
ΔROT-1      tisti del odstopanj od regulativnega
okvira za pretekla leta (ΔRO), ki ga operater distribucijskega sistema
še ni upošteval pri določitvi regulativnega okvira za pretekla leta in ki se
odraža v presežku ali primanjkljaju omrežnin ter se določi v skladu z določbami
od 54. člena do 55. člena tega akta in se upošteva pri določitvi
regulativnega okvira za regulativno obdobje v višini, določeni v skladu s 55.
členom tega akta, v eurih;
tROT           trajanje regulativnega obdobja, ki se
določi v skladu s 3. členom tega akta, izraženo s številom koledarskih let;
nΔROT1     načrtovani primanjkljaj
omrežnin za posamezno leto regulativnega obdobja, ki za vsa leta regulativnega obdobja
skupaj ne sme preseči višine načrtovanega stroška amortizacije iz regulativnega
okvira za to regulativno obdobje in se določi v skladu s 55. členom tega akta,
v eurih;
t                leto regulativnega
obdobja.
IV. ELEMENTI REGULATIVNEGA OKVIRA
7. člen
(elementi regulativnega okvira)
(1) Regulativni okvir je vrednostna opredelitev
načrtovanih upravičenih stroškov operaterja distribucijskega sistema in virov
za pokrivanje načrtovanih upravičenih stroškov po posameznih letih regulativnega
obdobja.
(2) Načrtovani upravičeni stroški v skladu s tem aktom
predstavljajo načrtovane stroške delovanja in vzdrževanja, načrtovane stroške
amortizacije in načrtovan reguliran donos na sredstva.
(3) Viri za pokrivanje načrtovanih upravičenih stroškov
v skladu s tem aktom predstavljajo načrtovane regulirane omrežnine, načrtovane
druge prihodke iz izvajanja dejavnosti operaterja distribucijskega sistema,
presežke ali primanjkljaje omrežnin iz preteklih let in načrtovani primanjkljaj
omrežnin največ v višini stroška amortizacije v skladu z 255. členom EZ-1.
(4) Z namenom preprečitve skokovitega spreminjanja
tarifnih postavk omrežnine med posameznimi leti regulativnega obdobja
regulativni okvir določa tudi izravnavo tarifnih postavk omrežnine po posameznih
letih regulativnega obdobja. Izravnava tarifnih postavk omrežnine med
posameznimi leti regulativnega obdobja se izvede tako, da sta:
-       
znesek načrtovanih reguliranih omrežnin ob upoštevanju načrtovane
uporabe distribucijskega sistema in načrtovanih tarifnih postavk omrežnine,
določenih v skladu z metodologijo za obračunavanje omrežnine, in 
-       
znesek tistega dela načrtovanih upravičenih stroškov, ki se krijejo iz
reguliranih omrežnin,
za regulativno obdobje pred in po izravnavi
enaka.
8. člen
(geografsko območje)
(1) Operater distribucijskega sistema mora določiti
regulativni okvir za regulativno obdobje za geografsko območje na način, kot je
določen v tem aktu.
(2) Geografsko območje za operaterja distribucijskega
sistema je območje vseh lokalnih skupnosti, na katerih ima pridobljeno pravico
izvajati izbirno lokalno gospodarsko javno službo.
(3) Ne glede na prejšnji odstavek se za ločeno
geografsko območje šteje območje tiste lokalne skupnosti, katere distribucijski
sistem ni povezan s prenosnim sistemom zemeljskega plina (v nadaljnjem
besedilu: prenosni sistem) ali distribucijskim sistemom na območju Republike
Slovenije.
V. VRSTE IN KRITERIJI ZA DOLOČITEV TER NAČIN IZRAČUNA
ELEMENTOV REGULATIVNEGA OKVIRA
1. Upravičeni stroški
9. člen
(upravičeni stroški)
(1) Upravičeni stroški regulativnega obdobja (USRO)
se določijo kot vsota upravičenih stroškov za posamezna leta regulativnega
obdobja (USt).
(2) Upravičene stroške za posamezna leta regulativnega
obdobja in za regulativno obdobje določi operater distribucijskega sistema v
regulativnem okviru, ki ga posreduje agenciji v soglasje v skladu s tem aktom.
10. člen
(določitev upravičenih stroškov)
(1) Operater distribucijskega sistema določi upravičene
stroške za posamezno leto regulativnega obdobja (USt) na naslednji
način:
kjer oznake pomenijo:
USt        upravičeni
stroški za posamezno leto regulativnega obdobja, v eurih;
SDVt    letni stroški
delovanja in vzdrževanja, v eurih;
AMt       letni strošek
amortizacije, v eurih;
RDSt    letni reguliran
donos na sredstva, v eurih;
t           leto regulativnega
obdobja.
(2) Operater distribucijskega sistema mora pri določitvi
upravičenih stroškov v zahtevi za izdajo soglasja agencije upoštevati zlasti:
-       
tiste postavke, ki so neposreden pogoj za opravljanje dejavnosti
operaterja distribucijskega sistema, posledica opravljanja dejavnosti
operaterja distribucijskega sistema in nimajo značaja privatnosti ter so v
skladu z običajno poslovno prakso, tehničnimi standardi in zahtevami iz aktov,
ki urejajo področje sistemskih obratovalnih navodil;
-       
namensko rabo postavk;
-       
gospodarno in učinkovito rabo postavk.
11. člen
(sredstva v najemu)
(1) Če operater distribucijskega sistema ni lastnik
distribucijskega sistema ali njegovega dela in ga uporablja za opravljanje dejavnosti
operaterja distribucijskega sistema, mora z lastnikom distribucijskega sistema
pogodbeno urediti vsa vprašanja v zvezi z uporabo tega sistema, vključno z
določitvijo stroškov uporabe distribucijskega sistema, ki za potrebe tega akta
predstavljajo strošek najemnine in druge stroške uporabe distribucijskega
sistema.
(2) Operater distribucijskega sistema v skladu s tem
aktom pri določitvi upravičenih stroškov, v delu, ki se nanaša na določitev
stroškov delovanja in vzdrževanja (SDVt), ne upošteva stroškov
najemnin. Pri določitvi upravičenih stroškov operater distribucijskega sistema
za sredstva v najemu v skladu s tem aktom določi strošek amortizacije za
sredstva v najemu in reguliran donos na sredstva v najemu.
1.1 Stroški delovanja in vzdrževanja
12. člen
(stroški delovanja in vzdrževanja)
(1) Stroški delovanja in vzdrževanja (SDV) so
stroški in odhodki, ki nastanejo v zvezi z delovanjem in vzdrževanjem
distribucijskega sistema v skladu s predpisi, tehničnimi standardi in zahtevami
aktov, ki urejajo področje sistemskih obratovalnih navodil.
(2) Med stroške delovanja in vzdrževanja (SDV) se
ne priznavajo stroški in odhodki:
-       
ki se nanašajo na stroške zemeljskega plina za izgube v distribucijskem
sistemu v tistem obsegu, ki presega dva odstotka prevzetih količin zemeljskega
plina v distribucijski sistem;
-       
uporabe prenosnega sistema, ki se nanašajo na vstopne točke v prenosni
sistem v Republiko Slovenijo;
-       
ki se nanašajo na plače in druge vrste plačil delavcem ter članom
organov vodenja in nadzora na podlagi uspešnosti poslovanja (na primer
trinajsta plača, del plače iz naslova poslovne uspešnosti, božičnica, nagrade
za uspešno poslovanje in podobno) skupaj s pripadajočimi dajatvami;
-       
dodatnega pokojninska zavarovanja;
-       
ki se nanašajo na donacije;
-       
v višini 50 odstotkov stroškov reklame operaterja distribucijskega sistema
v zvezi s pridobivanjem novih odjemalcev na distribucijski sistem in
reklamiranjem zanesljivosti ter varnosti oskrbe z zemeljskim plinom. Če
priznani znesek stroška reklam presega 0,3 odstotka čistih prihodkov od prodaje
operaterja distribucijskega sistema, se tudi ta presežni del stroška reklam ne
priznava med stroške delovanja in vzdrževanja;
-       
za sponzorstva;
-       
vezani na usredstvene lastne proizvode in storitve v višini izkazanih
prihodkov za te namene;
-       
ki se nanašajo na prevrednotovalne poslovne odhodke, razen tistih
prevrednotovalnih poslovnih odhodkov, ki so našteti v 13. členu tega akta;
-       
povezani z vračili neupravičeno pridobljenih brezplačno prevzetih
evropskih sredstev;
-       
za nadomestila in povrnitve škod na podlagi 260. člena EZ-1 in
-       
ki se ne priznajo v skladu z davčno zakonodajo.
(3) Stroški, ki se ne priznajo v skladu z davčno
zakonodajo, se presojajo po predpisih, ki urejajo davke, in za potrebe tega
akta predstavljajo:
-       
stroške, ki se nanašajo na privatno življenje delavcev, članov organov
vodenja in nadzora ter lastnikov;
-       
odhodke za stroške prisilne izterjave davkov ali drugih dajatev;
-       
odhodke za kazni, ki jih izreče pristojni organ;
-       
odhodke v višini 50 odstotkov stroškov reprezentance;
-       
odhodke za plače, druga izplačila v zvezi z zaposlitvijo ter nadomestila
plač za čas odsotnosti z dela zaradi izrabe letnega dopusta in zaradi drugih
odsotnosti z dela poslovodnih delavcev, prokuristov in delavcev s posebnimi
pooblastili in odgovornostmi, ki presegajo znesek, obračunan v skladu z zakonom
oziroma pogodbo in
-       
odhodke za zagotavljanje bonitet in drugih izplačil v zvezi z
zaposlitvijo, če niso obdavčeni po davčni zakonodaji.
(4) V okviru stroškov delovanja in vzdrževanja (SDV)
se ločeno obravnavajo nenadzorovani stroški delovanja in vzdrževanja (NNSDV)
in nadzorovani stroški delovanja in vzdrževanja (NSDV).
13. člen
(nenadzorovani stroški delovanja in vzdrževanja)
Nenadzorovani stroški delovanja in vzdrževanja (NNSDV)
operaterja distribucijskega sistema so:
-       
stroški, ki se nanašajo na stroške zemeljskega plina za lastno rabo
(tehnološki plin za polnjenje in prepihovanje in podobno), in stroški
zemeljskega plina za izgube v distribucijskem sistemu do vključno dveh
odstotkov prevzetih količin zemeljskega plina v distribucijski sistem;
-       
stroški uporabe prenosnega sistema, ki se nanašajo na izstopne točke iz
prenosnega sistema v Republiki Sloveniji;
-       
druge dajatve, razen koncesijskih dajatev;
-       
članarine, kjer je članstvo predpisano z zakonom in uredbami Evropske
unije;
-       
prevrednotovalni poslovni odhodki v zvezi s terjatvami do kupcev iz
naslova omrežnin in
-       
prevrednotovalni poslovni odhodki, nastali v zvezi s sredstvi v primeru,
če se sredstva nanašajo na energetsko infrastrukturo in so tovrstni odhodki
posledica stečajev, likvidacij, izvršilnih postopkov ali premestitve obstoječe
energetske infrastrukture iz upravičenih razlogov.
14. člen
(nadzorovani stroški delovanja in vzdrževanja)
Če ta akt ne določa drugače, nadzorovane stroške delovanja in
vzdrževanja (NSDV) sestavljajo:
-       
stroški materiala;
-       
stroški storitev;
-       
stroški dela;
-       
drugi poslovni odhodki in
-       
drugi odhodki.
15. člen
(določitev stroškov delovanja in vzdrževanja)
Operater distribucijskega sistema določi stroške delovanja in
vzdrževanja za posamezno leto regulativnega obdobja (SDVt) na
naslednji način:
kjer oznake pomenijo:
SDVt              letni
stroški delovanja in vzdrževanja, v eurih;
NSDVt-1       nadzorovani
stroški delovanja in vzdrževanja, v eurih;
Ut                     faktor učinkovitosti za
posamezno leto regulativnega obdobja, ki se določi v skladu z 19. členom tega
akta;
NNSDVt-1    nenadzorovani
stroški delovanja in vzdrževanja, v eurih;
NIt                   faktor
načrtovane letne inflacije;
t                  leto
regulativnega obdobja.
16. člen
(osnova za določitev stroškov delovanja in vzdrževanja)
(1) Operater distribucijskega sistema pri določitvi stroškov
delovanja in vzdrževanja (SDV) za prvo leto regulativnega obdobja upošteva
vrednosti izračunanih nenadzorovanih stroškov delovanja in vzdrževanja in
nadzorovanih stroškov delovanja in vzdrževanja za leto pred začetkom
regulativnega obdobja (leto t-1), ki se določijo kot povprečna vrednost
teh realiziranih stroškov zadnjih treh let pred letom t-1, ugotovljenih
na podlagi določb tega akta.
(2) Pri izračunu povprečne vrednosti realiziranih
stroškov zadnjih treh let pred letom t-1 iz prejšnjega odstavka se postavke,
vezane na enkratne poslovne dogodke zadnjih treh let pred letom t-1, ne
upoštevajo.
(3) Vrednost nenadzorovanih stroškov delovanja in
vzdrževanja in nadzorovanih stroškov delovanja in vzdrževanja zadnjih treh let
pred letom t-1 se preračuna na vrednost leta t-1 z uporabo
faktorja realizirane letne inflacije za leti t-3 in t-2 in nato z
uporabo faktorja načrtovane letne inflacije za leto t-1, ki jih objavi
Urad Republike Slovenije za makroekonomske analize in razvoj (v nadaljnjem
besedilu: UMAR) v letu pred začetkom regulativnega obdobja (leto t-1) v
Pomladanski napovedi gospodarskih gibanj za povprečje leta I-XII/I-XII.
17. člen
(faktor prilagoditve)
(1) Pri določitvi dela stroškov delovanja in vzdrževanja
posameznega leta regulativnega obdobja, ki se nanaša na nadzorovane stroške
delovanja in vzdrževanja v zvezi s stroški storitev in materiala za vzdrževanje
distribucijskega sistema ter stroški dela, mora operater distribucijskega
sistema prilagoditi višino teh stroškov tako, da upošteva faktor prilagoditve.
(2) Faktor prilagoditve, ki ga operater distribucijskega
sistema upošteva pri prilagoditvi stroškov iz prejšnjega odstavka, se izračuna
ob upoštevanju 70 odstotkov od ugotovljenega faktorja spremembe dolžine
distribucijskega omrežja v uporabi. Za potrebe določitve upravičenih stroškov
na podlagi tega akta faktor prilagoditve ne more biti višji od 1,03.
(3) Operater distribucijskega sistema določi faktor
spremembe dolžine distribucijskega omrežja v uporabi na podlagi načrtovanih
usposobljenih naložb v skladu z 32. členom tega akta in odraža spremembo
načrtovane dolžine distribucijskega omrežja na dan 31. december
posameznega leta regulativnega obdobja glede na načrtovano dolžino
distribucijskega omrežja za predhodno leto. Za prvo leto regulativnega obdobja
se podatek o načrtovani dolžini distribucijskega omrežja za predhodno leto (leto
t-1) izračuna kot dolžina distribucijskega omrežja na dan 31. december
leta t-2, povečana za načrtovano dolžino usposobljenih naložb v letu t-1.
18. člen
(faktor načrtovane letne inflacije)
(1) Pri določitvi stroškov delovanja in vzdrževanja za
posamezno leto regulativnega obdobja operater distribucijskega sistema upošteva
faktor načrtovane letne inflacije (NIt), ki se določi na
podlagi Načrtovane stopnje inflacije iz Pomladanske napovedi gospodarskih
gibanj za povprečje leta I-XII/I-XII, ki jo objavi UMAR v letu pred začetkom
regulativnega obdobja (leto t-1).
(2) Če UMAR v pomladanski napovedi iz prejšnjega
odstavka ne objavi načrtovane stopnje inflacije za vsa posamezna leta
regulativnega obdobja, se pri izračunu faktorja načrtovane letne inflacije za
manjkajoče leto upošteva objavljeni podatek o načrtovani stopnji inflacije za
zadnje leto iz napovedi iz prejšnjega odstavka.
19. člen
(faktor učinkovitosti)
(1) Operater distribucijskega sistema pri določitvi
nadzorovanih stroškov delovanja in vzdrževanja za posamezno leto regulativnega
obdobja upošteva zahtevano povečevanje učinkovitosti, ki se odraža v faktorju
učinkovitosti za posamezno leto regulativnega obdobja (Ut). Faktor
učinkovitosti odraža zahtevo po potrebnem znižanju upravičenih stroškov
operaterja distribucijskega sistema.
(2) Faktor učinkovitosti za posamezno leto regulativnega
obdobja (Ut) za operaterja distribucijskega sistema z odločbo
določi agencija najkasneje do 30. aprila v letu pred začetkom
regulativnega obdobja.
20. člen
(določitev faktorja učinkovitosti)
(1) Agencija določi faktor učinkovitosti za posamezno leto
regulativnega obdobja (Ut) na naslednji način:
ob upoštevanju:
-       
načrtovanega povečanja splošne produktivnosti gospodarstva (USplt)
iz Pomladanske napovedi gospodarskih gibanj, ki jo objavi UMAR v letu pred
začetkom regulativnega obdobja (leto t-1), in
-       
zahtevane povečane individualne učinkovitosti operaterja distribucijskega
sistema (UIndt) na podlagi primerjalnih analiz.
(2) Če UMAR v pomladanski napovedi iz prejšnjega
odstavka ne objavi načrtovanega povečanja splošne produktivnosti gospodarstva
za vsa posamezna leta regulativnega obdobja, agencija pri določitvi faktorja
učinkovitosti za posamezno leto regulativnega obdobja (Ut),
ki se nanaša na zahtevano povečanje splošne produktivnosti gospodarstva (USplt),
za manjkajoče leto upošteva objavljeni podatek o načrtovanem povečanju splošne
produktivnosti gospodarstva za zadnje objavljeno leto iz napovedi iz prejšnjega
odstavka.
(3) Agencija zaradi presoje, ali nadzorovani stroški
delovanja in vzdrževanja operaterja distribucijskega sistema ustrezajo nadzorovanim
stroškom delovanja in vzdrževanja, ki bi jih v primerljivih okoliščinah imel
učinkovit in strukturno primerljiv operater distribucijskega sistema, izvede
primerjalne analize. Agencija za posameznega operaterja distribucijskega
sistema upošteva faktor zahtevanega povečanja individualne učinkovitosti operaterja
distribucijskega sistema (UIndt) na podlagi rezultatov
primerjalnih analiz in z upoštevanjem meril iz Priloge 1, ki je sestavni del
tega akta.
1.2 Strošek amortizacije
21. člen
(določitev stroška amortizacije)
(1) Operater distribucijskega sistema določi strošek
amortizacije za posamezno leto regulativnega obdobja (AMt) na
naslednji način:
kjer oznake pomenijo:
AMt    letni strošek
amortizacije, v eurih;
NVt     nabavna vrednost posameznega sredstva,
določena v skladu s 23. členom tega akta, v eurih;
ast      amortizacijska stopnja za posamezno sredstvo,
določena v skladu z 22. in 24. členom tega akta, v eurih;
t         leto regulativnega
obdobja.
(2) Operater distribucijskega sistema mora v
regulativnem okviru ločeno izkazati strošek amortizacije za sredstva v lasti in
za sredstva v najemu.
22. člen
(strošek amortizacije)
(1) Operater distribucijskega sistema določi strošek
amortizacije, ki je odvisen od nabavne vrednosti sredstev, ki se določi v
skladu s 23. členom tega akta, in amortizacijske stopnje, določene ob
upoštevanju dobe koristnosti posameznega sredstva, ter uporabe metode
enakomernega časovnega amortiziranja.
(2) Pri določitvi stroška amortizacije operater
distribucijskega sistema v skladu s tem aktom upošteva amortizacijske stopnje,
ki odražajo dobo koristnosti posameznega sredstva in niso višje od davčno
priznanih.
(3) Če operater distribucijskega sistema za poslovne
potrebe obračunava strošek amortizacije po amortizacijskih stopnjah, ki so
nižje od davčno priznanih amortizacijskih stopenj, mora pri določitvi stroška
amortizacije v skladu s tem aktom upoštevati nižje amortizacijske stopnje.
(4) Pri določitvi stroška amortizacije se amortizacija
od posameznega sredstva ali dela sredstva obračuna in prizna le enkrat.
(5) Če operater distribucijskega sistema pri sredstvih v
dobi uporabnosti ugotovi neenakomerno uporabo sredstev, se za ta sredstva pri
določitvi omrežnine uporabi metoda proizvedenih enot glede na pričakovani
vzorec gospodarskih koristi iz sredstev.
23. člen
(nabavna vrednost sredstev)
(1) Operater distribucijskega sistema mora pri določitvi
stroška amortizacije upoštevati nabavno vrednost sredstev. Nabavna vrednost
sredstev v skladu s tem aktom predstavlja nabavno vrednost teh sredstev pri
operaterju distribucijskega sistema ali lastniku distribucijskega sistema ob
pridobitvi, zmanjšana za morebitne slabitve teh sredstev, kot je določeno z
računovodskimi standardi. Tako določena nabavna vrednost pa za potrebe tega
akta ne more biti višja od nabavne vrednosti teh sredstev ob njihovi prvi
usposobitvi za uporabo pri prvem operaterju distribucijskega sistema ali prvem
lastniku distribucijskega sistema.
(2) V nabavno vrednost sredstev iz prejšnjega odstavka
se v skladu s tem aktom ne vključujejo:
-       
preostala vrednost posameznega sredstva, ki predstavlja ocenjeni znesek,
ki ga bo operater distribucijskega sistema prejel na dan odtujitve sredstva, po
zmanjšanju za pričakovane stroške odtujitve, če starost in stanje sredstva ali
pogodba na podlagi podeljene pravice izvajanja gospodarske javne službe
nakazuje na konec njegove dobe koristnosti;
-       
stroški izposojanja v zvezi s pridobitvijo sredstev do njihove
usposobitve za uporabo za sredstva, ki so se oziroma se bodo usposobila za
uporabo od 1. januarja 2012 dalje, in
-       
zvišanja vrednosti, ki so posledice prevrednotenja vrednosti sredstev.
(3) Če se med dobo koristnosti sredstev zniža njihova
vrednost, operater distribucijskega sistema upošteva znižano nabavno vrednost
sredstev.
(4) Nabavna vrednost sredstev, ki se bodo usposobila po
posameznih letih regulativnega obdobja, mora biti določena v skladu z načrtom
usposobitve sredstev iz naložbenega načrta operaterja distribucijskega sistema
(v nadaljnjem besedilu: naložbeni načrt ODS) iz 32. člena tega akta ter ob
upoštevanju kriterijev iz tega akta.
24. člen
(amortizacijske stopnje)
Ne glede na evidentiranje distribucijskega sistema v
poslovnih knjigah operaterja distribucijskega sistema ali lastnika
distribucijskega sistema operater distribucijskega sistema za potrebe določitve
stroška amortizacije po tem aktu:
-       
obravnava distribucijski sistem ali njegove sestavne dele kot gradbene
objekte, dele gradbenih objektov in druga vlaganja;
-       
kot najvišje priznane amortizacijske stopnje v zvezi z distribucijskim
sistemom upošteva davčno priznane amortizacijske stopnje za gradbene objekte,
za dele gradbenih objektov in za druga vlaganja.
1.3 Reguliran donos na sredstva
25. člen
(reguliran donos na sredstva)
(1) Operater distribucijskega sistema pri določitvi
reguliranega donosa na sredstva upošteva zgolj sredstva, ki so neposreden pogoj
za opravljanje dejavnosti operaterja distribucijskega sistema.
(2) Reguliran donos na sredstva se ne priznava na
sredstva oziroma dele sredstev:
-       
v gradnji in izdelavi;
-       
v višini brezplačno prevzetih sredstev posameznikov in pravnih oseb
zasebnega prava;
-       
ki so bila financirana s strani brezplačno prevzetih evropskih sredstev,
drugih nepovratnih sredstev države, lokalnih skupnosti ter pravnih oseb javnega
prava;
-       
pridobljenih s plačili nesorazmernih stroškov za priključitev na
distribucijski sistem in
-       
ki niso neposreden pogoj za opravljanje dejavnosti operaterja
distribucijskega sistema.
(3) V skladu s tem aktom se za sredstva, ki niso
neposreden pogoj za opravljanje dejavnosti operaterja distribucijskega sistema,
štejejo stanovanjski, počitniški in muzejski objekti, vključno z opremo in
zemljišči, umetniška dela, polnilne postaje in podobna sredstva.
26. člen
(določitev reguliranega donosa na sredstva)
(1) Operater distribucijskega sistema določi reguliran
donos na sredstva za posamezno leto regulativnega obdobja (RDSt)
na naslednji način:
kjer oznake pomenijo:
RDSt    letni reguliran
donos na sredstva, v eurih;
PVSt     povprečna
regulativna vrednost sredstev,
v eurih;
TPSK  tehtani povprečni strošek kapitala pred obdavčitvijo (WACC
– weighted average cost of capital), v odstotku;
t           leto regulativnega obdobja.
(2) Operater distribucijskega sistema mora v
regulativnem okviru ločeno izkazati reguliran donos na sredstva v lasti in na
sredstva v najemu.
27. člen
(določitev povprečne regulativne vrednosti sredstev)
Operater distribucijskega sistema za izračun reguliranega
donosa na sredstva kot osnovo upošteva povprečno regulativno vrednost sredstev
(PVSt) za posamezno leto regulativnega obdobja, ki se
izračuna na naslednji način:
kjer oznake pomenijo:
PVSt  povprečna
regulativna vrednost sredstev, v eurih;
OVSt otvoritvena
vrednost regulativne baze sredstev, v eurih;
ZVSt  zaključna vrednost
regulativne baze sredstev, v eurih;
t         leto regulativnega
obdobja.
28. člen
(otvoritvena vrednost regulativne baze sredstev)
(1) Pri določitvi otvoritvene vrednosti regulativne baze
sredstev (OVSt) za prvo leto regulativnega obdobja operater
distribucijskega sistema upošteva realizirane knjigovodske vrednosti sredstev iz
bilance stanja na dan 31. december predpreteklega leta pred začetkom
regulativnega obdobja (leto t-2), zmanjšane za:
-       
knjigovodsko vrednost tistih sredstev, na katere se v skladu s tem aktom
ne priznava reguliran donos na sredstva, in
-       
knjigovodsko vrednost tistega dela sredstev, ki izvira iz prevrednotenja
sredstev iz naslova okrepitve,
ter spremenjene za leto pred začetkom
regulativnega obdobja (leto t-1) na način, kot ga določa 29. člen tega
akta.
(2) Za drugo in tretje leto regulativnega obdobja se pri
določitvi otvoritvene vrednosti regulativne baze sredstev (OVSt)
upoštevajo v skladu s tem aktom izračunane zaključne vrednosti (ZVSt)
prejšnjega leta regulativnega obdobja.
29. člen
(zaključna vrednost regulativne baze sredstev)
Zaključno vrednost regulativne baze sredstev (ZVSt)
za posamezno leto regulativnega obdobja operater distribucijskega sistema
izračuna na naslednji način:
kjer oznake pomenijo:
ZVSt        zaključna
vrednost regulativne baze sredstev, v eurih;
OVSt       otvoritvena vrednost regulativne baze
sredstev, določena v skladu s tem aktom, v eurih;
NSt           vrednost usposobljenih sredstev v letu
regulativnega obdobja, ugotovljenih v skladu z 32. členom tega akta, v eurih;
AMt           letni strošek amortizacije, obračunan
v skladu z določbami tega akta, v eurih;
ISt             knjigovodska vrednost izločenih
sredstev iz poslovnih knjig za to leto regulativnega obdobja, v eurih;
DSNSt    knjigovodska vrednost sredstev ali dela
sredstev, ki so usposobljena za uporabo v tem letu regulativnega obdobja (NSt)
in na katera se ne priznava reguliran donos na sredstva v skladu s 25. členom
tega akta, v eurih;
PPt           knjigovodska vrednost tistega dela
sredstev, ki izvira iz prevrednotenja sredstev iz naslova okrepitve za to leto
regulativnega obdobja, v eurih;
t             leto regulativnega
obdobja.
30. člen
(tehtani povprečni strošek kapitala)
(1) Tehtani povprečni strošek kapitala pred obdavčitvijo
(TPSK) za regulativno obdobje določi agencija na naslednji način:
kjer oznake pomenijo:
TPSK  tehtani povprečni strošek kapitala pred obdavčitvijo (WACC
– weighted average cost of capital), v odstotku;
DLK     delež lastniškega kapitala, ki je enak razmerju:
(vrednost lastniškega kapitala)/(vrednost lastniškega kapitala + vrednost
dolžniškega kapitala) za regulativno obdobje, v odstotku;
SLK     strošek lastniškega
kapitala za regulativno obdobje, v odstotku;
EDS    efektivna davčna stopnja davka od dohodkov pravnih
oseb, ki izhaja iz ekonomsko upravičenega oziroma davčno optimalnega poslovanja
podjetja, v deležu;
DDK    delež dolžniškega kapitala, ki je enak razmerju:
(vrednost dolžniškega kapitala)/(vrednost lastniškega kapitala + vrednost
dolžniškega kapitala) za regulativno obdobje, v odstotku;
SDK    strošek dolžniškega kapitala
za regulativno obdobje, v odstotku.
(2) Pri izračunu tehtanega povprečnega stroška kapitala
pred obdavčitvijo se kot ciljno razmerje med lastniškim in dolžniškim kapitalom
upoštevata 40-odstotni delež lastniškega kapitala in 60-odstotni delež
dolžniškega kapitala.
(3) Pri izračunu tehtanega povprečnega stroška kapitala
pred obdavčitvijo se upošteva efektivna davčna stopnja v višini osmih
odstotkov.
(4) Strošek lastniškega kapitala (SLK) odraža
tveganje opravljanja regulirane dejavnosti. Strošek lastniškega kapitala je
določen na podlagi modela določanja cen dolgoročnih naložb (CAPM – Capital
Asset Pricing Model).
(5) Strošek dolžniškega kapitala (SDK) se določi
z upoštevanjem ocenjene dolgoročne ravnotežne obrestne mere. Ocena je narejena
na osnovi netvegane stopnje donosa za slovenski trg, povečan za premijo za
tveganje, ki je v normalnih pogojih ustrezna za podjetja bonitetne ocene AAA.
31. člen
(določitev tehtanega povprečnega stroška kapitala)
Operater distribucijskega sistema v zahtevi za izdajo
soglasja agencije upošteva višino tehtanega povprečnega stroška kapitala največ
v višini 6,98 odstotka. Pri izračunu tehtanega povprečnega stroška kapitala
pred obdavčitvijo (TPSK) je upoštevan strošek lastniškega kapitala (SLK)
v višini 10,64 odstotka in strošek dolžniškega kapitala (SDK) v višini
3,93 odstotka.
1.4 Vpliv naložbenega načrta na regulativni okvir
32. člen
(naložbeni načrt)
(1) Agencija v postopku odločanja o zahtevi za izdajo
soglasja agencije preverja in ocenjuje naložbeni načrt ODS.
(2) Če bi upoštevanje vseh naložb iz naložbenega načrta
ODS imelo prevelik vpliv na omrežnine, agencija v postopku preverjanja in
ocenjevanja naložbenega načrta ODS operaterju distribucijskega sistema naloži,
da pri določitvi načrtovanih upravičenih stroškov, ki se nanašajo na strošek
amortizacije in reguliranega donosa na sredstva, za regulativno obdobje
upošteva le določene naložbe po prioritetnem vrstnem redu iz naložbenega načrta
ODS, ki bodo usposobljene za uporabo po posameznih letih regulativnega obdobja.
2. Viri za pokrivanje upravičenih stroškov
33. člen
(viri za pokrivanje upravičenih stroškov)
(1) Viri za pokrivanje upravičenih stroškov
regulativnega obdobja (VRO) se določijo kot vsota virov za
pokrivanje upravičenih stroškov za posamezno leto regulativnega obdobja (Vt).
(2) Vire za pokrivanje upravičenih stroškov za posamezno
leto regulativnega obdobja in za regulativno obdobje določi operater
distribucijskega sistema v regulativnem okviru, ki ga posreduje agenciji v
soglasje v skladu s tem aktom.
34. člen
(določitev virov za pokrivanje upravičenih stroškov)
Operater distribucijskega sistema pri določitvi regulativnega
okvira za posamezno leto regulativnega obdobja upošteva vire za pokrivanje
upravičenih stroškov tega leta (Vt), ki se določijo na
naslednji način:
kjer oznake pomenijo:
Vt                  viri za pokrivanje upravičenih
stroškov za posamezno leto regulativnega obdobja, v eurih;
RPt              reguliran letni prihodek operaterja
distribucijskega sistema iz izvajanja dejavnosti operaterja distribucijskega
sistema za posamezno leto regulativnega obdobja, določen v skladu s 35. členom
tega akta, v eurih;
ΔROT-1      tisti del odstopanj od regulativnega
okvira za pretekla leta (ΔRO), ki ga operater distribucijskega sistema še ni
upošteval pri določitvi regulativnega okvira za pretekla leta in ki se odraža v
presežku ali primanjkljaju omrežnin ter se določi v skladu z določbami od 46.
člena do 54. člena tega akta in se upošteva pri določitvi regulativnega okvira
za regulativno obdobje višini, določeni v skladu s 55.  členom tega akta,
v eurih;
tROT           trajanje regulativnega obdobja, ki se
določi v skladu s 3. členom tega akta, izraženo s številom let;
nΔROT1   načrtovani primanjkljaj omrežnin za
posamezno leto regulativnega obdobja, ki za vsa leta regulativnega obdobja
skupaj ne sme preseči višine načrtovanega stroška amortizacije iz regulativnega
okvira za to regulativno obdobje in se določi v skladu s 55. členom tega akta, v
eurih;
t                leto regulativnega
obdobja.
35. člen
(določitev reguliranega letnega prihodka)
Reguliran letni prihodek operaterja distribucijskega sistema za
posamezno leto regulativnega obdobja (RPt) operater
distribucijskega sistema v skladu s tem aktom določi na naslednji način:
kjer oznake pomenijo:
RPt        reguliran letni prihodek operaterja
distribucijskega sistema za posamezno leto regulativnega obdobja, v eurih;
OMRt   regulirane
omrežnine za posamezno leto regulativnega obdobja, v eurih;
DPt        drugi prihodki, ki so prehodno zmanjšani
za izločene prihodke iz 36. člena tega akta, v eurih;
t           leto regulativnega
obdobja.
36. člen
(izločeni prihodki)
Kot izločeni prihodki se v skladu s tem aktom štejejo:
-       
finančni prihodki;
-       
prihodki od usredstvenih lastnih proizvodov in storitev ter
-       
prihodki, ki so posledica na podlagi določb drugega in tretjega odstavka
12. člena tega akta predhodno nepriznanih stroškov delovanja in vzdrževanja,
vendar največ do višine teh predhodno nepriznanih stroškov.
37. člen
(določitev drugih prihodkov)
Operater distribucijskega sistema pri določitvi regulativnega
okvira določi druge prihodke za posamezno leto regulativnega obdobja (DPt)
na naslednji način:
kjer oznake pomenijo:
DPt  drugi prihodki za
posamezno leto regulativnega obdobja, v eurih;
NIt    faktor načrtovane
letne inflacije, ki se določi v skladu z 18. členom tega akta;
t      leto regulativnega obdobja.
38. člen
(osnova za določitev drugih prihodkov)
(1) Operater distribucijskega sistema pri določitvi
drugih prihodkov za prvo leto regulativnega obdobja upošteva vrednost izračunanih
drugih prihodkov za leto pred začetkom regulativnega obdobja (leto t-1),
ki se določi kot povprečna vrednost realiziranih drugih prihodkov zadnjih treh
let pred letom t-1, ugotovljenih na podlagi določb tega akta.
(2) Vrednost drugih prihodkov treh let pred letom t-1
se predhodno preračuna na vrednost leta t-1 z uporabo faktorja
realizirane letne inflacije za leti t-3 in t-2 in nato z uporabo
faktorja načrtovane letne inflacije za leto t-1. Podatki o faktorjih
realizirane in načrtovane inflacije se določijo v skladu z 18. členom tega
akta.
39. člen
(načrtovani primanjkljaj omrežnin za regulativno obdobje)
Če operater distribucijskega sistema za regulativno obdobje ne
more zagotoviti take spremembe tarifnih postavk, ki zagotavljajo pokritje
celotnega upravičenega stroška amortizacije, pri določitvi tistega dela
regulativnega okvira, ki se nanaša na določitev virov za pokrivanje upravičenih
stroškov regulativnega obdobja, načrtuje primanjkljaj omrežnin za regulativno obdobje
(nΔROT) največ v višini načrtovanega stroška amortizacije za
to regulativno obdobje.
VI. ZAHTEVA ZA IZDAJO SOGLASJA AGENCIJE
40. člen
(zahteva za izdajo soglasja agencije)
(1) Operater distribucijskega sistema mora vložiti
zahtevo za izdajo soglasja agencije najkasneje do 15. julija leta pred
začetkom regulativnega obdobja (leto t-1).
(2) Operater distribucijskega sistema vloži zahtevo za
izdajo soglasja agencije na obrazcih v elektronski obliki, ki jih pripravi
agencija najkasneje dva meseca pred iztekom roka iz prejšnjega odstavka, in ki
vsebuje naslednje podatke in razkritja:
-       
navedba regulativnega obdobja, za katero je operater distribucijskega
sistema določil regulativni okvir in vlaga zahtevo za izdajo soglasja agencije;
-       
navedba geografskega območja, za katero operater distribucijskega
sistema določa regulativni okvir. Operater distribucijskega sistema mora
dodatno tudi razkriti, katere lokalne skupnosti so vključene v to geografsko
območje, in na kakšni podlagi ter za kakšno obdobje ima pridobljeno pravico
izvajanja izbirne gospodarske javne službe v posamezni lokalni skupnosti;
-       
v zvezi s postavkami, ki se ne vključujejo v izračun in določitev
upravičenih stroškov v skladu z določbami tega akta za zadnja tri leta pred letom
vložitve zahteve za izdajo soglasja agencije;
-       
potrebna za izračun stroškov delovanja in vzdrževanja, ločeno za
nadzorovane in nenadzorovane stroške, za posamezna leta regulativnega obdobja
in izračun teh postavk;
-       
o stroških materiala in storitev za vzdrževanje distribucijskega sistema
in stroških dela za zadnja tri leta pred letom vložitve zahteve za izdajo
soglasja agencije;
-       
potrebna za izračun načrtovanega stroška amortizacije sredstev za leto
vložitve zahteve za izdajo soglasja agencije in za posamezna leta regulativnega
obdobja, ločeno za sredstva v lasti in za sredstva v najemu, ter izračun teh
postavk;
-       
potrebna za izračun povprečne regulativne vrednosti sredstev za leto
vložitve zahteve za izdajo soglasja agencije in za posamezna leta regulativnega
obdobja, ločeno za sredstva v lasti in za sredstva v najemu, ter izračun
reguliranega donosa na sredstva za posamezno leto regulativnega obdobja in za
regulativno obdobje in izračun teh postavk;
-       
potrebna za izračun in določitev vpliva naložb iz naložbenega načrta ODS
na regulirane omrežnine po njihovem prioritetnem vrstnem redu;
-       
potrebna za izračun reguliranih omrežnin in tarifnih postavk omrežnine
za posamezna leta regulativnega obdobja v skladu z metodologijo za
obračunavanje omrežnine in izračun teh postavk;
-       
o tistem delu odstopanj od regulativnega okvira za pretekla leta, ki ga
operater distribucijskega sistema še ni upošteval pri določitvi regulativnega
okvira za pretekla leta in ga upošteva pri določitvi regulativnega okvira za
regulativno obdobje (ΔROT-1);
-       
o načrtovanem primanjkljaju omrežnin za posamezno leto regulativnega
obdobja (nΔROTt) in za regulativno obdobje nΔROT);
-       
o načrtovanem številu odjemnih mest, obračunski moči, zakupljenih
zmogljivosti in distribuiranih količinah po posameznih odjemnih skupinah ter
podatke o načrtovanem številu in tipu merilnih naprav na dan 31. december
za leto vložitve zahteve za izdajo soglasja agencije in za posamezna leta
regulativnega obdobja;
-       
o finančnem vplivu, ki ga bodo imele omrežnine na uporabnike distribucijskega
sistema, ločeno po odjemnih skupinah;
-       
potrebna za izračun in določitev tarifne postavke za posamezne ostale
storitve, ki jih operater distribucijskega sistema določi v skladu z
metodologijo za obračunavanje omrežnine;
-       
izjavo o pravilnosti posredovanih podatkov in skladnosti postopka
določitve regulativnega okvira, tarifnih postavk omrežnine in tarifnih postavk
za ostale storitve z veljavnimi predpisi, ki urejajo dejavnost operaterja
distribucijskega sistema kot izvajalca gospodarske javne službe in
-       
določitev upravičenih stroškov in virov za pokrivanje upravičenih
stroškov za posamezna leta regulativnega obdobja in za regulativno obdobje v
regulativnem okviru.
(3) Operater distribucijskega sistema k zahtevi za
izdajo soglasja agencije priloži naložbeni načrt ODS iz 252. člena EZ-1 in
dokazila o višini realiziranih stroškov za posamezne storitve, na podlagi
katerih je v skladu z metodologijo za obračunavanje omrežnine določil tarifne
postavke za posamezne ostale storitve.
(4) Operater distribucijskega sistema posreduje agenciji
zahtevo za izdajo soglasja agencije tako, da agenciji posreduje obrazce v
elektronski obliki na njen elektronski naslov, z redno pošto pa s strani
upravičene osebe operaterja distribucijskega sistema posreduje podpisan
regulativni okvir iz šestnajste alineje in izjavo iz petnajste alineje drugega
odstavka tega člena.
41. člen
(zahteva v primeru prvega izvajanja dejavnosti)
(1) Če operater distribucijskega sistema med trajanjem
regulativnega obdobja začne prvič izvajati dejavnost operaterja
distribucijskega sistema, vloži zahtevo za izdajo soglasja agencije med
regulativnim obdobjem in v regulativnem okviru določi upravičene stroške in
vire za pokrivanje upravičenih stroškov za regulativno obdobje na podlagi
načrtovanih postavk za posamezno leto regulativnega obdobja ob upoštevanju
kriterijev iz tega akta le za preostalo obdobje do izteka trajajočega
regulativnega obdobja po tem aktu.
(2) V primeru začetka prvega izvajanja dejavnosti
operaterja distribucijskega sistema med trajanjem regulativnega obdobja mora
operater distribucijskega sistema vložiti zahtevo za izdajo soglasja agencije
najmanj pet mesecev pred predvidenim začetkom izvajanja distribucije
zemeljskega plina.
42. člen
(zahteva v primeru prenosa izvajanja dejavnosti)
(1) Če se med trajanjem regulativnega obdobja izvede
prenos izvajanja dejavnosti operaterja distribucijskega sistema iz obstoječega
na novega operaterja distribucijskega sistema, novi operater distribucijskega
sistema v regulativnem okviru določi upravičene stroške in vire za pokrivanje
upravičenih stroškov za regulativno obdobje na podlagi podatkov, ki so bili
podlaga za določitev regulativnega okvira za to regulativno obdobje pri
obstoječem operaterju distribucijskega sistema ter h kateremu je dala agencija
soglasje, in sicer v sorazmernih vrednostih glede na obdobje od vključno meseca
predvidenega začetka izvajanja ali prenosa do meseca zaključka tega leta
regulativnega obdobja ter za preostala leta regulativnega obdobja do zaključka
regulativnega obdobja.
(2) Obstoječi operater distribucijskega sistema je
dolžan novemu operaterju distribucijskega sistema in agenciji posredovati
izračun in določitev upravičenih stroškov in virov za pokrivanje upravičenih
stroškov iz regulativnega okvira, h kateremu je dala soglasje agencija ločeno
za geografsko območje, ki se prenaša na novega operaterja distribucijskega
sistema.
(3) V primeru prenosa izvajanja dejavnosti operaterja
distribucijskega sistema med trajanjem regulativnega obdobja mora novi operater
distribucijskega sistema vložiti zahtevo za izdajo soglasja agencije najmanj
dva meseca pred predvidenim začetkom izvajanja distribucije zemeljskega plina.
43. člen
(zahteva v primeru načrtovanega prenehanja izvajanja
dejavnosti)
(1) Operater distribucijskega sistema, ki skladu s tem
aktom v času vložitve zahteve za izdajo soglasja agencije že razpolaga z
informacijo in dokazili, da bo med trajanjem regulativnega obdobja prenehal
izvajati dejavnost operaterja distribucijskega sistema, v regulativnem okviru
določi upravičene stroške in vire za pokrivanje upravičenih stroškov od prvega
leta regulativnega obdobja do vključno leta prenehanja izvajanja dejavnosti
operaterja distribucijskega sistema. Operater distribucijskega sistema za leto
prenehanja izvajanja dejavnosti operaterja distribucijskega sistema določi
vrednosti v regulativnem okviru v sorazmernih vrednostih glede na obdobje od
začetka leta do vključno meseca predvidenega prenehanja izvajanja dejavnosti.
(2) Če operater distribucijskega sistema v času vložitve
zahteve za izdajo soglasja agencije ne razpolaga z informacijo in dokazili, da
bo med trajanjem regulativnega obdobja prenehal z izvajanjem dejavnosti
operaterja distribucijskega sistema, in med regulativnim obdobjem preneha
izvajati dejavnost operaterja distribucijskega sistema, se to dejstvo upošteva
pri ugotavljanju odstopanj od regulativnega okvira v skladu z določbami tega
akta.
44. člen
(zahteva za izdajo soglasja zaradi spremenjenih okoliščin)
(1) Če operater distribucijskega sistema med trajanjem
regulativnega obdobja ugotovi takšno razliko med ugotovljenim presežkom ali
primanjkljajem omrežnin za posamezno leto regulativnega obdobja (Δrot)
v primerjavi z načrtovanim primanjkljajem omrežnine za posamezno leto
regulativnega obdobja (nΔROT), ki je brez spremembe
regulativnega okvira za to regulativno obdobje ne bo mogoče izravnati v
naslednjih regulativnih obdobjih, lahko vloži novo zahtevo za izdajo soglasja agencije
med trajanjem tega regulativnega obdobja, če je ugotovljena razlika posledica
nepričakovane spremembe v obsegu uporabe distribucijskega sistema ali drugih
nepričakovanih okoliščin.
(2) Operater distribucijskega sistema mora novi zahtevi
za izdajo soglasja agencije iz prejšnjega odstavka priložiti tudi dokazila o
nepričakovani spremembi v obsegu uporabe distribucijskega sistema ali drugih
nepričakovanih okoliščinah.
45. člen
(presoja zahteve)
V postopku izdaje soglasja agencija presoja skladnost v
regulativnem okviru določenih upravičenih stroškov, virov za pokrivanje
upravičenih stroškov, določitev in izravnavo tarifnih postavk omrežnine ter
določitev tarifnih postavk za ostale storitve v skladu s tem aktom in
metodologijo za obračunavanje omrežnine.
VII. PRAVILA IN NAČIN UGOTAVLJANJA ODSTOPANJ OD
REGULATIVNEGA OKVIRA
46. člen
(spremljanje poslovanja in nadzor)
(1) Agencija na podlagi letnih podatkov o poslovanju
operaterja distribucijskega sistema spremlja poslovanje operaterja distribucijskega
sistema in nadzira uporabo določb tega akta.
(2) Agencija nadzira uporabo metode reguliranega letnega
prihodka in reguliranih omrežnin v postopku odločanja o izdaji soglasja
agencije in v postopku ugotavljanja odstopanj, kjer v primeru ugotovljenega
drugačnega odstopanja od regulativnega okvira za posamezno leto regulativnega
obdobja, kot ga je ugotovil operater distribucijskega sistema, izda posebno
odločbo.
47. člen
(ugotavljanje odstopanj za posamezno leto)
Operater distribucijskega sistema na podlagi letnih podatkov o
poslovanju spremlja izvajanje regulativnega okvira in ugotavlja odstopanje od
regulativnega okvira za posamezno leto regulativnega obdobja (Δrot),
odstopanje od regulativnega okvira za pretekla leta (ΔRO) in tisti del
odstopanj od regulativnega okvira za pretekla leta, ki ga še ni upošteval pri
določitvi regulativnega okvira za pretekla leta (ΔROT-1) in
ga upošteva pri določitvi regulativnega okvira za regulativno obdobje.
48. člen
(določitev odstopanj za posamezno leto)
Odstopanje od regulativnega okvira za posamezno leto
regulativnega obdobja (Δrot) operater distribucijskega
sistema določi na naslednji način:
kjer oznake pomenijo:
Δrot          odstopanje od regulativnega okvira za
posamezno leto regulativnega obdobja, pri čemer negativna vrednost Δrot
pomeni obveznost operaterja distribucijskega sistema, da presežek omrežnin
nameni pokrivanju upravičenih stroškov naslednjih let, pozitivna vrednost Δrot
pa pomeni pravico operaterja distribucijskega sistema, da upošteva primanjkljaj
omrežnin pri določitvi regulativnega okvira v naslednjih letih, v eurih;
DUSt       dejanski upravičeni stroški operaterja
distribucijskega sistema za posamezno leto regulativnega obdobja, določeni v
skladu z določbami od 50. člena do 51. člena tega akta, v eurih;
DRPt       dejanski regulirani letni prihodki
operaterja distribucijskega sistema iz izvajanja dejavnosti operaterja
distribucijskega sistema za posamezno leto regulativnega obdobja, določeni v
skladu z 49. členom tega akta, v eurih;
ΔROT-1   tisti del odstopanj od regulativnega okvira
za pretekla leta (ΔRO), ki ga operater distribucijskega sistema še ni
upošteval pri določitvi regulativnega okvira za pretekla leta in ki se odraža v
presežku ali primanjkljaju omrežnin ter se določi v skladu z določbami od 53.
člena do 54. člena tega akta in se upošteva pri določitvi regulativnega okvira
za regulativno obdobje v višini, določeni v skladu s 55. členom tega akta,
v eurih;
tROT        trajanje regulativnega obdobja, ki se
določi v skladu s 3. členom tega akta, izraženo s številom koledarskih let;
SEUt        enkratna
stimulacija, določena v skladu z 52. členom tega akta, v eurih;
t             leto regulativnega obdobja.
49. člen
(dejanski regulirani letni prihodki)
Dejanski regulirani letni prihodki operaterja
distribucijskega sistema za posamezno leto regulativnega obdobja (DRPt)
v skladu s tem aktom predstavljajo dejanske regulirane omrežnine (DOMRt)
in dejanske druge prihodke (DDPt), ki so predhodno zmanjšani
za dejanske izločene prihodke, ugotovljene na podlagi realiziranih podatkov o
poslovanju operaterja distribucijskega sistema.
50. člen
(dejanski upravičeni stroški)
(1) Operater distribucijskega sistema ob zaključku
posameznega leta regulativnega obdobja preračuna načrtovane upravičene stroške
(USt) iz regulativnega okvira za to leto in določi dejanske
upravičene stroške (DUSt) tako, da upošteva:
-       
načrtovane nadzorovane stroške delovanja in vzdrževanja, ki so bili
upoštevani pri določitvi regulativnega okvira za to leto in se nanašajo na
stroške storitev in materiala za vzdrževanje distribucijskega sistema ter
stroške dela, preračunane z upoštevanjem realiziranega faktorja prilagoditve,
ki se določi v skladu s 17. členom tega akta, kot dejanske;
-       
preostale vrednosti načrtovanih nadzorovanih stroškov delovanja in
vzdrževanja, ki so bili upoštevani pri določitvi regulativnega okvira za to
leto, kot dejanske;
-       
realizirane nenadzorovane stroške delovanja in vzdrževanja, ki se
nanašajo na stroške materiala za izgube zemeljskega plina v obsegu, ki ne
presega dveh odstotkov predanih oziroma prevzetih količin zemeljskega plina v
distribucijski sistem, iz izkaza poslovnega izida operaterja distribucijskega
sistema, kot dejanske;
-       
preostale realizirane nenadzorovane stroške delovanja in vzdrževanja iz
izkaza poslovnega izida operaterja distribucijskega sistema pod pogoji iz tega
akta, kot dejanske;
-       
realizirane stroške amortizacije za sredstva iz izkaza poslovnega izida
operaterja distribucijskega sistema pod pogoji iz tega akta, kot dejanske in
-       
reguliran donos na sredstva, ki se izračuna pod pogoji iz tega akta kot
dejanski. Pri izračunu dejanskega reguliranega donosa na sredstva se upošteva
tehtani povprečni strošek kapitala pred obdavčitvijo (TPSKt),
ki je bil upoštevan pri določitvi regulativnega okvira za to leto, in
preračunana povprečna regulativna vrednost sredstev na podlagi podatkov o
realiziranih vrednostih sredstev pod pogoji iz tega akta.
(2) Ne glede na določbe 13. člena tega akta ter tretje
in četrte alineje prejšnjega odstavka se realizirani stroški in odhodki, povezani
z novimi z zakonom ali drugimi predpisi določenimi nalogami operaterja
distribucijskega sistema, ki jih mora operater distribucijskega sistema začeti
znotraj regulativnega obdobja, pri ugotavljanju odstopanj za to regulativno
obdobje obravnavajo kot dejanski nenadzorovani stroški delovanja in vzdrževanja
(DNNSDV). Za naslednje regulativno obdobje se ti stroški in odhodki
obravnavajo kot nadzorovani stroški delovanja in vzdrževanja (NSDV),
razen če izpolnjujejo katerega izmed kriterijev iz 13. člena tega akta.
51. člen
(preračun nadzorovanih stroškov)
(1) Če se realizirano trajanje regulativnega obdobja
razlikuje od načrtovanega pri pripravi regulativnega okvira v zahtevi za izdajo
soglasja agencije, mora operater distribucijskega sistema pri ugotavljanju
odstopanja od regulativnega okvira za posamezno leto regulativnega obdobja
najprej načrtovane nadzorovane stroške delovanja in vzdrževanja (NSDVt)
iz regulativnega okvira preračunati glede na dejanski mesec začetka ali
prenehanja izvajanja dejavnosti operaterja distribucijskega sistema.
(2) Tako preračunane postavke nadzorovanih stroškov
delovanja in vzdrževanja (NSDVt) za posamezno leto
regulativnega obdobja se v povezavi s 50. členom tega akta štejejo za
načrtovane iz regulativnega okvira.
(3) Preračun ostalih postavk iz regulativnega okvira za
posamezno leto regulativnega obdobja se izvede v skladu s 50. členom tega akta.
52. člen
(stimulacija)
(1) Operater distribucijskega sistema pri ugotavljanju
odstopanj od regulativnega okvira upošteva enkratno stimulacijo za pridobljena
brezplačno prevzeta evropska sredstva v tistem letu regulativnega obdobja, ko
je sredstvo, zgrajeno iz teh virov, predano v uporabo, in sicer v višini 0,5
odstotka od pridobljenih brezplačno prevzetih evropskih sredstev.
(2) Če mora operater distribucijskega sistema vrniti
brezplačno pridobljena evropska sredstva, mora prejeto stimulacijo na podlagi
prejšnjega odstavka upoštevati kot odbitno postavko pri ugotavljanju odstopanj
od regulativnega okvira za tisto leto regulativnega obdobja, v katerem je
prišlo do vrnitve sredstev.
53. člen
(določitev stanja odstopanj)
Operater distribucijskega sistema ugotovi odstopanje od
regulativnega okvira za pretekla leta (ΔRO) na naslednji način:
kjer oznake pomenijo:
ΔRO    odstopanje od regulativnega okvira za pretekla leta, ki
ga operater distribucijskega sistema še ni upošteval pri določitvi
regulativnega okvira za pretekla leta in ki se odraža v presežku ali
primanjkljaju omrežnin, pri čemer negativna vrednost ΔRO pomeni
obveznost operaterja distribucijskega sistema, da presežek omrežnin nameni
pokrivanju upravičenih stroškov pri določitvi omrežnin naslednjih let,
pozitivna vrednost ΔRO pa pomeni pravico operaterja distribucijskega
sistema, da upošteva primanjkljaj omrežnin pri določitvi omrežnin v naslednjih
letih, v eurih;
Δrot       odstopanje od regulativnega okvira za
posamezno leto regulativnega obdobja, ki se odraža v presežku ali primanjkljaju
omrežnin ter se določi v skladu z določbami od 48. člena do 52. člena tega, v
eurih;
obrt        obresti za posamezno leto regulativnega
obdobja, ki povečujejo ali zmanjšujejo ugotovljeno odstopanje od regulativnega
okvira za to leto in se določijo v skladu s 54. členom tega akta, v eurih;
n          preteklo leto, za katerega operater
distribucijskega sistema še ni upošteval odstopanje od regulativnega okvira pri
določitvi regulativnega okvira;
t           leto regulativnega
obdobja.
54. člen
(obrestovanje presežkov ali primanjkljajev)
(1) Odstopanje od regulativnega okvira za posamezno leto
regulativnega obdobja, ki se odraža v presežku omrežnin, se obrestuje z
upoštevanjem povprečne letne vrednosti odstopanj od regulativnega okvira in
priznane letne obrestne mere v višini treh odstotkov.
(2) Odstopanje od regulativnega okvira za posamezno leto
regulativnega obdobja, ki se odraža v primanjkljaju omrežnin, se lahko
obrestuje z upoštevanjem povprečne letne vrednosti odstopanj od regulativnega
okvira in priznane letne obrestne mere v višini dveh odstotkov.
(3) Povprečna letna vrednost odstopanj od regulativnega
okvira za posamezno leto regulativnega obdobja se določi kot povprečna vrednost
stanja odstopanj na začetku posameznega leta, ki vključuje stanje obresti za
pretekla leta in stanja odstopanj na koncu posameznega leta regulativnega
obdobja.
(4) V skladu s tem aktom se kot stanje odstopanj na
začetku leta pred pričetkom regulativnega obdobja (leto t-1) upošteva
vrednost zadržanega odstopanja od regulativnega okvira za pretekla leta (ΔzRO),
določenega v skladu s 55. členom tega akta.
(5) Izračunane obresti za posamezno leto regulativnega obdobja
(obrt) povečujejo oziroma zmanjšuje ugotovljeno odstopanje od
regulativnega okvira za to leto regulativnega obdobja (Δrot).
55. člen
(upoštevanje odstopanj pri določitvi regulativnega okvira)
(1) Operater distribucijskega sistema ugotovi tisti del
odstopanj od regulativnega okvira za pretekla leta, ki ga še ni upošteval pri
določitvi regulativnega okvira za pretekla leta (ΔROT-1) in
ga upošteva pri določitvi regulativnega okvira za regulativno obdobje tako, da
skupaj z upoštevanjem vpliva naložb iz naložbenega načrta ODS na podlagi 32.
člena tega akta ne preseže omejitev višine načrtovanega primanjkljaja omrežnin za
regulativno obdobje (nΔROT), ki ne sme preseči višine
načrtovanega stroška amortizacije za regulativno obdobje.
(2) Pri določitvi regulativnega okvira v skladu s
prejšnjim odstavkom operater distribucijskega sistema upošteva tisti del
odstopanj od regulativnega okvira za pretekla leta, ki ga še ni upošteval pri
določitvi regulativnega okvira za pretekla leta (ΔROT-1) in
ga določi na naslednji način:
kjer oznake pomenijo:
ΔROT-1   tisti del odstopanj od regulativnega okvira
za pretekla leta (ΔRO), ki ga operater distribucijskega sistema še ni
upošteval pri določitvi regulativnega okvira za pretekla leta in ki se odraža v
presežku ali primanjkljaju omrežnin ter se določi v skladu z določbami od 53.
člena do 54. člena tega akta in se upošteva pri določitvi regulativnega okvira za
regulativno obdobje v višini, določeni v skladu s prejšnjim odstavkom, v eurih;
ΔRO      odstopanje od regulativnega okvira za pretekla leta,
ki ga operater distribucijskega sistema še ni upošteval pri določitvi
regulativnega okvira za pretekla leta in ki se odraža v presežku ali
primanjkljaju omrežnin, pri čemer negativna vrednost ΔRO pomeni
obveznost operaterja distribucijskega sistema, da presežek omrežnin nameni
pokrivanju upravičenih stroškov pri določitvi omrežnin naslednjih let,
pozitivna vrednost ΔRO pa pomeni pravico operaterja distribucijskega
sistema, da upošteva primanjkljaj omrežnin pri določitvi omrežnin v naslednjih
letih, v eurih;
ΔzRO    zadržano odstopanje od regulativnega okvira za pretekla
leta je tisti del odstopanja od regulativnega okvira za pretekla leta, ki ga
operater distribucijskega sistema še ni upošteval pri določitvi regulativnega
okvira za pretekla leta in ga v skladu s prejšnjim odstavkom ni upošteval
oziroma ni bil upoštevan v primeru določitve regulativnega okvira na podlagi
254. člena EZ-1 za regulativno obdobje, ki sledi letu t-1, v
eurih.
56. člen
(obrazec)
(1) Operater distribucijskega sistema na obrazcu, ki ga
pripravi agencija in ga posreduje operaterju distribucijskega sistema do
15. februarja naslednjega leta, ugotovi odstopanje od regulativnega okvira
za posamezno leto regulativnega obdobja (Δrot), odstopanje od
regulativnega okvira za pretekla leta (ΔRO) in tisti del odstopanj od
regulativnega okvira za pretekla leta, ki jih operater distribucijskega sistema
še ni upošteval pri določitvi regulativnega okvira za pretekla leta (ΔROT-1)
in ga upošteva pri določitvi regulativnega okvira za regulativno obdobje.
(2) Operater distribucijskega sistema posreduje agenciji
izpolnjeni obrazec iz prejšnjega odstavka najkasneje do 30. junija leta, ki
sledi koledarskemu letu, za katerega oddaja obrazec, oziroma najkasneje v roku
15 dni od prejema revizorjevega poročila o reviziji računovodskih izkazov za to
koledarsko leto.
VIII. KAKOVOST
57. člen
(reguliranje s kakovostjo)
Načini reguliranja, ki jih agencija uporabi za posamezno vrsto
kakovosti storitev, so:
-       
javna objava podatkov o vrednostih posameznih parametrov kakovosti
storitev;
-       
določitev minimalnih standardov kakovosti.
58. člen
(kakovost storitev)
(1) Kakovost storitev je določena s posameznimi
parametri dimenzij kakovosti in njihovimi referenčnimi vrednostmi. Operater
distribucijskega sistema mora zagotavljati takšno kakovost storitev, kot so
določene z minimalnimi vrednostmi parametrov kakovosti storitev.
(2) Parametri kakovosti storitev, minimalni standardi
kakovosti storitev in zagotavljanje ustreznega nadomestila se določijo za
komercialno kakovost.
59. člen
(monitoring kakovosti storitev)
Operater distribucijskega sistema je agenciji dolžan
posredovati vse podatke, ki so potrebni za izvajanje reguliranja s kakovostjo
storitev. Nabor podatkov, ki jih potrebuje agencija, način zbiranja in obdelave
podatkov (spremljanja parametrov) o kakovosti storitev, način in dinamika
poročanja operaterja distribucijskega sistema ter način izvajanja presoj so
določeni v splošnem aktu iz šestega odstavka 259. člena EZ-1, ki ureja pravila
monitoringa kakovosti oskrbe z zemeljskim plinom.
60. člen
(dimenzije kakovosti)
V tem aktu se obravnavata dve dimenziji kakovosti, in sicer:
-       
neprekinjenost oskrbe;
-       
komercialna kakovost.
61. člen
(neprekinjenost oskrbe)
(1) Z namenom zasledovanja neprekinjenosti oskrbe
operater distribucijskega sistema spremlja:
-       
čas trajanja prekinitev delovanja distribucijskega sistema in
-       
pogostost prekinitev delovanja distribucijskega sistema.
(2) Podatki iz prejšnjega odstavka se uporabijo za
izračun naslednjih parametrov neprekinjenosti oskrbe:
-       
SAIDI;
-       
SAIFI.
(3) Način izračuna parametrov iz prejšnjega odstavka se
opredeli v splošnem aktu agencije, ki ureja pravila monitoringa kakovosti oskrbe
z zemeljskim plinom.
62. člen
(komercialna kakovost)
(1) Z namenom zasledovanja komercialne kakovosti
operater distribucijskega sistema spremlja:
-       
čas, potreben za popravila distribucijskega sistema;
-       
čas za obravnavanje pritožb;
-       
čas posredovanja informacij;
-       
čas, potreben za priključitev na distribucijski sistem.
(2) Podatki iz prejšnjega odstavka se uporabijo za
izračun naslednjih parametrov neprekinjenosti oskrbe:
-       
povprečni čas, potreben za popravila distribucijskega sistema;
-       
povprečni čas za obravnavanje pritožb;
-       
povprečni čas posredovanja informacij;
-       
povprečni čas, potreben za priključitev na distribucijski sistem.
(3) Način izračuna parametrov iz prejšnjega odstavka se
opredeli v splošnem aktu agencije, ki ureja pravila monitoringa kakovosti
oskrbe z zemeljskim plinom.
63. člen
(referenčne vrednosti)
(1) Agencija spremlja dosežene vrednosti parametrov
kakovosti storitev iz 61. in 62. člena tega akta pri posameznem operaterju
distribucijskega sistema.
(2) Na podlagi analize zbranih podatkov iz prejšnjega odstavka
agencija določi referenčne vrednosti kakovosti storitev.
64. člen
(minimalni standardi kakovosti storitev)
(1) Minimalni standardi kakovosti storitev se izražajo z
zajamčenimi standardi, ki jih mora zagotavljati operater distribucijskega
sistema in so določeni z minimalnimi vrednostmi parametrov kakovosti storitev.
(2) Zajamčeni standardi določajo raven kakovosti
storitev, ki jo je operater distribucijskega sistema dolžan zagotavljati vsakemu
posameznemu uporabniku sistema. Če uporabnik dokaže kršitev zajamčenih
standardov, je upravičen do nadomestila na podlagi pisne zahteve.
65. člen
(višina in plačilo nadomestila)
(1) Uporabnik sistema ima pravico do nadomestila, če
operater distribucijskega sistema ne izpolnjuje katerega od zajamčenih
standardov kakovosti storitev.
(2) Višina nadomestila znaša 20 eurov. Operater
distribucijskega sistema je dolžan izplačati nadomestila v roku enega meseca od
prejema pisne zahteve uporabnika sistema.
(3) V primeru neizplačila nadomestila se nadomestilo za
vsakokratno prekoračitev roka poviša za 100 odstotkov vrednosti iz prejšnjega
odstavka in ga mora operater distribucijskega sistema izplačati v roku
naslednjih osmih dni.
(4) Ne glede na prejšnji odstavek maksimalna višina
nadomestila ne sme preseči trikratnika osnovne višine nadomestila.

Priloga
1: Merila za upoštevanje rezultatov primerjalnih analiz

Akt o metodologiji za določitev regulativnega okvira
operaterja distribucijskega sistema zemeljskega plina (Uradni list RS, št. 28/15) vsebuje naslednje prehodne in
končni določbi:
»IX. PREHODNE IN KONČNI DOLOČBI
66. člen
(prehodne določbe)
(1) Prvo regulativno obdobje po tem aktu traja za
operaterja distribucijskega sistema od 1. januarja 2016 do 31. decembra
2018.
(2) Ne glede na določbo druge alineje 13. člena tega
akta operater distribucijskega sistema pri določitvi načrtovanih upravičenih stroškov
za regulativno obdobje od 1. januarja 2016 do 31. decembra 2018 pri
določitvi tistega dela povprečne vrednosti nenadzorovanih stroškov delovanja in
vzdrževanja leta t-1, ki se nanaša na uresničene stroške uporabe
prenosnega sistema za izstopne točke iz prenosnega sistema zadnjih treh let
pred letom t-1, upošteva uresničeno vrednost stroškov uporabe prenosnega
sistema v obdobju zadnjih treh let pred letom t-1, ki se predhodno
preračunajo na vrednost leta t-1 v skladu z določbami tega akta.
(3) Referenčne vrednosti kakovosti storitev iz 63. člena
tega akta agencija določi do 31. marca 2018.
(4) Določba 65. člena tega akta se začne uporabljati
31. marca 2018 z določitvijo minimalnih vrednosti parametrov kakovosti.
67. člen
(prenehanje uporabe
predpisov)
Z dnem uveljavitve tega akta se preneha uporabljati Akt o
metodologiji za določitev omrežnine in kriterijih za ugotavljanje upravičenih
stroškov za distribucijsko omrežje zemeljskega plina (Uradni list RS, št.
61/12, 64/12 – popr. in 17/14 – EZ-1), ki pa se uporablja za ugotavljanje
odstopanj od regulativnega okvira za leto 2014, ki se odraža v presežku ali
primanjkljaju omrežnine.
68. člen
(uveljavitev akta)
Ta akt začne veljati petnajsti dan po objavi v Uradnem listu
Republike Slovenije.«.

Akt o spremembi Akta o metodologiji za
določitev regulativnega okvira operaterja distribucijskega sistema zemeljskega
plina (Uradni list RS, št. 22/16) spreminja 67. člen Akta o
metodologiji za določitev regulativnega okvira operaterja distribucijskega
sistema zemeljskega plina (Uradni list RS, št. 28/15) tako, da se glasi:
»67. člen
(prenehanje uporabe
predpisov)
Z dnem uveljavitve tega akta se preneha uporabljati Akt o
metodologiji za določitev omrežnine in kriterijih za ugotavljanje upravičenih
stroškov za distribucijsko omrežje zemeljskega plina (Uradni list RS, št.
61/12, 64/12 – popr. in 17/14 – EZ-1), ki pa se uporablja za ugotavljanje
odstopanj od regulativnega okvira za leti 2014 in 2015, ki se odraža v presežku
ali primanjkljaju omrežnine.«;
ter vsebuje naslednjo končno določbo:
»KONČNA DOLOČBA
2. člen
Ta akt začne veljati petnajsti dan po objavi v Uradnem listu
Republike Slovenije.«.