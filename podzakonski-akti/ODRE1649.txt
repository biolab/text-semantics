1. člen
Ministrica za šolstvo, znanost in šport sprejme naslednje
izobraževalne programe za pridobitev srednje poklicne izobrazbe, katerih
splošni del je predlagal, posebni del pa določil Strokovni svet Republike
Slovenije za poklicno in strokovno izobraževanje na 39. seji dne 19. 5. 2000: 
1.     
izobraževalni program Pečar-keramik, naziv poklicne izobrazbe
pečar-keramik/pečarka-keramičarka, 
na 42. seji dne 6. 10. 2000: 
2.     
izobraževalni program Konstrukcijski mehanik, naziv poklicne izobrazbe
konstrukcijski mehanik/konstrukcijska mehaničarka, 
in na 44. seji dne 1. 12. 2000: 
3.     
izobraževalni program Orodjar, naziv poklicne izobrazbe
orodjar/orodjarka, 
4.     
izobraževalni program Avtoličar, naziv poklicne izobrazbe
avtoličar/avtoličarka.
2. člen
Izobraževalne programe iz prejšnjega člena objavi Ministrstvo
za šolstvo, znanost in šport v publikaciji Srednješolski izobraževalni
programi. 
Izobraževalni programi iz prejšnjega člena so javnoveljavni.
3. člen
Ta odredba začne veljati naslednji dan po objavi v Uradnem
listu Republike Slovenije.
Št. 011-16/2001
Ljubljana, dne 22. januarja 2001.
dr. Lucija Čok l. r. 
Ministrica 
za šolstvo, znanost in šport