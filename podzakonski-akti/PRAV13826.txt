o rednem letnem poročanju in obveščanju revizijskih
družb
UVODNE DOLOČBE
1. člen
S tem pravilnikom se ureja vsebina poročil iz prvega odstavka
77. člena Zakona o revidiranju (Uradni list RS, št. 65/08, 63/13 –
ZS-K in 84/18; v nadaljevanju: ZRev‑2)
ter drugega in tretjega odstavka 78. člena ZRev-2.
NAMEN POROČANJA
2. člen
Namen poročanja po tem pravilniku je preverjanje spoštovanja in
izpolnjevanja zahtev ZRev‑2
ter nadziranje izvajanja dela revizijskih družb oziroma opravljanja nalog
pooblaščenih revizorjev.
POROČANJE PO PRVEM ODSTAVKU 77. ČLENA ZRev-2
3. člen
(1) Revizijska družba enkrat letno (vsako leto posebej)
do 31. maja poroča Agenciji za javni nadzor nad revidiranjem o:
-       
imetnikih delnic revizijske družbe ter o pridobitvi oziroma spremembi
kvalificiranih deležev;
-       
naložbah, na podlagi katerih je revizijska družba posredno ali
neposredno pridobila kvalificirani delež v drugi pravni osebi in o vsaki
nadaljnji naložbi v to pravno osebo;
-       
spremembah statuta oziroma družbene pogodbe in vseh drugih aktov
revizijske družbe;
-       
spremembah pogodbe o sodelovanju z drugo revizijsko družbo oziroma o
podpisu nove pogodbe o sodelovanju z drugo revizijsko družbo;
-       
načinu izračuna zavarovalne vsote za zavarovanje revizorjeve odgovornosti
po 67. členu ZRev-2 in načinu zavarovanja revizorjeve odgovornosti;
-       
zaposlenih;
-       
vseh pogodbah o revidiranju računovodskih izkazov, ki jih je revizijska
družba sklenila z naročniki v obdobju od 16. maja preteklega leta do
15. maja tekočega leta;
-       
vseh pogodbah, ki jih je revizijska družba sklenila v obdobju med
16. majem preteklega leta in 15. majem tekočega leta za opravljanje
drugih poslov dajanja zagotovil in poslov opravljanja dogovorjenih postopkov;
-       
vseh sklenjenih pogodbah o nerevizijskih storitvah v obdobju med
16. majem preteklega leta in 15. majem tekočega leta, ki jih je
sklenila revizijska družba z družbo, ki je v Republiki Sloveniji zavezana k
obvezni reviziji;
-       
številu načrtovanih in porabljenih ur za posamezne skupine članov
revizijske skupine za vsako posamezno revizijo računovodskih izkazov;
-       
številu revizijskih poročil, ki jih je podpisal posamezni ključni
revizijski partner.
(2) O načinu izračuna zavarovalne vsote za zavarovanje
revizorjeve odgovornosti iz pete alineje prvega odstavka tega člena poroča
revizijska družba Agenciji tako, da za veljavno polico sklenjenega zavarovanja
v času poročanja navede podatke o:
-       
pogodbi z najvišjo ceno za storitev revidiranja v času sklepanja
(podaljševanja) zavarovanja;
-       
naročniku, s katerim je bila sklenjena pogodba iz prejšnje alineje;
-       
vsoti cen vseh pogodb za storitve revidiranja, sklenjenih v enem letu
pred dnevom sklenitve (podaljšanja) zavarovanja;
-       
zavarovalni vsoti;
-       
zavarovalnici;
-       
obdobju veljavnosti zavarovanja.
(3) O zaposlenih iz šeste alineje prvega odstavka tega
člena poroča revizijska družba Agenciji tako, da navede podatke o zaposlenih po
stanju na dan 15. maja, in sicer:
-       
skupno število zaposlenih;
-       
imena in priimke redno zaposlenih pooblaščenih revizorjev;
-       
imena in priimke pooblaščenih revizorjev, ki z revizijsko družbo
sodelujejo na drugih pogodbenih podlagah, ter navedbo pravne podlage za
sodelovanje z revizijsko družbo;
-       
imena in priimke drugih pogodbenih sodelavcev ter navedbo pravne podlage
za sodelovanje z revizijsko družbo;
-       
imena in priimke drugih redno zaposlenih na področju revidiranja, ki
sodelujejo v revizijskih skupinah za revidiranje računovodskih izkazov, z
navedbo let delovnih izkušenj;
-       
imena in priimke administrativnih delavcev na področju revidiranja;
-       
število zaposlenih na drugih področjih.
(4) O vseh pogodbah o revidiranju računovodskih izkazov
iz sedme alineje prvega odstavka tega člena, ki so bile sklenjene v obdobju od
16. maja preteklega leta do 15. maja tekočega leta, poroča revizijska
družba Agenciji tako, da navede naslednje podatke o vsaki posamezni pogodbi:
1.     
firmo naročnika revizije (konsolidiranih) računovodskih izkazov;
2.     
matično številko naročnika;
3.     
sedež naročnika;
4.     
velikost po merilih iz zakona, ki ureja gospodarske družbe;
5.     
dejavnost naročnika;
6.     
uvrščenost vrednostnih papirjev naročnika na organiziran trg vrednostnih
papirjev;
7.     
datum pogodbe;
8.     
predmet pogodbe;
9.     
poslovno leto, ki je predmet revidiranja;
10.  
pogodbeno ceno (brez vračunanega DDV-ja);
11.  
registrsko številko ključnega revizijskega partnerja, predvidenega za
podpis revizijskega poročila ob podpisu pogodbe;
12.  
ime in priimek ključnega revizijskega partnerja, predvidenega za podpis
revizijskega poročila;
13.  
navedbo pravnega razmerja med ključnim revizijskim partnerjem in
revizijsko družbo;
14.  
s pogodbo načrtovano število ur ključnega revizijskega partnerja;
15.  
s pogodbo načrtovano število ur osebja z več kot dvema letoma izkušenj
pri reviziji, ne upoštevajoč ključnega revizijskega partnerja;
16.  
s pogodbo načrtovano število ur ostalega osebja v revizijski skupini;
17.  
znesek pogodbene cene, ki pokriva predvideno porabo časa ključnega
revizijskega partnerja;
18.  
znesek pogodbene cene, ki pokriva predvideno porabo časa osebja z več
kot dvema letoma izkušenj pri reviziji, ne upoštevajoč ključnega revizijskega
partnerja;
19.  
znesek pogodbene cene, ki pokriva predvideno porabo časa ostalega osebja
v revizijski skupini;
20.  
zaračunano ceno revidiranja (brez vračunanega DDV-ja);
21.  
dejansko opravljeno število ur ključnega revizijskega partnerja;
22.  
dejansko opravljeno število ur osebja z več kot dvema letoma izkušenj
pri reviziji, ne upoštevajoč ključnega revizijskega partnerja;
23.  
dejansko opravljeno število ur ostalega osebja v revizijski skupini;
24.  
registrsko številko ključnega revizijskega partnerja, ki je podpisal
revizijsko poročilo;
25.  
ime in priimek ključnega revizijskega partnerja, ki je podpisal
revizijsko poročilo;
26.  
znesek dejansko zaračunane cene, ki pokriva porabljen čas ključnega
revizijskega partnerja;
27.  
znesek dejansko zaračunane cene, ki pokriva porabljen čas osebja z več
kot dvema letoma izkušenj pri reviziji, ne upoštevajoč ključnega revizijskega
partnerja;
28.  
znesek dejansko zaračunane cene, ki pokriva porabljen čas ostalega
osebja v revizijski skupini;
29.  
vrsto mnenja v poročilu o revidiranju (konsolidiranih) računovodskih
izkazov;
30.  
datum poročila o revidiranju (konsolidiranih) računovodskih izkazov;
31.  
ime in priimek, pravno razmerje z revizijsko družbo, registrsko številko
ter porabljen čas za vsakega pooblaščenega revizorja, ki je poleg ključnega
revizijskega partnerja še sodeloval v revizijski skupini;
32.  
imena in priimke članov revizijske skupine z več kot dvema letoma
delovnih izkušenj, ne upoštevajoč ključnega revizijskega partnerja;
33.  
imena in priimke ostalih članov revizijske skupine;
34.  
ime in priimek veščaka(ov), ki je (so) bil(i) angažiran(i) pri
revidiranju v skladu z Mednarodnim standardom revidiranja 620 – Uporaba
veščakovih storitev (v nadaljevanju MSR 620), področje, za katero je (so)
bil(i) angažiran(i), ter njegov (njihov) strokovni naziv.
(5) O vseh pogodbah, ki jih je revizijska družba v
obdobju med 16. majem preteklega leta in 15. majem tekočega leta
sklenila za opravljanje drugih poslov dajanja zagotovil in poslov opravljanja
dogovorjenih postopkov iz osme alineje prvega odstavka tega člena, poroča
revizijska družba Agenciji tako, da navede:
1.     
firmo naročnika revizije (konsolidiranih) računovodskih izkazov;
2.     
matično številko naročnika;
3.     
sedež naročnika;
4.     
velikost po merilih iz zakona, ki ureja gospodarske družbe;
5.     
dejavnost naročnika;
6.     
uvrščenost vrednostnih papirjev naročnika na organiziran trg vrednostnih
papirjev;
7.     
predmet pogodbe;
8.     
pogodbeno ceno (brez vračunanega DDV-ja);
9.     
registrsko številko ključnega revizijskega partnerja;
10.  
ime in priimek ključnega revizijskega partnerja, odgovornega za
revizijsko poročilo;
11.  
pravno razmerje med ključnim revizijskim partnerjem in revizijsko
družbo;
12.  
s pogodbo načrtovano število ur ključnega revizijskega partnerja;
13.  
s pogodbo načrtovano število ur ostalega osebja v revizijski skupini;
14.  
znesek pogodbene cene, ki pokriva predvideno porabo časa ključnega
revizijskega partnerja;
15.  
znesek pogodbene cene, ki pokriva predvideno porabo časa ostalega osebja
v revizijski skupini;
16.  
zaračunano ceno revidiranja (brez vračunanega DDV-ja);
17.  
dejansko opravljeno število ur ključnega revizijskega partnerja;
18.  
dejansko opravljeno število ur ostalega osebja v revizijski skupini;
19.  
znesek dejansko zaračunane cene, ki pokriva porabljen čas ključnega
revizijskega partnerja;
20.  
znesek dejansko zaračunane cene, ki pokriva porabljen čas ostalega
osebja v revizijski skupini;
21.  
datum revizijskega poročila;
22.  
ime in priimek, pravno razmerje z revizijsko družbo, registrsko številko
ter porabljen čas za vsakega pooblaščenega revizorja, ki je poleg ključnega
revizijskega partnerja še sodeloval v revizijski skupini;
23.  
imena in priimke članov revizijske skupine z več kot dvema letoma
delovnih izkušenj, ne upoštevajoč ključnega revizijskega partnerja;
24.  
imena in priimke ostalih članov revizijske skupine;
25.  
ime in priimek veščaka(ov), ki je (so) bil(i) angažiran(i) pri
revidiranju v skladu z MSR 620 – Uporaba veščakovih storitev, področje, za
katero je (so) bil(i) angažiran(i) ter njegov (njihov) strokovni naziv.
(6) O vseh sklenjenih pogodbah o nerevizijskih storitvah
v obdobju med 16. majem preteklega leta in 15. majem tekočega leta,
ki jih je sklenila revizijska družba z družbo, ki je v Republiki Sloveniji
zavezana k obvezni reviziji iz devete alineje prvega odstavka tega člena,
poroča revizijska družba Agenciji tako, da navede:
1.     
firmo naročnika;
2.     
matično številko naročnika;
3.     
sedež naročnika;
4.     
velikost po merilih iz zakona, ki ureja gospodarske družbe;
5.     
dejavnost naročnika;
6.     
uvrščenost vrednostnih papirjev naročnika na organiziran trg vrednostnih
papirjev;
7.     
subjekt javnega interesa;
8.     
zavezanost za obvezno revizijo;
9.     
družbo, ki je sklenila pogodbo;
10.  
predmet pogodbe;
11.  
datum pogodbe;
12.  
pogodbeno ceno (brez vračunanega DDV-ja);
13.  
ime in priimek ter vlogo posameznega člana skupine, ki je sodeloval pri
poslu.
OBVEŠČANJE O SPREMEMBAH PO DRUGEM IN TRETJEM ODSTAVKU
78. ČLENA ZRev-2
4. člen
Revizijska družba mora v 15 dneh obvestiti Agencijo o
spremembi vseh dejstev in okoliščin, na podlagi katerih je pridobila dovoljenje
za opravljanje revidiranja, oziroma jih je predložila v skladu z
69. členom ZRev‑2
ali so kako drugače pomembni za presojanje izpolnjevanja pogojev revizijske
družbe za opravljanje revidiranja.
POROČILO O RAZREŠITVI ALI ODSTOPU REVIZORJA RAČUNOVODSKIH
IZKAZOV PO TRETJEM ODSTAVKU 78. ČLENA ZRev-2
5. člen
(1) Revizijska družba mora s poročilom o razrešitvi ali
odstopu pisno obvestiti Agencijo o razlogih za razrešitev ali odstop revizijske
družbe v obdobju, za katero je veljalo imenovanje.
(2) V poročilu iz prvega odstavka tega člena revizijska
družba navede naslednje informacije:
-       
naročnika – firmo pravne osebe, ki je sklenila pogodbo o revidiranju
računovodskih izkazov;
-       
matično številko naročnika;
-       
sedež naročnika;
-       
poslovno leto revidiranja;
-       
velikost naročnika (veliko, srednje ali majhno podjetje po sodilih
zakona, ki ureja gospodarske družbe);
-       
pogodbeno ceno brez vključenega DDV-ja;
-       
datum prekinitve sklenjene pogodbe;
-       
razlog prekinitve pogodbe (razrešitev revizijske družbe ali odstop
revizijske družbe);
-       
pri razrešitvi revizijske družbe revizijska družba navede razloge za
razrešitev in novo imenovano revizijsko družbo, če jo pozna;
-       
pri odstopu revizijske družbe od pogodbe le‑ta v poročilu natančno opiše razloge, zaradi
katerih je prekinila pogodbo o revidiranju računovodskih izkazov, in navede
novo revizijsko družbo, ki je prevzela posel, če jo pozna.
(3) Poročilo iz tega člena se posreduje v 15 dneh po
razrešitvi oziroma odstopu revizijske družbe od pogodbe.
NAČIN POROČANJA IN OBVEŠČANJA
6. člen
(1) Obrazci za letno poročanje in navodila za njihovo
izpolnjevanje so objavljeni na spletnih straneh Agencije.
(2) Revizijske družbe morajo obrazce za poročanje
izpolniti v skladu z navodili za izpolnjevanje ter poročati elektronsko na
obrazcu v obliki in formatu, kot je objavljen na spletnih straneh Agencije.
PREHODNA IN KONČNI DOLOČBI
7. člen
(1) Letno poročilo, določeno s tem pravilnikom, morajo
revizijske družbe prvič pripraviti po stanju na dan 31. 5. 2020.
(2) Z uveljavitvijo tega pravilnika preneha veljati
Pravilnik o rednem letnem poročanju revizijskih družb (Uradni list RS,
št. 80/09 in 38/13).
(3) Ta pravilnik začne veljati naslednji dan po objavi v
Uradnem listu Republike Slovenije.
Št. 007-52/2019-8
Ljubljana, dne 17. junija 2019
EVA 2019-1611-0072
Mag. Mojca Majič
predsednica strokovnega sveta
Agencije za javni nadzor nad revidiranjem