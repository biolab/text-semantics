1. člen
(vsebina)
(1) Ta odredba določa program obdobnega strokovnega
izpopolnjevanja za varnostnika čuvaja/varnostnico čuvajko,
varnostnika/varnostnico, varnostnika nadzornika/varnostnico nadzornico,
varnostnika telesnega stražarja/varnostnico telesno stražarko ali operaterja VNC/operaterko
VNC. 
(2) Program obdobnega strokovnega izpopolnjevanja varnostnega
osebja iz prejšnjega odstavka je določen v prilogi 1, ki je sestavni del te
odredbe. Vsebina programa se javno objavi na spletni strani ministrstva,
pristojnega za notranje zadeve.
2. člen
(prenehanje uporabe)
Z dnem uveljavitve te odredbe se prenehajo uporabljati
določbe drugega odstavka 18. člena Pravilnika o programih in načinu izvajanja
strokovnega usposabljanja in izpopolnjevanja varnostnega osebja (Uradni list
RS, št. 110/08) in četrti odstavek 2. člena Pravilnika o določitvi tarife za
izvajanje programov strokovnega usposabljanja in izpopolnjevanja varnostnega
osebja (Uradni list RS, št. 110/08).
3. člen
(začetek veljavnosti)
Ta odredba začne veljati naslednji dan po objavi v Uradnem
listu Republike Slovenije.
Št. 007-165/2011/27
Ljubljana, dne 4. avgusta 2011
EVA 2011-1711-0020
Katarina Kresal l.r. 
Ministrica 
za notranje zadeve

Priloga
1: Program obdobnega strokovnega izpolnjevanja varnostnega osebja