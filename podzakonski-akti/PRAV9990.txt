1. člen
S tem pravilnikom se sprejme gozdnogospodarski načrt gozdnogospodarske
enote Jurjeva dolina (2010–2019), št. 05‑17/10
z dne 11. 8. 2010, ki ga je za obdobje od 1. Januarja 2010 do 31. decembra 2019
izdelal Zavod za gozdove Slovenije, Območna enota Postojna.
2. člen
Gozdnogospodarska enota Jurjeva dolina, ki meri 2.074,66 ha,
se nahaja v Gozdnogospodarskem območju Postojna, občinah Pivka in Ilirska
Bistrica, oziroma v katastrskih občinah Jurjeva dolina, Bač in Koritnice.
3. člen
V gozdnogospodarski enoti Jurjeva dolina je s 1. Januarjem 2010
ugotovljeno naslednje stanje gozdov:
a)    
lastništvo: vsi gozdovi so v državni lasti;
b)    
površina: 2.054,86 ha, od katere je 2.002,03 ha večnamenskih gozdov in
52,83 ha gozdov s posebnim namenom, v katerih gozdnogospodarski ukrepi niso
dovoljeni;
c)    
lesna zaloga: 412,4 m3/ha, od tega 247,3 m3/ha
iglavcev in 165,1 m3/ha listavcev;
d)    
tekoči letni prirastek: 8,71 m3/ha, od tega 5,05 m3/ha
iglavcev in 3,66 m3/ha listavcev.
4. člen
(1) V gozdnogospodarskem načrtu gozdnogospodarske enote
Jurjeva dolina (2010–2019) je ob upoštevanju usmeritev iz gozdnogospodarskega
načrta Gozdnogospodarskega območja Postojna, izdelanega za obdobje od 1.
januarja 2001 do 31. decembra 2010, ugotovljenega stanja gozdov, analize preteklega
gospodarjenja, zakonitosti razvoja gozdov ter pridobljenih spoznanj pri
spremljanju razvoja gozdov v gozdnogospodarski enoti Jurjeva dolina določeno,
da so najbolj poudarjene funkcije gozdov, ki določajo način gospodarjenja z
gozdom:
-       
proizvodne funkcije na površini 1.999,39 ha,
-       
ekološke funkcije na površini 328,56 ha in
-       
socialne funkcije na površini 52,83 ha.
(2) Na podlagi funkcij gozdov in njihovega ovrednotenja so v
gozdnogospodarskem načrtu gozdnogospodarske enote Jurjeva dolina (2010–2019)
določeni cilji gospodarjenja z gozdom in gozdnim prostorom ter usmeritve za
njihovo doseganje.
5. člen
(1) Na podlagi ciljev in usmeritev iz drugega odstavka prejšnjega
člena so v gozdnogospodarski enoti Jurjeva dolina za obdobje od 1. januarja
2010 do 31. decembra 2019 določeni naslednji ukrepi:
-       
najvišji možni posek v višini 186.907 m3, od tega 119.874 m3
iglavcev in 67.033 m3 listavcev,
-       
gojitvena dela, potrebna za ohranitev in razvoj gozdov, na površini
608,41 ha,
-       
nega drogovnjaka na površini 82,26 ha,
-       
varstvena dela, potrebna za zaščito pred divjadjo, in sicer zaščita s
premazom na površini 2,80 ha ter zaščita s 1.500 m ograje,
-       
varstvena dela, potrebna za zaščito pred boleznimi in žuželkami, v
obsegu 250 delovnih dni,
-       
nega habitatov prosto živečih živali, in sicer vzdrževanje travinj v
obsegu 182,30 ha.
(2) V gozdnogospodarskem načrtu gozdnogospodarske enote
Jurjeva dolina (2010–2019) so določeni ukrepi in načini njihove izvedbe tudi na
ravneh rastiščnogojitvenih razredov in odsekov.
6. člen
Pri izdelavi gozdnogojitvenih načrtov za posamezne ekosisteme
in njihove dele v gozdnogospodarski enoti Jurjeva dolina, v obdobju od
uveljavitve tega pravilnika do 31. Decembra 2019, se morajo upoštevati cilji,
usmeritve in ukrepi, določeni v gozdnogospodarskem načrtu gozdnogospodarske
enote Jurjeva dolina (2010–2019).
7. člen
Po en izvod gozdnogospodarskega načrta gozdnogospodarske enote
Jurjeva dolina (2010–2019) je na vpogled na sedežu Zavoda za gozdove Slovenije,
Območne enote Postojna, Vojkova 9, Postojna, na sedežu Zavoda za gozdove Slovenije,
Krajevne enote Knežak, Knežak 202a, Knežak, in na Ministrstvu za kmetijstvo,
gozdarstvo in prehrano, Dunajska 22, Ljubljana, kjer se hrani tudi
dokumentacija v zvezi s postopkom sprejemanja gozdnogospodarskega načrta
gozdnogospodarske enote Jurjeva dolina (2010–2019).
8. člen
Ta pravilnik začne veljati naslednji dan po objavi v Uradnem listu
Republike Slovenije.
Št. 007-511/2010
Ljubljana, dne 30. decembra 2010
EVA 2010-2311-0043
mag. Dejan Židan l.r.
Minister
za kmetijstvo, gozdarstvo in prehrano