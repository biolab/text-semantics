1. člen
Ta pravilnik določa posebne pogoje za uporabo dovoljene
tehnologije pri opravljanju strateške dejavnosti za strateško blago iz skupine
1 Uredbe o določitvi seznama strateškega blaga in pripadajočih nadzornih
režimih (Uradni list RS, št. 48/07; v nadaljnjem besedilu: uredba).
2. člen
Proizvodnja strateškega blaga iz skupine 1 uredbe v količinah
nad 10 kg letno na objekt lahko poteka le v posameznem manjšem objektu, v
reakcijskih posodah na proizvodnih linijah, ki niso zgrajene za neprekinjeno
proizvodnjo. Prostornina posamezne reakcijske posode ne sme presegati 100
litrov, skupna prostornina vseh reakcijskih posod s prostornino nad 5 litrov pa
ne sme presegati 500 litrov. 
Ne glede na prejšnji odstavek se proizvodnja strateškega
blaga iz skupine 1 uredbe v skupnih količinah manjših od 10 kg letno na objekt
lahko opravlja tudi v drugem objektu.
3. člen
Sinteza strupenih kemikalij iz skupine 1 uredbe v
raziskovalne, medicinske ali farmacevtske namene, ne pa v zaščitne namene, se
lahko opravi v laboratorijih v skupnih količinah manjših od 100 g letno na
objekt.
4. člen
Ta pravilnik začne veljati petnajsti dan po objavi v Uradnem
listu Republike Slovenije.
Št. 0220-2/2007-UK
Ljubljana, dne 7. junija 2007
EVA 2007-2711-0045
Andrej Bručan l.r. 
Minister 
za zdravje