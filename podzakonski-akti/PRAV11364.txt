1. člen
Ta pravilnik določa kriterije za
izkazovanje pomembnejših dosežkov delovanja društva za podelitev statusa
društva v javnem interesu na področju socialnega varstva, družinske politike,
enakih možnosti žensk in moških, vojnih veteranov, vojnih invalidov in žrtev vojnega
nasilja ter varnosti in zdravja pri delu.
2. člen
Kriteriji za izkazovanje pomembnejših
dosežkov delovanja društva na področju socialnega varstva so:
-       
prispevanje k razvoju področja socialnega varstva tako, da društvo širi
strokovno znanje z organiziranjem in izvajanjem posvetov, kongresov, seminarjev
in drugih oblik srečanj;
-       
izvajanje dejavnosti, ki je po kvaliteti ali po namenu primerljiva z
dejavnostjo javnih zavodov, oziroma dejavnost, ki pomeni dopolnjevanje mreže
javnih zavodov po vsebini dela ali po načinu delovanja ali ima pridobljeno
verifikacijsko listino s strani Socialne zbornice Slovenije;
-       
periodično izdajanje ali objavljanje strokovnih člankov ali strokovnih
publikacij, kot so glasila, zborniki in druge stalne oziroma periodične
publikacije;
-       
prejem priznanja ali nagrade na lokalni, državni ali mednarodni ravni za
delo;
-       
društvo je nosilec ali partner pri izvajanju projekta, ki se sofinancira
iz EU ali mednarodnih sredstev, v zadnjih dveh letih pred vložitvijo vloge za
pridobitev statusa;
-       
društvo je sofinancirano na lokalni, državni ali mednarodni ravni.
3. člen
Kriteriji za izkazovanje pomembnejših
dosežkov delovanja društva na področju izvajanja družinske politike so:
-       
prispevanje k razvoju področja družinske politike tako, da društvo širi
strokovno znanje z organiziranjem in izvajanjem posvetov, kongresov, seminarjev
in drugih oblik srečanj;
-       
stalno izvajanje aktivnosti za krepitev pozitivnega starševstva,
izboljšanje komunikacije v družini, pripravo na partnersko življenje,
zagotavljanje pogojev za osebnostno rast otrok in mladostnikov ter za
ustvarjalno skupno preživljanje prostega časa otrok in mladostnikov ali
ustvarjanje pogojev za zdrav razvoj in zadovoljevanje posebnih potreb otrok in
mladostnikov na območju najmanj dveh občin oziroma mestne občine;
-       
periodično izdajanje ali objavljanje strokovnih člankov ali strokovnih
publikacij, kot so glasila, zborniki in druge stalne oziroma periodične
publikacije;
-       
prejem priznanja ali nagrade na lokalni, državni ali mednarodni ravni za
delo;
-       
društvo je nosilec ali partner pri izvajanju projekta, ki se sofinancira
iz EU ali mednarodnih sredstev, v zadnjih dveh letih pred vložitvijo vloge za
pridobitev statusa;
-       
društvo je sofinancirano na lokalni, državni ali mednarodni ravni.
4. člen
Kriteriji za izkazovanje pomembnejših
dosežkov delovanja društva na področju enakih možnosti žensk in moških so:
-       
prispevanje k uresničevanju enakosti spolov tako, da izvaja promocijo
ali širi strokovno znanje z izobraževanjem, organiziranjem in izvajanjem
posvetov, kongresov, seminarjev in drugih oblik srečanj;
-       
izvajanje pravnega ali drugega svetovanja in pomoči za zagotavljanje
enakosti spolov na vsaj enem od naslednjih področij: zaposlovanje, zdravje,
nasilje nad ženskami, partnerski odnosi in človekove pravice;
-       
izdaja ali objava vsaj enega strokovnega članka, strokovne publikacije,
kot so glasila, zborniki in druge stalne oziroma periodične publikacije, ali
raziskovalnega dela;
-       
prejem priznanja ali nagrade na lokalni, državni ali mednarodni ravni na
področju za delo;
-       
društvo je nosilec ali partner pri izvajanju projekta, ki se sofinancira
iz EU ali mednarodnih sredstev, v zadnjih dveh letih pred vložitvijo vloge za
pridobitev statusa;
-       
društvo je sofinancirano na lokalni, državni ali mednarodni ravni.
5. člen
Kriteriji za izkazovanje pomembnejših
dosežkov delovanja društva na področju vojnih veteranov, vojnih invalidov in
žrtev vojnega nasilja so:
-       
zagotavljanje skrbi za svoje člane v skladu s splošnimi akti društva,
kot na primer aktivni oddih, omogočanje zdraviliško klimatskega zdravljenja,
delavnice za ohranjanje zdravja, enkratne denarne pomoči itd.;
-       
organiziranje in izvajanje posvetov, kongresov seminarjev in drugih
oblik srečanj vsaj dvakrat letno in periodično izdajanje ali objavljanje
strokovnih člankov ali strokovnih publikacij, kot so glasila, zborniki in druge
stalne oziroma periodične publikacije;
-       
redno vzdrževanje in urejanje spominskih obeležij;
-       
izvajanje mirovnega poslanstva z izobraževanjem ali osveščanjem doma in
v tujini ali v mednarodnih organizacijah;
-       
prejem priznanja ali nagrade na državni ali mednarodni ravni za delo;
-       
društvo je sofinancirano na lokalni, državni ali mednarodni ravni.
6. člen
Kriteriji za izkazovanje pomembnejših
dosežkov delovanja društva na področju varnosti in zdravja pri delu so:
-       
prispevanje k razvoju področja varnosti in zdravja pri delu s
sodelovanjem v stalnih in ad hoc delovnih skupinah in telesih na področju
varnosti in zdravja pri delu;
-       
izvajanje promocije varnosti in zdravja pri delu na konferencah, sejmih
in drugih prireditvah ter z izdajanjem ali posredovanjem promocijskega in
informativnega materiala svojemu članstvu;
-       
širjenje strokovnega znanja z organiziranjem in izvajanjem izobraževanj,
seminarjev in usposabljanj na področju varnosti in zdravja pri delu;
-       
periodično izdajanje ali objavljanje strokovnih člankov ter izdaja
strokovnih publikacij, kot so glasila, zborniki in druge stalne oziroma
periodične publikacije;
-       
prejem priznanja ali nagrade na lokalni, državni oziroma mednarodni
ravni za delo.
7. člen
Društvo mora za podelitev statusa društva v
javnem interesu izkazati izpolnjevanje najmanj treh kriterijev, določenih v 2.,
3., 4., 5. oziroma 6. členu tega pravilnika, in sicer s poročilom iz druge
alineje drugega odstavka 32. člena Zakona o društvih (Uradni list RS, št. 64/11
– uradno prečiščeno besedilo) ali z drugimi dokazili, ki izkazujejo izpolnjevanje
posameznega kriterija po tem pravilniku, in ne smejo biti starejša od treh let.
8. člen
Ta pravilnik začne veljati petnajsti dan po
objavi v Uradnem listu Republike Slovenije.
Št. 0072-9/2012
Ljubljana, dne 26. marca 2013
EVA 2012-2611-0038
dr. Anja Kopač Mrak l.r.
Ministrica
za delo, družino,
socialne zadeve 
in enake možnosti