1. člen
S to uredbo se določi ureditveno območje mejnega prehoda za
obmejni promet Stara vas–Bizeljsko (v nadaljnjem besedilu: mejni prehod), na
podlagi Elaborata za ugotavljanje javne koristi za mejni prehod Stara vas–Bizeljsko,
ki ga je izdelal Ljubljanski urbanistični zavod, d.d. pod št. 5373-1-JK,
november 2002 in je na vpogled na Servisu skupnih služb Vlade Republike
Slovenije, Gregorčičeva 27a, Ljubljana.
2. člen
Ureditveno območje obsega nepremičnine, potrebne za izgradnjo
mejnega prehoda, ki bo zgrajen na zemljišču parc. št. 121/1, 120, 1599,161/1 in
161/2, vse k.o. Stara vas. 
Ureditveno območje obsega tudi traso za izgradnjo komunalno
energetskih naprav, potrebnih za nemoteno delovanje mejnega prehoda, ki poteka po
zemljiščih parc. št. 530, 1591/1, 150/6, 150/8, 1599, 121/1, 153/3, vse k.o.
Stara vas. 
Meja ureditvenega območja je prikazana v elaboratu iz
prejšnjega člena te uredbe in je razvidna iz ureditvene situacije v M 1:500 in
situacije komunalnih vodov v M 1:2880, ki sta sestavni del te uredbe.
3. člen
Urbanistična podlaga za določitev ureditvenega območja
mejnega prehoda je prostorski izvedbeni akt lokalne skupnosti. 
Ureditveno območje mejnega prehoda ureja odlok o prostorskih
ureditvenih pogojih za območje Občine Brežice (Uradni list SRS, št. 38/87 in
25/88 ter Uradni list RS, št. 29/96, 50/98 in 4/02).
4. člen
Območje mejnega prehoda obsega zemljišča, ki so namenjena za
gradnjo naslednjih objektov in izvedbo naslednjih ureditev: 
-       
gradnjo montažnega objekta, v katerem se bo opravljala policijska in
carinska kontrola, 
-       
gradnjo nadstrešnice nad voziščem, 
-       
ureditev vozišča na območju mejnega prehoda, 
-       
ureditev parkirišč in druge infrastrukture in 
-       
zunanjo ureditev.
5. člen
Šteje se, da je za namene gradnje mejnega prehoda na
ureditvenem območju iz 2. člena te uredbe izkazana javna korist.
6. člen
Z dnem veljavnosti te uredbe lahko pooblaščeni investitor
začne s pripravljalnimi deli na območju mejnega prehoda.
7. člen
Ta uredba začne veljati naslednji dan po objavi v Uradnem
listu Republike Slovenije.
Št. 280-14/2002-7
Ljubljana, dne 21. novembra 2002.
Vlada Republike Slovenije
Minister 
dr. Pavel Gantar l. r.

Ureditvena
situacija in situacija komunalnih vodov mejnega prehoda za obmejni promet Stara
vas