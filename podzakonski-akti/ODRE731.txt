I
Ta odredba določa višino pristojbine za uporabo objektov za
varnost plovbe na pomorskih plovnih poteh Republike Slovenije, ki se mora
plačati za domače in tuje čolne in jahte.
II
Pristojbino za uporabo objektov za varnost plovbe obračunava
Uprava RS za pomorstvo. 
Sredstva iz tega naslova se vplačujejo na ustrezen vplačilni
račun “Pristojbine za uporabo objektov za varnost plovbe”, odprt pri Agenciji
RS za plačilni promet.
III
Zavezanec za plačilo pristojbine je lastnik domačega oziroma
tujega čolna ali jahte.
IV
Za domače čolne se pristojbina zaračunava pri obnovi plovnega
dovoljenja in sicer za čolne za osebne potrebe za dobo 5 let, za čolne za
gospodarske namene za dobo 2 let ter za čolne za prevoz potnikov vsako leto. Za
domače jahte pa se pristojbina zaračunava z dnem vpisa v vpisnik morskih ladij
vsako leto za dobo enega leta.
V
Za tuje čolne in jahte se pristojbina zaračunava samo, če ima
lastnik čolna ali jahte z marino sklenjeno pogodbo za letni privez v Republiki
Sloveniji. 
Lastnik tujega čolna ali jahte se je dolžan po podpisu
pogodbe za letni privez zglasiti pri Upravi Republike Slovenije za pomorstvo in
plačati pristojbino, ki velja za obdobje 12 mesecev.
VI
Višina pristojbine za uporabo
objektov za čolne in jahte glede na dolžino znaša:


 

SIT


do 2,99 m

1.500


od 3 m do 3,99 m

2.000


od 4 m do 4,99 m

2.500


od 5 m do 5,99 m

3.000


od 6 m do 6,99 m

3.500


od 7 m do 7,99 m

4.000


od 8 m do 8,99 m

5.000


od 9 m do 9,99 m

6.000


od 10 m do 10,99 m

7.000


od 11 m do 11,99 m

8.000


od 12 m do 12,99 m

9.000


od 13 m do 13,99 m

10.000


od 14 m do 14,99 m

12.000


od 15 m do 15,99 m

15.000


nad 16 m se dodatno obračuna za vsak m dolžine

1.000


VII
Za čolne za prevoz potnikov in za gospodarske namene se plača
pristojbina 1.000 SIT za vsak dolžinski meter.
VIII
Z dnem uveljavitve te odredbe preneha veljati odredba o
pristojbini za uporabo objektov za varnost plovbe na pomorskih plovnih poteh,
ki jo morajo plačati čolni in jahte (Uradni list RS, št. 76/98 in 77/98).
IX
Ta odredba začne veljati tretji dan po objavi v Uradnem listu
Republike Slovenije.
Št. 2623-2/98
Ljubljana, dne 18. novembra 1999.
mag. Anton Bergauer l. r. 
Minister