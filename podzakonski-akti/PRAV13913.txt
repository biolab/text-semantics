I. SPLOŠNE DOLOČBE
1. člen
(vsebina)
Ta pravilnik določa način in vsebino strokovnega
usposabljanja ter pogoje za strokovno usposabljanje inštalaterjev naprav na
obnovljive vire energije (v nadaljnjem besedilu: inštalaterji), pogoje za
izvajalce strokovnega usposabljanja, način ocenjevanja znanja in izdajo potrdil
o opravljenem strokovnem usposabljanju inštalaterjev v skladu z Direktivo
2018/2001 Evropskega parlamenta in Sveta z dne 11. decembra 2018 o spodbujanju
uporabe energije iz obnovljivih virov (UL L št. 328 z dne 21. 12. 2018, str.
82).
2. člen
(namen strokovnega usposabljanja)
Za zagotavljanje pravilnega, učinkovitega in zanesljivega
delovanja naprav in sistemov na obnovljive vire energije (v nadaljnjem
besedilu: naprave) lahko inštalaterji opravijo strokovno usposabljanje.
3. člen
(udeleženci strokovnega usposabljanja)
Ta pravilnik določa strokovno usposabljanje za naslednje
inštalaterje:
1.     
kotlov na lesno biomaso,
2.     
toplotnih črpalk,
3.     
prenosnikov plitvih geotermalnih sistemov,
4.     
sončnih kolektorjev,
5.     
proizvodnih naprav na sončno energijo.
II. POGOJI ZA STROKOVNO USPOSABLJANJE
4. člen
(strokovna izobrazba in delovne izkušnje)
Strokovno usposabljanje lahko opravljajo osebe, ki imajo
ustrezno strokovno izobrazbo in delovne izkušnje, in sicer:
1.     
usposabljanje za inštalaterja kotlov na lesno biomaso lahko opravlja:
- 
oseba z najmanj srednjo strokovno izobrazbo (SOK 5, EOK 4) s področja
strojništva in najmanj dvema letoma delovnih izkušenj na področju strojnih
inštalacij ali,
- 
oseba s srednjo poklicno izobrazbo Inštalater strojnih inštalacij (SOK
4, EOK 4) z najmanj dvema letoma delovnih izkušenj na področju strojnih
inštalacij ali
- 
oseba z mojstrskim izpitom Mojster strojnih inštalacij.
2.     
usposabljanje za inštalaterja toplotnih črpalk lahko opravlja:
- 
oseba z najmanj srednjo strokovno izobrazbo (SOK 5, EOK 4) s področja
strojništva in najmanj dvema letoma delovnih izkušenj na področju strojnih
inštalacij oziroma inštaliranja toplotnih črpalk ali
- 
oseba s srednjo poklicno izobrazbo Inštalater strojnih inštalacij (SOK
4, EOK 4) z najmanj dvema letoma delovnih izkušenj na področju strojnih
inštalacij oziroma inštaliranja toplotnih črpalk ali,
- 
oseba z mojstrskim izpitom Mojster strojnih inštalacij.
3.     
usposabljanje za inštalaterja prenosnikov plitvih geotermalnih sistemov
lahko opravlja:
- 
oseba z najmanj srednjo strokovno izobrazbo (SOK 5, EOK 4) s področja
strojništva ali rudarstva in najmanj dvema letoma delovnih izkušenj na področju
strojnih inštalacij ali,
- 
oseba s srednjo poklicno izobrazbo Inštalater strojnih inštalacij ali
Geostrojnik rudar (SOK 4, EOK 4) z najmanj dvema letoma delovnih izkušenj na
področju strojnih inštalacij ali,
- 
oseba z mojstrskim izpitom Mojster strojnih inštalacij.
4.     
usposabljanje za inštalaterja sončnih kolektorjev lahko opravlja:
- 
oseba z najmanj srednjo strokovno izobrazbo (SOK 5, EOK 4) s področja
strojništva in najmanj dvema letoma delovnih izkušenj na področju strojnih
inštalacij oziroma inštalacij termosolarnih sistemov ali
- 
oseba s srednjo poklicno izobrazbo Inštalater strojnih inštalacij (SOK
4, EOK 4) z najmanj dvema letoma delovnih izkušenj na področju strojnih
inštalacij oziroma inštalacij termosolarnih sistemov ali,
- 
oseba z mojstrskim izpitom Mojster strojnih inštalacij.
5.     
usposabljanje za inštalaterja proizvodnih naprav na sončno energijo
lahko opravlja:
- 
oseba z najmanj srednjo strokovno izobrazbo (SOK 5, EOK 4) s področja
elektrotehnike ali mehatronike in najmanj dvema letoma delovnih izkušenj na
področju inštaliranja proizvodnih naprav na sončno energijo ali
- 
oseba s srednjo poklicno izobrazbo Elektrikar, Mehatronik operater (SOK
4, EOK 4) z najmanj dvema letoma delovnih izkušenj na področju inštaliranja
proizvodnih naprav na sončno energijo ali
- 
oseba z mojstrskim izpitom Mojster elektroinštalater.
III. IZVAJALCI STROKOVNEGA USPOSABLJANJA
5. člen
(izvajalec strokovnega usposabljanja)
(1) Program strokovnega usposabljanja izvaja fizična ali
pravna oseba, ki po izvedenem javnem razpisu pridobi pooblastilo ministrstva,
pristojnega za energijo (v nadaljnjem besedilu: ministrstvo), za izvedbo
strokovnega usposabljanja.
(2) Izvajalci strokovnega usposabljanja na svoji spletni
strani objavijo informacije o programih izobraževanja in ocenjevanja znanja.
(3) Pooblastilo za izvajanje strokovnega usposabljanja je veljavno
za obdobje pet let od dneva izdaje pooblastila.
6. člen
(pogoji za izvajalca strokovnega usposabljanja)
(1) Pooblastilo iz prejšnjega člena lahko pridobi pravna ali
fizična oseba, ki izpolnjuje naslednje pogoje:
-       
ima v sodni register oziroma v Poslovni register Slovenije vpisano
dejavnost projektiranja ali tehničnega svetovanja ali izobraževanja,
-       
razpolaga z usposobljenimi predavatelji:
a)   
s strokovnimi referencami na področju naprav,
b)   
s poznavanjem predpisov s področja naprav,
c)   
s poznavanjem predpisov s področja učinkovite rabe energije in
obnovljivih virov energije;
-       
ima administrativno-tehnično osebje, ki je potrebno za uspešno izvajanje
nalog usposabljanja, organiziranja, vodenje potrebnih evidenc in ima za te
naloge primerne strokovne reference;
-       
razpolaga z opremo, ki je potrebna za izvajanje teoretičnega dela
usposabljanja, in s prostori za vsaj 30 udeležencev usposabljanja z ustrezno
avdio vizualno opremo;
-       
razpolaga z ustreznimi tehničnimi zmogljivostmi za izvajanje praktičnega
usposabljanja, vključno z laboratorijsko opremo ali ustreznimi zmogljivostmi za
izvajanje praktičnega usposabljanja;
-       
razpolaga z osebjem za sestavo komisije.
(2) Osebje za sestavo komisije iz šeste alineje prejšnjega
odstavka mora izpolnjevati naslednje pogoje:
-       
ima najmanj visoko strokovno izobrazbo (SOK 7, EOK 6) pridobljeno po
izobraževalnem programu strokovnega področja za tehniko, proizvodno tehnologijo
ali gradbeništvo ali izobrazbo po študijskem programu prve stopnje (SOK 7, EOK
6) pridobljeno po izobraževalnem programu strokovnega področja za tehniko,
proizvodnjo tehnologijo skladno s predpisi o visokem šolstvu;
-       
ima najmanj pet let delovnih izkušenj na področju naprav.
(3) Pogoje iz prvega in prejšnjega odstavka tega člena mora
izvajalec strokovnega usposabljanja izpolnjevati ves čas, za katerega velja
pooblastilo.
(4) Podrobneje se pogoji iz tega člena določijo v razpisni
dokumentaciji javnega natečaja za izbiro izvajalca.
(5) Pogodba, s katero ministrstvo in izvajalec strokovnega
usposabljanja uredita medsebojne pravice in obveznosti, se sklene za obdobje
veljavnosti pooblastila.
7. člen
(odvzem pooblastila)
Minister, pristojen za energijo, odvzame pooblastilo, če
izvajalec strokovnega usposabljanja ne izpolnjuje več predpisanih pogojev ali
krši določila pogodbe.
8. člen
(merila za izbiro izvajalca strokovnega usposabljanja)
(1) Merila za izbor izvajalca strokovnega usposabljanja za
posamezno področje so naslednja:
-       
višina predvidene cene za izobraževanje in za ocenjevanje znanja;
-       
vrsta in število referenc, opredeljenih kot opravljanje enakih ali
istovrstnih nalog ocenjevanja znanja, ki so po obsegu in zahtevnosti podobni
ocenjevanju znanja po tem pravilniku;
-       
vrsta in število referenc članov komisije, opredeljenih kot opravljanje
enakih ali istovrstnih nalog za izvajanje strokovnih usposabljanj in ocenjevanj
znanj, ki so po obsegu in zahtevnosti podobni zahtevam po tem pravilniku.
(2) Podrobnejša merila iz prejšnjega odstavka se določijo v
razpisni dokumentaciji javnega natečaja za izbiro izvajalca za posamezno
področje tako, da vsak od njih prispeva h končni oceni kandidata za izvajalca
strokovnega usposabljanja enak delež točk.
IV. STROKOVNO USPOSABLJANJE
9. člen
(izobraževanje)
(1) Strokovno usposabljanje inštalaterjev poteka po programu,
ki je sestavljen iz izobraževanja in ocenjevanja znanja iz Priloge 1, ki je
sestavni del tega pravilnika.
(2) Izobraževanje, ki traja najmanj 15 ur, je sestavljeno iz
teoretičnega in praktičnega dela. Podrobneje se vsebina izobraževanja in
gradiva za izobraževanje določi v razpisni dokumentaciji javnega natečaja za
izbiro izvajalca strokovnega usposabljanja.
(3) Teoretični del izobraževanja obsega splošni in posebni
del. Splošni del je enak za vse inštalaterje iz 3. člena tega pravilnika,
posebni del pa je določen po področjih posameznih inštalaterjev.
(4) Praktični del obsega samostojno izvedbo naloge s področja
vgradnje naprav in izdelave poročila o njeni izvedbi.
(5) Po končanem izobraževanju se izda potrdilo o opravljenem
izobraževanju. Oblika in vsebina potrdila o opravljenem izobraževanju sta
določena v Prilogi 2, ki je sestavni del tega pravilnika.
V. NAČIN OCENJEVANJA ZNANJA IN POTRDILO O STROKOVNEM
USPOSABLJANJU
10. člen
(pogoji za pristop k ocenjevanju znanja)
(1) Strokovna usposobljenost inštalaterjev, ki opravljajo
dela in naloge določene s tem pravilnikom, se ugotavlja z ocenjevanjem znanja.
(2) K ocenjevanju znanja lahko pristopijo inštalaterji, ki
izpolnjujejo s tem pravilnikom predpisane pogoje glede izobrazbe in delovnih
izkušenj ter so končali izobraževanje po tem pravilniku.
(3) Izpolnjevanje pogojev iz prejšnjega odstavka ugotavlja
komisija izvajalca usposabljanja pred ocenjevanjem znanja in v primeru, da
prijavljeni inštalater ne izpolnjuje pogojev, le-tega o tem obvesti.
11. člen
(pristop k ocenjevanju znanja)
Inštalater pred pristopom k ocenjevanju znanja:
-       
predloži prijavo k ocenjevanju znanja s svojim podpisom, ter dodatno s
podpisom odgovorne osebe delodajalca, če je plačnik ocenjevanja znanja
delodajalec,
-       
predloži potrebne podatke, iz katerih je razvidno izpolnjevanje pogojev
za pristop k ocenjevanju znanja,
-       
navede področje ocenjevanja znanja,
-       
izbere kraj in čas ocenjevanja znanja,
-       
predloži potrdilo o opravljenem izobraževanju in
-       
predloži dokazila o strokovni in drugi izobrazbi ter potrdila o delovnih
izkušnjah iz 4. člena tega pravilnika.
12. člen
(obseg ocenjevanja znanja)
(1) Ocenjevanje znanja obsega teoretični in praktični del.
(2) Teoretični del ocenjevanja znanja obsega snov iz
splošnega in posebnega dela programa izobraževanja in ocenjevanja znanja iz
Priloge 1 tega pravilnika ter se izvaja pisno ali ustno.
(3) Praktični del ocenjevanja znanja je sestavljen iz
poročila o samostojni izvedbi naloge s področja vgradnje naprav iz praktičnega
dela izobraževanja in iz zagovora poročila o tej izvedbi.
13. člen
(komisija)
(1) Ocenjevanje znanja izvaja tričlanska komisija, ki jo
imenuje izvajalec strokovnega usposabljanja. Komisijo sestavljajo predsednik
oziroma namestnik predsednika ter dva člana oziroma nadomestna člana.
(2) Komisija je sklepčna, če je navzoč predsednik ali
namestnik predsednika in vsaj dva člana ali nadomestna člana.
14. člen
(potek ocenjevanja znanja)
(1) O poteku ocenjevanja znanja se vodi zapisnik, ki ga podpišejo
navzoči predsednik ali namestnik predsednika in ostali člani komisije.
(2) Inštalater pri ocenjevanju znanja odgovarja na tri
vprašanja iz teoretičnega dela in na tri vprašanja s področja praktičnega dela
ocenjevanja znanja. Odgovori se ocenjujejo z oceno »pozitivno« ali »negativno«.
(3) Ocenjevanje znanja iz posameznega področja in praktični
del ocenjevanja znanja je opravljeno pozitivno, če inštalater pozitivno
odgovori na vsaj dve vprašanji. Če je odgovor pozitiven samo na eno vprašanje,
se inštalaterju postavi dodatno vprašanje. Če je odgovor na dodatno vprašanje
pozitiven, je predmet ocenjen pozitivno.
(4) Končni uspeh ocenjevanja znanja ugotovi komisija z oceno
»uspešno« ali »neuspešno«. Rezultate ocenjevanja znanja razglasi predsednik
komisije takoj po končanem ocenjevanju znanja.
15. člen
(pravica ugovora)
(1) Inštalater, ki se ne strinja z oceno komisije, lahko
takoj po seznanitvi z oceno poda ugovor pri komisiji. Ugovor se zapiše v
zapisnik o poteku ocenjevanja znanja.
(2) O ugovoru odloči komisija, ki po potrebi izvede dodatno
ocenjevanje znanja.
(3) Inštalater, ki se po izvedenem dodatnem ocenjevanju
znanja ne strinja z oceno komisije, lahko v roku osmih dni po seznanitvi z
oceno vloži ugovor pri komisiji. Ugovor se zapiše v zapisnik o poteku
ocenjevanja znanja.
16. člen
(potrdilo o strokovni usposobljenosti)
(1) Inštalaterju, ki je uspešno opravil ocenjevanje znanja,
izda izvajalec strokovnega usposabljanja potrdilo o strokovni usposobljenosti
inštalaterja naprav, ki ga podpiše predsednik komisije, v njegovi odsotnosti pa
namestnik predsednika.
(2) Oblika in vsebina potrdila o strokovni usposobljenosti
sta določena v Prilogi 3, ki je sestavni del tega pravilnika.
(3) Potrdilo o strokovni usposobljenosti velja pet let od
njegove izdaje.
(4) Za podaljšanje veljavnosti potrdila o strokovni
usposobljenosti se mora inštalater pri izvajalcu strokovnega usposabljanja
udeležiti obnovitvenega usposabljanja brez ocenjevanja znanja, ki vključuje
tudi nove tehnologije, v trajanju najmanj 8 ur.
(5) Po udeležbi na obnovitvenem usposabljanju iz prejšnjega
odstavka se izda novo potrdilo o strokovni usposobljenosti.
(6) Izvajalci usposabljanja ministrstvu posredujejo seznam
inštalaterjev, ki so pridobili potrdilo o strokovni usposobljenosti.
17. člen
(ponovno ocenjevanje znanja)
(1) Inštalater lahko pristopi k ocenjevanju znanja trikrat.
Če teoretičnega ali praktičnega dela ocenjevanja znanja ne opravi pozitivno,
ponavlja le ta del ocenjevanja znanja.
(2) Če ocenjevanje znanja tudi tretjič ni pozitivno, mora
inštalater pred ponovnim pristopom k ocenjevanju znanja ponovno opraviti
izobraževanje iz 9. člena tega pravilnika.
18. člen
(odstop od ocenjevanja znanja)
(1) Inštalater lahko odstopi od ocenjevanja znanja, o čemer
mora obvestiti izvajalca strokovnega usposabljanja najkasneje 3 dni pred
dnevom, določenim za ocenjevanja znanja.
(2) Če inštalater ne ravna v skladu s prejšnjim odstavkom, mu
izvajalec strokovnega usposabljanja lahko zaračuna stroške opravljanja
ocenjevanja znanja, razen če dokaže upravičenost razlogov, zaradi katerih ni
pristopil k ocenjevanju znanja. O upravičenosti razlogov na podlagi pisne
obrazložitve inštalaterja s priloženimi dokazili odloči komisija.
VI. EVIDENCE IN NADZOR
19. člen
(evidenca izvedenih strokovnih usposabljanj)
(1) Izvajalec strokovnega usposabljanja vodi evidenco
izvedenih usposabljanj, v kateri se vodijo naslednji podatki:
-       
vsebina strokovnega usposabljanja,
-       
ime in priimek inštalaterja ter datum in kraj rojstva,
-       
številka in datum ter izdajatelja listine o doseženi stopnji izobrazbe,
-       
datum in številka potrdila o izobraževanju,
-       
datum in številka potrdila o strokovni usposobljenosti,
-       
sestava izpitne komisije in zapisnik o poteku ocenjevanja znanja.
(2) Evidenca se hrani trajno.
20. člen
(nadzor)
Nadzor nad izvajanjem tega pravilnika opravlja ministrstvo.
VII. KONČNI DOLOČBI
21. člen
(prenehanje uporabe)
Z dnem uveljavitve tega pravilnika se preneha uporabljati
Pravilnik o strokovnem usposabljanju in preizkusu znanja za inštalaterje naprav
na obnovljive vire energije (Uradni list RS, št. 20/13 in 17/14 – EZ-1).
22. člen
(začetek veljavnosti)
Ta pravilnik začne veljati petnajsti dan po objavi v Uradnem
listu Republike Slovenije.
Št. 007-352/2019/40
Ljubljana, dne 11. januarja 2021
EVA 2019-2430-0082
Jernej Vrtovec
minister
za infrastrukturo

Soglašam!
Mag. Andrej Vizjak
minister
za okolje in prostor

Priloga 1: Program
izobraževanja in ocenjevanja znanja
Priloga 2: Potrdilo
o opravljenem izobraževanju inštalaterja naprav na obnovljive vire
Priloga 3: Potrdilo
o strokovni usposobljenosti inštalaterja naprav na obnovljive vire