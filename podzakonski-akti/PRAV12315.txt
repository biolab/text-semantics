1. člen
S tem pravilnikom se sprejme gozdnogospodarski načrt
gozdnogospodarske enote Snežnik (2015–2024) št. 05-25/15 z dne 6. novembra
2015, ki ga je za obdobje od 1. januarja 2015 do 31. decembra 2024 izdelal
Zavod za gozdove Slovenije, Območna enota Postojna, spremenjen s spremembami
gozdnogospodarskega načrta gozdnogospodarske enote Snežnik (2015–2024) št.
05-25/20 z dne 20. oktobra 2020, ki jih je izdelal Zavod za gozdove Slovenije,
Območna enota Postojna (v nadaljnjem besedilu: spremembe gozdnogospodarskega
načrta).
2. člen
Gozdnogospodarska enota Snežnik, ki meri 1.978,12 ha, se nahaja
v postojnskem gozdnogospodarskem območju, v občini Loška dolina, oziroma v
katastrskih občinah Nadlesk, Kozarišče, Vrh, Babna Polica in Leskova dolina.
3. člen
V gozdnogospodarski enoti Snežnik je s 1. januarjem 2015
ugotovljeno naslednje stanje gozdov:
1.     
lastništvo: 3,3% zasebnih gozdov v lasti fizičnih ali pravnih oseb in
96,7% državnih gozdov;
2.     
površina: 1.906,79 ha, od katere je 1.894,39 ha večnamenskih gozdov in
12,40 ha gozdov s posebnim namenom v katerih ukrepi niso dovoljeni;
3.     
lesna zaloga: 384,8 m3/ha, od tega 252,3 m3/ha
iglavcev in 132,5 m3/ha listavcev;
4.     
tekoči letni prirastek: 5,97 m3/ha, od tega 3,84 m3/ha
iglavcev in 2,13 m3/ha listavcev.
4. člen
(1) V gozdnogospodarskem načrtu gozdnogospodarske enote
Snežnik (2015–2024) je ob upoštevanju usmeritev iz gozdnogospodarskega načrta
postojnskega gozdnogospodarskega območja, izdelanega za obdobje od
1. januarja 2011 do 31. decembra 2020, ugotovljenega stanja gozdov,
analize preteklega gospodarjenja, zakonitosti razvoja gozdov in pridobljenih
spoznanj pri spremljanju razvoja gozdov v gozdnogospodarski enoti Snežnik
določeno, da so najbolj poudarjene funkcije gozdov, ki določajo način
gospodarjenja z gozdom:
-       
proizvodne funkcije na površini 1.961,11 ha,
-       
ekološke funkcije na površini 107,1 ha ter
-       
socialne funkcije na površini 133,39 ha.
(2) Na podlagi funkcij gozdov in njihovega ovrednotenja so
v gozdnogospodarskem načrtu gozdnogospodarske enote Snežnik (2015–2024)
določeni cilji gospodarjenja z gozdom in gozdnim prostorom ter usmeritve za
njihovo doseganje.
5. člen
(1) Na podlagi ciljev in usmeritev iz drugega odstavka
prejšnjega člena so v gozdnogospodarski enoti Snežnik, upoštevaje spremembe
gozdnogospodarskega načrta, določeni naslednji ukrepi:
1.     
najvišji možni posek v višini 235 486 m3, od tega 212 020 m3
iglavcev in 23 466 m3 listavcev;
2.     
gojitvena dela, potrebna za ohranitev in razvoj gozdov, na dejanski
površini 297,65 ha;
3.     
nega drogovnjaka na dejanski površini 18,98 ha;
4.     
zaščita mladja s premazom s ponovitvami na skupni površini 8,76 ha;
5.     
nega prebiralnega gozda na dejanski površini 6,18 ha;
6.     
zaščita mladja z 836 m ograje;
7.     
odstranjevanje 4 943 m ograje;
8.     
vzdrževanje 10,90 ha grmišč in gozdnega rastja;
9.     
vzdrževanje dejanske površine 62,31 ha travinja;
10.  
 vzdrževanje 19 vodnih virov;
11.  
naravni razvoj biotopov z 254 m3 ter
12.  
100 delovnih dni varstva pred žuželkami.
(2) V gozdnogospodarskem načrtu gozdnogospodarske enote
Snežnik (2015–2024) so določeni ukrepi in načini njihove izvedbe tudi na ravneh
rastiščnogojitvenih razredov in odsekov.

Pravilnik o gozdnogospodarskem načrtu
gozdnogospodarske enote Snežnik (2015–2024) (Uradni list RS, št. 106/15) vsebuje naslednji prehodni in
končno določbo:
»6. člen
Pri izdelavi gozdnogojitvenih načrtov za posamezne ekosisteme
in njihove dele v gozdnogospodarski enoti Snežnik, v obdobju od uveljavitve
tega pravilnika do 31. decembra 2024, se morajo upoštevati cilji,
usmeritve in ukrepi, določeni v gozdnogospodarskem načrtu gozdnogospodarske
enote Snežnik (2015–2024).
7. člen
Po en izvod gozdnogospodarskega načrta gozdnogospodarske enote
Snežnik (2015–2024) je na vpogled na sedežu Zavoda za gozdove Slovenije,
Območne enote Postojna, Vojkova 9, Postojna, na sedežu Zavoda za gozdove
Slovenije, Krajevne enote Stari trg, Cesta Notranjskega odreda 6, Stari trg pri
Ložu in na Ministrstvu za kmetijstvo, gozdarstvo in prehrano, Dunajska 22,
Ljubljana, kjer se hrani tudi dokumentacija v zvezi s postopkom sprejemanja
gozdnogospodarskega načrta gozdnogospodarske enote Snežnik (2015–2024).
8. člen
Ta pravilnik začne veljati naslednji dan po objavi v Uradnem listu
Republike Slovenije.«.

Pravilnik o spremembah Pravilnika o
gozdnogospodarskem načrtu gozdnogospodarske enote Snežnik (2015–2024) (Uradni
list RS, št. 9/21) vsebuje naslednjo končno določbo:
»KONČNA DOLOČBA
3. člen
Ta pravilnik začne veljati naslednji dan po objavi v Uradnem
listu Republike Slovenije.«.