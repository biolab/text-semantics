1. člen
Ta odlok določa upravičence do pomoči za reševanje nasedlih
investicij (v nadaljnjem besedilu: upravičenci), višino sredstev pomoči, ki se
upravičencem dodeli za posamezen namen (v nadaljevanju: sredstva), in postopanje
upravičencev v zvezi s pridobitvijo sredstev.
2. člen
Namenska sredstva se dodelijo naslednjim upravičencem v
naslednjih višinah: 
-       
Termoelektrarni Šoštanj, d.o.o., za namene odplačila kreditnih
obveznosti zaradi reprogramov in tržno prilagoditev cene goriva (lignita): do
21.800,000.000 SIT, 
-       
Termoelektrarni Trbovlje, d.o.o., plinski del, za namene odplačila
kreditnih obveznosti in kritje stroškov zapiranja (razgradnje plinskega dela
elektrarne): do 3.200,000.000 SIT in 
-       
ELES – GEN, d.o.o., za prevzete kreditne obveznosti Nuklearne elektrarne
Krško, d.o.o., oziroma namene, določene z zakonom o poroštvih za kredite,
najete za refinanciranje kreditov podjetij elektrogospodarstva (Uradni list RS,
št. 34/03). 
Prioritetno bo dodeljevanje sredstev vezano na reševanje
nasedlosti z vračilom kreditnih obveznosti.
3. člen
Upravičenec predloži Ministrstvu za okolje, prostor in
energijo podroben individualni program reševanja nasedlih investicij ter v njem
podrobno prikaže: 
-       
analizo poslovanja za zadnja tri zaključena poslovna leta ter po potrebi
analizo nedokončanega tekočega poslovnega leta, 
-       
do predložitve programa izvedene in načrtovane bodoče aktivnosti v zvezi
z racionalizacijo poslovanja in zniževanjem stroškov, ki jih namerava izvesti,
ter aktivnosti v zvezi z dezinvestiranjem poslovno nepotrebnih sredstev in
naložb, in 
-       
način uporabe sredstev za reševanje nasedlih investicij.
4. člen
K programu iz prejšnjega člena mora upravičenec pridobiti
soglasje Vlade Republike Slovenije, na podlagi katerega sklene z Ministrstvom
za okolje, prostor in energijo pogodbo, s katero se določi: 
-       
višino in dinamiko zagotavljanja sredstev pomoči, v odvisnosti od dejanske
razpoložljivosti virov, 
-       
obveznosti upravičenca glede nadaljnje racionalizacije in zniževanja
stroškov poslovanja in v povezavi s tem možnost zniževanja poslovno nepotrebnih
sredstev in naložb, 
-       
obveznost upravičenca, da letno, po zaključku poslovnega leta,
Ministrstvu za okolje, prostor in energijo poroča o porabi sredstev pomoči, 
-       
način, na katerega Ministrstvo za okolje, prostor in energijo spremlja
izvajanje individualnega programa iz prejšnjega člena, 
-       
posledice neizpolnjevanja pogodbenih obveznosti, 
-       
druge, s predmetom pogodbe povezane pravice in obveznosti. 
Pred sklenitvijo pogodbe iz prejšnjega odstavka je potrebno
pridobiti soglasje ministra, pristojnega za finance, glede dinamike
zagotavljanja pomoči.
5. člen
Ta odlok začne veljati naslednji dan po objavi v Uradnem
listu Republike Slovenije.
Št. 405-18/2001-3
Ljubljana, dne 31. julija 2003.
EVA 2003-2511-0130
Vlada Republike Slovenije
mag. Anton Rop l. r.
Predsednik