1. člen
S tem pravilnikom se določa vsebina podatkov za napoved davka
od prejetega darila.
2. člen
Davčni zavezanec, ki prejme v dar premoženje, ki je predmet
obdavčitve z davkom na darila, davčnemu organu ob napovedi dostavi naslednje
podatke:
-       
identifikacijski podatki o obdarjencu;
-       
identifikacijski podatki o darovalcu;
-       
sorodstveno razmerje obdarjenca do darovalca;
-       
podatek o tem, ali je obdarjenec od istega darovalca v obdobju 12
mesecev že prejel darila;
-       
vrsta pravnega posla (darilna pogodba, izročilna pogodba, pogodba o
preužitku, pogodba o dosmrtnem preživljanju, darilo za primer smrti, drugo);
-       
datum sprejema darila;
-       
skupna vrednost prejetih daril;
-       
podatek, ali je pri sklenitvi pravnega posla posredovala nepremičninska
agencija;
-       
stroški, dolgovi in bremena, ki jih v zvezi s prejetim premoženjem
uveljavlja obdarjenec;
-       
podatki za uveljavljanje oprostitev;
-       
podatki o nepremičninah, ki so predmet darila (identifikatorji, lokacija,
vrsta nepremičnine, podarjeni delež, vrednost);
-       
podatki o premičnem premoženju ter premoženjskih in drugih stvarnih
pravicah, ki so predmet darila (vrsta in vrednost).
Vzorec obrazca za napoved davka na darilo je objavljen na
spletni strani Finančne uprave Republike Slovenije.
3. člen
Z dnem, ko začne veljati ta pravilnik, preneha veljati
Pravilnik o obrazcu za napoved za odmero davka od prejetega darila (Uradni list
RS, št. 138/06).
4. člen
Ta pravilnik začne veljati 1. januarja 2017.
Št. 007-752/2016
Ljubljana, dne 20. decembra 2016
EVA 2016-1611-0137
mag. Mateja Vraničar Erman
l.r.
Ministrica
za finance