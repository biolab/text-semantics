1. člen
(vsebina pravilnika)
Ta pravilnik podrobneje ureja način
določanja in postopke razdelitve sredstev iz naslova knjižničnega nadomestila.
V ta namen podrobneje opredeljuje:
-      
namen izvajanja knjižničnega nadomestila,
-      
način določitve višine sredstev na proračunski postavki »knjižnično
nadomestilo«,
-      
vrste knjižničnega gradiva, na katerega se nanaša izvajanje knjižničnega
nadomestila,
-      
upravičence za prejem sredstev iz naslova knjižničnega nadomestila,
-      
nadzor nad izvajanjem knjižničnega nadomestila.
2. člen
(namen)
Knjižnično nadomestilo je oblika podpore
avtorjem knjižničnega gradiva, ki je predmet javnega posojanja v splošnih
knjižnicah. Namen izvajanja knjižničnega nadomestila je spodbujati
ustvarjalnost posameznikov na področjih kulture, na katerih se ustvarja
knjižnično gradivo in ki so v javnem interesu. Knjižnično nadomestilo se izvaja
v dveh oblikah:
a)  denarni prispevki živečim
avtorjem knjižničnega gradiva za izposojo njihovih del,
b)  delovne štipendije za
ustvarjalnost, ki so namenjene perspektivnim in vrhunskim avtorjem.
3. člen
(višina sredstev)
Obseg sredstev knjižničnega nadomestila se
določi z letnim državnim proračunom. Sredstva za izvajanje knjižničnega
nadomestila se v okviru letnega državnega proračuna določijo najmanj v višini
25% glede na obseg sredstev, ki jih je država namenila splošnim knjižnicam za
nakup knjižničnega gradiva v proračunskem obdobju, na katero se nanaša
izvajanje knjižničnega nadomestila. Ta sredstva se razporedijo na proračunsko
postavko »knjižnično nadomestilo«.
4. člen
(vrste knjižničnega gradiva)
Knjižnično nadomestilo se nanaša izključno
na izposojo knjižničnega gradiva v splošnih knjižnicah, ki imajo avtomatizirano
izposojo v sistemu COBISS.SI in bibliografske zapise za knjižnično gradivo
povezane z vzajemno bazo podatkov COBIB.SI.
Knjižnično nadomestilo se nanaša na
izposojo naslednjega knjižnega gradiva:
-      
izvirne monografske publikacije,
-      
prevedene monografske publikacije.
Knjižnično nadomestilo se nanaša na
naslednje vrste neknjižnega gradiva:
-      
avdio kasete in CD-plošče,
-      
video kasete in DVD-plošče.
Serijske publikacije in elektronsko gradivo
niso predmet knjižničnega nadomestila.
5. člen
(upravičenci)
Do knjižničnega nadomestila so upravičeni
živeči avtorji kot fizične osebe, ki imajo stalno prebivališče v Republiki
Sloveniji ali ustvarjajo v slovenščini. Do knjižničnega nadomestila so
upravičeni naslednji avtorji:
a)  za knjižno gradivo
- pisec
besedila monografske publikacije,
- prevajalec
besedila monografske publikacije,
- likovni
ustvarjalec ali fotograf, če je pretežni (so)avtor monografske publikacije;
b)  za neknjižno gradivo
- avtor
glasbe,
- avtor
besedila,
- režiser
filma,
- avtor
scenarija,
- direktor
fotografije.
6. člen
(deleži sredstev)
Sredstva na proračunski postavki
»knjižnično nadomestilo« se za posamezno vrsto knjižničnega gradiva določajo po
naslednjih deležih:

-      
  avtorji izvirnih monografskih publikacij

60%


-      
  prevajalci monografskih publikacij

20%


-      
  ilustratorji in fotografi monografskih publikacij

15%


-      
  avtorji glasbe, avtorji besedil, režiserji filmov, avtorji scenarijev
  in direktorji fotografije

5%

Sredstva, ki so namenjena posamezni vrsti
knjižničnega gradiva, se v razmerju 50% : 50% namenijo denarnim prispevkom
avtorjem in delovnim štipendijam za ustvarjalce.
7. člen
(število izposojenih enot knjižničnega
gradiva)
Število izposojenih enot za posamezno vrsto
knjižničnega gradiva in kategorijo avtorstva po 6. členu tega pravilnika je seštevek
vseh izposojenih enot tega gradiva. Če je v bibliografskem zapisu posamezne
enote knjižničnega gradiva v vzajemni bazi podatkov COBIB.SI evidentiranih več
avtorjev iste kategorije, pripada posameznemu avtorju sorazmerni delež števila
izposoj.
Posamezni
avtor je upravičen do knjižničnega nadomestila, če skupno število izposoj
knjižničnega gradiva, katerega avtor ali soavtor je, presega spodnjo mejo
izposoj glede na naslednje kriterije:

 

zgornja meja

spodnja meja


-       avtorji
  izvirnih monografskih publikacij

20.000 + 20% nad 20.000

800


-       prevajalci
  monografskih publikacij

50.000 + 20% nad 50.000

4.000


-       ilustratorji
  in fotografi monografskih publikacij

20.000 + 20% nad 20.000

1.000


-       avtorji
  na področju glasbe in filma

2.000 + 20% nad 2.000

300

8. člen
(izračun vrednosti knjižničnega
nadomestila za posameznega avtorja)
Vrednost denarnega prispevka za eno
izposojo enote knjižničnega gradiva je količnik razpoložljivih sredstev za posamezno
vrsto knjižničnega gradiva iz 4. člena, kategorijo avtorstva iz 6. člena in
seštevka vseh izposoj avtorjev, kot jih opredeljuje 7. člen. Višina sredstev,
do katerih je avtor upravičen, je zmnožek priznanih izposoj in vrednosti ene
izposoje.
9. člen
(nakazovanje denarnih prispevkov avtorjem)
IZUM pripravi izpise podatkov o številu
izposoj knjižničnega gradiva v splošnih knjižnicah v preteklem letu do konca
januarja za vse avtorje, ki so upravičeni do knjižničnega nadomestila po tem
pravilniku in so njihova imena vključena v normativno bazo podatkov CONOR.SI.
Javna agencija za knjigo Republike
Slovenije pripravi izračune, koliko sredstev se nameni posameznim vrstam
knjižničnega gradiva ter koliko sredstev prejmejo posamezni avtorji. Javna
agencija za knjigo Republike Slovenije na svoji spletni strani najkasneje 1. 3.
vsako leto objavi podatke (ime in priimek avtorja, število izposoj njegovih
del) o številu izposoj knjižničnega gradiva avtorjev, ki so upravičeni do
denarnega prispevka, ter avtorje obvesti o tem, kolikšna višina sredstev jim
pripada. Javna agencija za knjigo Republike Slovenije izvede nakazila avtorjem,
ki so pred tem dolžni ministrstvu na podlagi prejetih obvestil dostaviti
izpolnjene identifikacijske obrazce.
10. člen
(delovne štipendije in izvedba njihove
dodelitve)
Z delovnimi štipendijami iz 2. člena tega
pravilnega se prednostno podpira tiste avtorje, ki nimajo pravice do denarnih
prispevkov iz naslova knjižničnega nadomestila oziroma so iz tega naslova
deležni le manjših izplačil, a pomembno prispevajo k razvoju slovenske kulture.
Sredstva, namenjena delovnim štipendijam za
avtorje neknjižnega gradiva, se v enakih deležih razporedijo med avtorje na
področju glasbe in avtorje na področju filma. 
Delovne štipendije se dodeljujejo za
obdobje do največ 12 mesecev in imajo lahko več oblik: za vrhunske ustvarjalce,
potovalne štipendije, štipendije za mlade perspektivne ustvarjalce ipd.. 
Knjižnično nadomestilo v obliki delovnih
štipendij izvaja Javna agencija za knjigo Republike Slovenije. 
Javna agencija za knjigo Republike Slovenije
izvaja knjižnično nadomestilo iz prejšnjega odstavka tako, da na podlagi
ciljnega javnega razpisa, na katerem lahko sodelujejo stanovska društva, ki
najmanj tri leta delujejo na področjih, ki so predmet knjižničnega nadomestila,
izbere stanovska društva, ki bodo avtorjem podeljevala delovne štipendije. 
Pri izboru stanovskih društev Javna
agencija za knjigo Republike Slovenije upošteva z vidika ciljev kulturne
politike naslednje kriterije: 
-      
število članov društva,
-      
višino režijskih stroškov in
-      
kakovost predlaganega programa štipendiranja.
Pristojna strokovna komisija na Javni
agenciji za knjigo Republike Slovenije oceni kakovost predlaganega programa
štipendiranja stanovskega društva, ki vključuje vsaj naslednje elemente: 
-      
cilje štipendiranja, 
-      
vrste štipendij in višino izplačil za posamezno vrsto štipendij, 
-      
kategorije avtorjev, ki bodo upravičeni do delovnih štipendij, 
-      
predvideno število avtorjev, ki bodo upravičeni do štipendije, 
-      
postopek razpisa, 
-      
pogoje za sodelovanje avtorjev na razpisih, pri čemer članstvo avtorja v
stanovskem društvu ni pogoj in ne sme imeti vpliva na pridobitev štipendije, 
-      
kriterije za dodeljevanje štipendij in merila za uporabo kriterijev, 
-      
razmerje med prejemniki denarnih prispevkov iz točke a) 2. člena tega
pravilnika in prejemniki delovnih štipendij. 
Javna agencija za knjigo Republike
Slovenije z izbranim stanovskim društvom sklene pogodbo, s katero se uredi
podeljevanje delovnih štipendij. V pogodbi se natančno opredeli: 
-      
višina sredstev, namenjenih posameznim vrstam delovnih štipendij, 
-      
vrste delovnih štipendij, 
-      
postopek dodeljevanja delovnih štipendij, 
-      
pogoji, kriteriji in uporaba kriterijev za dodeljevanje delovnih
štipendij, 
-      
višina režijskih stroškov za podeljevanje delovnih štipendij, 
-      
pritožbeni postopek znotraj stanovskega društva. 
Javna agencija za knjigo Republike
Slovenije sklene z izbranimi stanovskimi društvi pogodbe za obdobje največ treh
let, pri čemer se obseg sredstev natančno določi za prvo leto, za naslednji dve
leti pa se sklenejo ustrezni dodatki k pogodbam. Stanovska društva so dolžna
izvesti pogodbene obveznosti najkasneje v treh mesecih po podpisu pogodb
oziroma dodatkov k pogodbam. 
V primeru, da razpis ne uspe, ga je Javna
agencija za knjigo Republike Slovenije dolžna ponoviti v roku enega meseca. Če
tudi ponovljeni razpis ne uspe, Javna agencija za knjigo Republike Slovenije
sama izvede javni razpis za podelitev delovnih štipendij, in sicer s pomočjo
pristojne strokovne komisije.
11. člen
(nadzor)
Javna agencija za knjigo Republike
Slovenije opravi vsakoletno evalvacijo izvajanja knjižničnega nadomestila,
inšpekcijski nadzor pa izvaja inšpektor za knjižničarstvo.

Pravilnik o izvajanju knjižničnega nadomestila
(Uradni list RS, št. 42/04)
vsebuje naslednjo končno določbo:
»12. člen
(začetek
veljavnosti)
Ta pravilnik začne veljati prvi dan po
objavi v Uradnem listu RS.«.

Pravilnik o spremembah Pravilnika o izvajanju
knjižničnega nadomestila (Uradni list RS, št. 14/09)
vsebuje naslednjo končno določbo:
»KONČNA DOLOČBA
4. člen
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o spremembi Pravilnika o izvajanju
knjižničnega nadomestila (Uradni list RS, št. 19/15)
vsebuje naslednjo končno določbo:
»2. člen
Ta pravilnik začne veljati naslednji dan po
objavi v Uradnem listu Republike Slovenije.«.