1. člen
Minister za izobraževanje, znanost, kulturo
in šport je sprejel spremembe vzgojno-izobraževalnega programa, sprejetega z
Odredbo o vzgojno-izobraževalnem programu osnovna šola (Uradni list RS, št.
16/99, 12/11, 101/11 in 24/12), ki jo je določil Strokovni svet Republike
Slovenije za splošno izobraževanje na sejah dne 25. 10. 2012 in
13. 12. 2012.
2. člen
S spremembo vzgojno-izobraževalnega
programa iz prejšnjega člena se:
-       
spremenijo predmetniki (predmetnik osnovne šole, prilagojeni predmetnik
za osnovno šolo s slovenskim učnim jezikom na narodno mešanem območju slovenske
Istre, prilagojeni predmetnik za osnovno šolo z italijanskim učnim jezikom na
narodno mešanem območju slovenske Istre in prilagojeni predmetnik za dvojezično
osnovno šolo na narodno mešanem območju Prekmurja),
-       
spremenijo predmetniki za uvajanje drugega tujega jezika v času poskusa
(predmetnik osnovne šole za uvajanje drugega tujega jezika v času poskusa,
prilagojeni predmetnik za osnovno šolo s slovenskim učnim jezikom na narodno
mešanem območju slovenske Istre za uvajanje drugega tujega jezika v času
poskusa, prilagojeni predmetnik za osnovno šolo z italijanskim učnim jezikom na
narodno mešanem območju slovenske Istre za uvajanje drugega tujega jezika v
času poskusa),
-       
določi učni načrt obveznega predmeta Tuji jezik v prvem
vzgojno-izobraževalnem obdobju,
-       
določi učni načrt neobveznega predmeta Drugi tuji jezik,
-       
določi učni načrti za predmet Domovinska in državljanska kultura in
etika,
-       
določi učni načrti za predmet Likovna umetnost,
-       
določi učni načrti za predmet Glasbena umetnost,
-       
določi učni načrti za predmet Šport,
-       
določi prenovljeni učni načrt izbirnega predmeta Risanje v geometriji in
tehniki ter
-       
določi nove izbirne predmete Klekljanje 1, Klekljanje 2, Klekljanje 3 in
učni načrt za te predmete.
3. člen
(1) Spremenjeni predmetniki in učni
načrti iz prejšnjega člena se pričnejo uporabljati v šolskem letu 2013/2014.
(2) Izbirni predmeti Osnovne tehnike
klekljanja, Temeljne tehnike v slovenski čipki in Široki ris od šolskega leta
2013/2014 dalje niso več del predmetnika osnovne šole in se prenehajo izvajati.
4. člen
Spremenjen vzgojno-izobraževalni program iz
prvega člena te odredbe se objavi na spletnih straneh Ministrstva za
izobraževanje, znanost, kulturo in šport.
5. člen
Ta odredba začne veljati naslednji dan po
objavi v Uradnem listu Republike Slovenije.
Št. 0070-17/2013
Ljubljana, dne 7. februarja 2013
EVA 2013-3330-0007
dr. Žiga Turk l.r.
Minister
za izobraževanje, znanost,
kulturo in šport