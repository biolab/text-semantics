I. ODDELEK
SPLOŠNE DOLOČBE
1. člen
Definicije
Za namene tega odloka: 
a)    
”izdelava” pomeni katerokoli vrsto obdelave ali predelave vključno s
sestavljanjem ali posebnimi postopki; 
b)    
”material” pomeni vsako sestavino, surovino, sestavni del ali del itd.,
ki se uporablja pri izdelavi izdelka; 
c)    
”izdelek” pomeni izdelek, ki se izdeluje, čeprav je namenjen kasnejši
uporabi pri drugem postopku izdelave; 
d)    
”blago” pomeni materiale in izdelke; 
e)    
”carinska vrednost” pomeni vrednost, določeno v skladu s sporazumom iz
leta 1994 o izvajanju VII. člena splošnega sporazuma o carinah in trgovini
(sporazum WTO o carinski vrednosti); 
f)     
”cena franko tovarna” pomeni ceno, ki se plača za izdelek franko tovarna
proizvajalcu v Sloveniji ali v Latvijii, v podjetju katerega se opravi zadnja
obdelava ali predelava pod pogojem, da cena vključuje vrednost vseh
uporabljenih materialov, zmanjšano za vse notranje dajatve, ki se ali se lahko
povrnejo pri izvozu pridobljenega izdelka; 
g)    
”vrednost materialov” pomeni carinsko vrednost pri uvozu uporabljenih
materialov brez porekla ali, če ta ni znana in se ne da ugotoviti, prvo
preverljivo ceno, plačano za materiale v Sloveniji ali v Latviji; 
h)    
”vrednost materialov s poreklom” pomeni vrednost takih materialov, kot
so opredeljeni v pododstavku g) in se uporablja mutatis mutandis; 
i)      
»dodana vrednost« pomeni ceno izdelka franko tovarna, zmanjšano za
carinsko vrednost vsakega od vključenih materialov s poreklom iz drugih držav,
omenjenih v 3. in 4. členu tega odloka ali, če carinska vrednost ni znana ali
se ne da ugotoviti, prva cena, ki se za izdelke dokazljivo plačuje v Sloveniji
ali Latviji; 
j)      
”poglavja” in “tarifne številke” pomenijo poglavja in tarifne številke
(štirištevilčne kode), uporabljene v nomenklaturi, ki predstavlja
“Harmonizirani sistem poimenovanja in šifrskih oznak blaga”, ki se v tem odloku
navaja kot “Harmonizirani sistem” ali “HS”; 
k)    
”uvrščen” se nanaša na uvrstitev izdelka ali materiala v določeno
tarifno številko; 
l)      
”pošiljka” pomeni izdelke, ki jih izvoznik pošilja enemu prejemniku
bodisi hkrati ali so zajeti v enem transportnem dokumentu, s katerim dobavlja
izvoznik te izdelke prejemniku, ali če ni takega dokumenta, izdelke, ki so
zajeti na enem računu; 
m)   
”ozemlje” vključuje teritorialne vode.
II. ODDELEK
DEFINICIJA POJMA
“IZDELKI S POREKLOM”
2. člen
Splošne zahteve
1.    
Za namene izvajanja uredbe o začasni uporabi sporazuma o prosti trgovini
med Republiko Slovenijo in Republiko Latvijo (v nadaljevanju: sporazuma) se
naslednji izdelki štejejo za izdelke s poreklom iz Slovenije: 
a)    
izdelki, v celoti pridobljeni v Sloveniji, v smislu 5. člena tega
odloka; 
b)    
izdelki, pridobljeni v Sloveniji, ki vsebujejo materiale, ki niso bili v
celoti pridobljeni na njenem ozemlju, pod pogojem, da so bili taki materiali
zadosti obdelani ali predelani v Sloveniji, v smislu 6. člena tega odloka; 
2.    
Za namene izvajanja sporazuma se naslednji izdelki štejejo za izdelke s
poreklom iz Latvije: 
a)    
izdelki, v celoti pridobljeni v Latviji, v smislu 5. člena tega odloka; 
b)    
izdelki, pridobljeni v Latviji, ki vsebujejo materiale, ki niso bili v
celoti pridobljeni na njenem ozemlju, pod pogojem, da so bili taki materiali
zadosti obdelani ali predelani v Latviji, v smislu 6. člena tega odloka.
3. člen
Kumulacija v Sloveniji
1.    
Ne glede na določbe prvega odstavka 2. člena tega odloka izdelki veljajo
za izdelke s poreklom iz Slovenije, če so bili tam pridobljeni in vključujejo
materiale s poreklom iz Slovenije, Latvije, Evropske skupnosti, Bolgarije,
Poljske, Madžarske, Češke republike, Slovaške republike, Romunije, Litve,
Estonije, Islandije, Norveške, Švice (vključno z Liechtensteinom)1 ali Turčije,
v skladu z določbami protokola o pravilih o poreklu, priloženega k sporazumom
med Slovenijo in vsako od teh držav, pod pogojem, da obdelava ali predelava,
opravljena v Sloveniji presega tisto, omenjeno v 7. členu tega odloka. Ni
treba, da bi bili taki materiali zadosti obdelani ali predelani. 
2.    
Če obdelava ali predelava, ki se opravlja v Sloveniji, ne presega
postopkov, omenjenih v 7. členu tega odloka, se šteje, da ima pridobljeni
izdelek poreklo iz Slovenije samo, kadar je tam dodana vrednost višja od
vrednosti uporabljenih materialov s poreklom iz katerekoli od držav, omenjenih
v prvem odstavku. Če to ni tako, se pridobljeni izdelek šteje za izdelek s
poreklom iz države, ki je prispevala največjo vrednost uporabljenih materialov
s poreklom pri proizvodnji v Sloveniji. 
3.    Izdelki s
poreklom iz ene od držav, omenjenih v prvem odstavku, ki niso obdelani ali
predelani v Sloveniji, ohranijo svoje poreklo, če se izvozijo v eno od teh
držav. 
4.    V tem členu predvidena kumulacija se lahko uporablja
samo za materiale in izdelke, ki so pridobili status blaga s poreklom z uporabo
pravil o poreklu, ki so enaka kot pravila v tem odloku.
4. člen
Kumulacija v Latviji
1.    
Ne glede na določbe drugega odstavka 2. člena tega odloka izdelki
veljajo za izdelke s poreklom iz Latvije, če so bili tam pridobljeni in
vključujejo materiale s poreklom iz Latvije, Slovenije, Evropske skupnosti,
Bolgarije, Poljske, Madžarske, Češke republike, Slovaške republike, Romunije,
Litve, Estonije, Islandije, Norveške, Švice (vključno z Liechtensteinom)(1) ali
Turčije, v skladu z določbami protokola o pravilih o poreklu, priloženega k
sporazumom med Latvijo in vsako od teh držav, pod pogojem, da obdelava ali
predelava, opravljena v Latviji presega tisto, omenjeno v 7. členu tega odloka.
Ni treba, da bi bili taki materiali zadosti obdelani ali predelani. 
2.    
Če obdelava ali predelava, ki se opravlja v Latviji, ne presega
postopkov, omenjenih v 7. členu tega odloka, se šteje, da ima pridobljeni
izdelek poreklo iz Latvije samo, kadar je tam dodana vrednost višja od
vrednosti uporabljenih materialov s poreklom iz katerekoli od držav, omenjenih
v prvem odstavku. Če to ni tako, se pridobljeni izdelek šteje za izdelek s
poreklom iz države, ki je prispevala največjo vrednost uporabljenih materialov
s poreklom pri proizvodnji v Latviji. 
3.    
Izdelki s poreklom iz ene od držav, omenjenih v prvem odstavku, ki niso
obdelani ali predelani v Latviji, ohranijo svoje poreklo, če se izvozijo v eno
od teh držav. 
4.    V tem členu predvidena kumulacija se lahko uporablja
samo za materiale in izdelke, ki so pridobili status blaga s poreklom z uporabo
pravil o poreklu, ki so enaka kot pravila v tem odloku.
5. člen
V celoti pridobljeni izdelki
1.    Šteje se, da so
v celoti pridobljeni v Sloveniji ali v Latvijii: 
a)    
mineralni izdelki, tam pridobljeni iz zemlje ali morskega dna; 
b)    
tam pridelani rastlinski izdelki; 
c)    
tam povržene in vzrejene žive živali; 
d)    
izdelki, pridobljeni iz živih tam vzrejenih živali; 
e)    
izdelki, tam pridobljeni z lovom ali ribolovom; 
f)     
izdelki morskega ribolova in drugi izdelki iz morja, pridobljeni z
njihovimi ladjami zunaj teritorialnih voda Slovenije ali Latvije; 
g)    
izdelki, izdelani na njihovih predelovalnih ladjah izključno iz
izdelkov, omenjenih v pododstavku f) tega odstavka; 
h)    
tam zbrani rabljeni predmeti, primerni le za reciklažo surovin, vključno
z rabljenimi gumami, primernimi le za protektiranje ali uporabo kot odpadek; 
i)      
odpadki in ostanki pri proizvodnih postopkih, ki tam potekajo; 
j)      
izdelki, pridobljeni iz morskega dna ali slojev pod njim zunaj njihovih
teritorialnih voda pod pogojem, da imata izključno pravico do obdelave morskega
dna ali sloja pod njim; 
k)    
blago, tam izdelano izključno iz izdelkov, omenjenih v pododstavkih a)
do j) tega odstavka. 
2.    
Izraza “njihova plovila” in “njihove predelovalne ladje” v pododstavkih
1 f) in g) prvega odstavka tega člena se uporabljata samo za plovila in
predelovalne ladje: 
a)    
ki so registrirani ali se vodijo v Sloveniji ali v Latviji; 
b)    
ki plujejo pod zastavo Slovenije ali Latvije; 
c)    
ki so najmanj 50 odstotkov v lasti državljanov Slovenije ali Latvije ali
družbe s sedežem v eni od teh držav in v kateri so direktor ali direktorji,
predsednik upravnega odbora ali nadzornega odbora ter večina članov takih
odborov državljani Slovenije ali Latvije in, še dodatno, če v primeru osebnih
ali kapitalskih družb vsaj polovica kapitala pripada tem državam ali javnim
organom ali državljanom omenjenih držav; 
d)    
katerih kapitan in častniki so državljani Slovenije ali Latvije in 
e)    
katerih najmanj 75 odstotkov članov posadke so državljani Slovenije ali
Latvije.
6. člen
Zadosti obdelani ali predelani
izdelki
1.    
Za namene 2. člena tega odloka se šteje, da so izdelki, ki niso v celoti
pridobljeni, zadosti obdelani ali predelani, če so izpolnjeni pogoji, navedeni
v seznamu Priloge II k temu odloku, ki je sestavni del tega odloka. Zgoraj
navedeni pogoji navajajo za vse izdelke, za katere velja sporazum, postopke
obdelave ali predelave, ki morajo biti opravljeni na materialih brez porekla,
uporabljenih pri izdelavi teh izdelkov in se nanašajo samo na take materiale.
To pomeni, če se izdelek, ki je pridobil poreklo z izpolnitvijo pogojev iz
seznama, uporablja pri izdelavi drugega izdelka, se pogoji, ki se uporabljajo
za izdelek, v katerega je ta vključen, ne uporabljajo zanj in se ne upoštevajo
materiali brez porekla, ki so se morda uporabili pri njegovi izdelavi. 
2.    Ne glede na prvi
odstavek se materiali brez porekla, ki se v skladu z v seznamu danimi pogoji za
ta izdelek ne bi smeli uporabiti pri izdelavi tega izdelka, vseeno lahko
uporabijo pod pogojem: 
a)    
da njihova skupna vrednost ne presega 10 odstotkov cene izdelka franko
tovarna, 
b)    
da katerikoli od odstotkov, ki je naveden v seznamu kot zgornja vrednost
materialov brez porekla, ni presežen na podlagi uporabe tega odstavka. 
Ta odstavek se ne uporablja za izdelke, ki se uvrščajo v 50.
do 63. poglavje Harmoniziranega sistema. 
3.    Prvi in drugi odstavek se ne uporablja v primerih, ki
jih določa 7. člen tega odloka.
7. člen
Nezadostni postopki obdelave ali predelave
1.    
Ne glede na določbe drugega odstavka se šteje, da so naslednji postopki
obdelave ali predelave nezadostni, da bi izdelek pridobil status izdelka s poreklom,
ne glede na to, ali je zadoščeno zahtevam iz 6. člena tega odloka: 
a)    
postopki za ohranitev blaga v dobrem stanju med prevozom in
skladiščenjem (prezračevanje, razprostiranje, sušenje, hlajenje, soljenje,
dajanje v žveplov dioksid ali druge vodne raztopine, odstranjevanje
poškodovanih delov in podobni postopki); 
b)    
preprosti postopki, kot so odstranjevanje prahu, sejanje ali prebiranje,
razvrščanje, usklajevanje (vključno s sestavljanjem garnitur izdelkov), pranje,
barvanje, rezanje; 
c)    
i) spremembe v embalaži ter razstavljanje in sestavljanje pošiljk; 
ii) preprosto pakiranje v steklenice, čutare, vrečke, zaboje, škatle,
pritrjevanje na kartone ali plošče itd. in vsi drugi preprosti postopki
pakiranja; 
d)    
pritrjevanje oznak, nalepk in drugih podobnih znakov za razlikovanje na
izdelke ali njihovo embalažo; 
e)    
preprosto mešanje izdelkov ne glede na to, ali so različnih vrst ali ne,
če ena ali več sestavin mešanice ne ustreza pogojem, določenim v tem odloku, da
bi jih lahko šteli za izdelke s poreklom iz Slovenije ali iz Latvije; 
f)     
enostavno sestavljanje delov izdelkov v popoln izdelek; 
g)    
kombinacija dveh ali več postopkov, opisanih v pododstavkih a) do f)
tega odstavka; 
h)    
zakol živali. 
2.    Pri ugotavljanju ali se predelave ali obdelave,
opravljene na posameznem izdelku štejejo za nezadostne v smislu prvega
odstavka, se skupno upoštevajo vsi postopki, opravljeni na tem izdelku bodisi v
Sloveniji ali v Latviji.
8. člen
Enota kvalifikacije
1.    
Enota kvalifikacije za uporabo določb tega odloka je določen izdelek, ki
se šteje za osnovno enoto, kadar se določa uvrstitev blaga ob uporabi
nomenklature Harmoniziranega sistema. 
Iz tega sledi: 
a)    
kadar se izdelek, ki ga sestavlja skupina predmetov ali je sestavljen iz
izdelkov, uvršča po pogojih Harmoniziranega sistema v eno tarifno številko,
potem celota pomeni enoto kvalifikacije, 
b)    
kadar je pošiljka sestavljena iz določenega števila enakih izdelkov, ki
se uvrščajo v enako tarifno številko Harmoniziranega sistema, je treba pri
uporabi določb tega odloka vsak izdelek obravnavati posebej. 
2.    Če je v skladu s splošnim pravilom št. 5
Harmoniziranega sistema embalaža vključena v izdelek zaradi uvrščanja, mora
biti vključena tudi pri določanju porekla.
9. člen
Dodatki, nadomestni deli in orodje
Dodatki, nadomestni deli in orodje, poslani skupaj z delom
opreme, stroja, naprave ali vozila, ki so del običajne opreme in so vključeni v
njeno ceno ali pa niso posebej zaračunani, se štejejo za del te opreme, stroja,
naprave ali vozila.
10. člen
Garniture
Garniture se v skladu s splošnim pravilom št. 3
Harmoniziranega sistema štejejo za garniture s poreklom, kadar imajo poreklo
vsi njihovi sestavni deli. Kljub temu pa takrat, kadar je garnitura sestavljena
iz sestavnih delov, ki imajo poreklo in takih brez, velja, da ima garnitura kot
celota poreklo pod pogojem, da vrednost izdelkov brez porekla ne presega 15
odstotkov cene garniture franko tovarna.
11. člen
Nevtralni elementi
Da bi določili ali je izdelek s poreklom, ni treba
ugotavljati porekla za naslednje, kar bi lahko bilo uporabljeno pri njegovi
izdelavi: 
a)    
energija in gorivo; 
b)    
naprave in oprema; 
c)    
stroji in orodje; 
d)    
blago, ki ni vključeno ali ni namenjeno za vključitev v končno sestavo
izdelka.
III. ODDELEK
ZAHTEVE GLEDE OZEMLJA
12. člen
Načelo teritorialnosti
1.    
Razen v primerih iz 3. in 4. člena tega odloka in tretjega odstavka tega
člena, morajo biti pogoji za pridobitev statusa blaga s poreklom, določeni v
II. oddelku tega odloka, v Sloveniji ali Latviji izpolnjeni neprekinjeno. 
2.    
Razen v primerih iz 3. in 4. člena tega odloka, se blago s poreklom,
izvoženo iz Slovenije ali Latvije v drugo državo, ko se vrne, šteje za blago
brez porekla, razen če se carinskim organom lahko zadovoljivo dokaže: 
(a)   
da je blago, ki se vrača, isto blago, kot je bilo izvoženo in 
(b)   
da na njem, medtem ko je bilo v tisti državi ali med izvozom, niso bili
opravljeni nikakršni postopki, razen tistih, ki so potrebni, da se ohrani v
dobrem stanju. 
3.    
Na pridobitev statusa blaga s poreklom v skladu s pogoji, določenimi v
II. oddelku tega odloka, ne bo vplivala obdelava ali predelava, opravljena
izven Slovenije ali Latvije na materialih, izvoženih iz Slovenije ali Latvije
in ponovno tam uvoženih pod pogojem, da: 
(a)   
so omenjeni materiali v celoti pridobljeni v Sloveniji ali Latviji ali
so pred njihovim izvozom bili obdelani ali predelani bolj kot so nezadostni
postopki, navedeni v 7. členu tega odloka in 
(b)   
se carinskim organom zadovoljivo dokaže, da: 
i)   
je bilo ponovno uvoženo blago pridobljeno z obdelavo ali
predelavo izvoženih materialov in 
ii)   skupna
dodana vrednost, pridobljena izven Slovenije ali Latvije ob uporabi določb tega
člena ne presega 10 odstotkov cene franko tovarna končnega izdelka, za katerega
se ugotavlja status blaga s poreklom. 
4.    
Za namene tretjega odstavka se pogoji za pridobitev statusa blaga s
poreklom, določeni v II. oddelku tega odloka, ne uporabljajo za obdelavo ali
predelavo, opravljeno izven Slovenije ali Latvije. Vendar, kjer se v seznamu v
Prilogi II k temu odloku za določitev statusa blaga s poreklom za končni
izdelek uporablja pravilo, ki določa najvišjo vrednost vseh vključenih
materialov brez porekla, skupna vrednost materialov brez porekla, vključenih na
ozemlju določene pogodbenice, upoštevana skupaj s skupno dodano vrednostjo,
pridobljeno izven Slovenije ali Latvije z uporabo določb tega člena, ne sme
presegati navedenega odstotka. 
5.    Za namene
uporabe določb tretjega in četrtega odstavka se šteje, da “skupna dodana vrednost”
pomeni vse stroške, nastale izven Slovenije ali Latvije, vključno vrednosti tam
vključenih materialov. 
6.    Določbe tretjega
in četrtega odstavka se ne uporabljajo za izdelke, ki ne izpolnjujejo pogojev,
določenih v seznamu Priloge II k temu odloku in ki se lahko štejejo za zadosti
obdelane ali predelane samo ob uporabi splošne tolerance, določene v drugem
odstavku 6. člena tega odloka. 
7.    
Določbe tretjega in četrtega odstavka ne veljajo za izdelke, ki se
uvrščajo v 50. do 63. poglavje Harmoniziranega sistema. 
8.    Vsaka obdelava ali predelava, ki je zajeta z določbami
tega člena, opravljena izven Slovenije ali Latvije, se opravi v skladu s
postopki o začasnem izvozu na oplemenitenje ali podobnimi postopki.
13. člen
Neposredni prevoz
1.    
Preferencialno obravnavanje, predvideno s sporazumom, se uporablja samo
za izdelke, ki izpolnjujejo zahteve tega odloka in se prevažajo neposredno med
Slovenijo in Latvijo ali čez ozemlja drugih držav, omenjenih v 3. in 4. členu
tega odloka. Vendar se izdelki, ki sestavljajo eno samo nedeljeno pošiljko,
lahko prevažajo čez druga ozemlja, če do tega pride, s pretovarjanjem ali
začasnim skladiščenjem na teh ozemljih pod pogojem, da je blago v državi
tranzita ali skladiščenja ostalo pod nadzorom carinskih organov in da na njem niso
bili opravljeni drugi postopki razen raztovarjanja, ponovnega natovarjanja ali
kakršnikoli postopki za ohranitev blaga v dobrem stanju. 
Izdelki s poreklom se lahko pošiljajo po cevovodih čez
ozemlja, ki niso ozemlja Slovenije ali Latvije. 
2.    
Kot dokazilo, da so izpolnjeni pogoji, določeni v prvem odstavku, je
treba predložiti carinskim organom države uvoznice: 
a)    
en sam prevozni dokument, ki pokriva prevoz iz države izvoznice čez
državo tranzita ali 
b)    
potrdilo, ki ga izdajo carinski organi države tranzita, ki: 
(i)     
vsebuje natančen opis izdelkov, 
(ii)    
navaja datume raztovarjanja in ponovnega natovarjanja izdelkov in
če ustreza, imena ladij ali drugih uporabljenih prevoznih sredstev in 
(iii)   
potrjuje pogoje, pod katerimi so bili izdelki zadržani v državi
tranzita, ali 
c)    
če teh ni, katerekoli dokumente, ki to dokazujejo.
14. člen
Razstave
1.    
Za izdelke s poreklom, ki se pošiljajo na razstavo v drugo državo razen
tistih, ki so omenjene v 3. in 4. členu tega odloka in so po razstavi prodani z
namenom uvoza v Slovenijo ali v Latvijo, veljajo pri uvozu ugodnosti po
določbah sporazuma pod pogojem, da se carinskim organom zadovoljivo dokaže, da:
a)    
je izvoznik te izdelke poslal iz Slovenije ali iz Latvije v državo, v
kateri je razstava in jih tam razstavil; 
b)    
je ta izvoznik izdelke prodal ali drugače odstopil osebi v Slovenij ali
v Latviji; 
c)    
so bili izdelki med razstavo ali takoj zatem poslani v enakem stanju,
kot so bili poslani na razstavo in 
d)    
izdelki od tedaj, ko so bili poslani na razstavo, niso bili uporabljeni
v noben drug namen kot za predstavitev na razstavi. 
2.    
Dokazilo o poreklu mora biti izdano ali izdelano v skladu z določbami V.
oddelka tega odloka in predloženo carinskim organom države uvoznice na običajen
način. V njem morata biti navedena naziv in naslov razstave. Po potrebi se
lahko zahteva dodatno dokumentarno dokazilo o pogojih, pod katerimi so bili
razstavljeni. 
3.    
Prvi odstavek se uporablja za vse trgovinske, industrijske, kmetijske
ali obrtne razstave, sejme ali podobne javne prireditve ali prikaze, ki niso
organizirani v zasebne namene v trgovinah ali poslovnih prostorih zaradi
prodaje tujih izdelkov, in v času katerih izdelki ostanejo pod carinskim
nadzorom.
IV. ODDELEK
POVRAČILO CARINE ALI
OPROSTITEV PLAČILA CARINE
15. člen
Prepoved povračila carine ali
oprostitve plačila carine
1.    
Za materiale brez porekla, ki se uporabijo pri izdelavi izdelkov s
poreklom iz Slovenije ali iz Latvije ali iz ene od drugih držav, omenjenih v 3.
in 4. členu tega odloka, za katere se izda ali izdela dokazilo o poreklu v
skladu z določbami V. oddelka tega odloka, se v Sloveniji ali v Latviji ne
morejo uveljavljati kakršnakoli povračila carine ali oprostitve plačila carine.
2.    
Prepoved iz prvega odstavka se nanaša na kakršnokoli povračilo,
odpustitev ali neplačilo, delno ali v celoti, carinskih dajatev ali dajatev, ki
imajo enakovredni učinek, ki se lahko uporablja v Sloveniji ali v Latviji,
izrecno ali z učinkom za materiale, uporabljene pri izdelavi, takrat ko se
izdelki, pridobljeni iz omenjenih materialov, izvozijo in ne, če tam ostanejo
za domačo porabo. 
3.    
Izvoznik izdelkov, na katere se nanaša dokazilo o poreklu, bo na zahtevo
carinskih organov pripravljen kadarkoli predložiti katerekoli ustrezne
dokumente, ki dokazujejo, da za materiale brez porekla, uporabljene pri
izdelavi zadevnih izdelkov, ni bilo prejeto povračilo carine in da so bile vse
carinske dajatve ali dajatve z enakovrednim učinkom, ki se uporabljajo za take
materiale, dejansko plačane. 
4.    
Določbe prvega do tretjega odstavka se prav tako uporabljajo za embalažo
v smislu drugega odstavka 8. člena tega odloka, za dodatke, nadomestne dele in
orodje v smislu 9. člena tega odloka in za izdelke v garniturah v smislu 10.
člena tega odloka, če so taki predmeti brez porekla. 
5.    
Določbe prvega do četrtega odstavka se uporabljajo samo za materiale, za
katere velja sporazum. Nadalje ne preprečujejo uporabe sistema cenovnih
nadomestil, ki se uporabljajo pri izvozu kmetijskih izdelkov v skladu z
določbami sporazuma. 
6.    
Ne glede na prvi odstavek lahko Slovenija ali Latvija uporabljata sistem
povračila carine ali oprostitve plačila carinskih dajatev ali dajatev z
enakovrednim učinkom, ki se uporabljajo za materiale, uporabljene pri
proizvodnji izdelkov s poreklom, ob upoštevanju naslednjih določb: 
a)    
za izdelke, ki sodijo v 25. do 49. poglavje ter 64. do 97. poglavje
Harmoniziranega sistema se lahko zadrži 5-odstotna carinska dajatev ali tista
nižja stopnja, ki je v veljavi v Sloveniji ali v Latviji; 
b)    
za izdelke, ki sodijo v 50. do 63. poglavje Harmoniziranega sistema se
lahko zadrži 10-odstotna carinska dajatev ali tista nižja stopnja, ki je v
veljavi v Sloveniji ali v Latviji. 
Določbe tega odstavka se uporabljajo do 31. decembra 2000 in
se lahko ob soglasju ponovno pregledajo.
V. ODDELEK
DOKAZILO O POREKLU
16. člen
Splošne zahteve
1.    
Za izdelke s poreklom iz Slovenije pri uvozu v Latvijo ter za izdelke s
poreklom iz Latvije pri uvozu v Slovenijo veljajo ugodnosti sporazuma ob
predložitvi bodisi: 
a)    
potrdila o prometu blaga EUR.1, katerega vzorec je v Prilogi III k temu
odloku, ki je sestavni del tega odloka ali 
b)    
v primerih, določenih v prvem odstavku 21. člena tega odloka, izjave
izvoznika, katere besedilo je v Prilogi IV k temu odloku, ki je sestavni del
tega odloka, na računu, obvestilu o odpremi ali drugem trgovinskem dokumentu,
ki dovolj natančno opisuje zadevne izdelke, da jih je mogoče identificirati (v
nadaljevanju: izjava na računu). 
2.    Ne glede na prvi odstavek za izdelke s poreklom v
smislu tega odloka v primerih, kot jih določa 26. člen tega odloka, veljajo
ugodnosti sporazuma, ne da bi bilo treba predložiti kateregakoli od zgoraj
navedenih dokumentov.
17. člen
Postopek izdaje potrdila o
prometu blaga EUR.1
1.    
Potrdilo o prometu blaga EUR.1 izdajo carinski organi države izvoznice
na podlagi pisne zahteve izvoznika ali njegovega pooblaščenega zastopnika na
izvoznikovo odgovornost. 
2.    
V ta namen izpolni izvoznik ali njegov pooblaščeni zastopnik potrdilo o
prometu blaga EUR.1 in zahtevo za potrdilo o prometu,katerih vzorca sta v
Prilogi III k temu odloku. Obrazci se izpolnijo v enem od jezikov, v katerih je
sestavljen sporazum in v skladu z določbami domačega prava države izvoznice. Če
so pisani z roko, morajo biti izpolnjeni s črnilom in s tiskanimi črkami.
Izdelki morajo biti opisani v za to predvideni rubriki brez praznih vmesnih
vrstic. Če rubrika ni v celoti zapolnjena, je treba pod zadnjo vrstico opisa
potegniti vodoravno črto in prečrtati prazen prostor pod njo. 
3.    
Izvoznik, ki vlaga zahtevo za izdajo potrdila o prometu blaga EUR.1,
mora biti pripravljen, da na zahtevo carinskih organov države izvoznice, kjer
se izdaja potrdilo o prometu blaga EUR.1, kadarkoli predloži vse ustrezne
dokumente, ki dokazujejo status izdelkov s poreklom kot tudi izpolnitev drugih
zahtev tega odloka. 
4.    
Potrdilo o prometu blaga EUR.1 izdajo carinski organi Slovenije ali
Latvije, če se izdelki lahko štejejo za izdelke s poreklom iz Slovenije,
Latvije ali iz ene od drugih držav, omenjenih v 3. in 4. členu tega odloka ter
izpolnjujejo druge zahteve tega odloka. 
5.    
Carinski organi, ki izdajo potrdila EUR.1, ukrenejo vse potrebno za
preverjanje porekla blaga in izpolnjevanje drugih zahtev tega odloka. V ta
namen imajo pravico zahtevati katerokoli dokazilo in opraviti kakršenkoli
pregled izvoznikovih poslovnih knjig ali kakršenkoli drug pregled, ki se jim
zdi potreben. Carinski organi, ki izdajo potrdila EUR.1, tudi zagotovijo, da so
obrazci, navedeni v drugem odstavku, pravilno izpolnjeni. Zlasti morajo
preveriti ali je prostor, namenjen opisu izdelkov, izpolnjen tako, da izključuje
vse možnosti goljufije. 
6.    
Datum izdaje potrdila o prometu blaga EUR.1 mora biti naveden v rubriki
11 potrdila. 
7.    Potrdilo o prometu blaga EUR.1 izdajo carinski organi
in ga dajo izvozniku na razpolago takoj, ko je dejanski izvoz opravljen ali
zagotovljen.
18. člen
Naknadno izdana potrdila o
prometu blaga EUR.1
1.    
Ne glede na sedmi odstavek 17. člena tega odloka se potrdilo o prometu
blaga EUR.1 izjemoma lahko izda tudi po opravljenem izvozu izdelkov, na katere
se nanaša: 
(a)   
če ni bilo izdano ob izvozu zaradi napak ali nenamernih opustitev ali
posebnih okoliščin ali 
(b)   
če se carinskim organom zadovoljivo dokaže, da je bilo potrdilo o
prometu blaga EUR.1 izdano, vendar ob uvozu iz tehničnih razlogov ni bilo
sprejeto. 
2.    
Za izvajanje prvega odstavka mora izvoznik v zahtevi navesti kraj in
datum izvoza izdelkov, na katere se nanaša potrdilo o prometu blaga EUR.1, in
navesti razloge za svojo zahtevo. 
3.    
Carinski organi lahko izdajo potrdilo o prometu blaga EUR.1 naknadno
samo po opravljenem preverjanju, če se podatki v izvoznikovi zahtevi ujemajo s
podatki v ustreznem spisu. 
4.    
Potrdila o prometu blaga EUR.1, ki so izdana naknadno, morajo imeti eno
od naslednjih navedb:
»ISSUED RETROSPECTIVELY«, »IZDANO NAKNADNO«,
»IZDOTS PĒC PREČU EKSPORTA«, »IŠDUOTAS PO EKSPORTAVIMO«, »NACHTRÄGLICH
AUSGESTELLT«, »DELIVRE A POSTERIORI«, »RILASCIATO A POSTERIORI«, A »AFGEGEVEN A
POSTERIORI«, »ISSUED RETROSPECTIVELY«, »UDSTEDT EFTERFŘLGENDE«, »EKΔΟΘEN EK TΩN
YΣTEPΏN«, »EXPEDIDO A POSTERIORI« »EMITIDO A POSTERIORI«, »ANNETTU JÄLKIKÄTEEN«,
»AUTFÄRDAT I EFTERHAND«, »ÚTGEFID EFTIR Á«, AUTSTEDT SENERE«.
5.    Zaznamek iz četrtega odstavka mora biti vpisan v
rubriko “Opombe” potrdila o prometu blaga EUR.1.
19. člen
Izdaja dvojnika potrdila o
prometu blaga EUR.1
1.    
V primeru tatvine, izgube ali uničenja potrdila o prometu blaga EUR.1
lahko izvoznik carinske organe, ki so ga izdali, zaprosi za izdajo dvojnika na
podlagi izvoznih dokumentov, ki jih imajo. 
2.    Na ta način
izdani dvojnik mora biti označen z eno od naslednjih besed:
» DUPLICATE«, »DVOJNIK«, »DUBLIKĀTS«,
»DUBLIKATAS«, »DUPLIKAT«, »DUPLICATA«, »DUPLICATO«, »DUPLICAAT«, »DUPLICATE«,
»ANTIΓPAφO«, » DUPLICADO«, »SEGUNDA VIA«, »EFTIRRIT«, »KAKSOISKAPPALE«.
3.    
Zaznamek iz drugega odstavka mora biti vpisan v rubriko “Opombe”
dvojnika potrdila o prometu blaga EUR.1. 
4.    Dvojnik, na katerem mora biti datum izdaje prvotnega
potrdila o prometu blaga EUR.1, začne veljati s tem datumom.
20. člen
Izdaja potrdila o prometu blaga EUR.1 na podlagi predhodno
izdanega ali izdelanega dokazila o poreklu
Če so izdelki s poreklom dani pod nadzor carinskih organov v
Sloveniji ali v Latviji je mogoče zamenjati prvotno dokazilo o poreklu z enim
ali več potrdili o poreklu blaga EUR.1 z namenom pošiljanja vseh ali nekaterih
izdelkov drugam znotraj Slovenije ali Latvije. Nadomestno potrdilo(a) o prometu
blaga EUR.1 izdajo carinski organi, pod nadzorom katerih so bili dani izdelki.
21. člen
Pogoji za izjavo na računu
1.    
Izjavo na računu, omenjeno v pododstavku (b) prvega odstavka 16. člena
tega odloka, lahko da: 
(a)   
pooblaščeni izvoznik v smislu 22. člena tega odloka ali 
(b)   
katerikoli izvoznik za vsako pošiljko, ki jo sestavlja eden ali več
paketov, ki vsebujejo izdelke s poreklom, katerih skupna vrednost ne presega
6000 evrov. 
2.    
Izjavo na računu je možno dati, če se izdelki, na katere se nanaša,
lahko štejejo za izdelke s poreklom iz Slovenije ali Latvije ali iz ene od
drugih držav, omenjenih v 3. in 4. členu tega odloka in ki izpolnjujejo druge
zahteve tega odloka. 
3.    
Izvoznik, ki daje izjavo na računu, mora biti kadarkoli pripravljen, da
na zahtevo carinskih organov države izvoznice predloži vse primerne dokumente,
ki dokazujejo status porekla blaga kot tudi izpolnitev drugih zahtev tega
odloka. 
4.    
Izjavo, katere besedilo je v Prilogi IV k temu odloku, mora izvoznik
natipkati ali odtisniti na račun, obvestilo o odpremi ali drug trgovinski
dokument v eni od jezikovnih različic, ki so navedene v tej Prilogi, v skladu z
določbami domačega prava države izvoznice. Če je pisana z roko, mora biti
napisana s črnilom in s tiskanimi črkami. 
5.    
Izjave na računu morajo imeti originalni lastnoročni podpis izvoznika.
Vendar se od pooblaščenega izvoznika v smislu 22. člena tega odloka ne zahteva,
da podpisuje take izjave pod pogojem, da carinskim organom države izvoznice da
svoje jamstvo, da sprejema polno odgovornost za vsako izjavo na računu, po
kateri ga je možno identificirati, kot da jo je lastnoročno podpisal. 
6.    Izjavo na računu lahko da izvoznik ob izvozu izdelkov,
na katere se nanaša, ali naknadno pod pogojem, da je predložena carinskim
organom v državi izvoznici najkasneje v dveh letih po uvozu izdelkov, na katere
se nanaša.
22. člen
Pooblaščeni izvoznik
1.    
Carinski organi države izvoznice lahko pooblastijo kateregakoli
izvoznika, ki pogosto odpremlja pošiljke izdelkov po sporazumu, da daje izjave
na računu ne glede na vrednost izdelkov, na katere se nanaša. Izvoznik, ki
prosi za tako pooblastilo, mora zadovoljivo ponuditi carinskim organom vsa
jamstva, potrebna za preverjanje statusa porekla teh izdelkov kot tudi
izpolnitev drugih zahtev tega odloka. 
2.    
Carinski organi lahko odobrijo status pooblaščenega izvoznika glede na
kakršnekoli pogoje, za katere menijo, da so primerni. 
3.    
Carinski organi dodelijo pooblaščenemu izvozniku številko carinskega
pooblastila, ki mora biti na izjavi na računu. 
4.    
Carinski organi spremljajo kako pooblaščeni izvozniki uporabljajo
pooblastila. 
5.    Carinski organi lahko kadarkoli umaknejo pooblastilo.
To morajo storiti, kadar pooblaščeni izvoznik ne daje več jamstev, navedenih v
prvem odstavku, ne izpolnjuje pogojev, navedenih v drugem odstavku, ali drugače
nepravilno uporablja pooblastilo.
23. člen
Veljavnost dokazila o poreklu
1.    
Dokazilo o poreklu velja štiri mesece od datuma izdaje v državi
izvoznici in v tem roku mora biti predloženo carinskim organom države uvoznice.
2.    
Dokazila o poreklu, ki so carinskim organom države uvoznice predložena
po izteku roka za predložitev, določenega v prvem odstavku, se lahko sprejmejo
zaradi uporabe preferencialne obravnave,če jih zaradi izjemnih okoliščin ni
bilo možno predložiti do postavljenega končnega datuma. 
3.    V drugih primerih zakasnele predložitve lahko carinski
organi države uvoznice sprejmejo dokazila o poreklu, če so jim bili izdelki
predloženi pred tem končnim datumom.
24. člen
Predložitev dokazila o poreklu
Dokazila o poreklu se predložijo carinskim organom države
uvoznice v skladu s postopki, ki se uporabljajo v tej državi. Omenjeni organi
lahko zahtevajo prevod dokazila o poreklu ter lahko zahtevajo tudi, da uvozno
deklaracijo spremlja izjava, s katero uvoznik potrjuje, da izdelki izpolnjujejo
potrebne pogoje za izvajanje sporazuma.
25. člen
Uvoz po delih
Kadar se na zahtevo uvoznika in po pogojih, ki jih predpišejo
carinski organi države uvoznice, razstavljeni ali nesestavljeni izdelki v
smislu pododstavka (a) drugega odstavka splošnega pravila Harmoniziranega
sistema, ki sodijo v XVI. in XVII. oddelek ali v tarifni številki 7308 in 9406
Harmoniziranega sistema uvažajo po delih, se za take izdelke pri prvem delnem
uvozu carinskim organom predloži eno samo dokazilo o poreklu.
26. člen
Izjeme pri dokazilu o poreklu
1.    
Izdelki, ki jih kot majhne pakete posamezniki pošiljajo drugim
posameznikom ali so del osebne prtljage potnikov, se priznavajo za izdelke s
poreklom, ne da bi bilo treba predložiti dokazilo o poreklu, pod pogojem, da se
ti izdelki ne uvažajo v trgovinske namene in je bila dana izjava, da ustrezajo
zahtevam tega odloka, in ni dvoma o resničnosti take izjave. Če se izdelki
pošiljajo po pošti, se izjava lahko napiše na carinsko deklaracijo CN22/CN23
ali na list papirja, ki se priloži tistemu dokumentu. 
2.    
Občasni uvozi, pri katerih gre le za izdelke za osebno uporabo
prejemnikov ali potnikov ali njihovih družin, se ne štejejo za uvoze v
trgovinske namene, če je iz narave in količine izdelkov razvidno, da niso
namenjeni za trgovanje. 
3.    Nadalje, skupna vrednost teh izdelkov ne sme presegati
500 evrov, če gre za majhne pakete, ali 1200 evrov, če gre za izdelke, ki so
del osebne prtljage potnikov.
27. člen
Spremljajoči dokumenti
Dokumenti, omenjeni v tretjem odstavku 17. člena tega odloka
in tretjem odstavku 21. člena tega odloka, ki se uporabljajo z namenom
dokazovanja, da se izdelki, zajeti s potrdilom o prometu blaga EUR.1 ali izjavo
na računu, lahko štejejo za izdelke s poreklom iz Slovenije ali iz Latvije ali
iz ene od drugih držav, omenjenih v 3. in 4. členu tega odloka in izpolnjujejo
druge zahteve tega odloka, so med drugim lahko naslednji: 
(a)   
neposredno dokazilo o postopkih, ki jih je opravil izvoznik ali
dobavitelj z namenom pridobitve zadevnega blaga, kot je vsebovano na primer v
njegovih poslovnih knjigah ali internem knjigovodstvu; 
(b)   
dokumenti, ki dokazujejo status porekla uporabljenih materialov, izdani
ali izdelani v Sloveniji ali Latviji, kjer se uporabljajo v skladu z domačim
pravom; 
(c)   
dokumenti, ki dokazujejo postopek obdelave ali predelave materialov v
Sloveniji ali v Latviji, izdani ali izdelani v Sloveniji ali v Latviji, kjer se
uporabljajo v skladu z domačim pravom. 
(d)   
potrdila o prometu blaga EUR.1 ali izjave na računih, ki dokazujejo
status porekla uporabljenih materialov, izdana ali izdelana v Sloveniji ali v
Latviji v skladu s tem odlokom ali v eni od drugih držav, omenjenih v 3. in 4.
členu tega odloka, v skladu s pravili o poreklu, ki so enaka kot pravila v tem
odloku.
28. člen
Hramba dokazil o poreklu in
spremljajočih dokumentov
1.    
Izvoznik, ki vlaga zahtevo za izdajo potrdila o prometu blaga EUR.1,
mora vsaj tri leta hraniti dokumente, omenjene v tretjem odstavku 17. člena
tega odloka. 
2.    
Izvoznik, ki daje izjavo na računu, mora vsaj tri leta hraniti kopijo te
izjave kot tudi dokumente, omenjene v tretjem odstavku 21. člena tega odloka. 
3.    
Carinski organi države izvoznice, ki izdajajo potrdilo o prometu blaga
EUR.1 morajo vsaj tri leta hraniti zahteve, omenjene v drugem odstavku 17.
člena tega odloka. 
4.    Carinski organi države uvoznice morajo vsaj tri leta
hraniti potrdila o prometu blaga EUR.1 in izjave na računih, ki so jim bili
predloženi.
29. člen
Razlike in formalne napake
1.    
Če so ugotovljene manjše razlike med navedbami na dokazilu o poreklu in
tistimi na dokumentih, ki so bili predloženi carinskemu organu zaradi
izpolnjevanja uvoznih formalnosti za izdelke, to ne pomeni ipso facto ničnosti
omenjenega dokazila, če se pravilno ugotovi, da ta dokument ustreza predloženim
izdelkom. 
2.    Očitne formalne napake, kot so npr. tipkarske, na
dokazilu o poreklu ne morejo biti razlog za zavrnitev, če te napake ne
ustvarjajo dvomov o pravilnosti navedb v tem dokumentu.
30. člen
Zneski, izraženi v evrih
1.    
Zneske v valuti države izvoznice, ki ustrezajo zneskom, izraženim v
evrih, določi država izvoznica in jih sporoči državi uvoznici. 
2.    
Kadar so zneski višji od ustreznih zneskov, ki jih je določila država
uvoznica, jih mora slednja sprejeti, če so izdelki zaračunani v valuti države
izvoznice. Kadar so izdelki zaračunani v valuti ene od držav, omenjenih v 3. in
4. členu, mora država uvoznica priznati zneske, ki jih je ta država
notificirala. 
3.    
Zneski, ki se uporabljajo v valuti katere koli države, so protivrednosti
zneskov, izraženih v evrih, v valuti te države po tečaju na prvi delovni dan v
oktobru 1999. 
4.    
Skupni odbor na zahtevo Slovenije ali Latvije pregleda v evrih izražene
zneske in njihovo protivrednost v domačih valutah Slovenije in Latvije. Skupni
odbor ob tem pregledu zagotovi, da se zneski, ki jih je treba uporabljati, ne
bodo znižali v domači valuti, in bo nadalje upošteval zaželeno ohranjanje
realnih učinkov zadevnih vrednostnih omejitev. V ta namen se lahko odloči za
spremembo zneskov, izraženih v evrih.
VI. ODDELEK
DOGOVORI O UPRAVNEM
SODELOVANJU
31. člen
Medsebojno sodelovanje
1.    
Carinski organi Slovenije in Latvije si medsebojno izmenjajo vzorčne
odtise žigov, ki jih uporabljajo njihovi carinski organi pri izdajanju potrdil
o prometu blaga EUR.1, in naslove carinskih organov, odgovornih za izdajo
potrdil o prometu blaga EUR.1 in za preverjanja teh potrdil in izjav na
računih. 
2.    Da bi zagotovili pravilno uporabo tega odloka, si
Slovenija in Latvija preko pristojnih carinskih uprav medsebojno pomagata pri
preverjanju verodostojnosti potrdil o prometu blaga EUR.1 ali izjav na računih
ter točnosti informacij, ki so tam navedene.
32. člen
Preverjanje dokazil o poreklu
1.    
Dokazila o poreklu se naknadno preverjajo naključno ali kadar carinski
organi države uvoznice upravičeno dvomijo o pristnosti teh dokumentov, statusu
porekla zadevnih izdelkov ali izpolnitvi drugih zahtev tega odloka. 
2.    
Zaradi izvajanja določb prvega odstavka morajo carinski organi države
uvoznice vrniti potrdilo o prometu blaga EUR.1 in račun, če je bil predložen,
izjavo na računu ali kopijo teh dokumentov carinskim organom države izvoznice
in, če tako ustreza, navesti razloge za poizvedbo. V podporo zahtevi za
preverjanje se pošlje vsak pridobljen dokument ali informacija, ki kaže, da so
podatki na dokazilu o poreklu napačni. 
3.    
Preverjanje opravljajo carinski organi države izvoznice. V ta namen
imajo pravico zahtevati katerokoli dokazilo in opraviti kakršenkoli pregled
izvoznikovih poslovnih knjig ali katerikoli drug pregled, za katerega menijo,
da je potreben. 
4.    
Če se carinski organi države uvoznice odločijo, da bodo začasno
prenehali podeljevati preferencialno obravnavo zadevnim izdelkom, medtem ko
čakajo na izide preverjanja, morajo uvozniku ponuditi sprostitev blaga,
pogojeno z varnostnimi ukrepi, ki se jim zdijo potrebni. 
5.    
Carinski organi, ki so zahtevali preverjanje, morajo biti o izidih
preverjanja obveščeni takoj, ko je mogoče. Izidi morajo jasno pokazati, ali so
dokumenti pristni in če se izdelki, na katere se nanašajo, lahko štejejo za
izdelke s poreklom iz Slovenije, Latvije ali iz ene od drugih držav, ki so
omenjene v 3. in 4. členu tega odloka ter izpolnjujejo druge zahteve tega
odloka. 
6.    Če v primerih upravičenega dvoma ni odgovora v desetih
mesecih od datuma zahteve za preverjanje ali če odgovor ne vsebuje zadostne
informacije za določitev verodostojnosti zadevnih dokumentov ali pravega
porekla izdelkov, carinski organi, ki so zahtevali preverjanje, razen v
izjemnih okoliščinah, zavrnejo upravičenost za preferencialno obravnavo.
33. člen
Reševanje sporov
Če pride do sporov glede postopkov preverjanja v smislu 32.
člena tega odloka, ki jih ni mogoče rešiti med carinskimi organi, ki zahtevajo
preverjanje, in carinskimi organi, odgovornimi za izvedbo tega preverjanja ali
če se pojavi vprašanje glede razlage tega odloka, jih je potrebno predložiti
skupnemu odboru. 
V vseh primerih se spori med uvoznikom in carinskimi organi
države uvoznice rešujejo v skladu z zakonodajo te države.
34. člen
Kazni
Kaznovan bo vsakdo, ki sestavi ali povzroči, da se sestavi
dokument, ki vsebuje nepravilne podatke, da bi pridobil preferencialno
obravnavo za izdelke.
35. člen
Proste cone
1.    
Slovenija in Latvija ukreneta vse potrebno, da zagotovita, da se
izdelki, ki jih kot predmet trgovanja zajema dokazilo o poreklu in med prevozom
uporabljajo prosto cono na njunem ozemlju, ne zamenjajo z drugimi izdelki ter
da na njih ne bodo opravljeni drugi postopki razen običajnih, ki so potrebni za
preprečevanje njihovega poslabšanja. 
2.    
Če se z uporabo izjeme od določb prvega odstavka izdelki s poreklom iz
Slovenije ali Latvije uvozijo v prosto cono s priloženim dokazilom o poreklu in
se na njih opravijo predelave ali obdelave, bodo zadevne oblasti na izvoznikovo
zahtevo izdale novo potrdilo o prometu blaga EUR.1, če je opravljena obdelava
ali predelava v skladu z določbami tega odloka.
VII. ODDELEK
KONČNE DOLOČBE
36. člen
Nepreferencialna obravnava
Za namene izvajanja 2. člena tega odloka se vsak izdelek s
poreklom iz pogodbenice sporazuma ob izvozu v drugo pogodbenico sporazuma,
šteje za nepreferencialni izdelek v času ali v obdobjih, v katerih zadnja
omenjena pogodbenica sporazuma uporablja carinske stopnje, veljavne za tretje
države ali katerekoli ustrezne zaščitne ukrepe za take izdelke v skladu s
sporazumom.
37. člen
Priloge
Priloge I do IV so sestavni del tega odloka.
38. člen
Začetek veljavnosti
Ta odlok začne veljati naslednji dan po objavi v Uradnem
listu Republike Slovenije.
Št. 333-08/98-8
Ljubljana, dne 17. februarja 2000.
Vlada Republike Slovenije
dr. Janez Drnovšek l. r.
Predsednik

Priloga
I: Uvodne opombe k seznamu v Prilogi II
Priloga
II: Seznam obdelav ali predelav, ki jih je treba opraviti na materialih brez
porekla, da bi lahko izdelani izdelki dobili status blaga s poreklom
Priloga III:
Potrdilo o prometu blaga EUR.1; Zahteve za potrdilo o prometu blaga; Izjava
izvoznika
Priloga IV: Izjave
________________________
1 Kneževina Liechtenstein
ima carinsko unijo s Švico in je pogodbenica sporazuma o evropskem gospodarskem
prostoru.