1. člen
(vsebina pravilnika)
Ta pravilnik določa bistvene elemente in način sestavljanja prijave
znamke.
2. člen
(vsebina prijave znamke)
(1) Prijava znamke mora vsebovati: 
a)    
zahtevo za registracijo znamke; 
b)    
prikaz znaka; 
c)    
seznam blaga ali storitev, za katere se zahteva varstvo; 
d)    
če se zahteva registracija kolektivne znamke iz 45. člena zakona, mora
prijava vsebovati pravilnik o kolektivni znamki iz drugega odstavka 46. člena
zakona. 
(2) Prijava znamke mora vsebovati tudi: 
a)    
pooblastilo zastopniku, če je prijava vložena po zastopniku; 
b)    
besedilo prijave v slovenskem jeziku, če je bila prijava vložena po
drugem odstavku 81. člena zakona o industrijski lastnini (v nadaljnjem
besedilu: zakon) v tujem jeziku; 
c)    
potrdilo o plačilu celotnega zneska prijavne pristojbine; 
d)    
pisno potrdilo iz drugega odstavka 62. člena zakona, če se zahteva
razstavna prednostna pravica. 
(3) Sestavina prijave znamke iz točke b) prvega odstavka tega
člena se vloži v petih izvodih, sestavini iz točk c) in d) prvega odstavka tega
člena pa v dveh izvodih.
3. člen
(zahteva za registracijo znamke)
(1) Zahteva za registracijo znamke iz točke a) prvega
odstavka prejšnjega člena tega pravilnika mora vsebovati: 
a)    
navedbo, da se zahteva registracija znamke; 
b)    
naslov za obveščanje, kamor Urad Republike Slovenije za intelektualno
lastnino (v nadaljnjem besedilu: urad) pošilja pisanja ter telefon, telefaks in
morebitno šifro akta; 
c)    
podatke o prijavitelju: priimek, ime in naslov, če gre za fizično osebo,
oziroma firma in sedež, če gre za pravno osebo; 
d)    
podatke o morebitnem zastopniku, ki mora biti vpisan v register
zastopnikov pri uradu; priimek in ime oziroma firmo ter registrsko številko
zastopnika; 
e)    
prikaz znaka; 
f)     
podatke o znaku, za katerega se zahteva registracija: označbo, ali se
zahteva registracija znaka v črno-beli tehniki, označbo, ali se zahteva
registracija znaka v barvi in navedbo barve oziroma kombinacije barv znaka ter
označbo, ali je znak tridimenzionalen; 
g)    
navedbo transkripcije znaka, če je mogoča; 
h)    
označba, ali je prijava za kolektivno znamko; 
i)      
navedbo razreda oziroma razredov po nicejski klasifikaciji blaga ali
storitev, sprejeti z Nicejskim aranžmajem o mednarodni klasifikaciji blaga in
storitev zaradi registracije znamk (Uradni list SFRJ - MP, št. 51/74, Uradni
list RS-MP, št. 9/92, v nadaljnjem besedilu: nicejska klasifikacija); 
j)      
podatke o zahtevani prednostni pravici in podlagi zanjo: če se zahteva
unijska prednostna pravica po 61. členu zakona, se navedejo datum, številka in
država oziroma mednarodni urad vložitve prve prijave; če se zahteva razstavna
prednostna pravica po 62. členu zakona, se navedejo datum prve razstavitve
oziroma uporabe znaka, država, kraj in navedba uradne ali uradno priznane
mednarodne razstave ter datum njenega odprtja in zaprtja; 
k)    
označbo o izjavi o skupnem predstavniku, kadar je več prijaviteljev in
se odločijo za skupnega predstavnika; 
l)      
podatke o prilogah: 
- 
označbo, ali je priložen seznam blaga ali storitev; 
- 
število prikazov znaka v črno-beli tehniki; 
- 
število prikazov znaka v barvi; 
- 
označbo, ali je priloženo potrdilo o plačilu prijavne pristojbine; 
- 
označbo, ali je priloženo pooblastilo zastopniku, če se prijava vloži po
zastopniku; 
- 
označbo, ali je priložen pravilnik o kolektivni znamki, če gre za
kolektivno znamko; 
- 
označbo, ali je priloženo potrdilo o razstavni prednostni pravici; 
- 
označbo, ali so priloženi podatki o drugih prijaviteljih, če je več
prijaviteljev; 
- 
označbo, ali je priložen opis tridimenzionalnega znaka; 
- 
označbo o drugih prilogah, ki se navedejo; 
- 
označbo, ali je bila prijava posredovana po faksu ali v elektronski
obliki; 
- 
priimek in ime ter podpis prijavitelja ali njegovega zastopnika oziroma,
če je več prijaviteljev, ki imajo skupnega predstavnika, se podpiše skupni
predstavnik, če pa je več prijaviteljev, ki nimajo skupnega predstavnika, se
podpišejo vsi prijavitelji; če je prijavitelj pravna oseba, je priporočljivo,
da se pri podpisu navedeta tudi priimek in ime osebe, ki je za pravno osebo
podpisala zahtevo. 
(2) Naslov za obveščanje iz točke b) prejšnjega odstavka tega
člena mora biti v Republiki Sloveniji in je praviloma: 
a)    
naslov prijavitelja ali njegovega zastopnika; 
b)    
naslov skupnega predstavnika, če je prijaviteljev več in imajo skupnega
predstavnika, nimajo pa zastopnika; 
c)    
če je prijaviteljev več in nimajo niti skupnega predstavnika niti
zastopnika, je naslov za obveščanje naslov prvonavedenega prijavitelja; 
d)    
če je zastopnikov več, je naslov za obveščanje naslov prvonavedenega
zastopnika. 
(3) Če je znak ali del znaka sestavljen iz črk, ki niso v
latinici, ali številk, ki niso arabske ali rimske, se v obrazcu SIPO-Z1 v
ustrezni rubriki vpiše transkripcija znaka ali njegovega dela s črkami v
latinici ali z arabskimi številkami. 
(4) Zahteva za registracijo znamke se praviloma vloži na
obrazcu SIPO-Z1, ki je sestavni del tega pravilnika. 
(5) Če predvideni prostor v posamezni rubriki ne zadošča, se
zahtevani podatek z označbo rubrike in njeno polno vsebino priloži kot posebna
priloga k zahtevi za registracijo znamke oziroma obrazcu SIPO-Z1.
4. člen
(prikaz znaka)
(1) Urad uporablja črke in številke, ki jih ima za
standardne. Če prijavitelj želi, da bi bila znamka registrirana in objavljena v
teh znakih, mora podati izjavo o tem. 
(2) Znak v črkah ali številkah, vključno z ločili, oziroma
njihove kombinacije, ki je izpisan v standardnih črkah v latinici oziroma
rimskih ali arabskih številkah, ki jih urad uporablja, pomeni znak v besedi z
običajnimi črkami. 
(3) Če je prijavljeni znak v besedi z običajnimi črkami,
številkami, vključno z ločili, se te besede, črke, ločila, ali številke oziroma
njihove kombinacije vpišejo s tiskalnikom ali pisalnim strojem na ustreznem
mestu v obrazcu SIPO-Z1. V tem primeru ni potrebno priložiti izvodov prikaza
znaka. 
(4) Če vsebuje prijavljeni znak figurativni element, kot je
na primer barva ali kombinacija barv, posebna oblika črk in drugi elementi, se
znak nalepi na ustreznem mestu na prvi, drugi in tretji list obrazca SIPO-Z1.
Prijavi znamke se priložita še dva istovetna prikaza znaka. 
(5) Znak mora biti izdelan tako, da gre v kvadrat s stranico
80 mm, pri čemer razdalja med dvema najbolj oddaljenima točkama na znaku
(vodoravno, navpično ali v premer) ne sme biti manjša od 15 mm. 
(6) Znak mora biti jasen, izdelan na kakovostnem papirju ter
primeren za reprodukcijo. 
(7) Pri tridimenzionalni znamki mora biti znak izdelan tako,
da je razvidna tridimenzionalnost, lahko pa se priloži tudi opis
tridimenzionalnega znaka. 
(8) Prikaz znaka ne sme vsebovati črtnih kod, splošno znanih
kratic za označevanje pravic industrijske lastnine, kot so na primer R v krogu,
TM ali podobno.
5. člen
(seznam blaga ali storitev)
(1) V seznamu blaga ali storitev iz točke c) prvega odstavka
2. člena se z njihovim dejanskim nazivom navedejo blago ali storitve, za katere
se zahteva znamka. 
(2) Blago ali storitve morajo biti razvrščeni in označeni po
nicejski klasifikaciji, in sicer tako, da se najprej navedejo številke razredov
nato blago ali storitve, zajeti s temi razredi. Priporočljivo je, da se pri
navedbi blaga ali storitev uporabljajo izrazi iz nicejske klasifikacije. 
(3) Blago ali storitve, ki jih je glede na nicejsko
klasifikacijo mogoče razvrstiti v dva ali več razredov, morajo biti navedeni z
izrazi, uporabljenimi v mednarodni klasifikaciji, tako da je mogoče iz
formulacije sklepati, v kateri razred spadajo.
6. člen
(dopolnitve prijave)
(1) Določbe 4. in 5. člena tega pravilnika se uporabljajo
tudi za dopolnitve prijav, s katerimi se nadomestijo prej vložene sestavine
prijave znamke. 
(2) Vse vloge, ki spremljajo dopolnitve prijave, morajo biti
podpisane in označene s številko prijave znamke.
7. člen
(objava prijave znamke)
Urad v uradnem glasilu urada objavi prijavo znamke, in sicer:
a)    
številko prijave; 
b)    
datum vložitve prijave; 
c)    
datum objave prijave; 
d)    
podatke o prijavitelju: priimek, ime in naslov, če gre za fizično osebo,
oziroma firma in sedež, če gre za pravno osebo; 
e)    
podatke o morebitnem zastopniku: priimek in ime oziroma firma; 
f)     
razvrstitev znaka po mednarodni klasifikaciji figurativnih elementov,
sprejeti z Dunajskim sporazumom o mednarodni klasifikaciji figurativnih
elementov znamk (Uradni list RS, št. 21/01 - MP, št. 7/01); 
g)    
navedbo barv ali kombinacije barv, če je znak v barvi, 
h)    
navedbo, ali je znak tridimenzionalen; 
i)      
prikaz znaka; 
j)      
navedbo, je prijava vložena za kolektivno znamko; 
k)    
podatke o zahtevani prednostni pravici: datum, številko in državo
oziroma mednarodni urad vložitve prve prijave, če se zahteva unijska prednostna
pravica po 61. členu zakona, oziroma datum prve razstavitve oziroma uporabe
znaka, državo, kraj in navedbo uradne ali uradno priznane mednarodne razstave
ter datum njenega odprtja in zaprtja, če se zahteva razstavna prednostna
pravica po 62. členu zakona; 
l)      
seznam blaga ali storitev; 
m)   
podatki o morebitni delitvi prijave in druge podatke, ki se nanašajo na
prijavo ali prijavitelja, če je to potrebno.
8. člen
(ugovor zoper registracijo znamke)
(1) Ugovor zoper registracijo znamke se vloži v dveh izvodih
in mora vsebovati: 
a)    
podatke o vložniku ugovora: priimek, ime in naslov, če gre za fizično
osebo, oziroma firmo in njen sedež, če gre za pravno osebo; 
b)    
podatke o morebitnem zastopniku vložnika ugovora; 
c)    
razloge oziroma obrazložitev ugovora; 
d)    
podatke o prejšnji pravici: številka prijave oziroma registracije, če se
sklicuje na točke a) ali b) ali c) prvega odstavka 44. člena zakona, in druge
podatke, iz katerih je mogoče ugotoviti podatke o prejšnji pravici; 
e)    
podatke o neregistriranemu znaku, če se sklicuje na točko d) prvega
odstavka 44. člena zakona; 
f)     
podatke o prej pridobljeni pravici industrijske lastnine ali prej
pridobljeni avtorski pravici, če se vložnik ugovora sklicuje na točko f) prvega
odstavka 44. člena zakona; 
g)    
navedbo blaga ali storitev, ki so predmet ugovora oziroma izjavo, da se
ugovor nanaša na vse prijavljeno blago ali storitve; 
h)    
ustrezni dokazi o utemeljenosti ugovora; 
i)      
pooblastilo zastopniku, če se ugovor vloži po zastopniku; 
j)      
potrdilo o plačilu pristojbine za ugovor. 
(2) Če se ugotovi, da se podatki, ki so v registru znamk, ne
ujemajo s podatki o vložniku ugovora, mora vložnik ugovora predložiti ustrezne
dokaze o upravičenosti do vložitve ugovora. 
(3) Dokazi iz točke h) prvega odstavka tega člena se morajo
nanašati na znamko, kot je bila prijavljena oziroma vpisana v register, in ne
na njene kombinacije. 
(4) Če je dokazov več, jih je treba oštevilčiti po vrstnem
redu z arabskimi številkami. K dokazom je potrebno priložiti še popis dokazov. 
(5) Dokazi iz točke h) prvega odstavka se pošljejo v dveh
izvodih.
9. člen
(delitev prijave)
(1) Zahteva za delitev prijave znamke oziroma znamke v več
prijav oziroma znamk mora vsebovati: 
a)    
podatke o prijavitelju oziroma imetniku znamke: priimek, ime in naslov,
če gre za fizično osebo, oziroma firma in sedež, če gre za pravno osebo; 
b)    
seznam blaga ali storitev, ki so predmet delitve, z razvrstitvijo, ki je
v skladu z zakonom in tem pravilnikom; 
c)    
če se deli prijava znamke ali znamka, je potrebno predložiti toliko
kompletnih prijav, kolikor jih nastane z delitvijo, v skladu z zakonom in tem
pravilnikom; 
d)    
potrdilo o plačilu pristojbine. 
(2) Za vsako prijavo znamke ali znamko, ki nastane iz
delitve, se plačajo ustrezne pristojbine.
10. člen
(prehodna določba)
Z dnem uveljavitve tega pravilnika preneha veljati pravilnik
o postopku za priznanje znamke (Uradni list RS, št. 43/93).
11. člen
(končna določba)
Ta pravilnik začne veljati petnajst dni po objavi v Uradnem
listu Republike Slovenije.
Št. 004-6/1
Ljubljana, dne 10. decembra 2001.
Ministrica 
za gospodarstvo 
dr. Tea Petrin l. r.

Priloga:
Zahteva za registracijo znamke