1
Ta sklep določa obveznost poročanja
podatkov statistike plačil Banki Slovenije, v skladu z zahtevami Evropskega
sistema centralnih bank (ESCB) in drugimi potrebami Banke Slovenije.
S tem sklepom se podrobneje določajo
obveznosti poročanja statistike plačil v skladu z Uredbo (EU) št. 1409/ 2013
Evropske centralne banke z dne 28. novembra 2013 o statistiki plačil
(ECB/2013/ 43) in v skladu s Smernico Evropske centralne banke z dne 4. Aprila
2014 o denarni in finančni statistiki (ECB/2014/15).
2
Obvezniki poročanja v skladu s tem sklepom
so tisti rezidenti, ki so kreditne institucije in druge pravne osebe, ki so:
-       
ponudniki plačilnih storitev, vključno z izdajatelji elektronskega
denarja,
-       
upravljavci plačilnih sistemov,
-       
drugi izdajatelji plačilnih in predplačniških kartic,
-       
upravljavci mrež bankomatov, mrež POS terminalov in mrež terminalov za
uporabo elektronskega denarja,
-       
drugi ponudniki, ki omogočajo opravljanje brezgotovinskih plačil blaga
in storitev prek drugih sodobnih tržnih poti, ki so natančneje opredeljene v
Navodilih za izvajanje Sklepa o poročanju podatkov statistike plačil (v
nadaljevanju navodilo).
Za namene tega sklepa so rezidenti
subjekti, ki so registrirani in se nahajajo v Sloveniji ter podružnice tujih
subjektov v Sloveniji, ki imajo svojo glavno upravo izven Slovenije.
3
Obvezniki poročanja poročajo Banki
Slovenije o izdajanju in uporabi plačilnih kartic, čekov, elektronskega
denarja, dvigih in pologih na bančnem okencu, denarnih nakazilih, uporabi ter
lokacijah bankomatov, POS terminalov ter terminalov za uporabo elektronskega
denarja, uporabi storitev elektronskega bančništva, uporabi drugih sodobnih
tržnih poti ter prenosih sredstev, ki so natančneje opredeljeni v navodilih,
izdanih na podlagi četrte točke tega sklepa.
4
Guverner Banke Slovenije izda navodilo za
izvajanje tega sklepa.
5
Z dnem uveljavitve tega sklepa preneha
veljati Sklep o pošiljanju podatkov o uporabi sodobnih plačilnih instrumentov
(Uradni list RS, št. 135/03).
6
Obvezniki poročanja so dolžni prvo poročilo
po tem sklepu posredovati za tretje četrtletje 2014.
7
Ta sklep začne veljati naslednji dan po
objavi v Uradnem listu Republike Slovenije.
Ljubljana,
dne 27. maja 2014
Predsednik
Sveta Banke Slovenije 
Boštjan Jazbec l.r.