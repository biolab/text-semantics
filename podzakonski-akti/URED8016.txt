1. člen
(vsebina)
Ta uredba določa metodologijo za določitev razvitosti občin
na podlagi:
-       
kazalnikov razvitosti občine, ki so: bruto dodana vrednost gospodarskih
družb na zaposlenega, osnova za dohodnino na prebivalca občine in število
delovnih mest na število delovno aktivnega prebivalstva občine,
-       
kazalnikov ogroženosti občine, ki so: indeks staranja prebivalstva
občine, stopnja registrirane brezposelnosti in stopnja delovne aktivnosti v
občini,
-       
kazalnikov razvojnih možnosti, ki so: oskrbljenost z dobrinami in storitvami
javnih komunalnih služb (stopnja priključenosti na javno kanalizacijsko omrežje
po aglomeracijah), opremljenost s kulturno infrastrukturo (kulturni spomeniki
in objekti javne kulturne infrastrukture), delež območij Natura 2000 v občini
in poseljenost občine.
2. člen
(organi za pripravo podatkov in obdobje, ki se upošteva pri
izračunu kazalnikov)
(1) Za določitev kazalnikov iz
prejšnjega člena se določijo naslednji organi za pripravo podatkov in obdobje,
ki se upošteva pri izračunu kazalnikov:


Kazalnik

Organ, pristojen za
  pripravo podatkov

Obdobje, ki se upošteva pri
  izračunu kazalnika

1. Kazalniki razvitosti občine:
 

 


bruto
  dodana vrednost gospodarskih družb na zaposlenega

Agencija Republike
  Slovenije za javnopravne evidence in storitve

2015, 2016, 2017 in 2018


osnova
  za dohodnino na prebivalca občine

Finančna uprava Republike
  Slovenije in Statistični urad Republike Slovenije

2014, 2015, 2016 in 2017


število
  delovnih mest na število delovno aktivnega prebivalstva občine

Statistični urad Republike
  Slovenije

2015, 2016, 2017 in 2018


2.
  Kazalniki ogroženosti občine:

 

 

indeks staranja prebivalstva občine
Statistični urad Republike
  Slovenije

2016, 2017, 2018 in 2019


stopnja
  registrirane brezposelnosti na območju občine

Zavod Republike Slovenije
  za zaposlovanje

2015, 2016, 2017 in 2018


stopnja
  delovne aktivnosti na območju občine

Statistični urad Republike
  Slovenije

2015, 2016, 2017 in 2018


3.
  Kazalniki razvojnih možnosti občine:

 

 


oskrbljenost
  z dobrinami in storitvami javnih komunalnih služb (stopnja priključenosti na
  javno kanalizacijsko omrežje po aglomeracijah) 

Ministrstvo za okolje in
  prostor

2017 in 2018


opremljenost
  s kulturno infrastrukturo (kulturni spomeniki in objekti javne kulturne
  infrastrukture)

Ministrstvo za kulturo
 
 
 
 
Statistični urad Republike
  Slovenije

stanje 8. 10. 2019
  (kulturni spomeniki)
stanje 8. 10. 2019 (javna
  kulturna infrastruktura)
 
2019
 


delež
  območij Natura 2000 v občini

Agencija Republike
  Slovenije za okolje

2019


poseljenost
  občine

Statistični urad Republike
  Slovenije in Geodetska uprava Republike Slovenije

2016, 2017, 2018 in 2019


(2) Kazalnik opremljenosti s kulturno infrastrukturo
(kulturni spomeniki in objekti javne kulturne infrastrukture) je aritmetično
povprečje števila kulturnih spomenikov in števila objektov javne kulturne
infrastrukture, preračunano na prebivalca in površino občine.
3. člen
(standardizacija kazalnikov)
(1) Vrednosti posameznih
kazalnikov, ki jih zagotavljajo pristojni organi iz prejšnjega člena, se
standardizirajo, in sicer na naslednji način:
(2) Za kazalnike indeks staranja prebivalstva občine, stopnja
registrirane brezposelnosti v občini, opremljenost s kulturno infrastrukturo
(kulturni spomeniki in objekti javne kulturne infrastrukture), delež območij
Natura 2000 v občini in poseljenost občine se standardizirana vrednost
kazalnika uporabi tako, da se ta vrednost odšteje od vrednosti 1.
4. člen
(izračun koeficienta razvitosti občine)
(1) Koeficient razvitosti občine je razmerje med vrednostjo
aritmetičnega povprečja standardiziranih vrednosti kazalnikov v občini in
vrednostjo aritmetičnega povprečja standardiziranih vrednosti kazalnikov v
državi, pri čemer je koeficient povprečne razvitosti občin v državi 1,00.
(2) Koeficient razvitosti občine
se izračuna na naslednji način:
(3) Koeficient razvitosti občine se zaokroži navzgor na dve
decimalni mesti.
KONČNE DOLOČBE
5. člen
(obdobje, za katero se določi razvitost občine)
Ta uredba se uporablja za določitev koeficientov razvitosti
občin za leti 2020 in 2021.
6. člen
(prenehanje veljavnosti)
Z dnem uveljavitve te uredbe preneha veljati Uredba o
metodologiji za določitev razvitosti občin (Uradni list RS, št. 76/17).
7. člen
(začetek veljavnosti)
Ta uredba začne veljati 1. januarja 2020.
Št. 00712-28/2019
Ljubljana, dne 19. decembra 2019
EVA 2019-1611-0121
Vlada Republike Slovenije
Marjan Šarec
predsednik