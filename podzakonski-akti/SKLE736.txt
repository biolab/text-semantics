1.     
V skladu s sprejeto denarno politiko Banke Slovenije znaša skupna
reeskontna kvota vseh bank v Republiki Sloveniji 1,0 milijarda tolarjev. Do
tega zneska lahko banke, v skladu s svojo dnevno likvidnostjo, črpajo in
vračajo reeskontne in lombardne kredite. 
2.     
Znesek reeskontne kvote za vsako posamezno banko je na podlagi sklepa o
načinu določanja reeskontnih kvot (Uradni list RS, št. 18/91) določen v
pregledu, ki je sestavni del tega sklepa. 
3.     
Banka, ki na dan uveljavitve tega sklepa črpa reeskontni ali lombardni
kredit v večjem znesku, kot je določeno s tem sklepom, uskladi več črpani
znesek najkasneje na dan uveljavitve tega sklepa. 
4.     
Ta sklep začne veljati z dnem objave v Uradnem listu Republike
Slovenije.
Št. DP 12/91
Ljubljana, dne 16. decembra 1991.
Predsednik 
Sveta Banke Slovenije 
Guverner 
dr. France Arhar l. r.

Pregled
deleža bank v skupni reeskontni kvoti