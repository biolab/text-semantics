I. SPLOŠNE DOLOČBE
1. člen
(vsebina pravilnika)
(1) Ta pravilnik določa tehnične
zahteve, pogoje in normative, ki se morajo zaradi zagotavljanja prometne
varnosti in ekonomičnosti gradnje ter vzdrževanja javnih cest in njihovih
elementov upoštevati pri izdelovanju projektne in tehnične dokumentacije,
namenjene za gradnjo, uporabo in vzdrževanje cest.
(2) Pri projektiranju cest se glede
sestava, vsebine in oblike projektne in tehnične dokumentacije, namenjene za
gradnjo, uporabo in vzdrževanje cest, uporabljajo določbe predpisov o graditvi
objektov, ki urejajo izdelovanje projektne in tehnične dokumentacije, namenjene
za gradnjo, uporabo in vzdrževanje objektov, ter določbe predpisov o javnih
cestah, ki urejajo tehnične specifikacije, če ni s tem pravilnikom določeno
drugače.
(3) Ta pravilnik upošteva postopek
informiranja v skladu z Direktivo Evropskega parlamenta in Sveta 98/34/ES z dne
22. junija 1998 o določitvi postopka za zbiranje informacij na področju
tehničnih standardov in tehničnih predpisov (UL L št. 204 z dne 21. julija
1998, str. 37), kot je bila nazadnje spremenjena z Direktivo Evropskega parlamenta
in Sveta 98/48/ES z dne 20. julija 1998 o spremembi Direktive 98/34/ES o
določitvi postopka za zbiranje informacij na področju tehničnih standardov in
tehničnih predpisov (UL L št. 217 z dne 5. avgusta 1998, str. 18).
2. člen
(vrste projektne in tehnične dokumentacije)
(1) Projektna dokumentacija, namenjena
za gradnjo cest, se glede na namen uporabe razvršča na naslednje projekte:
1.    
idejna cestna zasnova je idejna zasnova po predpisih o graditvi objektov
(IDZ), katere namen je izbor najustreznejših variant trase ceste v okviru
prostorskega načrtovanja in pridobitev projektnih pogojev pristojnih
soglasodajalcev;
2.    
idejni cestni projekt je idejni projekt po predpisih o graditvi objektov
(IDP), katerega namen je izbor dokončne oziroma najustreznejše variante trase
ceste, vključno z izborom najustreznejšega načina njene izvedbe, v primeru
državne ceste določitev pristojnih soglasodajalcev in pridobitev njihovih
projektnih pogojev v postopku določitve smernic za projektiranje, v primeru
nameravanih vzdrževalnih del v javno korist pa tudi podlaga za začetek
usklajevanja s prizadetimi lastniki zemljišč ter lastniki in upravljalci
zakonito zgrajenih objektov znotraj varovalnega pasu ceste;
3.    
glavni cestni projekt je projekt za pridobitev gradbenega dovoljenja po
predpisih o graditvi objektov (PGD), katerega namen je pridobitev gradbenega
dovoljenja, kadar je s predpisi o graditvi objektov določeno, da ga je treba
pridobiti pred začetkom del, v primeru nameravanih vzdrževalnih del v javno
korist pa tudi uskladitev s prizadetimi lastniki zemljišč ter lastniki in
upravljalci zakonito zgrajenih objektov znotraj varovalnega pasu ceste in
pridobitev njihovega soglasja;
4.    
projekt za cestni razpis je projekt za razpis po predpisih o graditvi
objektov (PZR), katerega namen je pridobiti najustreznejšega izvajalca gradnje
ceste oziroma vzdrževalnih del v javno korist in ki v primeru oddaje javnega
naročila služi tudi kot tehnični del razpisne dokumentacije;
5.    
izvedbeni cestni projekt je projekt za izvedbo po predpisih o graditvi
objektov (PZI), katerega namen je, da se v primeru, če je bilo potrebno
gradbeno dovoljenje, gradnja lahko izvede v skladu s pogoji iz takšnega
dovoljenja oziroma da se v primeru, ko gradbeno dovoljenje ni potrebno, dela
izvedejo v skladu z namenom vzdrževalnih del v javno korist.
(2) Tehnična dokumentacija, namenjena
za uporabo in vzdrževanje cest, se glede na namen uporabe razvršča na naslednje
projekte:
1.    
projekt izvedenih cestnih del je projekt izvedenih del po predpisih o
graditvi objektov (PID), katerega namen je vpogled v dejansko izvedena dela, in
morebitnih sprememb glavnega cestnega projekta oziroma projekta za cestno
izvedbo na strokovnem tehničnem pregledu po končanih delih, v primeru, če je
bilo potrebno gradbeno dovoljenje, pa tudi ugotovitvi na tehničnem pregledu,
ali je zgrajena oziroma rekonstruirana cesta v skladu z gradbenim dovoljenjem,
ter pridobitvi uporabnega dovoljenja za takšno cesto;
2.    
projekt za cestno vzdrževanje je projekt za vzdrževanje in obratovanje
objekta po predpisih o graditvi objektov (POV), katerega namen je vzdrževati
cesto tako, da je v skladu s cestnoprometnimi predpisi mogoče na njej
zagotavljati predpisan obseg prometne varnosti, da cesta oziroma cestni objekti
na njej ves čas uporabe izpolnjujejo predpisane bistvene zahteve in da je obremenitev
okolja na obeh straneh ceste ves čas njene uporabe v skladu s predpisi, ki
urejajo varstvo okolja;
3.    
projekt za vpis v cestne uradne evidence je projekt za vpis v uradne
evidence po predpisih o graditvi objektov (PVE), katerega namen je vpis ceste v
zbirko prostorskih podatkov v skladu s predpisi o urejanju prostora ter v
zbirko podatkov, namenjenih za dolgoročno zagotavljanje prometne varnosti na
cestah ter ekonomičnosti gradenj in obratovanja cest (v nadaljnjem besedilu:
banka cestnih podatkov).«.
3. člen
(pomen strokovnih izrazov)
(1) Posamezni izrazi, uporabljeni v
tem pravilniku, imajo naslednji pomen:
1.    
»cestni jarek« je jarek, ki služi za zbiranje in odvodnjevanje
površinske vode s ceste in brežin ob vozišču ter podzemne vode iz cestne
drenaže;
2.    
»cestni predor« je podzemni gradbeni objekt v trasi ceste, namenjen
vodenju prometa pod površino tal, zagotavljanju stabilnosti in trajnosti
predorske konstrukcije, ki obsega tudi ureditev in izgradnjo naprav za
zagotavljanje varnosti prometa na območju med vhodnim in izhodnim portalom
predora;
3.    
»cestna os« je prostorska krivulja, sestavljena iz geometrijskih
elementov v tlorisu in vzdolžnem prerezu, ki običajno poteka v sredini ali ob
robu vozišča;
4.    
»cestni odsek« je del ceste, ki se projektira z enako projektno
hitrostjo;
5.    
»dinamični traktrisi« sta krivulji sledi zavijanja prvega levega in
zadnjega desnega kolesa merodajnega motornega vozila in služita za preverjanje
ustreznosti priključne krivine v križiščih in priključkih ter za določitev
razširitve voznih pasov v krivinah;
6.    
»galerija« je objekt ceste, ki je namenjen varovanju pred večjim
zemeljskim ali snežnimi plazovi, ki se predvidi v zaseku ceste, je pravokotne
ali obokane oblike z odprtinami na nižji strani zaseka;
7.    
»geometrijski elementi osi ceste« so prema, krožni lok in prehodnica;
8.    
»HCM – Highway Capacity Manual« je ameriški priročnik za dimenzioniranje
prometnih površin;
9.    
»izvennivojsko križanje« je križanje, ki omogoča križanje prometnih
smeri v dveh ali več višinskih nivojih;
10.  »kanalizirano
križišče« je križišče, kjer je s pomočjo horizontalne signalizacije in
prometnih otokov urejeno vodenje prometa;
11.  »konstrukcijski
elementi ceste« so obrabna plast, zgornje vezane plasti in spodnje nevezane
plasti, katerih kvaliteta in debelina ustrezata pričakovani prometni obtežbi
ceste z upoštevanjem klimatskih in geomehanskih pogojev območja;
12.  »koritnica
in mulda« sta elementa zbirnega sistema za kontrolirano odvodnjavanje
površinske vode z vozišča in z ukopne brežine ter se priključujeta v cestni
jarek ali cestno kanalizacijo;
13.  »malo
prometna cesta (MPC)« je regionalna cesta, lokalna cesta ali lokalna pot, ki
ima prometno obremenitev do 500 vozil na dan;
14.  »pas
za prepletanje« je pas, ki je namenjen za odcepljanje in priključevanje vozil;
15.  »PLDP«
je povprečni letni dnevni promet;
16.  »prepustnost
ceste« je največje število motornih vozil, ki lahko ob upoštevanju vseh
varnostnih kriterijev peljejo skozi določen prečni profil ceste v enoti časa,
in je odvisna od stanja ceste, oddaljenosti stranskih ovir, vzponov in padcev,
deleža tovornih vozil in preglednosti;
17.  »prečni
nagib vozišča« je razmerje med višinsko razliko robov in širino vozišča in je
potreben za zmanjšanje bočnega sunka v krivini ter prečno odvodnjevanje
površinske vode z vozišča;
18.  »prehitevalni
pas« je prometni pas, ki je praviloma namenjen le prehitevanju vozil;
19.  »prometna
študija« predstavlja analizo obstoječih prometnih tokov in napoved prometnih
tokov;
20.  »prosti
profil ceste« je profil, ki ga tvorijo prometni profil, varnostna širina in
varnostna višina, vanj ne smejo posegati stalne fizične ovire;
21.  »prometni
profil« je profil, ki ga tvorijo prečni prerez merodajnega vozila in prostor,
potreben za premikanje vozila ter varnostna širina med vozili;
22.  »prometna
obremenitev« pomeni število vozil, ki v določenem časovnem intervalu prevozijo
posamezen merski prerez na cesti;
23.  »površine
za kolesarje« so: označeni pas za kolesarje ob robu vozišča, višinsko ločena
kolesarska steza ob vozišču in kolesarska pot, ki poteka ločeno od ceste;
24.  »premostitveni
objekti« so gradbeni objekti za premostitev ovir v prostoru, razvrščeni so po
vrsti izvedbe: viadukti, mostovi, nadvozi, podvozi, podhodi, nadhodi in
prepusti;
25.  »podporne
in oporne konstrukcije« so konstrukcije, ki zagotavljajo stabilnost cestnega
telesa ali brežine ob cesti in omogočajo zmanjšanje posega v obcestni prostor;
26.  »pokriti
vkop« je cestni objekt v globokih usekih pravokotne ali obokane oblike, ki se
predvidi zaradi ohranitve zemljišč, zaščite pred cestnim hrupom ali zaradi
prehoda prosto živečih živali;
27.  »stranski
ločilni pas« je pas, ki omogoča ločeno vodenje prometa ob vozišču ali fizično
odvojitev motornega prometa na vozišču od površin za kolesarje in pešce;
28.  »srednji
ločilni pas« je pas, ki omogoča ločeno vodenje prometnih smeri, odvodnjevanje
ob notranjem robu vozišča, namestitev prometne signalizacije in opreme ter
drogov cestne razsvetljave;
29.  »svetlobni
prometni znaki« so semaforji, svetlobno spremenljivi znaki in osvetljeni znaki
za urejanje motornega, kolesarskega in peš prometa na križišču, priključku, na
označenem prehodu ceste, železniške proge, proge mestnega javnega prevoza,
omejitve na cesti, izvoza intervencijskih vozil in podobno;
30.  »tipski
prečni profil« je normalni prečni profil, značilen za uporabo na posamezni
vrsti ceste;
31.  »udobna
vožnja« je vožnja z enakomerno hitrostjo vozila z bočnim in vzdolžnim
pospeškom, manjšim od dopustnega;
32.  »vijačenje« je spreminjanje prečnega nagiba
vozišča;
33.  »vozni
pas« je osnovni prometni pas, namenjen vožnji vozil;
34.  »vozišče«
je del cestišča, ki ga sestavljajo en ali več voznih pasov in posebni pasovi;
35.  »voziščna
konstrukcija« je utrjena površina za motorni in ostali cestni promet, ki je
sestavljena iz ene ali več nosilnih in obrabne plasti;
36.  »zaustavna
dolžina« je najkrajša povprečna razdalja za varno zaustavitev motornega vozila
na mokrem in čistem vozišču.
(2) Izrazi, uporabljeni v tem
pravilniku, katerih pomen ni določen v prejšnjem odstavku, imajo enak pomen,
kot ga določajo predpisi, ki urejajo javne ceste in zagotavljanje varnosti
cestnega prometa, ter predpisi s področja urejanja prostora, graditve objektov,
gradbenih proizvodov in opravljanja geodetske dejavnosti.
II. OSNOVE ZA PROJEKTIRANJE CEST
4. člen
(prometnotehnični pogoji)
(1) Pri projektiranju ceste in cestnih
objektov se upoštevajo sodobni postopki tehnologije projektiranja, gradnje in
vzdrževanja, da je projektna rešitev racionalna ter prilagojena ureditvi okolja
in prostora.
(2) Geometrijski in konstrukcijski
elementi cest morajo omogočati varno uporabo cest in so določeni s prometno
funkcijo in vrsto ceste.
(3) Geometrijski in konstrukcijski
elementi se določajo na osnovi prometne funkcije, vrste ceste, kategorije
terena in prometnih obremenitev.
(4) Pri projektiranju je treba
upoštevati tudi zahtevnost terena, strukturno urejenost prostora, geotehnične
in hidrotehnične pogoje ceste ter ostale posebne pogoje območja (veter, sneg,
zaščita naravnega ali bivalnega okolja).
5. člen
(variante projektnih rešitev)
(1) Za potek nove ceste ali
rekonstrukcije obstoječe je treba izdelati vsaj dve varianti na nivoju idejne
zasnove ali idejnega projekta.
(2) V prometni študiji je treba
prikazati prometno učinkovitost posamezne variantne rešitve.
(3) Za posamezno variantno rešitev je
treba po postavkah popisa del izdelati predračun gradbenih in investicijskih
stroškov z natančnostjo ± 30%.
(4) Načrtovane variante se medsebojno
primerjajo po gradbenotehničnih, prometnoekonomskih, okoljskih parametrih, prostorskih
in prometnovarnostnih pogojih.
III. PROMETNOTEHNIČNA RAZVRSTITEV CEST
6. člen
(prometna funkcija)
(1) Po prometnotehnični razvrstitvi so
ceste razvrščene glede na prometno funkcijo v daljinske ceste (DC), povezovalne
ceste (PC), zbirne ceste (ZC) in dostopne ceste (DP).
(2) Daljinska cesta (DC) se navezuje
na ostale daljinske ceste v državi in v tujini ter medsebojno povezuje
regionalna središča z višjim prometnim nivojem uslug, priključevanja ali
križanja z ostalimi cestami ali z železniško progo so izvennivojska.
(3) Povezovalna cesta (PC) se navezuje
na daljinsko cesto (DC) ter medsebojno povezuje regionalna središča z naselji
in mestnimi predeli.
(4) Zbirna cesta (ZC) povezuje
povezovalne ceste (PC) z občinskim središči, manjša naselja ali mestne četrti
in zagotavlja povezave z dostopnimi cestami.
(5) Dostopna cesta (DP) povezuje
manjša naselja in primestna naselja z občinskimi ali mestnim središči in
zagotavlja povezave z zbirnimi cestami (ZC).
(6) Prometno
funkcijo ceste lahko zagotavljajo posamezne vrste ceste, kot je določeno v
naslednji preglednici:


Funkcija ceste 

Oznaka 

Vrsta ceste

Oznaka


Daljinska cesta

DC

avtocesta, hitra cesta,
  glavna cesta

AC, HC, GC


Povezovalna cesta

PC

glavna cesta,
  regionalna cesta

GC, RC


Zbirna cesta

ZC

regionalna cesta,
  lokalna cesta

RC, LC


Dostopna cesta 

DP

lokalna cesta, javna
  pot 

LC, LP


(7) Prometna funkcija cest v naseljih
se določi glede na zasnovo naselja, določeno v prostorskih aktih.
7. člen
(vrste cest)
(1) Avtocesta cesta (AC) je namenjena
prometu motornih vozil z najvišjo stopnjo varnosti in udobja, ima izvennivojska
križanja z drugimi prometnicami in ima štiri- ali večpasovni smerno ločeni
vozišči s srednjim ločilnim pasom in obojestranski odstavni pas.
(2) Hitra cesta (HC) je namenjena
prometu motornih vozil z visoko stopnjo varnosti in udobja pri vožnji z večjo
hitrostjo, ima izvennivojska križanja z drugimi prometnicami, ima dvopasovno
smerno vozišče s srednjim ločilnim pasom in odstavnim pasom, ki se lahko zaradi
strukture prometa in niveletnega poteka ceste nadomesti z odstavnimi nišami.
(3) Glavna cesta (GC) je namenjena za
vse vrste cestnega prometa, ima dvo- ali večpasovno vozišče z nivojskimi ali po
potrebi izvennivojskimi križanji z ostalimi prometnicami in izvennivojska
križanja z železniško progo.
(4) Regionalna cesta (RC) je namenjena
za vse vrste cestnega prometa, ima dvo- ali večpasovno vozišče z nivojskimi križišči
ter izvennivojskimi križanji z železniško progo, če je to upravičeno zaradi
varnosti cestnega prometa. Nivojski prehodi preko železniške proge morajo biti
zavarovani.
(5) Lokalna cesta (LC) je namenjena za
mešani promet, ima dvo- ali večpasovno vozišče z nivojskimi križišči in
izvennivojskimi križanji z železniško progo, če je to upravičeno zaradi
varnosti cestnega prometa. Nivojski prehodi preko železniške proge morajo biti
zavarovani.
(6) Javna pot (LP) je namenjena samo
za določeno vrsto cestnega prometa, ima en ali dva prometna pasova. Nivojski
prehodi preko železniške proge morajo biti zavarovani, če to zahteva varnost
cestnega prometa.
(7) Cesta v naselju ima praviloma
enako širino vozišča kot zunaj naselja, ob vozišču pa ima v skladu z
urbanistično ureditvijo urejene pločnike, kolesarske steze in dodatne prometne
pasove.
IV. PROMET
8. člen
(motorna vozila)
(1) Za določanje elementov osi ceste v
premi in krivini, pri določanju širine voznega pasu, za zaokrožitve lomov
nivelete, za zavijalne krivulje v križiščih in za površine za usmerjanje vozil
so merodajne dimenzije motornih vozil.
(2) Privzete
projektne dimenzije merodajnih vozil za javne ceste so prikazane v naslednji
preglednici: 


Merodajna vozila

Dimenzije vozila
[m]

Zunanji obračalni krog (radij)
[m]


dolžina

širina

višina


osebni avtomobil

4,70

1,75

1,50

5,80


mali osebni
  avtomobil

3,80

1,60

1,40

5,30


veliki osebni
  avtomobil

5,15

1,90

1,60

6,00


enoprostorni osebni
  avtomobil

4,70

2,10

1,70

5,80


večnamenski osebni
  avtomobil 

5,00

2,10

2,30

6,20


tovorno vozilo

 

 

 

 


manjše tovorno
  vozilo

6,00

2,10

2,302

6,20


dvoosno
triosno

8,50
10,00

2,503
2,503

3,002
3,002

9,60
9,80


tovorno s
  priklopnikom
polpriklopnik,
  vlečno vozilo

16,00
16,50

2,503
2,503

4,00
4,00

12,50
12,00


vozilo za odvoz
  smeti

 

 

 

 


dvoosno

7,70

2,50

3,302

 


triosno

10,50

2,50

3,302

 


gasilsko vozilo

6,80

2,50

2,802

9,25


gasilsko vozilo z
  lestvijo

12,0

2,50

3,50

10,50


avtobus I

11,00

2,503

2,95

10,25


avtobus II

11,50

2,503

2,95

11,00


medkrajevni avtobus

12,00

2,503

3,10/3,454

11,40


zglobni avtobus

18,00

2,503

2,95

12,00


traktor s
  priklopnikom

9,20

1,80

3,50

4,50


1 skupaj
z voznikom oziroma spremljevalcem 2,0 m, 
2 višina kabine voznika, 
3 z zunanjim ogledalom 2,95 m 
4 dvonadstropni avtobus
(3) Največja dovoljena skupna masa
vozila na motorni pogon ali sklopa vozil je 40 ton, obremenitev vozila ne sme
presegati dopustne obtežbe enojne osi 10 ton, dvojne osi 16 ton in trojne osi
24 ton.
9. člen
(kolesarji in pešci)
(1) Za določitev dimenzij kolesarske
površine, ki jih kolesar potrebuje za vožnjo, se upošteva dolžino 2,00 m, širino 0,75 m in višino 2,25 m pri povprečni hitrosti premikanja 12 km/h.
(2) Za določitev dimenzij peščeve
površine se upošteva pri hoji profil širine 0,75 m in višine 2,25 m pri povprečni hitrosti hoje 4,3 km/h.
(3) Pri dimenzioniranju površin za
pešce se dodatno upoštevajo dimenzije za otroški voziček dolžine 1,10 m, širine 0,55 m in višine 1,00 m ter invalidski voziček dolžine 1,50 m, širine 1,20 m in višine 1,50 m.
10. člen
(planska doba)
(1) Za projektiranje nove ceste,
križišča ali priključka se upošteva prometna obremenitev, ki je napovedana za
dvajsetletno obdobje po zaključku gradnje.
(2) Za projektiranje rekonstrukcije,
sanacije ali obnove obstoječe ceste se uporabi prometna obremenitev, ki je
napovedana za desetletno obdobje po zaključku gradnje projektiranega ukrepa.
(3) Doba trajanja voziščne
konstrukcije z asfaltno ali cementno betonsko krovno plastjo je 20 let, za
vozišča za začasno uporabo pa najmanj pet let.
11. člen
(voznik in vozilo)
(1) Na cesti je treba zagotoviti
preglednost, ki omogoči pravočasno zmanjšanje hitrosti in zaustavitev vozila.
(2) Vidno polje je prostor, ki ga
voznik zazna naenkrat, spreminja se glede na hitrost vožnje, pomembno pa je za
pravilno oceno voznika o poteku ceste in za opaznost signalizacije.
(3) Zaustavna razdalja
je najkrajša dolžina, na kateri lahko voznik na mokrem in čistem vozišču
zaustavi vozilo v pogojih dopustne vrednosti koeficienta drsnega trenja, in je
odvisna od reakcijskega časa voznika (2,0 s) pri dopustnem vzdolžnem pojemku
1,5 m/s2.
(4) Na cesti s projektno
hitrostjo do 60 km/h se zaustavna razdalja lahko izračuna za pogoje skrajšane
dolžine z upoštevanjem reakcijskega časa 1,5 sekunde in vzdolžnim pojemkom 3,5
m/s2.
12. člen
(prepustnost ceste)
(1) Nivo uslug (od A do F) predstavlja
kvalitativno oceno razmer na cesti in se izračuna po metodi HCM.
(2) V
primeru, da ni na voljo napovedi obremenitev za konične ure, se za izračun
nivoja uslug uporabljajo naslednji deleži PLDP:


Funkcija ceste

Delež PLDP%


Daljinska cesta

12


Povezovalna cesta

10


Zbirna cesta 

9


Dostopna cesta

8


(3) Nova
cesta ali rekonstrukcija obstoječe ceste se projektira z elementi, ki
zagotavljajo na koncu planskega obdobja naslednje nivoje uslug:


Funkcija ceste

Nivo uslug


Daljinska cesta

D


Povezovalna cesta

E


Zbirna cesta 

E


Dostopna cesta

E


(4) Novo
križišče ali rekonstrukcija obstoječega križišča se projektira z elementi, ki
zagotavljajo na koncu planskega obdobja za vse manevre naslednje nivoje uslug:


Funkcija ceste

Nivo uslug


Daljinska cesta

D


Povezovalna cesta

E


Zbirna cesta 

E


Dostopna cesta

E


V. DIMENZIONIRANJE ELEMENTOV CESTE
13. člen
(tehnični elementi)
(1) Geometrijski in tehnični elementi
vseh cest se dimenzionira glede na voznodinamične pogoje, razen za maloprometne
ceste, kjer se lahko samo zagotavlja prevoznost.
14. člen
(vozna površina)
(1) Za dimenzioniranje tehničnih
elementov ceste se mora uporabljati empirično določena vrednost koeficienta
drsnega trenja.
(2) Dopustne
(maksimalne) vrednosti KDT za izračun elementov so prikazane v naslednji
preglednici:


Vrednost

 

Vozna hitrost Vi [km/h]


KDT

 

40

50

60

70

80

90

100

110

120

130

140


fT max

 

0,42

0,37

0,33

0,30

0,26

0,23

0,21

0,19

0,17

0,16

0,15


fR max

 

0,381

0,345

0,310

0,279

0,250

0,225

0,203

0,187

0,169

0,161

0,151


15. člen
(vrsta in zahtevnost terena)
(1) Glede
na topografske značilnosti se razvršča teren v ravninski, gričevnat, hribovit
in gorski, kot je določeno v naslednji preglednici:


Vrsta terena

Ravninski

Gričevnat

Hribovit

Gorski


Relativna višinska
  razlika na 1000 m

Do 10 m

Do 70 m

70-150 m

Več kot 150 m


Padec terena v
  prečni smeri

Do 1:10

1:10 – 1:5

1:5 – 1:2

Več kot 1:2


(2) Zahtevnost terena določajo
geotehnične in tektonske karakteristike terena in posebni pogoji zaradi
hidroloških ali klimatskih pojavov v območju ceste.
16. člen
(projektna hitrost)
(1) Projektna hitrost se upošteva pri
določitvi geometrijskih elementov osi ceste in prečnega profila vozišča. S to
hitrostjo je omogočena varna vožnja na mokrem in čistem vozišču.
(2) Projektna
hitrost se določi za posamezno prometno funkcijo ter vrsto ceste in je odvisna
od vrste in zahtevnosti terena, kot je razvidno iz naslednje preglednice:


Funkcija in vrsta
  ceste

Ravninski in gričevnat teren (km/h)

Hribovit teren
  (km/h)

Gorski teren
(km/h)


Daljinske ceste – DC

 

 

 


Avtocesta – AC

130

100

80


Hitra cesta – HC

120

100

70


Glavna cesta – GC

100

80

60


Povezovalne ceste –
  PC

 

 

 


Glavna cesta – GC

90

70

60


Regionalna cesta –
  RC

80

60

50


Zbirne ceste – ZC

 

 

 


Regionalna cesta –
  RC

70

50

40


Lokalna cesta – LC 

60

50

40


Dostopne ceste – DP

 

 

 


Lokalna cesta – LC

50

40

prevoznost


Lokalna pot – LP

40

prevoznost

prevoznost


(3) Projektna hitrost za ceste v
naselju se določi na osnovi prometne funkcije ceste in razpoložljivih
prostorskih pogojev.
(4) Za malo prometne ceste je dopustna
minimalna projektna hitrost, ki še zagotavlja prevoznost ceste.
(5) Projektno
hitrost je dopustno spremeniti zaradi spremembe vrste ali zahtevnosti terena, v
naselju ali zaradi varovanja okolja na minimalni dolžini, kot izhaja iz
naslednje preglednice:


Funkcija ceste

Dolžina odseka (km)


Daljinska cesta

3,0


Povezovalna

2,0


Zbirna cesta

1,0


Dostopna cesta

0,5


17. člen
(prečni nagib vozišča)
(1) Prečni nagib asfaltnega ali
cementbetonskega vozišča izven naselja je od 2,5% do 7,0%, v naselju od 2,5% do
5,0%.
(2) Prečni nagib utrjenega vozišča iz
nevezanih peščenih ali kamnitih materialov je od 4,0% do 10,0%.
(3) Na smernem vozišču mora biti
enoten prečni nagib.
(4) Odstavni in dodatni pasovi imajo
enak prečni nagib kot vozišče.
(5) V območju nivojskega križišča ali
priključevanja dodatnih pasov je dopusten prečni nagib vozišča najmanj 1,5% in
največ 3,5%.
(6) Asfaltirane površine za parkiranje
ali mirujoči promet imajo minimalni prečni nagib 0,5%.
(7) Nasprotnosmerni
prečni nagib do 2,5% v krožnem loku je dopusten za daljinske ceste, kot je
določeno v naslednji preglednici;


Projektna hitrost (km/h)

Polmer krivine (m)


80

1600


90

2000


100

2500


110

3000


120

3500


130

4000


(8) Za
povezovalne, zbirne in dostopne ceste je dopusten nasprotnosmerni prečni nagib
do 2,5%, kot je določeno v naslednji preglednici:


Projektna hitrost km/h

Povezovalna cesta

Zbirna cesta

Dostopna cesta


izven naselja

v naselju

izven naselja

v naselju

izven naselja

v naselju


30

175

150

125

100

75

50


40

350

250

200

150

125

100


50

500

450

350

250

200

225


60

800

600

550

450

400

325


70

1200

975

950

700

600

575


80

1600

1450

1250

1000

850

750


90

2000

1700

1600

1400

1200

1000


18. člen
(preglednost ceste)
(1) Vzdolž ceste je treba zagotavljati
preglednost za:
-      
pregled nad potekom linije ceste v smeri vožnje in nad prometno
signalizacijo,
-      
zaustavitev vozila pred oviro na vozišču,
-      
prehitevanje in
-      
vožnjo v območju križišč in cestno-železniških prehodov.
(2) Pri načrtovanju in obratovanju
ceste morajo biti vse ovire (stalne in občasne) locirane izven polja
preglednosti.
(3) Minimalna
zaustavitvena razdalja je določena v odvisnosti od projektne hitrosti in nagiba
nivelete ceste, kot je razvidno iz naslednje preglednice:


Nagib
nivelete
%

Projektna hitrost km/h


30

40

50

60

70

80

90

100

110

120

130


Zaustavitvena razdalja


- 12

25

37

55

75

110

140

180

240

287

345

420


- 8

23

35

50

68

97

125

165

210

257

310

390


- 4

21

32

47

63

87

113

145

185

230

280

350


± 0

20

30

45

60

80

105

130

165

205

250

315


+ 4

20

29

43

57

76

100

122

156

195

235

285


+ 8

19

28

40

53

71

96

112

144

180

225

260


+ 12

17

27

37

49

64

87

100

130

160

215

240


(4) Širino
pregledne berme ob desnem robu vozišča določa linija neoviranega pogleda od
položaja oči voznika na sredini voznega pasu v višini 1,0 m nad voziščem na dolžini zaustavne razdalje, ki se določi s poenostavljenima enačbama:
,
kjer je:

b'

[m]

širina pregledne berme


bp

[m]

širina preglednosti


Pz

[m]

zahtevana dolžina preglednosti


R

[m]

polmer horizontalne krivine

(5) V območjih z visoko vegetacijo in
kjer so gozdne površine tik ob cestišču, se predvidi dodatna razširitev
pregledne berme za minimalno 1,0 m.
(6) Vertikalna preglednost na cesti je
opredeljena na višini voznikovega očesa (1,00 m) in proste vizure do višine ovire na cesti (10 cm) na zaustavni pregledni razdalji.
(7) V nivojskem križišču ali
priključku je treba zagotoviti polje preglednosti, ki ga določajo zaustavni
razdalji na prednostni cesti in odmik vozila na neprednostni cest od robu
vozišča prednostne ceste.
(8) Prehitevalna preglednost je
razdalja, na kateri je možno varno prehitevanje počasnejšega vozila, in je
vsota dolžin, ki ju prevozita prehitevajoče in nasprotivozeče vozilo v času, ki
omogoča, da prehitevajoče vozilo opazi situacijo (reakcijski čas), pospeši na
prehitevalno hitrost, prehiti prehitevano vozilo in se varno vrne na svoj vozni
pas.
(9) Minimalna
prehitevalna razdalja je določena v naslednji preglednici:


V [km/h]

40

50

60

70

80

90

100


min Pp
  [m]

–

330

380

450

520

600

680


(10) Geometrijski elementi nove trase
dvopasovne ceste morajo zagotavljati delež dolžine za prehitevanje, najmanj 25%
na daljinskih cestah in najmanj 15% na ostalih cestah.
VI. GEOMETRIJSKI ELEMENTI OSI
19. člen
(horizontalni elementi osi)
(1) Horizontalni elementi osi ceste so
prema, krožni lok in prehodnica.
(2) Prema se lahko uporabi pri
posebnih topografskih pogojih, v mestih in drugih urbanih naslejih, pri
vzporednem poteku z vodotokom ali železniško progo ter zaradi posebnih
prometnotehničnih razlogov.
(3) Krožni lok je osnovni geometrijski
element osi ceste, ki omogoča prilagajanje trase ceste voznodinamičnim pogojem
ter razgibanosti površine terena in ureditvam prostora ob cesti.
(4) Minimalni
polmer krožne krivine je določen za projektno hitrost s prečnim nagibom
vozišča, kot je razvidno iz naslednje preglednice:


Projektna hitrost

Minimalni polmer krožne krivine za prečni nagib vozišča (m)


Prečni nagib


2,5%

3,0%

3,5%

4,0%

4,5%

5,0%

5,5%

6,0%

6,5%

7,0%


30 km/h

70

60

50

45

40

35

33

30

27

25


40 km/h

125

110

90

80

70

65

60

50

47

45


50 km/h

200

175

150

127

120

110

98

90

77

75


60 km/h

350

280

240

210

180

165

150

140

127

125


70 km/h

500

420

360

320

280

250

230

210

190

175


80 km/h

700

580

500

420

390

350

320

290

270

250


90 km/h

1000

800

700

620

550

490

450

400

370

350


100 km/h

1250

1050

920

780

700

640

580

550

480

450


110 km/h

1700

1400

1200

1050

950

850

780

700

650

600


120 km/h

2000

1750

1500

1375

1175

1050

960

900

840

750


130 km/h

3000

2100

1800

1550

1400

1250

1150

1050

950

900


(5) Prehodnica je trasni element, ki
zagotavlja zvezno povezovanje krožnih lokov med seboj ali s premo ter optično
in estetsko izvedbo trasiranja, njena uporaba je obvezna na vseh vrstah cest z
elementi za projektno hitrost, večjo od 50 km/h.
(6) Minimalni
parameter »A« ali dolžina prehodnice »L« za projektno hitrost je določena z
voznodinamičnimi, konstruktivnimi in estetskimi pogoji, vrednosti parametra so
določene v naslednji preglednici:


Hitrost km/h 

30

40

50

60

70

80

90

100

110

120

130


Rmin

25

45

75

125

175

250

350

450

600

750

900


Amin 

30

35

45

75

100

130

175

225

250

300

350


Lmin

20

30

40

50

60

70

90

100

110

120

130


(7) Največja dopustna velikost
prehodnice je enaka velikosti polmera krožnega loka Amax = R, v
posebnih primerih pa je lahko tudi večja – do 1,77 R.
(8) Na cesti z elementi za projektno
hitrost do 40 km/h ni obvezna uporaba prehodnice.
20. člen
(sestavljene krivine)
(1) Pri oblikovanju osi javne ceste se
morajo horizontalni elementi poteka osi medsebojno uskladiti glede na velikost
polmerov sosednjih krožnih lokov. Zaporedja so podana v naslednjih dveh
preglednicah:
Sprejemljivo
območje


Osnovni R

100

200

300

400

500

600

800


Sosednji R1

70

150

220

300

350

400

450


Sosednji R2

125

280

400

600

900

1800

1800


Dobro območje


Osnovni R

100

200

300

400

500

 600

 800


Sosednji R1

 80

180

250

320

400

 450

500


Sosednji R2

120

240

370

500

800

1000

1800


(2) Običajni obliki sestavljanja
zaporednih krožnih lokov osi ceste sta »S-krivina«, kjer si sledita krožna loka
z nasprotnosmerno zakrivljenostjo, in »O-krivina«, kjer si sledita krožna loka
z istosmerno zakrivljenostjo.
(3) »S-krivina« je sestavljena iz dveh
krožnih lokov z nasprotno usmerjeno zakrivljenostjo, ki sta povezana s
klotoidama z razmerjem parametrov A1:A2 = 1:1,2 do 1:1,5.
(4) »O-krivina« je povezava dveh
krožnih lokov z istosmerno zakrivljenostjo, ki sta povezana vmesnim krožnim
lokom in istosmernimi prehodnicami.
(5) »Serpentina« je krivina s
spremembo smeri osi večjo od 90º, ki jo oblikujejo obračalna krožna krivina s
središčnim kotom α > 180º in dve priključni krivini s polmerom, ki je 2- do
4-krat večji od polmera obračalne krivine.
21. člen
(niveleta osi ceste)
(1) Niveleta ceste predstavlja
višinski potek osi ali robov vozišča in se oblikuje s tangentami in
vertikalnimi zaokrožitvami.
(2) Največji
dopustni nagib nivelete za posamezno vrsto ceste in vrsto terena je določen v
naslednji v preglednici:


Vrsta ceste

Vrsta terena


ravninski

gričevnat

hribovit

gorski


Dopustni nagib nivelete %


Avtocesta

3,0

4,0

5,0

6,0


Hitra cesta 

3,0

5,0

6,0

7,0


Glavna cesta 

4,0

6,0

7,0

8,0


Regionalna cesta

5,0

8,0

10,0

12,0


Lokalna cesta

6,0

10,0

12,0

15,0


(3) Nagib nivelete ceste v naselju se
prilagaja obstoječi urbanistični ureditvi.
(4) Minimalni
polmer vertikalne zaokrožitve loma tangent osi ceste je določen za projektno
hitrost, kot je razvidno iz naslednje preglednice:


Hitrost km/h

30

40

50

60

70

80

90

100

110

120

130


Rmin
  koveksni

400

800

1000

1500

2000

4000

6000

9000

12000

15000

20000


Rmin
  konkavni 

300

600

750

1200

1500

3000

4000

6000

8000

10000

15000


(5) Velikost
polmera konkavne vertikalne zaokrožitve je iz prometnovarnostnih in estetskih
razlogov odvisna od velikosti sosednje konveksne vertikalne zaokrožitve z
odnosom:
(6) Vertikalna zaokrožitev
med sosednjima tangentama nivelete z nasprotno usmerjenima nagiboma ni
potrebna, če je vsota nagiba tangent manjša ali enaka 0,3%.
22. člen
(skladnost oblikovanja osi ceste)
(1) Za zagotovitev skladnosti
geometrijskih elementov osi ceste je treba upoštevati voznodinamične, tehnične
in estetske pogoje oblikovanja.
(2) Minimalna dolžina prehodnice za
enakomerni prehod spremembe zakrivljenosti osi in vijačenja robov vozišča je
velikosti od 0,3 R do R in enake dolžine, kot je krožni lok.
(3) Minimalna dolžina krožnega loka za
ceste je določena s potjo, ki jo prevozi vozilo v času pet sekund s projektno
hitrostjo.
(4) Zaradi skladnosti tlorisnega in
niveletnega poteka ceste morata biti centra vertikalne in horizontalne krivine
približno na isti stacionaži.
(5) Geometrijski elementi osi ceste in
tehnični elementi nivelete morajo biti uporabljeni tako, da potekajo v
določenem sosledju, med seboj pa skladni.
23. člen
(vijačenje prečnega nagiba)
(1) Spreminjanje
prečnega nagiba se izvede na dolžini prehodnice z relativnim vzdolžnim nagibom
roba glede na niveleto, kot je določeno v naslednji preglednici:


Projektna hitrost
  (km/h) 

≤ 40

40–60

60–80

≥ 80


Max. relativni nagib
  roba (%)

2,00

1,50

1,25

0,75


(2) Sprememba nagiba pri vijačenju
mora biti izvedena okoli vzdolžne osi ali roba vozišča.
(3) Prečni nagib vozišča q = 0% se
mora nahajati v stični točki prehodnic.
(4) Spreminjanje prečnega nagiba
vozišča je treba izvesti tako, da na nobenem delu vozišča ne zastaja voda.
(5) Vijačenje vozišča na križišču ali
priključku ni dopustno.
24. člen
(razširitev vozišča v krivini)
(1) Vozišče je treba razširiti zaradi
zagotavljanja normalne prevoznosti v krožnih lokih in zaradi spremembe širine
ali spremembe števila prometnih pasov (križišča, odcepi).
(2) Dimenzija
razširitve Δbpp za posamezni prometni pas se določi po enačbi:
,
kjer Lop pomeni
medosno razdaljo merodajnega vozila skupno s previsom spredaj, kot je določeno
v naslednji preglednici:


Vrsta vozila

Medosna razdalja + previs spredaj (LOP) [m]


osebni avto

4,00


tovornjak

8,00


vlačilec

10,00


linijski avtobus

8,50


podaljšan avtobus

9,00


(3) Celotno razširitev vozišča je
treba določiti s seštevkom razširitev vseh prometnih pasov na nerazdvojenem
vozišču.
(4) Prehod z nerazširjenega na
razširjeno vozišče se mora izvršiti postopno na dolžini prehodnice.
(5) Razširitev vozišča v krožni
krivini s polmerom do R = 20 m se predvidi s krivuljo sledi koles
merodajnega tipskega vozila (dinamična traktrisa).
VII. PREČNI PROFIL CESTE
25. člen
(prometni in prosti profil)
(1) Dimenzijo prometnega profila ceste
določajo: širina in število voznih in dodatnih pasov, robni in ločilni pasovi
ter višina merodajnega vozila.
(2) Dimenzije
prostega profila ceste tvorijo višina prometnega profila, povečana za minimalno
 0,50 m, in obojestranska razširitev prometnega profila za varnostno širino, ki
je za projektno hitrost podana v naslednji preglednici:


Projektna hitrost
  (km/h)

Do 50

50–70

> 70


Varnostna širina (m)

0,50

1,00

1,50


(3) Na cesti v naselju je dopustno
prekrivanje prostega profila vozišča s prostim profilom kolesarja in pešca.
(4) Prekrivanje prometnih profilov ni
dopustno.
(5) Minimalna višina prostega profila
ceste je 4,50 m nad najvišjo točko vozišča.
26. člen
(prečni profil cestišča)
(1) Prečni profil cestišča sestavljajo
širina vozišča s koritnico in bermo, enostranska ali obojestranska bankina,
srednji in stranski ločilni pasovi, robovi podporne ali nosilne konstrukcije
cestnega objekta, elementi za odvodnjevanje ceste, na vozišču označeni pas za
kolesarje, pločnik in površine za parkiranje ob vozišču ter ostale ureditve
ceste, ki so vključene v prosti profil ceste.
27. člen
(vozišče)
(1) Vozišče je širina voziščne
konstrukcije, ki vsebuje vozne in dodatne pasove za obe smeri vožnje.
(2) Število voznih in dodatnih pasov
vozišča določata prometna funkcija in vrsta ceste.
28. člen
(vozni in prehitevalni pas)
(1) Širina
voznega pasu v premi je odvisna od funkcije ceste in projektne hitrosti, kot je
razvidno iz naslednje preglednice:


Projektna hitrost
  (km/h)

≤50

60

70

80

90

100

110

120

130


Funkcija ceste

Širina voznega pasu (m)


Daljinska cesta

–

–

3,25

3,25

3,50

3,50

3,50

3,75

3,75


Povezovalna cesta

–

2,75

3,00

3,25

3,50

–

–

–

–


Zbirna cesta

2,50

2,75

3,00

–

–

–

–

–

–


Dostopna cesta

2,50

2,75

–

–

–

–

–

–

–


(2) Širina voznega pasu mora biti
enaka na celotni dolžini cestnega odseka, razen v predoru in v območju
obstoječe zazidave v naselju.
(3) V nivojskem kanaliziranem križišču
ali priključku je na cesti v naselju širina pasu za levo zavijanje minimalno 3,00 m oziroma 2,75 m za ceste, ki imajo manj kot 5,0% tovornega prometa.
(4) Maloprometne ceste za enosmerni
ali dvosmerni promet z izogibališči imajo vozni pas minimalne širine 3,50 m.
(5) Prehitevalni pas je enake širine
kot vozni pas.
29. člen
(pas za počasna vozila)
(1) Pas za počasna tovorna vozila se
predvidi, če znižanje hitrosti zmanjšuje nivo uslug ceste pod predpisani nivo.
(2) Začetek pasu za počasna vozila je
določen s točko, v kateri zaradi vzpona na klancu hitrost težkega tovornega
vozila v prostem prometnem toku pade pod 60 km/h, in se zaključi v točki, kjer počasno vozilo s pospeševanjem doseže hitrost večjo od 60 km/h.
(3) Pas za počasna vozila poteka
neprekinjeno ob robu vozišča na minimalni dolžini 500 m, v primeru, da je na cesti predor, se mora zaključiti 200 m pred njim.
(4) Širina pasu za počasna vozila je
minimalne širine 3,50 m za ceste za projektno hitost večjo od 100 km/h in 3,00 m za projektno hitrost do 100 km/h.
(5) Če je dolžina pasu za počasna
vozila večja od 1500 m, se dodatno predvidijo še odstavne niše na razmaku do 750 m.
30. člen
(pospeševalni in zaviralni pas)
(1) Pospeševalni ali zaviralni pas se
predvidi na rampah izvennivojskega priključka ali razcepa ter pri kanaliziranih
nivojskih križiščih in priključkih.
(2) Minimalna dolžina pospeševalnega in
zaviralnega pasu za rampe večnivojskega priključka izven naselja je 200 m.
(3) Širina pospeševalnega pasu je
minimalno 3,25 m za ceste s projektno hitostjo več od 100 km/h in 3,00 m za projektno hitrost do 100 km/h.
31. člen
(pas za prepletanje)
(1) Minimalna dolžina pasu za
prepletanje se določi skladno z metodologijo HCM.
(2) Širina pasu za prepletanje je
enaka širini voznega pasu priključne rampe ali voznega pasu prednostne ceste.
32. člen
(pas za javni potniški promet)
(1) Na povezovalni in zbirni cesti v
naselju se lahko po potrebi predvidi ob zunanjem robu voznih pasov dodatni pas
za vozila javnega prevoza potnikov.
(2) Pas za javni potniški promet je
minimalne širine 3,0 m in poteka ob robu voznega pasu.
33. člen
(pas za parkiranje od vozišču)
(1) Pas za vzdolžno parkiranje se
lahko previdi ob vozišču zbirne ali dostopne ceste v naselju.
(2) Preko pasu za parkiranje je
dopustno urediti dovoze do objekta ob cesti.
(3) Minimalna širina pasu za
parkiranje ob vozišču je za osebna vozila 2,50 m, za tovorna pa  3,0 m.
34. člen
(robni pas)
(1) Robni pas na vozišču omogoča nanos
talne prometne signalizacije ter povečuje prepustnost in prometno varnost.
(2) Širina
robnega pasu se določi na osnovi širine voznega pasu, kot je razvidno iz
naslednje preglednice:


Širina voznega pasu
  (m)

2,50–3,25

3,50–3,75


Širina robnega pasu
  (m)

0,25

0,50


(3) Robni pas ni potreben na cesti z
elementi za projektno hitrost do 50 km/h in širino vozišča do 5,0 m.
(4) Na cesti zunaj naselja ali v
naselju z elementi za projektno hitrostjo do 50 km/h s širino voznega pasu do 2,50 m robni pas ni obvezen.
35. člen
(odstavni pas in odstavne niše)
(1) Širina odstavnega pasu je 2,50 m na avtocestah in hitrih cestah s projektno hitrostjo nad 100 km/h oziroma 2,0 m, če je projektna hitrost pod 100 km/h.
(2) Pred in za premostitvenim objektom
ali predorom dolžine večje od 200 m je treba odstavni pas zaključiti z odstavno
nišo.
(3) Na hitri cesti, kjer ni odstavnih
pasov, je treba predvideti odstavne niše na medsebojnem razmaku do 750 m, minimalne dolžine 40 m in širine 3,50 m.
36. člen
(ločilni pas)
(1) Srednji ločilni pas avtoceste je
minimalne širine 4,0 m, na hitri cesti je minimalne širine 2,0 m, širino lahko spremeni le v območju razdvojitve smernih vozišč.
(2) Srednji ločilni pas ceste v
naselju je minimalne širine 4,5 m, razen v območju pasu za levo zavijanje in
pri ureditvi krožnega križišča.
(3) Srednji ločilni pas na avtocesti
in hitri cesti se prekine zaradi možnosti občasne povezave smernih vozišč na
razmaku do 2,0 km ter pred ali za viaduktom ali predorom.
37. člen
(bankina)
(1) Bankina je utrjena površina ob
zunanjem robu vozišča, ki zagotavlja bočno stabilnost vozišča in brežine,
omogoča namestitev prometne signalizacije in opreme.
(2) Minimalna
širina bankine je določena s širino voznega pasu, kot je razvidno iz naslednje
preglednice:


Širina voznega pasu

Do 2,50 m

2,50–3,00 m

3,25 m

3,50–3,75 m


Širina bankine 

0,75 m

1,00 m

1,25 m

1,50 m


(3) Širina bankine se prilagodi tipu
varnostne ograje.
(4) Ob pasu za počasna vozila in
odstavnem pasu je bankina minimalne širine 1,00 m, v primeru, da je predvidena še varnostna ograja, pa mora biti za zunanjim robom stebrička
varnostne ograje še 0,50 m berme.
(5) Na nasipu višine, večje od 3,0 m nad terenom, se predvidi bankina z dvignjenim robnikom.
(6) Ob pločniku in kolesarski ali peš
poti je minimalna širina bankine 0,50 m.
(7) Minimalni prečni nagib bankine
znaša 4%.
38. člen
(koritnica in mulda)
(1) Koritnica se oblikuje s poševno
asfaltno, betonsko ali tlakovano površino širine 0,50 m ali 0,75 m z nagibom od 7,0 – 15,0% proti robniku višine 12 cm.
(2) Mulda se oblikuje kot asfaltno ali
betonsko površino segmentne oblike, širine 0,50 m ali 0,75 m in z globino dna do ene desetine širine.
(3) Na maloprometni cesti je dopustno
širino mulde vključiti v širino vozišča, če je utrditev mulde enaka kot
utrditev voziščne konstrukcije.
39. člen
(tipski prečni profili)
(1) Prečni profil ceste sestavljajo:
vozni pasovi, dodatni prometni pasovi, robni in odstavni pas, bankina,
koritnica z bermo, pločnik s površino za kolesarski promet, cestni jarek, rob
konstrukcije cestnih objektov, prometna signalizacija in oprema in zaščitne
konstrukcije ob vozišču.
(2) Dimenzija
tipskega prečnega profila cestišča se določi za vrsto ceste, prometno obremenitev
in projektno hitrost, kot je razvidno iz naslednje preglednice:


Vrsta ceste

Projektna
hitrost

Vozni pasovi

Robni
pasovi

Širina
vozišča

Širina
  sr. pasu

Širina
bankine

TPP


Daljinske ceste                     PLDP > 15 000voz/dan


AC

130 km/h

4 x 3,75 m

2 x 0,50 m 2 x 2,50 m

2 x10,50 m

4,00m

2 x 1,00 m

27,00


AC 

110 km/h

4 x 3,50 m

2 x 0,50 m
2 x 2,50 m

2 x10,00 m

4,00m,

2 x 1,00 m

26,00


HC

110 km/h

4 x 3,50 m

2 x 0,50 m
2 x 2,50 m

2 x10,00 m

2,00m

2 x 1,00 m

24,00


HC

90 km/h

4 x 3,50 m

2 x 0,50 m

2 x 8,00 m

2,00m

2 x 1,00 m

20,00


GC

100 km/h

2 x 3,50 m

2 x 0,50 m

8,00 m

–

2 x 1,50 m

11,00


GC

80 km/h

2 x 3,25 m

2 x 0,25 m

7,00 m

–

2 x 1,25 m

9,50


Povezovalne ceste               PLDP > 5 000 voz/dan


GC

90 km/h

2 x 3,50 m

2 x 0,25 m

7,50 m

–

2 x 1,50 m

10,50


GC

70 km/h

2 x 3,00 m

2.x 0,25 m

6,50 m

–

2 x 1,00 m

8,50


RC

80 km/h

2 x 3,25 m

2 x 0,25 m

7,00 m

–

2 x 1,25 m

9,50


RC

60 km/h

2 x 2,75 m

2 x 0,25 m

6,00 m

–

2 x 1,00 m

8,00


Zbirne ceste                         PLDP > 1 500 voz/dan


RC

70 km/h

2 x 3,00 m

–

6,00 m

–

2 x 1,00 m

8,00


RC

50 km/h

2 x 2,50 m

–

5,00 m

–

2 x 1,00 m

7,00


LC

60 km/h

2 x 2,75 m

–

5,50 m

–

2 x 1,00 m

7,50


LC

40 km/h

2 x 2,50 m

–

5,00 m

–

2 x 0,75 m

6,50


Dostopne ceste                    PLDP > 500 voz/dan


LC

60 km/h

2 x 2,75 m

–

5,50 m

–

2 x 0,75 m

7,00


LC

40 km/h

2 x 2,50 m

–

5,00 m

–

2 x 0,75 m

6,50


LP

50 km/h

2 x 2,50 m

–

5,00 m

–

2 x 0,75 m

6,50


LP

30 km/h

2 x 2,00 m

–

4,00 m

–

2 x 0,75 m

5,50


Malo prometne ceste            PLDP < 500 voz/dan


MP

50 km/h

2 x 2,00 m

–

4,00 m

–

2 x 0,75 m

5,50


MP

30 km/h

1 x 3,50 m

–

3,50 m

–

2 x 0,75 m

5,00







(3) Dimenzije tipskega prečnega
profila ceste v naselju se lahko spremenijo zaradi dodanega pločnika,
kolesarske steze, pasu za javni promet, pasu za parkiranje ob vozišču, stranskega
ločilnega pasu in zaradi dodatnih elementov cestišča, ki so vključeni v
oblikovanje ceste, in zaradi varstva okolja.
40. člen
(cestni jarek)
(1) Cestni jarek trapezne oblike ima
nagib brežine 1:1,5, širino dna najmanj 0,40 m in minimalni vzdolžni nagib dna 0,5% (zatravljena površina) oziroma 0,3% (tlakovana površina).
(2) Segmentni cestni jarek se oblikuje
z nagibom brežine 1:2, z nagibom najmanj 0,5% za zatravljeno površino in 0,3%
za tlakovano površino dna, globina dna jarka je najmanj 20 cm pod voziščno konstrukcijo.
(3) Dno cestnega jarka z nagibom
večjim od 4,0% se tlakuje ali obloži z betonskimi elementi.
(4) Dimenzije prečnega profila
cestnega jarka mora zagotavljati prosti pretok tipičnega naliva s cestišča in
obcestnih površin.
(5) Na cesti z utrjenim voziščem iz
nevezanih peščenih ali kamnitih materialov se na klancih, daljših od 100 m z nagibom nivelete večjim kot 4,0%, predvidijo prečni drežniki na razmaku do 25 m z iztokom v cestni jarek ali po brežini terena.
41. člen
(brežine cestnega telesa)
(1) Nagib brežine nasipa ali vkopa
ceste se oblikuje na osnovi geotehničnih podatkov stabilnosti pobočja in
kvalitete zemljin ali hribin, uporabljenih za izdelavo nasipov.
(2) Nasip za cesto se oblikuje z
enotnim ali z lomljenim nagibom brežine, kar določajo višina nasipa, kvaliteta
materiala za gradnjo nasipa in nosilnost temeljnih tal.
(3) Brežino vkopa se oblikuje z
enotnim ali lomljenim nagibom.
(4) Brežine dolžine preko 10 m je treba oblikovati z vmesno lovilno bermo širine 2 m.
VIII. KONSTRUKCIJSKI ELEMENTI CESTE
42. člen
(voziščna konstrukcija)
(1) Voziščna konstrukcija je
sestavljena iz obrabne plasti, zgornje vezane plasti in spodnje nevezane
plasti, katerih kvaliteta in debelina ustrezata pričakovani prometni obtežbi
ceste z upoštevanjem klimatskih in geomehanskih pogojev področja.
(2) Voziščna konstrukcija se
dimenzionira po veljavnih tehničnih specifikacijah.
IX. ODVODNJEVANJE CESTE
43. člen
(elementi odvodnjevanja)
(1) Površinska voda z vozišča se
odvodnjava prečno preko bankine in brežine nasipa v cestni jarek ali razpršeno
po terenu in v koritnico ali muldo, ki poteka ob robu vozišča in se priključuje
v jarek ali kanalizacijo.
(2) Odtok površinske vode z utrjene
površine cestišča na območju varovanega vodozbirnega območja se uredi skozi vodotesno
kanalizacijo preko objektov za zadrževanje in čiščenje in se priključi na
bližnji odvodnik.
(3) Količina odtoka površinske vode s
ceste se določi s količino padavin na prispevne površine ceste z upoštevanjem
koeficientov odtoka.
(4) Dimenzioniranje
elementov odvodnjevanja ceste je odvisno od tega, kakšen naliv se upošteva v
hidravličnem računu v skladu z naslednjo preglednico:


Vrsta ceste

Projektna hitrost (km/h)

Pogostnost
naliva
(let)

Jakost naliva (l/sek, ha)


Daljinska

80–130

25

350


Povezovalna 

60–90

10

220


Zbirna 

40–70

5

170


Dostopna

40–60

1

130


X. KRIŽIŠČA IN PRIKLJUČKI
44. člen
(nivojsko križišče)
(1) Nivojsko križišče mora
zagotavljati varno in udobno križanje, združevanje in odcepljanje prometnih
smeri.
(2) Oblika ureditve nivojskega
križišča se določi na osnovi prometne funkcije ceste, načina distribucije
prometnih tokov, količine prometa, prevoznosti merodajnega tipskega vozila ter
varnega prečkanja kolesarjev in pešcev.
(3) Kot križanja mora biti čim bližje
pravemu kotu oziroma lahko odstopa do 15° zaradi terenskih razmer.
(4) Maksimalni vzdolžni nagib nivelete
glavne prometne smeri v območju križanja ne sme presegati 3,5%.
(5) Zavijalne loke je treba preveriti
z dinamičnimi traktrisami merodajnega vozila.
45. člen
(krožno križišče)
(1) Krožno križišče je nivojsko
kanalizirano križišče krožne oblike s sredinskim otokom in krožnim voziščem, na
katero se priključujejo trije ali več krakov cest z vodenjem motornega prometa
v nasprotni smeri urinega kazalca.
(2) Krožno križišče se lahko predvidi
na vseh vrstah cest na lokacijah, kjer se križa dve ali več cest, zaradi
neugodnega kota križanje osi cest, zaradi povečanja prepustnosti križišča,
skrajšanja čakalnega intervala ali umirjanja hitrosti.
(3) Krožno križišče mora biti na dobro
zaznavni lokaciji. Dimenzije sredinskega otoka in širine krožišča se določijo
za prevoz merodajnega tipskega vozila in za konkretne prometne obremenitve.
(4) Vzdolžni nagib ravnine krožišča je
od 0,5% do 3,0% v smeri nivelete prednostne ceste, na priključnih krakih pa
največ do ± 4,0%.
(5) Vozišče v krožišču ima prečni
nagib 2,0%, je enostranski in usmerjen proti zunanjemu robu krožišča.
(6) Krožna križišča se projektirajo
skladno s tehnično specifikacijo o krožnih križiščih.
(7) Krožna križišča z Vproj>
 40 km/h se projektirajo z elementi kot za ceste s tako hitrostjo.
46. člen
(izvenivojsko križanje)
(1) Izvennivojska križanja se
predvidijo na daljinskih cestah. Na ostalih cestah se predvidijo tam, kjer
nivojsko križanje ne zagotovlja predpisanega nivoja uslug. Projektirajo se za
hitrost od 40 do 60 km/h.
(2) Rampe razcepa za primarne prometne
smeri imajo elemente za projektno hitrost minimalno 80 km/h, za podrejene prometne smeri pa za projektno hitrost minimalno 60 km/h.
(3) Rampe izvennivojskega križanja se
nadaljujejo na pospeševalni oziroma zaviralni pas.
(4) Dimenzije prečnega profila
posamezne rampe določajo oblika priključka, prometna obremenitev in projektna
hitrost. Enopasovne rampe priključka morajo imeti širino voznega pasu najmanj 5,0 m.
(5) Na dvosmerni rampi priključka AC
ali HC je treba ločiti vozišči z ločilnim pasom širine 1,50 m.
(6) Največji dopustni nagib nivelete
ramp izvennivojskega razcepa je do 4,0%, ramp priključka pa do 6,0%.
XI. POVRŠINE ZA KOLESARJE IN PEŠCE
47. člen
(površine za kolesarje)
(se
preneha uporabljati)
(1) Na cestah s PLDP do 2500 vozil na
dan ni potrebna posebna površina za kolesarje, pri PLDP med 2500 in 7000 vozil na dan in pri kolesarskem prometu več kot 20 kolesarjev na uro je potreben označen
kolesarski pas, pri PLDP nad 7500 vozil na dan in pri kolesarskem prometu več
kot 20 kolesarjev na uro pa višinsko ločena kolesarska steza.
(2) Kolesarska pot je površina
najvišjega nivoja uslug. Poteka neodvisno od ostale cestne mreže in je
namenjena izključno kolesarjem.
(3) Kolesar ima med vožnjo prometni
profil širine 1,00 m in višine 2,25 m oziroma prosti profil širine 1,50 m in višine 2,50 m.
(4) Maksimalne dolžine vzponov so
odvisne od vzdolžnih sklonov, pri čemer 10% vzpon ne sme presegati dolžine 20 m in 4% vzpon dolžine 120 m.
(5) Minimalna pregledna razdalja na
kolesarski poti znaša najmanj 20 m za projektno hitrost do 15 km/h in najmanj 40 m za projektno hitrost do 40 km/h.
(6) Niveleta površine za kolesarje se
neposredno priključi na rob vozišča ceste.
(7) Na lokacijah stalnih večjih
koncentracij izvora ali cilja kolesarjev (šole, nakupovalni centri, železniške
in avtobusne postaje, športni objekti, kulturne ustanove) se uredi prostor za
shranjevanje koles.
48. člen
(površine za pešce)
(1) Javne površine za pešce so:
pločnik, nivojski prehod, podhod, nadhod, klančina, javno stopnišče, območja za
pešce in peš pot.
(2) Površine za pešce se urejajo v
skladu s pravili urejanja prostora in s stališča zagotavljanja prometne
varnosti ter ekonomičnosti graditve in vzdrževanja skladno z določbami tega
pravilnika.
(3) Dimenzije tlorisa, ki so potrebne
za normalno gibanje pešca, so: 0,3 osebe/m2, za občasno zgostitev
0,6 osebe/m2 in za prehod ceste 1,0 oseba/m2
(4) Peščev prometni profil je širine 0,75 m in višine 2,25 m, prosti profil širine 1,00 m in višine 2,50 m.
(5) Ureditev pločnika ali pešpoti ob
cesti izven naselja je upravičena, če prometna obremenitev ceste presega 3500
vozil na dan, povprečna zgostitev pešcev ob cesti pa več kot deset oseb na uro.
(6) Pločnik mora biti višinsko ločen
od zunanjega roba vozišča z robnikom minimalne višine 12 cm, imeti mora utrjeno površino s prečnim nagibom 2,0% in če je izven naselja 0,50 m široko bankino.
(7) Prehod za pešce izven območja
križišča je dopustno označiti na lokaciji stalne koncetracije pešcev, če je
odmik do naslednjega prehoda ali križišča večji kot 150 m.
(8) Prehod za pešce preko štiri- ali
večpasovnega vozišča ceste v naselju se uredi s prometnim otokom s čakalno
površino minimalne širine 2,0 m.
49. člen
(zagotavljanje neoviranega gibanja
funkcionalno oviranih oseb)
(1) Vse površine, ki so ob vozišču
oziroma potekajo samostojno in so namenjene pešcem, ter nivojski prehodi čez
vozišče, kadar so predvideni, morajo biti brez grajenih in komunikacijskih ovir
ter hkrati zagotavljati varno uporabo vsem funkcionalno oviranim osebam v
skladu s predpisi, ki urejajo zahteve za zagotavljanje neoviranega dostopa,
vstopa in uporabe objektov v javni rabi.
(2) Površina za uporabo invalidskega
vozička je minimalne širine 1,20 m, s prečnim nagibom do 3,0% in vzdolžnim nagibom
do 6,0%, če ima na razdalji do 30 m počivališče dolžine do 3 m z nagibom do 1,5%.
(3) Prehodi za invalidski voziček se
oblikujejo s klančino minimalne širine 1,0 m in z nagibom do 12,0%, ki se jo neposredno priključi na niveleto pločnika ali roba ceste.
(4) Ob stopnišču nadhoda ali podhoda
se predvidi klančina za invalidske vozičke in kolesarje, minimalne širine 1,50 m, z nagibom do 8,0% in z vmesnim podestom na razdalji do 10 m, ki je opremljena na obeh straneh z varovalno ograjo in držalom na višini 1,00 m od tal.
(5) Na površini za pešce, ki jo
uporabljajo slabovidne osebe, ni dopustno v prosto gibalni površini postavljati
nobene ovire.
XII. CESTNI OBJEKTI
50. člen
(premostitveni objekti)
(1) Premostitveni objekt se projektira
na osnovi geometrijski elementov osi in dimenzij prečnega profila ceste ter
glede na kot križanja, pogoje premostitve in geotehnične podatke.
(2) Geometrijske elemente osi in
dimenzije prečnega profila ceste v območju premostitvenega objekta določi
projektant ceste v sodelovanju s projektantom objektov in geomehanikom.
(3) Odprtine mostu in prepusta se
določajo na osnovi hidravličnega računa relevantnega pretoka vodotoka.
(4) Pri prečkanju železniške proge je
treba pod spodnjim robom konstrukcije objekta predvideti višino prostega
profila 5,80 m nad obstoječimi oziroma 6,50 m nad novimi tirnicami železniške proge z električno vleko.
(5) Premostitveni objekt se praviloma
projektira v premi ali krožni krivini z enotnim polmerom.
(6) Kot križanja osi objekta z osjo
premostitve je praviloma 90º oziroma v mejah od 45 º–135 º.
(7) Niveleta v območju cestnega
objekta je od 0,5% do 4% in mora omogočati dovolj prostora za racionalno izbiro
konstrukcijske in zaščitne višine.
51. člen
(cestni prepust)
(1) Cestni prepust je namenjen pretoku
površinske vode pod cestiščem. Je v obliki cevi, oboka ali škatle, zgrajen iz
betonskih elementov, armiranega betona, kamna ali opeke.
(2) Dimenzija svetle odprtine prepusta
se določi s hidravličnim računom.
(3) V cevnem prepustu je nagib
nivelete dna prilagojen niveleti korita vodotoka. Minimalni padec je 0,5%.
52. člen
(podporne in oporne konstrukcije)
Vrsta in dimenzije konstrukcije se določijo
na osnovi geotehničnih raziskav in geomehanskega računa stabilnosti terena.
53. člen
(cestni predori)
(1) Cestni predori so enocevni,
dvocevni in večcevni, cevi so lahko za eno- ali dvosmerni promet. Cevi so lahko
eno-, dvo- ali večpasovne. Glede na dolžino jih delimo:
-      
na kratke do 200 m,
-      
srednje od 200 m do 1000 m,
-      
dolge nad 1000 m.
(2) Projektna
hitrost v predoru je odvisna od projektne hitrosti, ki je uporabljena za cesto
izven predora, in od vrste predora ter je določena v naslednji preglednici:


Vproj
  izven predora (km/h)

Vproj v
  predoru (km/h)


Več kot 100

100 (pri enosmernem
  dvopasovnem)


80–100

80 (pri dvosmernem)


Do 80

Enaka kot izven
  predora


(3) Os ceste v območju predora poteka
na sredini vozišča.
(4) Os ceste v območju portala predora
pravilom poteka v krivini, da se zmanjša učinek svetlobnih sprememb in zmanjša
vpliv vetra na prezračevanje predorske cevi.
(5) Horizontalni radiji v predoru se
določijo glede na projektno hitrost s pogojem zagotavljanja zaustavitvene
preglednosti.
(6) Dopustni nagib nivelete v kratkem
predoru je do 4,0%, v srednje dolgem do 3,0%, v dolgem pa do 1,5%.
(7) Minimalni vzdolžni nagib v predoru
znaša 0,5%.
(8) V kratkem predoru se uporabijo
enake širine vozišča, vključno z odstavnim pasom, kot so izven predora, v srednjem
in dolgem predoru pa so širine pogojene s projektno hitrostjo.
(9) V predoru se praviloma predvidi
obojestranski kontrolni hodnik minimalne širine 0,75 m.
(10) Vozišče v predorski cevi ima
enostranski prečni nagib max. 4%.
54. člen
(pokriti vkop in galerija)
(1) Elementi osi ceste v pokritem
vkopu ali galeriji se določijo s projektno hitrostjo ceste in z zaustavno
pregledno razdaljo pri nespremenjeni širini cestišča.
(2) Na obeh straneh vozišča je
kontrolni hodnik minimalne širine 0,75 m ali pločnik.
XIII. PROMETNA SIGNALIZACIJA IN OPREMA CEST
55. člen
(prometni znaki, označbe na vozišču,
prometna oprema)
(1) Postavitev prometnih znakov se
predvidi v skladu s predpisom o prometni signalizaciji in prometni opremi na
javnih cestah ter skladno z določbami zakona, ki ureja varnost cestnega
prometa, o napravah za urejanje prometa.
(2) Označbe na vozišču, ki so
namenjene za vodenje in obveščanje udeležencev v prometu, so vzdolžne, prečne
in druge označbe v skladu s predpisom iz prejšnjega odstavka.
(3) Prometna oprema ceste so smerniki,
varnostna ograja, blažilniki trkov, ograje za pešce, prometna ogledala in
senčila proti zaslepitvi, katerih postavitev se predvidi v skladu s predpisom
iz prvega odstavka.
56. člen
(obveščanje in oglaševanje)
(1) Grafično in vizualno obveščanje o
prireditvah ali dogodkih in komercialno oglaševanje o proizvodnih izdelkih se
lahko izvaja na površinah, ki so nameščene na posebni konstrukciji ob cesti.
(2) Konstrukcijo ali objekt za
oglaševanje je dopustno postaviti na takšni lokaciji, da ne ovira preglednosti
vozišča in zaznavanja prometnih znakov ob cesti.
(3) Konstrukcijo in objekt za
obveščanje ali oglaševanje je dopustno postaviti ob cesti z minimalnim odmikom 5 m od zunanjega roba vozišča in na oddaljenosti več kot 100 m pred oziroma 50 m za kanaliziranim križiščem.
57. člen
(svetlobni znaki)
(1) Svetlobna znaki so semaforji,
svetlobno spremenljivi znaki in osvetljeni znaki za urejanje motornega,
kolesarskega in peš prometa na križišču, priključku, na označenem prehodu
ceste, železniške proge, proge mestnega javnega prevoza, omejitve na cesti,
izvoza intervencijskih vozil in podobno.
(2) Naprave svetlobne signalizacije za
urejanje prometa križišča ali priključka so nameščene na posebnih drogovih ob
vozišču z minimalnim odmikom 0,75 m od roba vozišča, tako da je spodnji rob
naprave na višini 2,25 m nad površino za kolesarje ali peš površino in nad
voziščem na konzolnem drogu ali na portalu na minimalni višini 4,50 m.
58. člen
(klic v sili)
(1) Sistem klica v sili je namenjen
uporabnikom avtoceste in hitre ceste za posredovanje pomoči v primeru prometne
nesreče ali zastoja vozila je možen preko govorne povezave s kontrolnim
centrom.
(2) Klicni stebrički so postavljeni na
platoju razširjene bankine dimenzije ob desnem robu vozišča v smeri vožnje v
medsebojnem razmaku do 2 km.
59. člen
(cestna razsvetljava)
(1) Cestna razsvetljava zagotavlja
osvetljenost vozišča in površin ob cesti, tako da lahko udeleženci cestnega
prometa zlahka opazijo tudi nepričakovane ovire v nočnem času ali neustrezni
dnevni svetlobi.
(2) Kvaliteta cestne razsvetljave je
določena s kriteriji vidljivosti, ki so odvisni od projektne hitrosti, nivoja
in enakomernosti osvetlitve in osvetljenosti, omejitve bleščanja in načina
optičnega vodenja.
(3) Razsvetljavo je treba namestiti na
cestah v naseljih, v kanaliziranih križiščih, na razcepih na daljinskih cestah,
na križiščih glavnih in regionalnih cest z glavnimi in regionalnimi cestam
zunaj naselij, na avtobusnih postajališčih, na hodnikih za pešce v območju
označenih prehodov ali podhodov, na površinah kontrolnih postaj, bencinskih
servisov, počivališč in oskrbnih postajališč ter parkirišč.
XIV. PRESTAVITVE IN PREUREDITVE
60. člen
(vodotoki)
(1) Niveleta vozišča poteka nad koto
gladine vodotoka ali vodne akumulacije, tako da ni preplavljena pri pogostnosti
pojava visoke vode za Q20.
(2) Prosta odprtina pod mostom in v
cestnem prepustu se dimenzionira za pretočno količino pogostnosti pojava visoke
vode Q100 na cesti s projektno hitrostjo večjo od 60 km/h in ceste v naselju ter za pojav visoke vode Q20 na ostalih cestah.
(3) Varnostna višina nad gladino
vodotoka je minimalno 1,0 m za hudourniške vodotoke in 0,50 m za ostale vodotoke.
61. člen
(vodi gospodarske javne infrastrukture)
(1) Vodi gospodarske javne
infrastrukture so kanalizacija, vodovod, toplovod, plinovod, elektrovodi in
telekomunikacijski vodi.
(2) Križanje ceste s komunalnimi vodi
je dopustno pod kotom od 45° do 135°. Posamezni komunalni vod je lahko prostozračni
ali v terenu pod voziščem.
(3) Komunalni vodi v tlorisu potekajo
vzdolžno ob robu cestnega sveta ali z odmikom od vozišča in izjemoma v vozišču
ceste v naselju.
(4) Kanalizacijska cev poteka v
največji možni globini zaradi križanja z ostalimi vodi, tako da je minimalna
globina dna cevi 1,50 m pod voziščem za glavni odvodnik, za odpadne vode je v
globini 0,90 m, za meteorne vode pa 0,60 m.
(5) Vodovodna cev z dimenzijo premera
cevi do 100 mm mora imeti dodatno zaščitno cev s premerom večjim od 100 mm in mora biti nameščena v betonski cevi v primeru križanja ceste in poteka pod voziščem na
minimalni globini cevi 1,20 m za glavni vod in za razdelilno omrežje v globini
od 0,90 – 1,50 m, kot je določeno s klimatskimi pogoji območja.
(6) Toplovodno omrežje v naselju, ki
poteka pod voziščem, je nameščeno v betonski zaščitni kineti z zgornjim robom
konstrukcije minimalno 0,50 m pod voziščem.
(7) Plinovod in produktovod potekata
pod voziščem na minimalni globini temena cevi 1,0 m z odmikom od roba vozišča, kot je predpisano za visoko in nizkotlačno omrežje.
(8) Plinovod z delovnim tlakom nad 16
barov poteka ob daljinski cesti z minimalnim odmikom 10 m od zunanjega roba cestišča, ob povezovalni in zbirni cesti z odmikom 5,0 m in ob dostopni cesti ter malo prometni cesti z minimalnim odmikom 2,0 m od spodnjega roba brežine cestnega nasipa.
(9) Plinovod z delovnim tlakom do 16
barov poteka z minimalnim odmikom 2,50 m od roba vozišča.
(10) Elektrokabelski vodi visoke in
nizke napetosti potekajo z minimalnim odmikom 1,50 m od roba vozišča pod voziščem v minimalni globini 1,0 m do zaščitne cevi za kabel napetosti 110
kV ter v globini 0,80 m za kabel 10 kV.
(11) Telekomunikacijsko kabelsko
omrežje lahko poteka z minimalnim odmikom 1,00 m od roba vozišča v minimalni globini 0,70 m pod voziščem.
(12) Prostozračni elektrovodi visoke
napetosti vzdolž ceste izven naselja potekajo z minimalnim odmikom 10 m od roba vozišča.
(13) Križanje ceste s prostozračnim
elektrovodom je na minimalni višini 7,50 m nad voziščem pri največjem dopustnem povesu vodnika daljnovoda napetosti do 400 kV in minimalno 4,70 m za vodnike elektrovodov nizke napetosti.
62. člen
(železniška proga)
(1) Rob vozišča ceste ob železniški
progi lahko poteka z minimalnim odmikom 8,00 m do osi skrajnega tira ali minimalno 6,0 m, če poteka niveleta proge vsaj 1,0 m nad niveleto ceste.
(2) Križanja železniške proge z
daljinsko cesto in glavno cesto se uredijo izvennivojsko.
(3) Na zavarovanem prehodu je križanje
ceste z železniško progo dopustno pod kotom od 75º do 105º in izjemoma pod
kotom večjim od 45º, če so podani zelo zahtevni pogoji za gradnjo ceste. Ostali
projektni pogoji so določeni v Pravilniku o nivojskih prehodih ceste preko
železniške proge (Uradni list RS, št. 79/02).
(4) Nivojski železniški prehod je
urejeno cestišče na dolžini 3,75 m na vsako stran od osi skrajnih tirov proge,
ki je v premi ali krivini ceste z nagibom nivelete do 3,5% na minimalni dolžini
 15 m pred prehodom.
(5) Dimenzije horizontalnih elementov
osi ceste v območju nivojskega prehoda železniške proge se prilagodijo
vzdolžnemu in prečnemu nagibu zgornjega roba tirnic.
(6) Minimalna širina nivojskega
železniškega prehoda je 6,0 m oziroma 3,0 m za ceste z obojestranskim izogibališčem pred prehodom.
63. člen
(transportne naprave)
(1) Stalne transportne naprave so
žičnice in transportni trakovi, ki so nameščeni ob cesti in preko ceste
prostozračno ali v objektu pod voziščem.
(2) Križanje ceste s stalnimi
transportnimi napravami je dopustno pod kotom od 75º do 105º pri minimalni
višini spodnjega roba naprave ali tovora v višini 5,0 m nad voziščem z upoštevanjem maksimalnega povesa.
(3) Pod transportno napravo nad
cestiščem je treba predvideti varovalno lovilno konstrukcijo.
64. člen
(letališča)
(1) Cesta v coni letališča in zunaj
njega mora biti v skladu z referenčno kodo in kategorijo letališča ter z
določbami zakona, ki ureja letalstvo, ter standardi in priporočili Mednarodne
organizacije za civilno letalstvo (ICAO).
(2) Prosti profil ceste ne sme segati
v prostor izključne rabe letališča in ne sme prebadati območja omejitvenih
ravnin.
(3) Prosti profil ceste mora v območju
izključne rabe letališča znašati najmanj 4,70 m.
XV. VAROVANJE OKOLJA OB CESTI
65. člen
(umirjanje prometa)
(1) Umirjanje hitrosti se predvidi na
cestah v naseljih, da se zagotovi izboljšanje bivalnih in delovnih pogojev.
(2) Umirjanje prometa se projektira
skladno s tehnično specifikacijo za umirjanje prometa.
(3) Ukrepi za umirjanje hitrosti vozil
so sistemski, regulativni in fizični.
(4) Upravičenost namestitve naprave
ali ukrepa za umirjanje hitrosti vozil se dokaže z analizo.
66. člen
(protihrupna zaščita)
(1) Ukrepi za protihrupno zaščito se
načrtujejo glede na mejne vrednosti dnevne in nočne ravni hrupa cestnega
prometa v skladu s predpisom, ki ureja hrup v naravnem in življenjskem okolju.
(2) Protihrupna ograja ali nasip mora
biti postavljena s takšnim odmikom od roba vozišča, da ni zmanjšana pregledna
razdalja.
67. člen
(vodovarstveno območje)
(1) Padavinska odpadna voda s ceste,
ki poteka preko vodovarstvenega območja, se odvaja in obdela v čistilni napravi
v skladu s predpisom, ki ureja emisijo snovi pri odvajanju padavinske odpadne
vode z javnih cest.
(2) Zaščitne ukrepe za gradnjo cest in
izvajanje gradbenih del je treba na vodovarstvenem območju izvesti v skladu z
določbami predpisa, ki ureja kriterije za določitev vodovarstvenega območja.
68. člen
(veter in sneg)
(1) Na področju pogostega pojava vetra
s hitrostjo večjo od 40 km/h s posameznimi sunki s hitrostjo večjo od 90 km/h je treba izdelati strokovno analizo vplivov vetra na varnost vožnje.
(2) Za ceste s projektno hitrostjo
večjo od 80 km/h je treba izdelati analizo pojava snežnih zametov in lokacije
snežnih plazov, tako da se lahko potek trase prilagodi varovanju ceste in
cestnega prometa.
(3) Varovanje ceste pred zameti se
predvidi s stalnimi in občasnimi palisadami z odmikom od vozišča glede na
hitrost vetra in načina postavitve plotov.
69. člen
(prosto živeče živali)
(1) Ceste, ki prečkajo območja
stalnega gibanja večje populacije divjadi in dvoživk ali prečkajo tradicionalno
stalne stečine, je treba na osnovi izdelane strokovne analize ustrezno
zavarovati.
(2) S postavitvijo varovalne ograje ob
robu cestnega telesa se prepreči prehod divjadi in dvoživk.
(3) Na lokaciji ali v neposredni
bližini stalne stečine divjadi je treba predvideti ustrezen prehod za divjad v
skladu s strokovno analizo.
XVI. OBLIKOVANJE OBCESTNEGA SVETA
70. člen
(zasaditev ob cesti)
(1) Zasaditev drevnin in zatravitev ob
cesti se predvidi zaradi protierozijske zaščite rušljivih in porušenih brežin,
zaradi dušenja hrupa, zmanjšanja vpliva vetra in snega oziroma nadomestitve
vegetacije naravnega okolja zaradi gradnje, uporabe ali vzdrževanja ceste.
(2) V območju površin, potrebnih za
preglednost ceste, je dopustna zatravitev in zasaditev grmovnic, katerih višina
rasti ne presega 0,75 m.
(3) Vzorec zasaditve površin ob cesti
je treba prilagoditi pogojem vzdrževanja cestišča, preglednosti ceste in
priključevanja, namestitve prometne signalizacije in opreme.
(4) Zasaditev v območju komunalnih
vodov znotraj cestnega telesa ni dovoljena.
71. člen
(oblikovanje ceste)
(1) Optično vodenje trase ceste je
treba zagotoviti s skladno kombinacijo geometrijskih elementov in primernim
oblikovanjem cestnih brežin, z zasaditvijo obcestnih površin in z ostalimi
ukrepi.
(2) Oblikovanje mostov in viaduktov je
pogojeno z upoštevanjem prometnotehničnih zahtev.

Pravilnik o projektiranju cest (Uradni list
RS, št 91/05)
vsebuje naslednje prehodne in končne določbe:
»XVII. PREHODNE IN KONČNE DOLOČBE
72. člen
(ureditve v
prehodnem obdobju)
(1) Projektna dokumentacija za ceste,
ki je v izdelavi na dan začetka veljavnosti tega pravilnika, se lahko dokonča
najkasneje v roku šestih mesecev po določbah Pravilnika o temeljnih pogojih, ki
jih morajo izpolnjevati javne ceste in njihovi elementi izven naselja s
stališča prometne varnosti (Uradni list SFRJ, št. 35/81 in 45/81 – popravek).
(2) Projekt, ki je v izdelavi pred
uveljavitvijo tega pravilnika, je dopustno projektirati po tem pravilniku, če
je možna racionalnejša rešitev ceste ali cestnega objekta in s tem soglaša
investitor ali njegov pooblaščenec.
73. člen
(prenehanje
veljavnosti do sedaj veljavnih pravilnikov)
Z dnem uveljavitve tega pravilnika se
preneha uporabljati Pravilnik o temeljnih pogojih, ki jih morajo izpolnjevati
javne ceste in njihovi elementi izven naselja s stališča prometne varnosti
(Uradni list SFRJ, št. 35/81 in 45/81 – popravek).
74. člen
(začetek
veljavnosti pravilnika)
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o spremembi Pravilnika o
projektiranju cest (Uradni list RS, št. 26/06) spreminja 72. člen pravilnika
tako, da se glasi:
»72. člen
(ureditve v
prehodnem obdobju)
(1) Projektna dokumentacija za ceste,
ki je v izdelavi na dan začetka veljavnosti tega pravilnika, se lahko dokonča
najkasneje do 31. decembra 2007 po določbah Pravilnika o temeljnih pogojih, ki
jih morajo izpolnjevati javne ceste in njihovi elementi izven naselja s
stališča prometne varnosti (Uradni list SFRJ, št. 35/81 in 45/81 – popravek).
(2) Projekt, ki je v izdelavi pred
uveljavitvijo tega pravilnika, je dopustno projektirati po tem pravilniku, če
je možna racionalnejša rešitev ceste ali cestnega objekta in s tem soglaša
investitor ali njegov pooblaščenec.«;
ter vsebuje naslednjo končno določbo:
»2. člen
Ta pravilnik začne veljati naslednji dan po
objavi v Uradnem listu Republike Slovenije.«.

Zakon o cestah - ZCes-1 (Uradni list RS, št. 109/10) v
zvezi s prenehanjem veljavnosti določb pravilnika določa:
»125. člen
(veljavnost predpisov,
izdanih na podlagi ZJC)
Z dnem uveljavitve tega zakona prenehajo
veljati naslednji predpisi, ki pa se do uveljavitve ustreznih predpisov na
podlagi tega zakona uporabljajo še naprej, kolikor niso v nasprotju s tem
zakonom: 
-      
[…];
-      
Pravilnik o projektiranju cest (Uradni list RS, št. 91/05 in 26/06);
-      
[…].«;
ter vsebuje naslednjo končno določbo:
»134. člen
(uveljavitev in
uporaba)
Ta zakon začne veljati 1. aprila 2011,
uporabljati pa se začne 1. julija 2011.«.

Pravilnik o kolesarskih površinah (Uradni list
RS, št. 36/18)
v zvezi s prenehanjem uporabe 47. člena pravilnika določa:
»51. člen
(prenehanje
veljavnosti in uporabe)
[…]
(2)  Z dnem začetka uporabe tega
pravilnika se preneha uporabljati 47. člen Pravilnika o projektiranju cest
(Uradni list RS, št. 91/05, 26/06 in 109/10 – Zces-1).«;
ter vsebuje naslednjo končno določbo:
»52. člen
(začetek
veljavnosti in uporabe)
Ta pravilnik začne veljati petnajsti dan po
objavi v Uradnem listu Republike Slovenije, uporabljati pa se začne dva meseca
od njegove uveljavitve.«.