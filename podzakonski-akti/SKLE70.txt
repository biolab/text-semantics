I. STATUS INŠTITUTA
1. člen
S tem sklepom se s preoblikovanjem
Inštituta za biologijo Univerze v Ljubljani (v nadaljnjem besedilu: Inštitut),
ustanovljenega s statutarno odločbo Univerze v Ljubljani, št. II-27/12 z dne
29. aprila 1960, ustanovi javni raziskovalni zavod Inštitut za biologijo
Ljubljana.
Ustanovitelj javnega raziskovalnega zavoda
je Republika Slovenija, ustanoviteljske pravice in obveznosti pa izvršuje Vlada
Republike Slovenije.
Soustanovitelj Inštituta za biologijo
Ljubljana kot javnega raziskovalnega zavoda je Univerza v Ljubljani. (črtan)
Republika Slovenija in Univerza v Ljubljani
bosta medsebojne pravice in obveznosti iz ustanoviteljstva oziroma
soustanoviteljstva Inštituta uredile s pogodbo. (črtan)
1.a člen
Izraz delavec, ki se v tem sklepu uporablja
za zaposlenega, ki je v delovnem razmerju v javnem raziskovalnem zavodu, pomeni
javnega uslužbenca skladno z določbami zakona, ki ureja javne uslužbence, in
zakona, ki ureja sistem plač v javnem sektorju.
II. IME IN SEDEŽ INŠTITUTA
2. člen
Ime javnega raziskovalnega zavoda je:
NACIONALNI INŠTITUT ZA BIOLOGIJO.
Skrajšano ime je: NIB.
Sedež zavoda ja: Večna pot 111, LJUBLJANA.
Angleško ime je: National Institute of Biology.
III. DEJAVNOST INŠTITUTA
3. člen
Dejavnosti inštituta v skladu z Uredbo o
standardni klasifikaciji dejavnosti (Uradni list RS, št. 69/07 in 17/08) so:

55.209

Druge nastanitve za
  krajši čas,


58.110

Izdajanje knjig,


58.140

Izdajanje revij in
  druge periodike,


58.190

Drugo založništvo,


59.110

Produkcija filmov,
  video filmov, televizijskih oddaj,


63.110

Obdelava podatkov in
  s tem povezane dejavnosti,


68.200

Oddajanje in
  obratovanje lastnih ali najetih nepremičnin,


70.220

Drugo podjetniško in
  poslovno svetovanje,


71.121

Geofizikalne
  meritve, kartiranje,


71.129

Druge inženirske
  dejavnosti in tehnično svetovanje,


71.200

Tehnično
  preizkušanje in analiziranje,


72.110

Raziskovalna in
  razvojna dejavnost na področju Biotehnologije,


72.190

Raziskovalna in
  razvojna dejavnost na drugih področjih naravoslovja in tehnologije,


74.900

Drugje nerazvrščene
  strokovne in tehnične dejavnosti,


77.390

Dajanje drugih
  strojev, naprav in opredmetenih sredstev v najem in zakup,
 


77.400

Dajanje pravic
  uporabe intelektualne lastnine v zakup, razen avtorsko zaščitenih del,


82.300

Organiziranje
  razstav, sejmov, srečanj,


84.110

Splošna dejavnost
  javne uprave,


85.422

Visokošolsko
  izobraževanje,


85.590

Drugje nerazvrščeno
  izobraževanje, izpopolnjevanje in usposabljanje,


91.011

Dejavnost knjižnic,


91.040

Dejavnost botaničnih
  in živalskih vrtov, varstvo naravnih vrednot.

Inštitut kot multidisciplinarni javni
raziskovalni zavod, povezan z visokošolskimi organizacijami v okviru Programa
dela Inštituta izvaja kot javno službo raziskovalne programe, ki predstavljajo
zaokroženo področje raziskovalnega dela, za katerega je pričakovati, da bo v svetu
aktualen še v naslednjem desetletju in je hkrati za Slovenijo tako pomembno, da
obstaja državni interes, da se na tem področju dolgoročno raziskuje. Inštitut
opravlja temeljno in aplikativno raziskovanje ter skrbi za razvoj in delovanje
infrastrukture v okviru Raziskovalne in inovacijske strategije Slovenije.
Inštitut se vključuje v mednarodno
znanstveno raziskovalno dejavnost in se v ta namen povezuje s strokovnimi
organizacijami po svetu.
Inštitut bo zagotavljal vsestransko
dostopnost ter uporabo znanja v družbi in gospodarstvu, prenos raziskovalnih
dosežkov v prakso, popularizacijo znanosti, širjenje znanstvene kulture in
obveščanje javnosti.
Inštitut v okviru svoje dejavnosti daje
poseben poudarek znanstvenim osnovam za varstvo okolja in spremljanje procesov
v njem ter razvoju novih in čistih tehnologij.
Inštitut v okviru svoje dejavnosti izvaja
tudi monitoring morja in somornic, monitoring naravnih značilnosti in pojavov
morja ter monitoring ekološkega stanja celinskih voda v skladu s predpisi na
področju varstva okolja (v nadaljnjem besedilu: monitoring).
Inštitut v okviru svoje dejavnosti izvaja
tudi naloge monitoringa, analiziranja in testiranja odvzetih vzorcev ter
razvoja analitičnih in testnih metod, in deluje kot referenčni preskusni
laboratorij na področju gensko spremenjenih organizmov v skladu s predpisi na
področju ravnanja z gensko spremenjenimi organizmi (v nadaljnjem besedilu:
monitoring GSO).
Inštitut v okviru svoje dejavnosti izvaja
tudi nekatere razvojne in strokovne naloge s področja upravljanja celinskih
voda in morja, zlasti razvoj strokovnih osnov za spremljanje stanja ter varstva
vodnega okolja in spremljanje procesov v vodnem okolju (v nadaljnjem besedilu:
razvojne in strokovne naloge).
4. člen
Za izvajanje javne službe se na Inštitutu
oblikujejo programske skupine.
Inštitut opravlja dejavnost tudi za druge
naročnike v obsegu in na način določen z letnim programom dela Inštituta, ki je
usklajen s Programom dela Inštituta.
Inštitut opravlja naloge monitoringa v
skladu z letnimi programi monitoringa, ki jih pripravi ministrstvo, pristojno
za okolje in prostor. Medsebojna razmerja med Inštitutom in ministrstvom,
pristojnim za okolje in prostor, se podrobneje uredijo s pogodbo.
Inštitut opravlja naloge monitoringa GSO v
skladu z letnimi programi monitoringa GSO, ki jih pripravi ministrstvo,
pristojno za okolje in prostor. Medsebojna razmerja med Inštitutom in
ministrstvom, pristojnim za okolje in prostor, se podrobneje uredijo s pogodbo.
5. člen
V okviru svoje dejavnosti lahko za potrebe
prenosa znanja in tehnologij Inštitut s soglasjem ustanovitelja v skladu z
zakonodajo ustanovi drug zavod.
6. člen
Organiziranost Inštituta se določi s
statutom Inštituta.
IV. ORGANI INŠTITUTA
7. člen
Organ upravljanja Inštituta je upravni
odbor.
Upravni odbor inštituta ima pet članov, od
katerih:
-      
dva člana imenuje
ustanovitelj, in sicer enega člana na predlog ministrstva, pristojnega za
raziskovalno dejavnost, in enega člana na predlog ministrstva, pristojnega za
okolje in prostor;
-      
dva člana imenuje
znanstveni svet Inštituta iz vrst uporabnikov Inštituta, ki imajo dolgoročen
interes pri povezovanju raziskovalnih dejavnosti Inštituta, oziroma
zainteresirane javnosti. Imenovana člana s strani uporabnikov ne smeta
prihajati iz iste institucije;
-      
enega člana
izvolijo zaposleni delavci inštituta izmed sebe.
Predsednika Upravnega odbora inštituta
izvolijo člani Upravnega odbora izmed sebe.
Način imenovanja članov iz vrst uporabnikov
dejavnosti inštituta, ki imajo dolgoročen interes pri povezovanju raziskovalnih
dejavnosti Inštituta, oziroma zainteresirane javnosti in izmed zaposlenih
delavcev na inštitutu se podrobneje določi v statutu.
8. člen
Upravni odbor Inštituta obravnava in
sprejema:
-      
statut in druge splošne akte,
-      
Program dela Inštituta,
-      
letna poročila o izvajanju Programa dela
Inštituta,
-      
petletno poročilo o izvajanju Programa dela Inštituta,
-      
letni program dela in finančni načrt inštituta,
-      
(črtana),
-      
imenuje in razrešuje direktorja,
-      
(črtana),
-      
obravnava pobude znanstvenega sveta in o njih sklepa,
-      
opravlja druge naloge v skladu s predpisi.
Upravni odbor Inštituta s soglasjem
ustanovitelja sprejema statut, Program dela Inštituta ter imenuje in razrešuje
direktorja.
9. člen
Mandat članov Upravnega odbora Inštituta je
štiri leta.
Upravni odbor vsako leto poroča
ustanovitelju o delu Inštituta.
Način dela Upravnega odbora se določi s
statutom Inštituta oziroma poslovnikom o delu Upravnega odbora.
10. člen
Delo in poslovanje Inštituta vodi direktor.
Direktorja Inštituta imenuje in razrešuje
Upravni odbor Inštituta s soglasjem Vlade Republike Slovenije.
Mandat direktorja je pet let.
11. člen
Število pomočnikov direktorja se določi s
statutom.
S statutom se določi tudi način določanja
zaposlenih, ki opravljajo naloge vodenja notranje organizacijske enote.
12. člen
Za obravnavanje in odločanje o vprašanjih s
področja strokovnega dela Inštituta se oblikuje Znanstveni svet.
Znanstveni svet v okviru pooblastil,
določenih v statutu:
-      
oblikuje strokovne podlage za pripravo
raziskovalnih programov,
-      
vsebinsko usklajuje pripravo Programa dela Inštituta,
-      
opravlja izvolitve raziskovalcev v raziskovalne
nazive,
-      
daje mnenja in pobude glede organizacije in
pogojev za razvoj dejavnosti,
-      
opravlja druge naloge v skladu s statutom.
Direktor je član znanstvenega sveta po
funkciji in ne more biti izvoljen za predsednika.
Za člana znanstvenega sveta je lahko
imenovan znanstveni svetnik, strokovno raziskovalni svetnik, višji znanstveni
sodelavec, višji strokovno raziskovalni sodelavec, vodja notranje
organizacijske enote in vodja programa.
S statutom se določijo pristojnosti
znanstvenega sveta in način imenovanja članov.
V. VIRI, NAČIN IN POGOJI PRIDOBIVANJA SREDSTEV ZA DELO
INŠTITUTA
13. člen
Inštitut gospodari z vsemi osnovnimi in
drugimi materialnimi sredstvi, s katerimi je gospodaril do uveljavitve tega
sklepa.
14. člen
Sredstva, potrebna za izvajanje dejavnosti,
Inštitut pridobiva:
-      
iz državnega
proračuna za izvajanje javne službe na področju raziskovalne dejavnosti in
drugih nalog, ki se sofinancirajo preko javnih razpisov,
-      
iz državnega
proračuna in nepovratnih sredstev tujih in drugih virov za opravljanje
razvojnih in strokovnih nalog,
-      
iz državnega
proračuna in nepovratnih sredstev tujih in drugih virov za opravljanje nalog
monitoringa,
-      
iz državnega
proračuna in nepovratnih sredstev tujih in drugih virov za opravljanje nalog
monitoringa GSO,
-      
iz sredstev
proračuna Evropske unije in
-      
s plačili
naročnikov z opravljanjem dejavnosti za trg.
15. člen
Inštitut pridobiva sredstva na podlagi
Programa dela Inštituta, h kateremu je dala soglasje Vlada Republike Slovenije.
Program je pripravljen za obdobje petih let in vsebuje:
-      
znanstveno-raziskovalno
usmeritev,
-      
program
raziskovalne dejavnosti z opredelitvijo obsega javne službe ter raziskovalnega
dela za trg,
-      
opredelitev
infrastrukturnih programov,
-      
fiksne stroške
upravljanja javnega raziskovalnega zavoda,
-      
program investicij
in investicijskega vzdrževanja ter pridobivanja stvarnega premoženja,
-      
fiksne stroške za
financiranje instrumentalnih centrov in zbirk ter
-      
sistemizacijo
programskih in infrastrukturnih skupin.
Program dela Inštituta pripravi direktor na
predlog vodij programskih skupin. Upravni odbor Inštituta po predhodnem mnenju
znanstvenega sveta sprejme Program dela Inštituta.
Inštitut pridobiva sredstva za opravljanje
nalog monitoringa v obsegu izvajanja monitoringa v skladu z letnim programom.
Inštitut pridobiva sredstva za opravljanje
nalog monitoringa GSO v obsegu izvajanja monitoringa GSO v skladu z letnim
programom.
Inštitut pridobiva sredstva za izvajanje
razvojnih in strokovnih nalog v skladu z letnim programom.
16. člen
Pri Inštitutu se ustanovi raziskovalni
sklad Inštituta, ki se financira iz donacij in drugih virov in je namenjen za:
-      
odpiranje novih področij in podporo obetavnih
projektov;
-      
posebno podporo za strokovno napredovanje
perspektivnih raziskovalcev;
-      
vključevanje tujih raziskovalcev v delo
Inštituta.
Oblikovanje in namen uporabe raziskovalnega
skladase natančneje določi s statutom.
VI. RAZPOLAGANJE S PRESEŽKOM PRIHODKOV NAD ODHODKI IN KRITJE
PRIMANJKLJAJA SREDSTEV ZA DELO
17. člen
Presežek prihodkov nad odhodki Inštitut
uporablja za izvajanje in razvoj svojih dejavnosti.
O načinu razpolaganja s presežkom prihodkov
nad odhodki odloča na predlog upravnega odbora ustanovitelj.
18. člen
Primanjkljaj prihodkov nad odhodki se krije
v skladu z zakonom in odločitvijo ustanovitelja na predlog upravnega odbora.
Ustanovitelj ne krije primanjkljaja
prihodkov nad odhodki iz naslova izvajanja dejavnosti na trgu.
VII. PRAVICE, OBVEZNOSTI IN ODGOVORNOSTI INŠTITUTA V PRAVNEM
PROMETU
19. člen
Inštitut je pravna oseba, ki nastopa v
pravnem prometu v okviru svoje dejavnosti samostojno, z vsemi pravicami in
obveznosti brez omejitev.
VIII. ODGOVORNOSTI USTANOVITELJA ZA OBVEZNOSTI INŠTITUTA
20. člen
Ustanovitelj prevzema odgovornost za
obveznosti Inštituta iz naslova opravljanja dejavnosti, ki je javna služba, do
višine vrednosti premoženja s katerim Inštitut upravlja. Za obveznosti
Inštituta iz lastne dejavnosti jamči Inštitut s prihodki iz lastne dejavnosti.

Sklep o ustanovitvi javnega raziskovalnega
zavoda Inštituta za biologijo Ljubljana (Uradni list RS, št. 16/94)
vsebuje naslednje prehodne in končne določbe:
»IX. PREHODNE IN KONČNE DOLOČBE
21. člen
Način in pogoji za pridobivanje sredstev za
delo Inštituta, ki so določena v 14. in 15. členu tega sklepa, se začno
izvajati z dnem, ko se z državnim proračunom uredi financiranje Inštituta kot
javnega raziskovalnega zavoda.
Do uveljavitve novega načina financiranja
Inštituta, se za Inštitut ohranijo obstoječi načini in pogoji za pridobivanje
sredstev za delo.
22. člen
Svet Inštituta nadaljuje z delom do
imenovanja Upravnega odbora.
Ostali organi upravljanja in drugi organi
Inštituta, ki so bili izvoljeni ali imenovani pred sprejemom tega sklepa,
nadaljujejo z delom do ustanovitve in imenovanja novih organov Inštituta,
določenih s tem sklepom in statutom Inštituta v okviru pristojnosti, ki so jih
imeli doslej.
23. člen
Direktor, delavci s posebnimi pooblastili
ter vodilni in vodstveni delavci, imenovani pred sprejetjem tega sklepa,
nadaljujejo z delom na teh funkcijah do imenovanja direktorja in delavcev s
posebnimi pooblastili ter vodilnih in vodstvenih delavcev po postopku in na
način kot ga določa zakon, ta sklep in novi statut.
24. člen
Upravni odbor se imenuje v roku 60 dni po
sprejemu tega sklepa.
Statut mora biti sprejet v roku 180 dni po
uveljavitvi tega sklepa. Imenovanje vodilnih poslovodnih delavcev in delavcev s
posebnimi pooblastili Inštituta, izvolitev ostalih organov in imenovanje
vodilnih raziskovalnih delavcev se izvede takoj po sprejetju statuta Inštituta.
25. člen
Ta sklep začne veljati petnajsti dan po
objavi v Uradnem listu Republike Slovenije.«.

Sklep o spremembi sklepa o ustanovitvi javnega
raziskovalnega zavoda Inštitut za biologijo Ljubljana (Uradni list RS, št. 3/98) vsebuje naslednjo končno določbo:
»5. člen
Ta sklep začne veljati naslednji dan po
objavi v Uradnem listu Republike Slovenije.«.

Sklep o spremembi sklepa o ustanovitvi javnega
raziskovalnega zavoda Inštituta za biologijo Ljubljana (Uradni list RS, št. 65/99) vsebuje naslednji prehodni in
končno določbo:
»10. člen
Dosedanji direktor opravlja funkcijo do
izteka veljavnega mandata.
11. člen
Inštitut mora v roku 180 dni po uveljavitvi
tega sklepa uskladiti statut.
12. člen
Ta sklep začne veljati naslednji dan po
objavi v Uradnem listu Republike Slovenije.«.

Sklep o spremembah in dopolnitvah sklepa o
ustanovitvi javnega raziskovalnega zavoda Inštituta za biologijo Ljubljana
(Uradni list RS, št. 13/03) vsebuje naslednjo končno določbo:
»10. člen
Ta sklep začne veljati naslednji dan po
objavi v Uradnem listu Republike Slovenije.«.

Sklep o spremembah in dopolnitvah Sklepa o
ustanovitvi javnega raziskovalnega zavoda Inštituta za biologijo Ljubljana
(Uradni list RS, št. 84/05) vsebuje naslednjo končno določbo:
»5. člen
Ta sklep začne veljati naslednji dan po
objavi v Uradnem listu Republike Slovenije.«.

Sklep o spremembah in dopolnitvah Sklepa o
ustanovitvi javnega raziskovalnega zavoda Inštituta za biologijo Ljubljana
(Uradni list RS, št. 11/06) vsebuje naslednjo prehodno in
končno določbo:
»6. člen
Do imenovanja oziroma izvolitve novega
upravnega odbora Inštituta nadaljuje z delom dosedanji upravni odbor Inštituta.
Novi upravni odbor Inštituta se imenuje
oziroma izvoli v roku, določenem v zakonu.
Inštitut mora uskladiti statut in druge
splošne akte v roku, določenem v zakonu.
7. člen
Ta sklep začne veljati naslednji dan po
objavi v Uradnem listu Republike Slovenije.«.

Sklep o spremembah in dopolnitvah Sklepa o
ustanovitvi javnega raziskovalnega zavoda Inštituta za biologijo Ljubljana
(Uradni list RS, št. 14/07) vsebuje naslednjo prehodno in
končno določbo:
»5. člen
Statut javnega raziskovalnega zavoda mora
biti usklajen s tem sklepom v 60 dneh od njegove uveljavitve.
6. člen
Ta sklep začne veljati naslednji dan po
objavi v Uradnem listu Republike Slovenije.«.

Sklep o spremembah in dopolnitvah Sklepa o
ustanovitvi javnega raziskovalnega zavoda Nacionalnega inštituta za biologijo
(Uradni list RS, št. 47/11) vsebuje naslednjo prehodno in
končno določbo:
»13. člen
Inštitut mora uskladiti statut in druge
splošne akte s tem sklepom do 26. junija 2011.
14. člen
Ta sklep začne veljati naslednji dan po
objavi v Uradnem listu Republike Slovenije.«.