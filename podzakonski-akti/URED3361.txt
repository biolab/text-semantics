1. člen
(področje uporabe)
Ta uredba določa način izvrševanja pravnih aktov Sveta
Komisije Evropskih Skupnosti s področja skupne ureditve trga za goveje in
telečje meso za področje posebnih izvoznih nadomestil in sicer: 
(2) Pravni akti po prejšnjem odstavku so: 
-       
Uredbe Sveta (ES) št. 1254/1999 o skupni tržni ureditvi za goveje in
telečje meso (UL L 160, 1999), z vsemi spremembami (v nadaljnjem besedilu:
Uredba 1254/1999), 
-       
Uredbe Komisije (EGS) št. 32/82 o določitvi pogojev za dodeljevanje
posebnih izvoznih nadomestil za goveje in telečje meso (UL L 4, 1982), z vsemi
spremembami (v nadaljnjem besedilu: Uredba 32/82), 
-       
Uredbe Komisije (EGS) št. 1964/82 o določitvi pogojev za dodelitev
posebnih izvoznih nadomestil za nekatere kose odkoščenega govejega mesa (UL L
212, 1982), z vsemi spremembami (v nadaljnjem besedilu: Uredba 1964/82), 
-       
Uredbe Komisije (EGS) št. 3846/87 o vzpostavitvi nomenklature kmetijskih
proizvodov za izvozna nadomestila (UL L 366, 1987), z vsemi spremembami.
2. člen
(pristojni organ)
(1) Za izvajanje predpisov iz prejšnjega člena je pristojna
Agencija Republike Slovenije za kmetijske trge in razvoj podeželja (v
nadaljnjem besedilu: agencija), Dunajska cesta 160, Ljubljana. 
(2) Za namen izdajanja potrdil: 
-       
za goveje meso odraslega moškega goveda in 
-       
za odkoščeno meso odraslih moških govedi 
ter preverjanja proizvodov v skladu z Uredbo
32/82, in za nadzor na kraju odkostitve v skladu z Uredbo 1964/82, minister,
pristojen za kmetijstvo in prehrano (v nadaljnjem besedilu: minister), v skladu
z zakonom, ki ureja kmetijstvo, na podlagi javnega razpisa imenuje organizacijo
za ugotavljanje skladnosti (v nadaljnjem besedilu: kontrolna organizacija), ki
bo v skladu s to uredbo izdajala potrdila in izvajala nadzor.
3. člen
(preverjanje in nadzor)
(1) Kontrolna organizacija zagotovi sledljivost in
istovetnost trupov, polovic, četrti, kosov ter kartonskih škatel (sledljivost)
z uporabo: 
-       
plomb za četrti; 
-       
neizbrisnih žigov kontrolne organizacije za odkoščene kose; 
-       
neizbrisnih žigov za škatle, vse dokler proizvodi ne zapustijo ozemlje
Republike Slovenije. 
(2) Za namen izdaje potrdila za goveje meso odraslega moškega
goveda iz Priloge I te uredbe oziroma iz Priloge k Uredbi 32/82, zainteresirana
stranka predloži zahtevek kontrolni organizaciji po pošti ali po faxu.
Kontrolna organizacija nato ugotovi ali gre za proizvode odraslega moškega
goveda, četrti ustrezno označi s plombami ter izda potrdilo. 
(3) Za namen odkoščenja sprednjih in zadnjih četrti mora
zainteresirana stranka najkasneje delovni dan pred odkoščenjem, posredovati
kontrolni organizaciji izjavo iz Priloge IV oziroma Priloge V te uredbe, ki jo
kontrolna organizacija potrdi ter prevzame nadzor nad odkoščevanjem. Odkostitev
se mora izvesti v 10 delovnih dneh od potrditve izjave, razen v primeru višje
sile. 
(4) Za namen izvajanja in nadzora odkoščevanja kontrolna
organizacija ob prevzemu v obratu za odkoščevanje izpolni obrazec iz Priloge VI
te uredbe ter po odkoščenju še obrazec iz Priloge VII oziroma PrilogeVIII v
treh izvodih. 
(5) Vse kose pridobljene z odkoščevanjem se označi z žigom
kontrolne organizacije in se jih nato posamično zapakira v kartonaste škatle. 
(6) Kartonaste škatle morajo pred polnjenjem kosov biti
tarirane skupaj z vso embalažo (trak za zavijanje škatel, polivinil vrečka,
folija in nalepka). Postopek tehtanja se ponovi ob dokončnem zapakiranju
kartonastih škatel. 
(7) Škatla s kosi mora biti opremljena z etiketo, ki mora
vsebovati: 
-       
neto maso, 
-       
vrsto kosov, 
-       
število kosov, 
-       
tekočo številko škatle, 
-       
številko potrdila po Uredbi 32/82. 
(8) Zapakirane in zapečatene kartonaste škatle se na dveh
mestih označijo z žigom kontrolne organizacije ter prelepijo z lepilnim trakom,
da se pri odstranitvi traku s škatle izbriše odtis žiga, iz česar je razvidno,
da je bila škatla odprta.
4. člen
(izdajanje potrdil)
Po opravljenih postopkih iz predhodnega člena kontrolna
organizacija izda potrdilo iz Priloge II oziroma Priloge III te uredbe oziroma
Priloge I oziroma Priloge II v skladu z Uredbo 1964/82.
5. člen
(poročanje in obveščanje)
(1) Za poročanje Komisiji Evropske unije v skladu z Uredbo
1964/82 je pristojna agencija. 
(2) Agencija je dolžna posredovati vse podatke v zvezi z
izvajanjem ukrepov iz te uredbe Ministrstvu za kmetijstvo, gozdarstvo in
prehrano in Ministrstvu za gospodarstvo.
6. člen
(prehodna določba)
Do imenovanja kontrolne organizacije po tej uredbi opravlja
naloge kontrolne organizacije Inspect d.d., Ljubljana, Jakšičeva 5, 1000
Ljubljana.
7. člen
(končna določba)
Ta uredba začne veljati naslednji dan po objavi v Uradnem
listu Republike Slovenije.
Št. 335-02/2004-1
Ljubljana, dne 29. aprila 2004.
EVA 2004-2311-0260
Vlada Republike Slovenije
mag. Anton Rop l. r. 
Predsednik

Priloga
I: Potrdilo za meso odraslega moškega goveda
Priloga
II: Potrdilo za meso brez kosti iz zadnjih četrti odraslih moških govedi
Priloga
III: Potrdilo za meso brez kosti iz prednjih četrti odraslih moških govedi
Priloga
IV: Izjava za posebno izvozno nadomestilo za goveje meso zadnje četrti
Priloga
V: Izjava za posebno izvozno nadomestilo za goveje meso sprednje četrti
Priloga
VI: Potrdilo za zadnje/sprednje četrti odraslega moškega goveda za posebno
izvozno nadomestilo za goveje meso
Priloga
VII: Popis odkoščevanja zadnjih četrti za posebno izvozno nadomestilo
Priloga
VIII: Popis odkoščevanja sprednjih četrti za posebno izvozno nadomestilo