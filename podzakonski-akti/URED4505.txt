I. PREDMET IN OBSEG KONCESIJE
1. člen
(1) Ta uredba
je koncesijski akt, na podlagi katerega Vlada Republike Slovenije podeli
koncesijo za odvzem podzemne vode iz izvira Golobovec nad Podbrdom za stekleničenje
in proizvodnjo pijač (v nadaljnjem besedilu: vodni vir) z naslednjimi parametri:

objekt

kraj

občina

k.o.

parc. štev.

x

y

z

Q *
(l/s)


Izvir Golobovec

Podbrdo

Tolmin

2242-Podbrdo

784/23

116713

421163

1095 m

16

* Q je največji dovoljeni trenutni
odvzem v litrih na sekundo.
(2) Vodno telo podzemne vode, iz katerega
se na podlagi koncesije po tej uredbi lahko odvzema podzemna voda, je iz geoloških
plasti, ki tvorijo pretežno razpoklinski vodonosnik, na površini zemlje pa
obsega območje iz priloge 1, ki je sestavni del te uredbe (v nadaljnjem
besedilu: območje koncesije). Največja letna količina izkoriščanja podzemne
vode iz izvira Golobovec je 216.000 m3.
II. POGOJI ZA PRIDOBITEV IN IZVAJANJE KONCESIJE
2. člen
(1) Koncesija iz prejšnjega člena se brez
javnega razpisa podeli osebi, ki ima v posesti in uporablja objekte za črpanje vode
iz vodnega vira in cevovod do polnilnice za stekleničenje in proizvodnjo pijač.
(2) Oseba iz prejšnjega odstavka pridobi
koncesijo za odvzem podzemne vode za proizvodnjo pijač, in sicer za stekleničenje
izvirske vode, namizne vode ter za proizvodnjo brezalkoholnih pijač, če:
-       
je tehnično usposobljena in opremljena za proizvodnjo pijač,
-       
zagotovi, da instalirani pretok vode skozi naprave za rabo podzemne vode
ne presega največjega odvzema, določenega v prejšnjem členu,
-       
zagotovi tak režim odvzema podzemne vode, da letna količina odvzete
podzemne vode in največji odvzem v litrih na sekundo ne presegata vrednosti iz
prejšnjega člena, in 
-       
ima sklenjen dogovor z osebo, ki zagotavlja oskrbo s pitno vodo v
naselju Podbrdo, da v primeru pomanjkanja vode v vodovodnem sistemu tega
naselja odstopi najmanj 30% največjega odvzema iz vodnega vira za vodooskrbo
prebivalcev Podbrda.
(3) Izvirska voda in namizna voda iz prejšnjega
odstavka je voda v skladu s predpisom, ki ureja naravne mineralne vode, izvirske
vode in namizne vode.
(4) Oseba iz prvega odstavka tega člena
mora začeti z izvajanjem koncesije najpozneje 5 let po izdaji odločbe o izboru koncesionarja.
Če ne namerava izkoriščati podzemne vode ali če ne podpiše koncesijske pogodbe
v roku o določitvi koncesionarja, se koncesija za odvzem podzemne vode iz
vodnega vira podeli na podlagi javnega razpisa.
3. člen
(1) Koncesija za odvzem podzemne vode iz
vodnega vira se podeli za stekleničenje izvirske vode, namizne vode in proizvodnjo
brezalkoholnih pijač za 30 let.
(2) Začetek izvajanja koncesije se šteje na
dan podpisa koncesijske pogodbe.
(3) Oseba, ki je pridobila koncesijo (v
nadaljnjem besedilu: koncesionar), mora poleg predpisanih pogojev zagotoviti
tudi:
-       
varstvo zemljišč, objektov, naprav in drugih dobrin pred škodljivimi
posledicami rabe podzemne vode,
-       
varstvo opreme, naprav in objektov za odvzem podzemne vode,
-       
neprekinjeno merjenje količine odvzete podzemne vode,
-       
spremljanje kakovosti vode v vodnem telesu podzemne vode,
-       
ohranjanje količin in kakovosti ter naravne vloge vodnega vira,
-       
ohranjanje biološke raznovrstnosti in varstva habitatov ter biološkega
ravnotežja, če je to ogroženo zaradi izpusta podzemne vode v okolje,
-       
vzpostavitev novega oziroma nadomestitev prejšnjega stanja po prenehanju
koncesije.
(4) Ukrepi in pogoji iz prejšnjega odstavka
se podrobneje določijo v koncesijski pogodbi.
4. člen
(1) Koncesionar mora izvajati monitoring
odvzema podzemne vode.
(2) Monitoring odvzema podzemne vode obsega
meritve obnavljanja vodnega vira ter kemijske sestave odvzete podzemne vode in
mora izpolnjevati zahteve iz priloge 2, ki je sestavni del te uredbe.
(3) Monitoring odvzema podzemne vode se
izvaja po letnem programu monitoringa, ki ga za vsako triletno obdobje pripravi
koncesionar, potrdi pa ministrstvo, pristojno za okolje.
(4) Koncesionar mora vsako leto podati
koncedentu poročilo o rezultatih monitoringa.
(5) Koncesionar mora posredovati
ministrstvu, pristojnemu za okolje, v potrditev program monitoringa odvzema
podzemne vode najpozneje do 1. julija zadnjega leta pred začetkom novega
triletnega obdobja.
(6) Rok za oddajo programa monitoringa
odvzema podzemne vode za prvo triletno obdobje v potrditev koncedentu se določi
v koncesijski pogodbi.
III. PLAČILO ZA KONCESIJO
5. člen
(1) Koncesionar mora plačati za koncesijo
za vsako leto odvzema podzemne vode posebej ves čas trajanja koncesije.
(2) Višina plačila za koncesijo je
sorazmerna količini odvzete podzemne vode, ki je dana kot izvirska voda,
namizna voda ali brezalkoholna pijača v promet.
6. člen
(1) Prihodki od plačila za koncesijo so vir
proračuna Republike Slovenije ter proračuna občin Cerkno in Tolmin, na območju
katerih je koncesijsko območje.
(2) Plačilo za koncesijo se med državo in
občinama iz prejšnjega odstavka razdeli v razmerju 50:50.
(3) Razdelitev plačila za koncesijo med državo
in občinama iz prejšnjega odstavka je določena na podlagi podatkov o razvitosti
infrastrukture lokalne gospodarske javne službe varstva okolja v občinah v
skladu s predpisom, ki ureja merila za določanje razvitosti infrastrukture in
obremenjenosti okolja zaradi ugotavljanja deleža plačila občini za koncesijo na
naravni dobrini.
(4) Del plačila za koncesijo iz drugega
odstavka tega člena, ki je namenjen občinama, se razdeli med občinama
sorazmerno s pripadajočim deležem na koncesijskem območju.
7. člen
(1) Plačilo za koncesijo se določi za vsako
koledarsko leto posebej na podlagi podatkov o letni količini podzemne vode, ki
jo je koncesionar dal v promet kot izvirsko vodo, namizno vodo in brezalkoholno
pijačo, in podatkov o čistem prihodku od prodaje izvirske vode, namizne vode in
brezalkoholne pijače v letu, za katero se določa plačilo za koncesijo.
(2) Letna količina podzemne vode, ki jo je
koncesionar dal v promet, se določi v okviru monitoringa odvzema podzemne vode
in se izraža v 1.000 litrih za vodo, ki je dana v promet kot izvirska voda, namizna
voda in brezalkoholna pijača.
(3) Plačilo za koncesijo za posamezno
koledarsko leto za podzemno vodo, ki se daje v promet kot izvirska voda,
namizna voda in brezalkoholna pijača, se izračuna na naslednji način:
V = 0,01 × P(čisti-prihodek) + V(koncesija) × (Q(brezalk.) + 2 × Q(izvirska))
kjer je:
-       
V plačilo za koncesijo za podzemno vodo, ki se daje v promet kot
izvirska voda, namizna voda in brezalkoholna pijača, izraženo v eurih,
-       
P(čisti-prihodek): čisti letni prihodek od prodaje izvirske vode, namizne
vode in brezalkoholnih pijač, ki je izkazan v izkazu poslovnega izida
koncesionarja za leto, za katero se določa plačilo za koncesijo, izražen v
eurih,
-       
Q(brezalk.): letna količina podzemne vode, ki jo je koncesionar dal v
promet kot brezalkoholno pijačo v letu, za katero se določa plačilo za
koncesijo, izražena v 1.000 litrih,
-       
Q(izvirska): letna količina podzemne vode, ki jo je koncesionar dal v
promet kot izvirsko ali namizno vodo v letu, za katero se določa plačilo za
koncesijo, izražena v 1.000 litrih,
-       
V(koncesija): višina plačila za koncesijo za 1.000 litrov stekleničene
podzemne vode, izražena v eurih in izračunana na naslednji način:


                         0,08 × (vodno-povračilo)
V(koncesija) = -----------------------------------
                        Q(1) + 2×Q(2) + 2,66×Q(3)


kjer so:
-       
P(vodno-povračilo): vsota vseh plačil vodnega povračila, odmerjenega
izvajalcem lokalnih gospodarskih javnih služb oskrbe s pitno vodo v skladu s
predpisi, ki urejajo plačevanje vodnih povračil, izražena v eurih,
-       
Q(1): letna količina na območju Republike Slovenije odvzete podzemne
vode, ki je bila dana v promet v brezalkoholnih pijačah, izražena v 1.000
litrih, 
-       
Q(2): letna količina na območju Republike Slovenije odvzete podzemne
vode, ki je bila dana v promet kot izvirska voda, namizna voda ali pivo, izražena
v 1.000 litrih, 
-       
Q(3): letna količina na območju Republike Slovenije odvzete podzemne
vode, ki je bila dana v promet kot naravna mineralna voda, izražena v 1.000
litrih, pri čemer so vrednosti za P(vodno-povračilo), Q(1), Q(2) in Q(3) izračunane
na podlagi podatkov o odmeri vodnih povračil in proizvodnji pijač v letu, ki je
dve leti pred obračunskim letom plačila za koncesijo.
8. člen
Višino plačila za koncesijo iz prejšnjega člena
določi minister, pristojen za okolje, do 31. decembra za naslednje leto s sklepom,
ki se objavi v Uradnem listu Republike Slovenije.
9. člen
(1) Koncesionar mora Agenciji Republike
Slovenije za okolje (v nadaljnjem besedilu: agencija) do 31. januarja tekočega leta
posredovati vse podatke, potrebne za izračun višine plačila za koncesijo za
preteklo leto.
(2) Koncesionar mora za koncesijsko
dejavnost voditi ločeno računovodstvo, na podlagi katerega se opravlja nadzor z
namenom preprečevanja s skupnim trgom nezdružljive državne pomoči oziroma
nedopustnega subvencioniranja morebitnih njegovih drugih dejavnosti.
10. člen
Koncesionar, ki je med letom prenehal
izvajati dejavnost, zaradi katere je dolžan plačevati koncesijo po tej uredbi,
mora posredovati podatke, potrebne za izračun višine plačila za koncesijo, v
tridesetih dneh po prenehanju odvzema podzemne vode.
11. člen
Koncesionar mora dokumentacijo, s katero
dokazuje resničnost in pravilnost podatkov, posredovanih za izračun plačila za
koncesijo, hraniti še najmanj pet let od dneva, ko mu agencija izstavi račun za
plačilo za koncesijo.
12. člen
(1) Koncesionar plačuje za koncesijo med
letom v obliki dveh akontacij in poračuna plačil za koncesijo na račun, določen
s predpisom ministra, pristojnega za finance.
(2) Plačilo prve akontacije v letu zapade v
plačilo zadnji delovni dan v juniju, druge akontacije v letu pa zadnji delovni dan
v decembru.
(3) Morebitna razlika med z akontacijo vplačanim
zneskom plačila za koncesijo in višino plačila za koncesijo se mora plačati na
račun iz prvega odstavka tega člena ali vrniti koncesionarju v 60 dneh po tem,
ko je agencija koncesionarju izstavila poračun plačil za koncesijo.
(4) Za nepravočasno plačane zneske plačila
za koncesijo mora koncesionar plačati zakonite zamudne obresti.
13. člen
Znesek akontacije znaša polovico zadnjega
plačila za koncesijo, povečanega ali zmanjšanega sorazmerno odstotku spremembe
višine plačila za koncesijo iz 7. člena te uredbe.
14. člen
Če agencija ugotovi, da koncesionar ni posredoval podatkov, potrebnih
za izračun višine plačila za koncesijo v predpisanem roku, ali je posredoval
napačne podatke, agencija
uporabi za določitev višine plačila za koncesijo podatke o
rabi podzemne vode iz svojih evidenc o rabi vode.
IV. NADZOR
15. člen
Nadzor nad izvajanjem te uredbe opravljajo
inšpektorji, pristojni za vode.
V. PREHODNA IN KONČNA DOLOČBA
16. člen
Ne glede na rok podpisa koncesijske pogodbe
mora oseba iz prvega odstavka 2. člena te uredbe začeti s plačevanjem za
koncesijo z dnem začetka dajanja izvirske vode, namizne vode in brezalkoholnih
pijač v promet.
17. člen
Ta uredba začne veljati naslednji dan po
objavi v Uradnem listu Republike Slovenije.
Št. 00719-26/2007/13
Ljubljana, dne 12. decembra 2007
EVA 2007-2511-0098
Vlada Republike Slovenije
Janez Janša l.r.
Predsednik

Priloga 1: Območje
koncesije
Priloga 2: Program
monitoringa za izkoriščanje vode iz izvira Golobovec nad Podbrdom
 