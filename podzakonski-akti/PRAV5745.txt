1. člen
vsebina
Ta pravilnik določa vrste podatkov, ki jih mora proizvajalec
navesti v svojih internih dokumentih iz katerih je razvidna specifikacija
posameznega kmetijskega pridelka oziroma živila (v nadaljnjem besedilu:
specifikacija proizvoda), in rok njihove hrambe.
2. člen
specifikacija proizvoda
Specifikacija proizvoda mora vsebovati zlasti naslednje
podatke: 
-       
evidenčne številke; 
-       
datume izdaje; 
-       
skupino oziroma kategorijo, v katero se proizvod razvršča; 
-       
datum začetka pridelave oziroma predelave; 
-       
splošen opis tehnološkega postopka in v primeru živil tudi vrsto in
količino uporabljenih bistvenih sestavin; 
-       
navedbo načina notranje kontrole proizvodnje kmetijskega pridelka
oziroma živila; 
-       
pogoje skladiščenja in transporta, s katerimi se zagotavlja ohranitev
specifičnih lastnosti kmetijskih pridelkov oziroma živil v času določenega roka
uporabnosti; 
-       
ime in podpis odgovorne osebe za njeno izdelavo.
3. člen
hramba specifikacije proizvoda
Specifikacija proizvoda se hrani pri proizvajalcu v času
proizvodnje in še najmanj pet let po opustitvi proizvodnje.
4. člen
prenehanje veljavnosti
Z dnem uveljavitve tega pravilnika preneha veljati pravilnik
o specifikaciji kmetijskih pridelkov oziroma živil (Uradni list RS, št. 86/01).
5. člen
začetek veljavnosti
Ta pravilnik začne veljati naslednji dan po objavi v Uradnem
listu Republike Slovenije.
Št. 324-67/01/3
Ljubljana, dne 17. marca 2004.
EVA 2004-2311-0196
mag. Franc But l. r. 
Minister 
za kmetijstvo gozdarstvo in prehrano