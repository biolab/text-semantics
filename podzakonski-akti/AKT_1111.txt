I. SPLOŠNE DOLOČBE
1. člen
(vsebina)
S tem aktom se na podlagi izhodišč ekonomskega reguliranja
določajo:
-       
tarife in tarifni elementi, ki predstavljajo kategorije uporabnikov
prenosnega sistema (v nadaljnjem besedilu: uporabnik sistema) glede na
značilnost njihove uporabe prenosnega sistema zemeljskega plina (v nadaljnjem
besedilu: prenosnega sistema) v določenih največjih razponih teh značilnosti;
-       
storitve, ki jih lahko operater prenosnega sistema zemeljskega plina (v
nadaljnjem besedilu: operater prenosnega sistema) poleg omrežnine zaračunava
uporabnikom sistema v okviru izvajanja gospodarske javne službe dejavnost
operaterja prenosnega sistema;
-       
način izračuna omrežnine;
-       
način zaračunavanja omrežnine in ostalih storitev.
2. člen
(pomen izrazov)
Izrazi, uporabljeni v tem aktu, imajo enak pomen kot izrazi,
opredeljeni v 4. in 159. členu Energetskega zakona (Uradni list RS, št. 17/14
in 81/15, v nadaljnjem besedilu: EZ-1), poleg tega imajo posamezni izrazi še
naslednji pomen:

-       
  biometan:

pomeni energetski plin, pridobljen iz
  biomase ali iz biološko razgradljivih odpadkov, ali lesni plin, ki je
  prečiščen do kakovosti, enakovredne zemeljskemu plinu;


-       
  izstopna tarifna postavka:

je znesek za uporabo izstopne zmogljivosti
  na obračunsko enoto (CI);


-       
  izstopna zmogljivost:

je za uporabnika sistema v pogodbi o
  prenosu dogovorjena zakupljena zmogljivost posamezne izstopne točke, ki je
  podlaga za obračunavanje omrežnine. Izstopna zmogljivost je lahko
  zagotovljena ali prekinljiva zmogljivost;


-       
  potrdilo o izvoru plina:

je javna listina, ki dokazuje, da je
  določena količina biometana ali sintetičnega metana obnovljivega izvora
  proizvedena iz obnovljivih virov energije;


-       
  povezovalna točka:

je fizična ali navidezna točka, ki povezuje
  sosednja vstopno-izstopna sistema in predstavlja mejno vstopno ali mejno
  izstopno točko;


-       
  sintetični metan obnovljivega izvora:

pomeni energetski plin, proizveden s
  pomočjo uporabe električne energije iz obnovljivih virov, ki je po
  specifikacijah glede kakovosti enakovreden zemeljskemu plinu;


-       
  tarifna postavka za lastno rabo:

je znesek za lastno rabo na obračunsko
  enoto (CLR);


-       
  tarifna postavka za meritve:

je znesek za meritve na obračunsko enoto (CM);


-       
  vstopna tarifna postavka:

je znesek za uporabo vstopne zmogljivosti
  na obračunsko enoto (CV);
  


-       
  vstopna zmogljivost: 

je za uporabnika sistema v pogodbi o
  prenosu dogovorjena zakupljena zmogljivost posamezne vstopne točke, ki je
  podlaga za obračunavanje omrežnine. Vstopna zmogljivost je lahko zagotovljena
  ali prekinljiva zmogljivost.

II. STORITVE OPERATERJA PRENOSNEGA SISTEMA
3. člen
(storitve dostopa do prenosnega sistema)
(1) Operater prenosnega sistema zaračunava uporabnikom
sistema uporabo prenosnega sistema, ki jo uporabniki sistema plačujejo
operaterju prenosnega sistema v obliki omrežnine.
(2) Operater prenosnega sistema v okviru omrežnine zagotavlja
uporabnikom sistema naslednje storitve:
-       
dostop do prenosnega sistema na vstopnih točkah;
-       
dostop do prenosnega sistema na izstopnih točkah;
-       
lastna raba;
-       
meritve.
(3) Dostop do prenosnega sistema na vstopnih točkah, dostop
do prenosnega sistema na izstopnih točkah ter lastna raba predstavljajo
prenosne storitve iz Uredbe Komisije (EU) št. 2017/460 z dne 16. marca 2017 o
oblikovanju kodeksa omrežja o usklajenih tarifnih strukturah za plin (UL L št.
72 z dne 17. 3. 2017, str. 29; v nadaljnjem besedilu: Uredba 2017/460/EU),
medtem ko storitve meritev predstavljajo neprenosno storitev.
4. člen
(ostale storitve)
(1) Operater prenosnega sistema lahko uporabnikom sistema
poleg omrežnine zaračuna samo ostale storitve, ki so neposredno povezane z
izvajanjem gospodarske javne službe dejavnost operaterja prenosnega sistema.
Ostale storitve predstavljajo neprenosne storitve iz Uredbe 2017/460/EU.
(2) Vrste ostalih storitev operater prenosnega sistema določi
v skladu s tem aktom.
5. člen
(soglasje k tarifnim postavkam)
Operater prenosnega sistema lahko uporabnikom sistema
zaračuna prenosne in neprenosne storitve samo na podlagi tarifnih postavk, h
katerim je bilo izdano soglasje Agencije za energijo (v nadaljnjem besedilu:
agencija).
III. METODA ZA OBRAČUNAVANJE OMREŽNINE
6. člen
(opredelitev metode)
(1) Metoda za obračunavanje omrežnine za vstopne in izstopne
točke temelji na metodi vstopno-izstopnih točk, kar pomeni sistem enotnih
tarifnih postavk za posamezno vstopno ali izstopno točko.
(2) Metoda iz prejšnjega odstavka velja za vse tlačne nivoje
prenosnega sistema in za vse uporabnike sistema.
(3) Tarifne postavke omrežnine so za operaterja prenosnega
sistema mehanizem za obračunavanje in pobiranje omrežnine pri uporabnikih
sistema.
(4) Omrežnino za posamezno vstopno ali izstopno točko
obračunava in pobira operater prenosnega sistema na način in pod pogoji,
določenimi s tem aktom, upoštevaje pogodbeno dogovorjen zakup vstopne
zmogljivosti ali pogodbeno dogovorjen zakup izstopne zmogljivosti.
(5) Metoda za obračunavanje omrežnine za lastno rabo je enaka
za vse izstopne točke. Metoda temelji na določitvi takšnih tarifnih postavk
omrežnine za lastno rabo, ki pokrivajo tisti del upravičenih stroškov
operaterja prenosnega sistema, ki se nanašajo na lastno rabo.
(6) Metoda za obračunavanje omrežnine za meritve je enaka za
vse izstopne točke. Metoda temelji na določitvi takšnih tarifnih postavk
omrežnine za meritve, ki pokrivajo tisti del upravičenih stroškov operaterja
prenosnega sistema, ki se nanašajo na meritve.
IV. TARIFE IN TARIFNI ELEMENTI
7. člen
(tarifne postavke omrežnine)
(1) Tarifne postavke omrežnine določi operater prenosnega
sistema na način in pod pogoji, določenimi v skladu s tem aktom, ob upoštevanju
načrtovanih omrežnin, določenih v skladu z aktom, ki ureja metodologijo za
določitev regulativnega okvira operaterja sistema (v nadaljnjem besedilu:
metodologija za določitev RO).
(2) Operater prenosnega sistema določi v obliki tarif, kot
jih določajo Tabela 1, Tabela 2, Tabela 3 in Tabela 4 Priloge 1, ki je sestavni
del tega akta, naslednje tarifne postavke omrežnine:
-       
vstopno tarifno postavko (CV);
-       
izstopno tarifno postavko (CI);
-       
tarifno postavko za lastno rabo (CLR) ter
-       
tarifno postavko za meritve (CM).
(3) Operater prenosnega sistema po pridobitvi soglasja
agencije objavi tarifne postavke omrežnine iz prejšnjega odstavka v Uradnem
listu Republike Slovenije in na svoji spletni strani.
(4) Tarifne postavke omrežnine iz drugega odstavka tega člena
se določijo pred začetkom regulativnega obdobja za posamezna leta regulativnega
obdobja, ki je določeno v skladu z metodologijo za določitev RO, tako da ob
načrtovani uporabi prenosnega sistema prihodki iz omrežnin dosežejo največ
znesek omrežnin regulativnega obdobja. Tarifne postavke omrežnine se zaokrožijo
na pet decimalk. Pri preračunu pridržanih cen posameznega produkta zmogljivosti
se vsak zmnožek prav tako zaokroži na pet decimalk.
(5) Tarifne postavke omrežnine mora operater prenosnega
sistema določiti objektivno, pregledno in nediskriminatorno ter na način, ki
spodbuja uporabo plina iz obnovljivih virov.
8. člen
(omrežnina za uporabo prenosnega sistema)
(1) Z omrežnino za vstopne točke in omrežnino za izstopne
točke se pokriva tisti del upravičenih stroškov, ki se ne nanašajo na stroške
za lastno rabo, na stroške za meritve in stroške za ostale storitve ter se ne
pokrijejo z drugimi prihodki operaterja prenosnega sistema in so povezani z:
-       
zagotavljanjem dostopa do prenosnega sistema;
-       
izvajanjem prenosa;
-       
varnim, zanesljivim in učinkovitim obratovanjem in vzdrževanjem
prenosnega sistema;
-       
razvojem prenosnega sistema ob upoštevanju predvidenih potreb
uporabnikov sistema, zahtev varnega in zanesljivega obratovanja sistema in
usmeritev razvojnega načrta operaterja prenosnega sistema;
-       
zagotavljanjem dolgoročne zmogljivosti prenosnega sistema, da omogoča
razumne zahteve za priključitev in dostop do prenosnega sistema;
-       
zagotavljanjem zanesljivosti dobave zemeljskega plina z ustrezno
zmogljivostjo in zanesljivostjo prenosnega sistema;
-       
zagotavljanjem sistemskih storitev razen lastne rabe;
-       
posredovanjem kateremu koli drugemu operaterju prenosnega sistema,
operaterju skladiščnega sistema, operaterju sistema za utekočinjen zemeljski
plin (v nadaljnjem besedilu: UZP) in operaterju distribucijskega sistema zemeljskega
plina (v nadaljnjem besedilu: operater distribucijskega sistema) dovolj
informacij, da se lahko zagotovita prenos in skladiščenje zemeljskega plina, ki
bosta združljiva z varnim in učinkovitim obratovanjem povezanega sistema;
-       
pravočasnim zagotavljanjem potrebnih podatkov uporabnikom sistema, da
lahko učinkovito uveljavljajo dostop do prenosnega sistema;
-       
vzpostavitvijo in nadzorom mehanizmov za upravljanje pretokov in
izravnave odstopanj v prenosnem sistemu;
-       
napovedjo porabe zemeljskega plina ter potrebnih virov z uporabo metode
celovitega načrtovanja, z upoštevanjem varčevalnih ukrepov pri uporabnikih
sistema;
-       
nediskriminatornim obravnavanjem posameznih uporabnikov sistema ali vrst
uporabnikov sistema, posebno ne v korist svojih povezanih podjetij;
-       
drugimi nalogami, določenimi z zakonom, podzakonskim aktom ali aktom za
izvrševanje javnih pooblastil.
(2) Omrežnina za vstopno točko (e) se obračunava v obliki tarifne
postavke za vstopno točko CV(e)
glede na vstopno zmogljivost mejne vstopne točke ali vstopne
točke znotraj Republike Slovenije. Vstopna točka znotraj Republike Slovenije se
nanaša na vstopno točko iz skladišča zemeljskega plina, terminala za UZP ali
proizvodnje zemeljskega plina v prenosni sistem.
(3) Omrežnina za izstopno točko (e) se obračunava v obliki tarifne
postavke za izstopno točko CI(e)
glede na izstopno zmogljivost mejne izstopne točke ali izstopne
točke znotraj Republike Slovenije. Izstopna točka znotraj Republike Slovenije
se nanaša na izstopno točko do:
-       
končnega odjemalca na prenosnem sistemu;
-       
distribucijskega sistema zemeljskega plina (v nadaljnjem besedilu:
distribucijski sistem);
-       
skladišča zemeljskega plina ali
-       
terminala za UZP.
9. člen
(omrežnina za lastno rabo)
(1) Z omrežnino za lastno rabo se pokriva tisti del
upravičenih stroškov, ki se nanaša na količine zemeljskega plina, ki so na
merilnih mestih prenosnega sistema registrirane za potrebe delovanje
kompresorjev in za tehnološko ogrevanje. Količine zemeljskega plina za lastno
rabo vključujejo tudi registrirane količine izpihanega zemeljskega plina.
(2) Omrežnina za lastno rabo se obračunava v obliki tarifne
postavke za lastno rabo (CLR)
glede na preneseno količino zemeljskega plina na posamezni izstopni točki.
10. člen
(omrežnina za meritve)
(1) Z omrežnino za meritve se pokriva tisti del upravičenih
stroškov, ki so nastali v zvezi z obsegom izvajanja meritev in tlačnih redukcij
ter se nanašajo na izvajanje meritev, število tlačnih redukcij, obdelavo
merjenih podatkov, vzdrževanje, kalibriranje in skladno s predpisi, ki urejajo
meroslovje, določene periodične menjave merilnih naprav oziroma reduktorjev
tlaka.
(2) Omrežnina za meritve se obračunava v obliki tarifne
postavke za meritve (CM),
z upoštevanjem velikosti merilne naprave in števila tlačnih redukcij.
11. člen
(način določitve vstopnih in izstopnih tarifnih postavk)
(1) Operater prenosnega sistema določi vstopne in izstopne
tarifne postavke iz drugega odstavka 7. člena tega akta po matrični metodi
skladno s 7. členom Uredbe 2017/460/EU, tako da upošteva:
-       
nadomestno vrednost prenosnega sistema;
-       
porazdelitev tistega dela upravičenih stroškov, ki se nanašajo na
prenosne storitve na podlagi zmogljivosti, in
-       
obremenitev posameznih delov prenosnega sistema ob nastopu vršne
obremenitve prenosnega sistema.
(2) Operater prenosnega sistema lahko vstopne in izstopne
tarifne postavke določene v skladu s prejšnjim odstavkom, prilagodi na podlagi
četrtega odstavka 6. člena Uredbe 2017/460/EU. Če operater prenosnega sistema
izvede prilagoditev, se prilagojene tarifne postavke, določene v skladu s tem
aktom, obravnavajo kot vstopne ali izstopne tarifne postavke iz drugega
odstavka 7. člena tega akta.
(3) Vstopna ali izstopna tarifna postavka za mejno točko
predstavlja pridržano ceno, ki je dopustna cena na dražbi v skladu z 12. členom
Uredbe 2017/460/EU.
12. člen
(dovoljene spremembe vstopnih in izstopnih tarifnih postavk)
(1) Operater prenosnega sistema mora zaradi preprečitve
skokovitega spreminjanja tarifnih postavk med posameznimi leti regulativnega
obdobja pri določitvi vstopnih in izstopnih tarifnih postavk (CV(e) in CI(e)) upoštevati faktor
dovoljene spremembe tarifnih postavk (It).
(2) Operater prenosnega sistema pri izračunu vstopnih in
izstopnih tarifnih postavk upošteva faktor dovoljene spremembe tarifne postavke
(It), ki
mora biti v naslednjem območju:
kjer oznaki pomenita:
It        faktor dovoljene
spremembe tarifnih postavk, v deležu;
t         leto regulativnega obdobja.
(3) Faktor dovoljene spremembe tarifnih postavk (It) se
upošteva pri izračunu vstopne in izstopne tarifne postavke na naslednji način: 
in 
kjer oznake pomenijo:

CV(e)

vstopna tarifna postavka za vstopno točko (e),
  v cent/(kWh/dan);


CI(e)

izstopna tarifna postavka za izstopno točko
  (e), v cent/(kWh/dan);


e

točka na prenosnemu sistemu, ki je lahko
  vstopna ali izstopna in v kateri operater prenosnega sistema prevzema ali
  predaja zemeljski plin uporabniku sistema;


It

faktor dovoljene spremembe tarifnih
  postavk, 
v deležu;


t

leto regulativnega obdobja.

(4) Ta člen se ne uporablja, če operater prenosnega sistema
med trajanjem regulativnega obdobja poda zahtevo za izdajo soglasja zaradi
spremenjenih okoliščin v skladu z metodologijo za določitev RO.
13. člen
(tarifne postavke za ostale storitve)
(1) Posamezne ostale storitve, ki jih operater prenosnega
sistema lahko zaračunava uporabnikom sistema v okviru izvajanja gospodarske
javne službe, so določene v Tabeli 1 Priloge 2, ki je sestavni del tega akta.
(2) Operater prenosnega sistema določi tarifne postavke za
ostale storitve tako, da upošteva dejanske stroške teh storitev. Tarifne
postavke za ostale storitve določi operater prenosnega sistema za posamezno
leto regulativnega obdobja pred začetkom regulativnega obdobja, ki je določeno
v skladu z metodologijo za določitev RO, in jih po predhodni pridobitvi
soglasja agencije k tarifnim postavkam za ostale storitve objavi na svoji
spletni strani.
VI. NAČIN IZRAČUNA OMREŽNINE
1. Način izračuna omrežnine za uporabo prenosnega sistema
14. člen
(obračunavanje omrežnine za uporabo prenosnega sistema)
(1) Operater prenosnega sistema uporabniku sistema, ki ima s
pogodbo o prenosu urejen zakup vstopne zmogljivosti, obračuna omrežnino tako,
da uporabniku sistema za posamezno vstopno točko obračuna znesek zagotovljene
ali prekinljive vstopne zmogljivosti.
(2) Operater prenosnega sistema uporabniku sistema, ki ima s
pogodbo o prenosu urejen zakup izstopne zmogljivosti, obračuna omrežnino tako,
da uporabniku sistema za posamezno izstopno točko obračuna:
-       
znesek zagotovljene ali prekinljive izstopne zmogljivosti;
-       
znesek za lastno rabo in
-       
znesek za meritve.
(3) Operater prenosnega sistema pri obračunu omrežnine zakupa
vstopne ali izstopne zmogljivosti upošteva tarifne postavke omrežnine, veljavne
v obdobju uporabe posamezne zmogljivosti.
15. člen
(standardni produkti mejnih vstopnih in mejnih izstopnih
točk)
(1) Uporabnik sistema zakupi mejno vstopno ali izstopno
zmogljivost za tipska časovna obdobja kot letni, četrtletni, mesečni in dnevni
standardni produkt zmogljivosti ter kot standardni produkt zmogljivosti znotraj
dneva v skladu z Uredbo Komisije (EU) št. 2017/459 z dne 16. marca 2017 o
oblikovanju kodeksa omrežja za mehanizme za dodeljevanje zmogljivosti v
prenosnih sistemih plina in razveljavitvi Uredbe (EU) št. 984/2013 (UL L št. 72
z dne 17. 3. 2017, str. 1; v nadaljnjem besedilu: Uredba 2017/459/EU) in
pravili, ki določajo pogoje in način razdelitve zmogljivosti na povezovalnih
točkah prenosnega sistema z dražbo.
(2) Znesek mejne vstopne ali izstopne zmogljivosti se
obračuna za zagotovljen ali prekinljiv zakup zmogljivosti.
(3) Če uporabnik sistema zakupi mejno vstopno ali mejno
izstopno zmogljivost na dražbi in nastane dražbena premija, operater prenosnega
sistema v skladu z Uredbo 2017/459/EU uporabniku sistema obračuna tudi dražbeno
premijo. Dražbena premija je določena za posamezni standardni produkt
zmogljivosti na spletni rezervacijski platformi.
(4) Uporabniku sistema, ki zakupi združeno zmogljivost,
operater prenosnega sistema obračuna omrežnino za uporabo prenosnega sistema in
pripadajoči del dražbene premije.
16. člen
(standardni produkti vstopnih in izstopnih točk znotraj
Republike Slovenije)
(1) Uporabnik sistema zakupi zmogljivost znotraj Republike
Slovenije za tipska časovna obdobja kot letni, mesečni in dnevni standardni
produkt zmogljivosti ter kot standardni produkt zmogljivosti za dan vnaprej v
skladu s pravili, ki določajo postopke dodeljevanja zmogljivosti prenosnega
sistema za vstopne in izstopne točke znotraj Republike Slovenije.
(2) Znesek vstopne ali izstopne zmogljivosti znotraj
Republike Slovenije se obračuna za zagotovljen zakup zmogljivosti.
2. Način izračuna zneska zagotovljene vstopne zmogljivosti
17. člen
(znesek vstopne zmogljivosti)
(1) Operater prenosnega sistema obračuna uporabniku sistema
za posamezni standardni produkt zmogljivosti znesek vstopne zmogljivosti glede
na zakupljeno vstopno zmogljivost in vstopno tarifno postavko (CV) za posamezno
vstopno točko in ostalih pravil v zvezi z obračunom omrežnine skladno s tem
aktom.
(2) Pri obračunu zneska vstopne zmogljivosti za kratkoročni
produkt zmogljivosti (četrtletni, mesečni, dnevni in znotraj dnevni) se pri
izračunu upoštevata multiplikator in sezonski faktor za posamezni standardni
produkt zmogljivosti, določen v Tabeli 5 in Tabeli 6 Priloge 1.
18. člen
(znesek zagotovljene letne vstopne zmogljivosti)
Operater prenosnega sistema uporabniku sistema v koledarskem
mesecu (m) za zagotovljeno letno vstopno zmogljivosti obračuna mesečni
znesek (ZVL(m)(e))
na naslednji način:
kjer oznake pomenijo:

ZVL(m)(e)

mesečni znesek zagotovljene letne vstopne
  zmogljivosti vstopne točke (e), v koledarskem mesecu (m), v
  eurih;


CV(e)

vstopna tarifna postavka za vstopno točko (e),
  v cent/(kWh/dan);


Dm

število dni v koledarskem mesecu (m);


Dt

število dni v koledarskem letu (t);


PKVL(e)

zagotovljena letna vstopna zmogljivost za
  vstopno točko (e), v koledarskem mesecu (m), v kWh/dan.

19. člen
(znesek zagotovljene četrtletne vstopne zmogljivosti)
Operater prenosnega sistema uporabniku sistema v koledarskem
mesecu (m) za zagotovljeno četrtletno vstopno zmogljivost obračuna
mesečni znesek (ZVQ(m)(e))
na naslednji način:
kjer oznake pomenijo:

ZVQ(m)(e)

mesečni znesek zagotovljene četrtletne
  vstopne zmogljivosti vstopne točke (e), v koledarskem mesecu (m),
  v eurih;


CV(e)

vstopna tarifna postavka za vstopno točko (e),
  v cent/(kWh/dan);


MQ

multiplikator za četrtletni standardni
  produkt zmogljivosti;


SQ(m)

sezonski faktor za četrtletni standardni
  produkt zmogljivosti za koledarski mesec (m);


Dm

število dni v koledarskem mesecu (m);


Dt

število dni v koledarskem letu (t);


PKVQ(m)(e)

zagotovljena četrtletna vstopna zmogljivost
  za vstopno točko (e), v koledarskem mesecu (m), v kWh/dan.

20. člen
(znesek zagotovljene mesečne vstopne zmogljivosti)
Operater prenosnega sistema uporabniku sistema v koledarskem
mesecu (m) za zagotovljeno mesečno vstopno zmogljivost obračuna mesečni
znesek (ZVM(m)(e))
na naslednji način:
kjer oznake pomenijo:

ZVM(m)(e)

mesečni znesek zagotovljene mesečne vstopne
  zmogljivosti vstopne točke (e), v koledarskem mesecu (m), v
  eurih;


CV(e)

vstopna tarifna postavka za vstopno točko (e),
  v cent/(kWh/dan); 


MM

multiplikator za mesečni standardni produkt
  zmogljivosti;


SM(m)

sezonski faktor za mesečni standardni
  produkt zmogljivosti za koledarski mesec (m);


Dm

število dni v koledarskem mesecu (m);


Dt

število dni v koledarskem letu (t);


PKVM(m)(e)

zagotovljena mesečna vstopna zmogljivost za
  vstopno točko (e), v koledarskem mesecu (m), v kWh/dan.

21. člen
(znesek zagotovljene dnevne vstopne zmogljivosti)
Operater prenosnega sistema uporabniku sistema v koledarskem
mesecu (m) za zagotovljeno dnevno vstopno zmogljivost obračuna mesečni
znesek (ZVD(m)(e))
na naslednji način:
kjer oznake pomenijo:

ZVD(m)(e)

mesečni znesek zagotovljene dnevne vstopne
  zmogljivosti za vstopno točko (e), v koledarskem mesecu (m), v
  eurih;


CV(e)

vstopna tarifna postavka za vstopno točko (e),
  v cent/(kWh/dan);


MD

multiplikator za dnevni standardni produkt
  zmogljivosti;


SD(m)

sezonski faktor za dnevni standardni
  produkt zmogljivosti za koledarski mesec (m);


Dm

število dni v koledarskem mesecu (m);


Dt

število dni v koledarskem letu (t);


PKVD(m)(d)(e)

zagotovljena dnevna vstopna zmogljivost za
  vstopno točko (e) za dan (d), v koledarskem mesecu (m),
  v kWh/dan.

22. člen
(znesek zagotovljene vstopne zmogljivosti znotraj dneva)
(1) Operater prenosnega sistema obračuna uporabniku sistema
zagotovljeno vstopno zmogljivost znotraj dneva na enak način, kot je določen v
skladu z 21. členom tega akta glede načina obračuna za zagotovljeno dnevno
vstopno zmogljivost, pri čemer upošteva sorazmerni delež uporabe zmogljivosti v
dnevu.
(2) Sorazmerni delež uporabe vstopne zmogljivosti znotraj
dneva se določi kot razmerje med urami zakupa vstopne prenosne zmogljivosti in
urami plinskega dne.
23. člen
(znesek zagotovljene vstopne zmogljivosti za dan vnaprej)
(1) Operater prenosnega sistema uporabniku sistema, ki je
sklenil okvirno pogodbo za zakup vstopnih zmogljivosti za dan vnaprej, na
podlagi katere lahko uporabnik sistema zakupi zagotovljeno vstopno zmogljivost
za dan vnaprej, obračuna znesek zagotovljene dnevne vstopne zmogljivosti za dan
vnaprej (ZVDV(m)(e)).
(2) Fiksni del mesečnega zneska dnevne zagotovljene vstopne
zmogljivosti za dan vnaprej za vodenje okvirne pogodbe za vstopne zmogljivosti
za dan vnaprej operater prenosnega sistema obračuna uporabniku sistema za vsak
mesec veljave okvirne pogodbe ne glede na to, ali so bile na njeni podlagi
sklenjene posamezne pogodbe o prenosu.
(3) Operater prenosnega sistema obračuna uporabniku sistema v
koledarskem mesecu (m) za vstopno zmogljivost za dan vnaprej mesečni
znesek (ZVDV(m)(e))
na naslednji način:
kjer oznaki pomenita:

ZVDV(m)(e)

mesečni znesek zagotovljene vstopne
  zmogljivosti za dan vnaprej za vstopno točko (e), v koledarskem mesecu
  (m), v eurih;


ZVD(m)(e)

mesečni znesek zagotovljene dnevne vstopne zmogljivosti
  za vstopno točko (e), v koledarskem mesecu (m), v eurih.

3. Način izračuna zneska prekinljive vstopne zmogljivosti
24. člen
(znesek prekinljive vstopne zmogljivosti)
(1) Operater prenosnega sistema obračuna uporabniku sistema v
koledarskem mesecu (m) za prekinljivo letno, četrtletno, mesečno ali
dnevno vstopno zmogljivost mesečni znesek na enak način, kot obračuna mesečni
znesek zagotovljene vstopne zmogljivosti v skladu z določbami od 18. do 21.
člena tega akta.
(2) Če operater prenosnega sistema uporabniku sistema prekine
ali zmanjša pogodbeno vstopno zmogljivost, pripada uporabniku sistema na
obračunani mesečni znesek zagotovljene vstopne zmogljivosti iz prejšnjega
odstavka mesečni znesek popusta.
(3) Mesečni znesek popusta predstavlja seštevek dnevnih
zneskov popusta za posamezne dnevne prekinitve ali zmanjšanja vstopne
zmogljivosti in se izračuna na naslednji način:
kjer oznake pomenijo:

ZVP(m)(e)

znesek popusta vseh nastalih prekinitev ali
  zmanjšanja vstopne zmogljivosti za vstopno točko (e), v koledarskem
  mesecu (m), v eurih;


ZVP(m)(d)(e)

dnevni znesek popusta za posamezno dnevno
  prekinitev ali zmanjšanje vstopne zmogljivosti za vstopno točko (e),
  za dan (d), v koledarskem mesecu (m), v eurih;


Dm

število dni v koledarskem mesecu (m).

(4) Dnevni znesek popusta za posamezno dnevno prekinitev ali
zmanjšanje vstopne zmogljivosti za vstopno točko se izračuna na naslednji
način:
kjer oznake pomenijo:

ZVP(m)(d)(e)

dnevni znesek popusta za dnevno prekinitev
  ali zmanjšanje vstopne zmogljivosti vstopne točke (e), za dan (d),
  v koledarskem mesecu (m), v eurih;


CV(e)

vstopna tarifna postavka za vstopno točko (e),
  v cent/(kWh/dan);


Dt

število dni v koledarskem letu (t);


PKV(m)(d)(e)

zakupljena vstopna zmogljivost vstopne
  točke (e), za dan (d), v koledarskem mesecu (m), v
  kWh/dan.

4. Način izračun zneska zagotovljene izstopne zmogljivosti
25. člen
(znesek izstopne zmogljivosti)
(1) Operater prenosnega sistema obračuna uporabniku sistema
za posamezni standardni produkt zmogljivosti znesek izstopne zmogljivosti glede
na zakupljeno izstopno zmogljivost in izstopno tarifno postavko (CI)) za posamezno
izstopno točko in na podlagi ostalih pravil v zvezi z obračunom omrežnine.
(2) Operater prenosnega sistema uporabniku sistema v okviru
obračuna omrežnine, ki se nanaša na znesek izstopne zmogljivosti, zaračuna še
znesek za prekoračitev skupne izstopne zmogljivosti posamezne izstopne točke
oziroma povezanih izstopnih točk v skladu z določbami 6. oddelka V. poglavja
tega akta, če se prekorači:
-       
skupna izstopna zmogljivost dveh ali več izstopnih točk (e), ki
so medsebojno povezane znotraj distribucijskega sistema posamezne lokalne
skupnosti ali znotraj povezanih distribucijskih sistemov iz 216. člena EZ-1 (v
nadaljnjem besedilu: povezane izstopne točke), ali
-       
izstopna zmogljivost na posamezni izstopni točki (e), ki
predstavlja izstopno točko znotraj Republike Slovenije, ki ni del povezanih
izstopnih točk.
(3) Operaterji distribucijskega sistema so dolžni operaterju
prenosnega sistema in agenciji pred sklenitvijo pogodbe o prenosu oziroma ob
vsaki spremembi, ki se nanaša na povezane izstopne točke, predložiti seznam
povezanih in ostalih izstopnih točk za vsako posamezno lokalno skupnost ali več
lokalnih skupnosti v primeru povezanih distribucijskih sistemov iz 216. člena
EZ-1, v kateri izvajajo dejavnost operaterja distribucijskega sistema. Če
operater distribucijskega sistema ne predloži navedenega seznama do vključno
zadnjega dne tekočega obračunskega meseca, se šteje, da je seznam, ki se nanaša
na povezane izstopne točke, ostal nespremenjen. Če operater distribucijskega
sistema predloži nepopoln seznam, se za izstopno mesto, ki v seznamu ni
navedeno, obračuna prekoračitev pogodbene prenosne zmogljivosti kot
prekoračitev izstopne zmogljivosti posamezne izstopne točke (e).
(4) Povezane izstopne točke so skupina izstopnih točk znotraj
Republike Slovenije, na katerih je dejansko izvedena povezava in je s tem omogočen
medsebojni fizični pretok zemeljskega plina za potrebe oskrbe lokalne skupnosti
ali povezanega distribucijskega sistema iz 216. člena EZ-1.
(5) Pri obračunu zneska izstopne zmogljivosti za kratkoročni
produkt zmogljivosti (četrtletni, mesečni, dnevni in znotraj dnevni) se v
izračunu upoštevata multiplikator in sezonski faktor za posamezni standardni
produkt zmogljivosti določena v Tabeli 5 in Tabeli 6 Priloge 1.
26. člen
(znesek zagotovljene letne izstopne zmogljivosti)
Operater prenosnega sistema uporabniku sistema v koledarskem
mesecu (m) za zagotovljeno letno izstopno zmogljivost obračuna mesečni
znesek (ZIL(m)(e))
na naslednji način:
kjer oznake pomenijo:

ZIL(m)(e)

mesečni znesek zagotovljene letne izstopne
  zmogljivosti izstopne točke (e), v koledarskem mesecu (m), v
  eurih;


CI(e)

izstopna tarifna postavka za izstopno točko
  (e), v cent/(kWh/dan);


Dm

število dni v koledarskem mesecu (m);


Dt

število dni v koledarskem letu (t);


PKIL(e)

zagotovljena letna izstopna zmogljivost za
  izstopno točko (e), v koledarskem mesecu (m), v kWh/dan.

27. člen
(znesek zagotovljene četrtletne izstopne zmogljivosti)
Operater prenosnega sistema uporabniku sistema v koledarskem
mesecu (m) za zagotovljeno četrtletno izstopno zmogljivost obračuna
mesečni znesek (ZIQ(m)(e))
na naslednji način:
kjer oznake pomenijo:

ZIQ(m)(e)

mesečni znesek zagotovljene četrtletne
  izstopne zmogljivosti izstopne točke (e), v koledarskem mesecu (m),
  v eurih;


CI(e)

izstopna tarifna postavka za izstopno 
točko (e), v cent/(kWh/dan);


MQ

multiplikator za četrtletni standardni
  produkt zmogljivosti;


SQ(m)

sezonski faktor za četrtletni standardni
  produkt zmogljivosti za koledarski mesec (m);


Dm

število dni v koledarskem mesecu (m);


Dt

število dni v koledarskem letu (t);


PKIQ(m)(e)

zagotovljena četrtletna izstopna
  zmogljivost za izstopno točko (e), v koledarskem mesecu (m), v
  kWh/dan.

28. člen
(znesek zagotovljene mesečne izstopne zmogljivosti)
Operater prenosnega sistema uporabniku sistema v koledarskem
mesecu (m) za zagotovljeno mesečno izstopno zmogljivost obračuna mesečni
znesek (ZIM(m)(e))
na naslednji način:
kjer oznake pomenijo:

ZIM(m)(e)

mesečni znesek
  zagotovljene mesečne izstopne zmogljivosti izstopne točke (e), v
  koledarskem mesecu (m), v eurih;


CI(e)

izstopna tarifna
  postavka za izstopno točko (e), v cent/(kWh/dan);


MM

multiplikator za
  mesečni standardni produkt zmogljivosti;


SM(m)

sezonski faktor
  za mesečni standardni produkt zmogljivosti za koledarski mesec (m);


Dm

število dni v
  koledarskem mesecu (m);


Dt

število dni v
  koledarskem letu (t);


PKIM(m)(e)

zagotovljena
  mesečna izstopna zmogljivost za izstopno točko (e), v koledarskem
  mesecu (m), v kWh/dan.

29. člen
(znesek zagotovljene dnevne izstopne zmogljivosti)
Operater prenosnega sistema uporabniku sistema v koledarskem
mesecu (m) za zagotovljeno dnevno izstopno zmogljivost obračuna mesečni
znesek (ZID(m)(e))
na naslednji način:
kjer oznake pomenijo:

ZID(m)(e)

mesečni znesek zagotovljene dnevne izstopne
  zmogljivosti za izstopno točko (e), v koledarskem mesecu (m), v eurih;


CI(e)

izstopna tarifna postavka za izstopno točko
  (e), v cent/(kWh/dan);


MD

multiplikator za dnevni standardni produkt
  zmogljivosti;


SD(m)

sezonski faktor za dnevni standardni
  produkt zmogljivosti za koledarski mesec (m);


Dm

število dni v koledarskem mesecu (m);


Dt

število dni v koledarskem letu (t);


PKID(m)(d)(e)

dnevna izstopna zmogljivost za izstopno
  točko (e), za dan (d), v koledarskem mesecu (m), v kWh/dan.

30. člen
(znesek zagotovljene izstopne zmogljivosti znotraj dneva)
(1) Operater prenosnega sistema obračuna uporabniku sistema
zagotovljeno izstopno zmogljivost znotraj dneva na enak način, kot je z 29.
členom tega akta določen način obračuna za zagotovljeno dnevno izstopno
zmogljivost, pri čemer upošteva sorazmerni delež uporabe zmogljivosti v dnevu.
(2) Sorazmerni delež uporabe izstopne zmogljivosti znotraj
dneva se določi kot razmerje med urami zakupa izstopne prenosne zmogljivosti in
urami plinskega dne.
31. člen
(znesek zagotovljene izstopne zmogljivosti za dan vnaprej)
(1) Operater prenosnega sistema uporabniku sistema, ki je
sklenil okvirno pogodbo za zakup izstopnih zmogljivosti za dan vnaprej, na
podlagi katere lahko uporabnik sistema zakupi zagotovljeno izstopno zmogljivost
za dan vnaprej, obračuna znesek zagotovljene dnevne izstopne zmogljivosti za
dan vnaprej (ZIDV(m)(e)).
(2) Fiksni del mesečnega zneska dnevne zagotovljene izstopne
zmogljivosti za dan vnaprej za vodenje okvirne pogodbe za izstopne zmogljivosti
za dan vnaprej operater prenosnega sistema obračuna uporabniku sistema za vsak
mesec veljave okvirne pogodbe ne glede na to, ali so bile na njeni podlagi
sklenjene posamezne pogodbe o prenosu.
(3) Operater prenosnega sistema obračuna uporabniku sistema v
koledarskem mesecu (m) za zagotovljeno izstopno zmogljivost za dan
vnaprej mesečni znesek (ZIDV(m)(e))
na naslednji način:
kjer oznaki pomenita:

ZIDV(m)(e)

mesečni znesek zagotovljene izstopne
  zmogljivosti za dan vnaprej za izstopno točko (e), v koledarskem
  mesecu (m), v eurih;


ZID(m)(e)

mesečni znesek zagotovljene dnevne izstopne
  zmogljivosti za izstopno točko (e), v koledarskem mesecu (m), v
  eurih.

32. člen
(znesek zagotovljene izstopne zmogljivosti za plin iz
obnovljivih virov)
(1) Z namenom spodbujanja rabe plina iz obnovljivih virov
operater prenosnega sistema pri izračunu zneska zagotovljene izstopne
zmogljivosti upošteva tudi faktor obnovljivega vira. Faktor obnovljivega vira fOVE se vključi v enačbo
tako, da se mesečni znesek iz 26., 28., 29. oziroma 31. člena tega akta pomnoži
s faktorjem fOVE,
ki se določi na naslednji način:
kjer oznaki pomenita:

fOVE

faktor obnovljivega vira;


DOVE

delež biometana in sintetičnega metana
  obnovljivega izvora v odstotku.

(2) Uporabnik sistema mora za izračun zneska zagotovljene
zmogljivosti skladno s tem členom operaterju prenosnega sistema predložiti
potrdilo o izvoru plina oziroma druga dokazila, iz katerih mora biti jasno
razvidno, da gre za biometan ali sintetični metan obnovljivega izvora. Izračun
zneska za zagotovljeno zmogljivost v skladu s tem členom se določi le za tiste
izstopne točke uporabnikov sistema, kjer se plin uporablja za končno rabo.
33. člen
(znesek zagotovljene izstopne zmogljivosti za javno dostopna
oskrbovalna mesta za stisnjen zemeljski plin)
(1) Z namenom spodbujanja alternativne rabe plina v prometu
operater prenosnega sistema pri izračunu zneska zagotovljene izstopne
zmogljivosti iz 26., 28., 29. oziroma 31. člena tega akta upošteva tudi faktor
stisnjenega zemeljskega plina. Faktor stisnjenega zemeljskega plina fSZP se vključi v enačbo
tako, da se mesečni znesek iz 26., 28., 29. oziroma 31. člena tega akta pomnoži
s faktorjem fSZP.
(2) Faktor stisnjenega zemeljskega plina fSZP znaša 0,5.
(3) Izračun zneska za zagotovljeno zmogljivost v skladu s tem
členom se določi le za tiste izstopne točke uporabnikov izključno za
zagotavljanje javno dostopnih oskrbovalnih mest za stisnjen zemeljski plin za
uporabo alternativnega goriva v prometu.
5. Način izračuna zneska prekinljive izstopne zmogljivosti
34. člen
(znesek prekinljive izstopne zmogljivosti)
(1) Operater prenosnega sistema obračuna uporabniku sistema v
koledarskem mesecu (m) za prekinljivo letno, četrtletno, mesečno ali
dnevno izstopno zmogljivost mesečni znesek na enak način, kot obračuna mesečni
znesek zagotovljene izstopne zmogljivosti v skladu z določbami od 26. do 29.
člena tega akta.
(2) Če operater prenosnega sistema uporabniku sistema prekine
ali zmanjša pogodbeno izstopno zmogljivost, pripada uporabniku sistema na
obračunani mesečni znesek zagotovljene izstopne zmogljivosti iz prejšnjega
odstavka mesečni znesek popusta.
(3) Mesečni znesek popusta iz prejšnjega odstavka se za
izstopno točko (e) določi ob smiselni uporabi določb o mesečnih zneskih
popusta za vstopno točko (e) tako, da se v 24. členu tega akta v
posameznih enačbah indeks (V), ki označuje vstopno točko (e), nadomesti
z indeksom (I), ki označuje izstopno točko (e).
6. Način izračuna zneska za prekoračitev izstopne
zmogljivosti
35. člen
(skupna izstopna zmogljivost)
(1) Skupna izstopna zmogljivost izstopne točke (e) je
največja zmogljivost, ki jo v okviru sklenjenih pogodb o prenosu lahko koristi
uporabnik sistema v posamezni izstopni točki (e) v dnevu (d) v
koledarskem mesecu (m).
(2) Za potrebe obračunavanja omrežnine v povezavi s
prekoračitvijo izstopne zmogljivosti posamezne izstopne točke (e) za dan
(d) v koledarskem mesecu (m) se za izračun skupne izstopne
zmogljivosti posamezne izstopne točke upoštevajo naslednje postavke:
kjer oznake pomenijo:

PKS(m)(d)(e)

skupna izstopna zmogljivost posamezne
  izstopne točke (e), za dan (d), v koledarskem mesecu (m),
  v kWh/dan;


PKIL(e)

letna izstopna zmogljivost izstopne točke (e),
  za dan (d), v koledarskem mesecu (m), v kWh/dan;


PKIM(m)(e)

mesečna izstopna zmogljivost izstopne točke
  (e), za dan (d), v koledarskem mesecu (m), v kWh/dan;


PKID(m)(d)(e)

dnevna izstopna zmogljivost izstopne točke (e),
  za dan (d), v koledarskem mesecu (m), v kWh/dan.

(3) Za potrebe obračunavanja omrežnine v povezavi s
prekoračitvijo izstopne zmogljivosti povezanih izstopnih točk se šteje, da
le-te predstavljajo izstopne točke, katerih skupna izstopna zmogljivost (PKS(m)(d)(e)) je za
potrebe obračunavanja omrežnine v povezavi s prekoračitvijo izstopne
zmogljivosti enaka vsoti vseh pogodbenih skupnih izstopnih zmogljivosti
povezanih izstopnih točk (e). Pri tem v posamezni povezani izstopni
točki ne sme biti presežena maksimalna izstopna zmogljivost, ki je za to
izstopno točko določena v pogodbi o priključitvi.
36. člen
(znesek za prekoračitev skupne izstopne zmogljivosti)
Operater prenosnega sistema obračuna uporabniku sistema
mesečni znesek za prekoračitev skupne izstopne zmogljivosti v izstopnih točkah
na naslednji način:
kjer oznaki pomenita:

ZPrSS(m) 

mesečni znesek za prekoračitev zakupljenih
  izstopnih zmogljivosti v izstopnih točkah, v koledarskem mesecu (m), v
  eurih;


ZPrS(m)(d)(e) 

dnevni znesek za prekoračitev skupne
  zakupljene izstopne zmogljivosti v posamezni izstopni točki (e), za
  dan (d), v koledarskem mesecu (m), v eurih.

37. člen
(dnevni znesek za prekoračitev skupne izstopne zmogljivosti)
Če uporabnik sistema prekorači skupno izstopno zmogljivost v
posamezni izstopni točki, mu operater prenosnega sistema zaračuna dnevni znesek
za prekoračitev skupne izstopne zmogljivosti v izstopni točki na naslednji
način:
     [EUR],
kjer oznake pomenijo:

ZPrS(m)(d)(e)

dnevni znesek za prekoračitev skupne
  zakupljene izstopne zmogljivosti v izstopni točki (e), za dan (d), v
  koledarskem mesecu (m), v eurih;


PKK(m)(d)(e)

koriščena izstopna zmogljivost v izstopni
  točki (e), za dan (d), v koledarskem mesecu (m), v
  kWh/dan;


PKS(m)(d)(e)

skupna izstopna zmogljivost v izstopni
  točki (e), za dan (d), v koledarskem mesecu (m), v kWh
  /dan;


CI(e)

izstopna tarifna postavka za izstopno točko
  (e), v cent/(kWh /dan);


MD

multiplikator za dnevni standardni produkt
  zmogljivosti;


SD(m)

sezonski faktor za dnevni standardni
  produkt zmogljivosti za posamezni koledarski mesec (m).

7. Način določitve omrežnine v stopnji pripravljenosti ali
izrednih razmerah
38. člen
(nadomestilo)
(1) Če pristojni organ razglasi stopnjo pripravljenosti ali
izrednih razmer skladno s točkama (b) ali (c) prvega odstavka 11. člena Uredbe
(EU) št. 2017/1938 Evropskega parlamenta in Sveta z dne 25. oktobra 2017 o
ukrepih za zagotavljanje zanesljivosti oskrbe s plinom in o razveljavitvi
Uredbe (EU) št. 994/2010 (UL L št. 280 z dne 28. 10. 2017, str. 1) in
uporabniki zaradi omejitev zmogljivosti, ki so bile razlog za razglasitev
stopnje pripravljenosti ali izrednih razmer, na povezovalni točki ne uporabijo
že zakupljenih zmogljivosti, so uporabniki upravičeni do nadomestila zneska
omrežnine zaradi zakupa zmogljivosti na alternativnih povezovalnih točkah.
(2) Nadomestilo zneska omrežnine se upošteva pri obračunu
zneska za zakup zmogljivosti na alternativnih povezovalnih točkah tako, da se
znesek za zakup vseh zmogljivosti na alternativnih povezovalnih točkah zniža za
znesek, ki se obračuna za zakup zmogljivosti na povezovalni točki, zakupljeni
pred razglasitvijo stopnje pripravljenosti ali izrednih razmer in v višini
zakupljenih zmogljivosti, ki jih uporabnik ni uporabil.
(3) Ne glede na prejšnji odstavek se nadomestilo zneska
omrežnine lahko upošteva le do količine zmogljivosti povezovalne točke,
zakupljene pred razglasitvijo stopnje pripravljenosti ali izrednih razmer.
(4) Nadomestilo zneska omrežnine velja za zakup zagotovljenih
oziroma prekinljivih zmogljivosti za obdobje razglašene stopnje pripravljenosti
ali izrednih razmer.
8. Način določitve omrežnine za razširitveno zmogljivost
39. člen
(obvezna najnižja premija)
Pri razširitveni zmogljivosti se vstopni ali izstopni tarifni
postavki omrežnine prišteje obvezna najnižja premija. Obvezno najnižjo premijo
določi operater prenosnega sistema skladno s 33. členom Uredbe 2017/460/EU in
odločitvijo agencije za posamezni projekt razširitvene zmogljivosti.
9. Način izračuna zneska za lastno rabo
40. člen
(znesek za lastno rabo)
Operater prenosnega sistema zaračuna uporabniku sistema v
koledarskem mesecu (m) znesek za lastno rabo (ZLRm) na podlagi prenesenih količin
zemeljskega plina iz izstopnih točk prenosnega sistema in cene zemeljskega
plina za lastno rabo na naslednji način:
kjer oznake pomenijo:

ZLRm

znesek za lastno rabo v koledarskem mesecu (m),
  v eurih;


CLR

tarifna postavka za lastno rabo, v
  cent/kWh;


Qm

prenesene količine zemeljskega plina iz
  izstopne točke (e), v koledarskem mesecu (m), v kWh.

10. Način izračuna zneska za meritve
41. člen
(znesek za meritve)
(1) Za izvajanje meritev in tlačnih redukcij, obdelavo
merjenih podatkov, vzdrževanje, kalibriranje in skladno s predpisi, ki urejajo
meroslovje, določene periodične menjave merilnih naprav oziroma reduktorjev
tlaka, operater prenosnega sistema uporabniku sistema, ki je zakupil izstopno
zmogljivost, zaračuna mesečni znesek za meritve glede na nazivni pretok merilne
naprave in število tlačnih redukcij.
(2) Mesečni znesek za meritve (ZMm) za posamezno merilno mesto v
posamezni izstopni točki se izračuna na naslednji način:
kjer oznake pomenijo:

ZMm

mesečni znesek za meritve v koledarskem
  mesecu (m), v eurih;


CM

tarifna postavka za meritve, v eurih;


f1

faktor velikosti meritve;


f2 

faktor števila redukcij.

(3) Faktor velikosti meritve (f1)
se določi na način:


Nazivni
  pretok (q) v Nm3/h

Vrednost
  faktorja f1


q ≤ 500

1


500 < q ≤ 1 000

2


1 000 < q ≤ 2
  000

4


2 000 < q ≤ 5
  000

6


q > 5 000

8


(4) Faktor števila tlačnih
redukcij na izstopnih točkah v Republiki Sloveniji (f2) se določi na način:


Število tlačnih
  redukcij

Vrednost faktorja f2


1

1


2

2


≥ 3

3


(5) Faktor števila tlačnih redukcij na mejnih izstopnih
točkah je enak 0.
(6) Za uporabnika sistema z večjim številom merilnih mest se
mesečni zneski za meritve seštejejo.
(7) Če uporabnik sistema zakupi izstopno zmogljivost za
obdobje, krajše od enega meseca, se znesek za meritve določi sorazmerno glede
na obdobje zakupljene zmogljivosti.
(8) Operater prenosnega sistema obračuna za skupno izstopno
točko (e) v Republiki Sloveniji posameznemu uporabniku sistema mesečni
znesek za meritve, in sicer v razmerju med njegovo izstopno zmogljivostjo in
skupno pogodbeno izstopno zmogljivost za to skupno izstopno točko (e).
11. Način izračuna zneska za ostale storitve
42. člen
(znesek za ostale storitve)
Operater prenosnega sistema izračuna znesek za izvedene
ostale storitve na podlagi tarifnih postavk tarif za ostale storitve, ki so
določene v Tabeli 1 Priloge 2.
VI. NAČIN ZARAČUNAVANJA OMREŽNINE IN OSTALIH STORITEV
43. člen
(izstavljanje računov za omrežnino)
(1) Operater prenosnega sistema najpozneje v desetih dneh po
izteku koledarskega meseca, na katerega se nanaša prenos, uporabniku sistema
izstavi račun za omrežnino. Obračunsko obdobje je koledarski mesec.
(2) Operater prenosnega sistema mora na izdanem računu
zaračunati in ločeno izkazati naslednje postavke omrežnine:
a)    
mesečni znesek vstopne zmogljivosti po posameznih vrstah storitve zakupa
vstopne točke iz 18. do 24. člena tega akta;
b)    
mesečni znesek izstopne zmogljivosti po posameznih vrstah storitve
zakupa izstopne točke iz 26. do 31. in 34. ter 36. člena tega akta;
c)    
mesečni znesek za lastno rabo iz 40. člena tega akta;
d)    
mesečni znesek za meritve iz 41. člena tega akta.
(3) Pri zaračunavanju omrežnine iz točke b) prejšnjega
odstavka, se upoštevajo tudi določbe 32. in 33. člena tega akta.
(4) Operater prenosnega sistema mora uporabniku sistema v
prilogi računa posredovati ali mu na drug način omogočiti dostop do izračuna mesečnega
zneska za posamezne postavke omrežnine.
44. člen
(izstavljanje računov za ostale storitve)
(1) Operater prenosnega sistema izstavi račun za izvedene
ostale storitve najkasneje v roku desetih dni po izvedeni storitvi z
zapadlostjo 30 dni po nastanku terjatve. Če uporabnik sistema svoje obveznosti
ne poravna vključno do dneva zapadlosti računa, operater prenosnega sistema od
vključno 31. dne od nastanka terjatve do plačila uporabniku sistema zaračuna
zakonite zamudne obresti.
(2) Ne glede na določbo prejšnjega odstavka se lahko operater
prenosnega sistema in uporabnik dogovorita, da se mu izvedene ostale storitve
zaračunajo skupaj z omrežnino v skladu s prejšnjim členom.
45. člen
(zavarovanje plačila)
(1) Operater prenosnega sistema izda račun za omrežnino z
zapadlostjo 30 dni po nastanku terjatve oziroma zadnji dan v mesecu za mesec
februar. Kot datum nastanka terjatve se šteje zadnji dan obračunskega meseca,
na katerega se nanaša zakup zmogljivosti.
(2) Če uporabnik sistema svoje obveznosti ne poravna vključno
do dneva zapadlosti računa, operater prenosnega sistema od vključno 31. dne od
nastanka terjatve do plačila uporabniku sistema zaračuna zakonite zamudne
obresti.
(3) Če uporabnik sistema svojih obveznosti ne poravna v roku
iz prvega odstavka tega člena, lahko operater prenosnega sistema zahteva druge
instrumente za zavarovanje plačil ali drugačen način plačila.
(4) Če uporabnik sistema izpolni zahtevo operaterja
prenosnega sistema po instrumentu zavarovanja plačil ali drugačnem načinu
plačila, skleneta operater prenosnega sistema in uporabnik sistema dogovor o
poplačilu zapadlih obveznosti, ki ne predstavlja novacije teh obveznost.
46. člen
(davki, takse, trošarine in druge dajatve)
Zneski iz 43. člena in 44. člena tega akta ne vključujejo
dajatev, ki jih operater prenosnega sistema zaračunava uporabniku sistema.

Priloga
1: Tarife za omrežnino
Priloga
2: Tarife za ostale storitve

Akt o metodologiji za obračunavanje omrežnine
za prenosni sistem zemeljskega plina (Uradni list RS, št. 20/19) vsebuje naslednje prehodne in
končne določbe:
»VII. PREHODNE IN KONČNE DOLOČBE
47. člen
(uvrstitev izstopne točke
znotraj Republike Slovenije v odjemno skupino)
(1) Ne glede na določbe 26., 28., 29. in 31. člena tega akta
operater prenosnega sistema za obdobje od 1. januarja 2020 do 31. decembra 2024
z namenom izračuna zneska izstopne zmogljivosti za posamezno izstopno točko
znotraj Republike Slovenije najprej izračuna znesek za posamično izstopno
zmogljivost na podlagi določb 26., 28., 29. in 31. člena tega akta, ki ga nato
glede na uvrstitev posamezne izstopne točke (e) v odjemno skupino (CPKi) pomnoži s
stopnjo izstopne tarifne postavke (kl(i)), kot je določena za posamezno leto
v tabeli v naslednjem odstavku.
(2) Operater prenosnega sistema
pri uvrstitvi posamezne izstopne točke (e) v odjemno skupino (CPKi) najprej
sešteje istovrstne izstopne zmogljivosti (letna, mesečna ali dnevna
zmogljivost) za izstopno točko znotraj Republike Slovenije (PKI(e)). Glede na
seštevek istovrstnih izstopnih zmogljivosti operater prenosnega sistema uvrsti
izstopno točko (e) v ustrezno odjemno skupino (CPKi), kjer se za posamezno leto
določi stopnja izstopne tarifne postavke (kl(i)), kot sledi:


Izstopna zmogljivost izstopne točke znotraj
  Republike Slovenije
∑PKI(e) (kWh/dan)

Odjemna skupina
(CPKi)

Stopnja izstopne tarifne postavke kl(i=4÷n) [/]


Leto 2020

Leto 2021

Leto 2022

Leto 2023

Leto 2024


0 ≤ PK < 50 000

CPK1

1,504

1,378

1,252

1,126

1,000


50 000 ≤ PK < 100 000

CPK2

1,296

1,222

1,148

1,074

1,000


100 000 ≤ PK < 250 000

CPK3

1,160

1,120

1,080

1,040

1,000


250 000 ≤ PK < 500 000

CPK4

1,112

1,084

1,056

1,028

1,000


500 000 ≤ PK < 1 000 000

CPK5

1,056

1,042

1,028

1,014

1,000


1 000 000 ≤ PK < 2 000 000

CPK6

1,024

1,018

1,012

1,006

1,000


2 000 000 ≤ PK

CPK7

1,000

1,000

1,000

1,000

1,000


Distribucija

CPK8

1,000

1,000

1,000

1,000

1,000


(3) Operater prenosnega sistema uvrsti tiste izstopne točke
znotraj Republike Slovenije, ki so namenjene distribuciji zemeljskega plina po
distribucijskem sistemu ali zaprtem distribucijskem sistemu in je zanje sklenil
pogodbo o prenosu operater distribucijskega sistema ali operater zaprtega
distribucijskega sistema, v odjemno skupino »distribucija CPK8« iz prejšnjega odstavka.
48. člen
(trajanje regulativnega
obdobja)
Prvo regulativno obdobje po tem aktu traja od 1. januarja
2020 do 31. decembra 2021.
49. člen
(prenehanje uporabe
predpisa)
Z dnem uveljavitve tega akta preneha veljati Akt o
metodologiji za obračunavanje omrežnine za prenosni sistem zemeljskega plina
(Uradni list RS, št. 77/15, 21/18 in 86/18), razen določb IV., V. in VI.
poglavja, ki se uporabljajo za obračunavanje omrežnine in ostalih storitev do
31. decembra 2019.
50. člen
(uveljavitev akta)
Ta akt začne veljati naslednji dan po objavi v Uradnem listu
Republike Slovenije.«.

Akt o spremembah in dopolnitvi Akta o
metodologiji za obračunavanje omrežnine za prenosni sistem zemeljskega plina
(Uradni list RS, št. 8/20) spreminja 47. člen akta tako, da se
glasi:
»47. člen
(uvrstitev izstopne točke
znotraj Republike Slovenije v odjemno skupino)
(1) Ne glede na določbe 26., 28., 29., 31. in 37. člena tega
akta operater prenosnega sistema za obdobje od 1. januarja 2020 do
31. decembra 2024 z namenom izračuna zneska izstopne zmogljivosti za
posamezno izstopno točko znotraj Republike Slovenije najprej izračuna znesek za
posamično izstopno zmogljivost na podlagi določb 26., 28., 29., 31. in 37.
člena tega akta, ki ga nato glede na uvrstitev posamezne izstopne točke (e)
v odjemno skupino (CPKi) pomnoži s stopnjo izstopne
tarifne postavke (kl(i)), kot je določena za posamezno leto v
tabeli v naslednjem odstavku.
(2) Operater prenosnega sistema
pri uvrstitvi posamezne izstopne točke (e) v odjemno skupino (CPKi) najprej
sešteje istovrstne izstopne zmogljivosti (letna, mesečna ali dnevna
zmogljivost) za izstopno točko znotraj Republike Slovenije (PKI(e)). Glede na
seštevek istovrstnih izstopnih zmogljivosti operater prenosnega sistema uvrsti
izstopno točko (e) v ustrezno odjemno skupino (CPKi), kjer se za posamezno leto
določi stopnja izstopne tarifne postavke (kl(i)), kot sledi:


Izstopna zmogljivost izstopne točke znotraj
  Republike Slovenije
∑PKI(e) (kWh/dan)

Odjemna skupina
(CPKi)

Stopnja izstopne tarifne postavke kl(i=4÷n) [/]


Leto 2020

Leto 2021

Leto 2022

Leto 2023

Leto 2024


0 ≤ PK < 50 000

CPK1

1,504

1,378

1,252

1,126

1,000


50 000 ≤ PK < 100 000

CPK2

1,296

1,222

1,148

1,074

1,000


100 000 ≤ PK < 250 000

CPK3

1,160

1,120

1,080

1,040

1,000


250 000 ≤ PK < 500 000

CPK4

1,112

1,084

1,056

1,028

1,000


500 000 ≤ PK < 1 000 000

CPK5

1,056

1,042

1,028

1,014

1,000


1 000 000 ≤ PK < 2 000 000

CPK6

1,024

1,018

1,012

1,006

1,000


2 000 000 ≤ PK

CPK7

1,000

1,000

1,000

1,000

1,000


Distribucija

CPK8

1,000

1,000

1,000

1,000

1,000


(3) Operater prenosnega sistema uvrsti tiste izstopne točke
znotraj Republike Slovenije, ki so namenjene distribuciji zemeljskega plina po
distribucijskem sistemu ali zaprtem distribucijskem sistemu in je zanje sklenil
pogodbo o prenosu operater distribucijskega sistema ali operater zaprtega
distribucijskega sistema, v odjemno skupino »distribucija CPK8« iz prejšnjega odstavka.«;
ter vsebuje naslednjo končno določbo:
»KONČNA DOLOČBA
5. člen
(začetek veljavnosti)
Ta akt začne veljati naslednji dan po objavi v Uradnem listu
Republike Slovenije.«.

Akt o spremembah Akta o metodologiji za
obračunavanje omrežnine za prenosni sistem zemeljskega plina (Uradni list RS,
št. 85/20) vsebuje naslednjo prehodno in
končno določbo:
»PREHODNA IN KONČNA DOLOČBA
2. člen
Tarifne postavke omrežnine iz Tabele 5 in Tabele 6 Priloge 1
Akta o metodologiji za obračunavanje omrežnine za prenosni sistem zemeljskega
plina (Uradni list RS, št. 20/19 in 8/20)
se uporabljajo do 31. decembra 2020.
3. člen
Ta akt začne veljati naslednji dan po objavi v Uradnem listu
Republike Slovenije, uporablja pa se od 1. januarja
2021.«.

Akt o spremembah in dopolnitvi Akta o
metodologiji za obračunavanje omrežnine za prenosni sistem zemeljskega plina
(Uradni list RS, št. 48/21) vsebuje naslednjo končno določbo:
»KONČNA DOLOČBA
4. člen
(začetek veljavnosti)
Ta akt začne veljati 1. januarja 2022, razen 2. člena tega
akta, ki začne veljati 1. oktobra 2021.«.