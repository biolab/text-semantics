I. SPLOŠNE DOLOČBE
1. člen
S to uredbo se ureja sofinanciranje
doktorskega študija po javnoveljavnih študijskih programih za pridobitev
doktorata znanosti na univerzah in samostojnih visokošolskih zavodih (v
nadaljnjem besedilu: visokošolski zavodi), ki so ustanovljeni v skladu z
zakonom, ki ureja visoko šolstvo.
2. člen
Sredstva za sofinanciranje doktorskega
študija se skladno s proračunskimi možnostmi lahko zagotovijo v Proračunu
Republike Slovenije.
3. člen
Sredstva za sofinanciranje doktorskega
študija za posamezni visokošolski zavod se določijo s sklepom ministra,
pristojnega za visoko šolstvo.
II. JAVNI RAZPIS
4. člen
Doktorski študij se sofinancira na podlagi
javnega razpisa, ki ga pripravijo in objavijo visokošolski zavodi v skladu s
predpisi, ki urejajo izvajanje postopkov pri porabi sredstev evropske
kohezijske politike, ter na podlagi smernic in strateških usmeritev
ministrstva, pristojnega za visoko šolstvo.
Medsebojna razmerja, pravice in obveznosti
pri izvedbi javnega razpisa med ministrstvom, pristojnim za visoko šolstvo, in visokošolskim
zavodom se uredijo s pogodbo.
5. člen
Na javni razpis se lahko prijavijo fizične
osebe, ki v študijskem letu, navedenem v javnem razpisu, izpolnjujejo pogoje in
merila za sofinanciranje v skladu s to uredbo (v nadaljnjem besedilu:
prijavitelji).
6. člen
Z izbranimi prijavitelji visokošolski zavod
sklene pogodbo o sofinanciranju.
III. POGOJI IN MERILA ZA SOFINANCIRANJE
7. člen
Sofinanciranje se lahko odobri
prijaviteljem, če izpolnjujejo naslednje pogoje:
-      
so ob prijavi na javni razpis oddali prijavo za
vpis v doktorski študij ali so že vpisani v 1. letnik ali izpolnjujejo pogoje
za napredovanje v višji letnik po študijskem programu in se bodo vpisali ali so
že vpisani v višji letnik na visokošolskem zavodu, ki objavlja javni razpis.
Pri tem morajo v višji letnik redno napredovati,
-      
še niso imeli sofinanciranega doktorskega
študija iz javnih sredstev. Izjema so študentje, ki v študijskem letu, kot je
naveden v javnem razpisu, redno napredujejo v višji letnik in v tem letu nimajo
sofinanciranega študija iz drugih javnih sredstev,
-      
so ob prijavi na javni razpis predložili idejno
zasnovo doktorske disertacije, kakor jo določa javni razpis, ki jo je potrdil
mentor ali potencialni mentor, če prijavitelj vstopa v javni razpis v prvem ali
drugem letniku in še nima potrjene teme doktorske disertacije. Študentje višjih
letnikov kot dokazilo o izbranem in potrjenem mentorju predložijo sklep o
potrjeni temi doktorske disertacije.
Visokošolski zavodi lahko v soglasju z
ministrstvom, pristojnim za visoko šolstvo, določijo dodatne pogoje v javnem
razpisu.
Vzporedni študij se ne sofinancira.
8. člen
Merila za izbiro prejemnikov sofinanciranja
so:
-      
ustreznost doktorskega kandidata,
-      
povezanost programa raziskovalnega dela s
predvidenim sodelovanjem v relevantnih raziskovalnih programih/projektih,
-      
povezanost programa doktorskega študija z
idejno zasnovo doktorske disertacije in
-      
primernost in usposobljenost delovnega
mentorja.
Merila za izbiro prejemnikov natančneje
določijo visokošolski zavodi v javnem razpisu v soglasju z ministrstvom,
pristojnim za visoko šolstvo.
Delovni mentor je strokovnjak iz
gospodarstva oziroma negospodarstva, razen državne uprave, visokošolskih
zavodov, javnih raziskovalnih zavodov in raziskovalnih organizacij, v katerih
je raziskovanje njihova osnovna dejavnost. Vloga delovnega mentorja je
sodelovati z doktorskim študentom in mu pomagati ter omogočati raziskovanje v
delovnem okolju, na katerem temelji njegov doktorski študij. Primernost in
usposobljenost delovnega mentorja mora biti dokazljiva z delovnimi izkušnjami
na širšem področju doktorske disertacije študenta.
9. člen
V okviru rednega napredovanja se upoštevata
upravičena razloga podaljšanja statusa študenta zaradi materinstva ali daljše
bolezni, kakor ju opredeljuje statut visokošolskega zavoda, vendar največ za 12
mesecev. V tem času sofinanciranje ni zagotovljeno.
IV. SOFINANCIRANJE
10. člen
Na javnem razpisu se lahko odobrijo
sredstva za:
-      
celotno šolnino, vendar največ do zneska
4.000,00 eurov na posamezni letnik, denarno spodbudo za študij v znesku
5.950,00 eurov na posamezni letnik in povračilo stroškov dnevnic, namestitve in
prevoza zaradi aktivne udeležbe s prispevkom na mednarodni konferenci v tujini
skupaj do vrednosti 2.500,00 eurov ali
-      
del šolnine, največ do 50,00%, vendar ne več
kakor 2.000,00 eurov na posamezni letnik.
DDV je upravičen strošek.
Denarna spodbuda iz prve alinee prvega
odstavka tega člena se lahko odobri prijaviteljem, ki ob sklenitvi pogodbe o
sofinanciranju niso v delovnem razmerju, samozaposleni ali prijavljeni na
Zavodu Republike Slovenije za zaposlovanje.
Za sofinanciranje iz prve alinee prvega
odstavka tega člena se vloge prijaviteljev ocenjujejo po vseh merilih iz 8.
člena te uredbe, medtem ko se vloge za sofinanciranje iz druge alinee tega
člena ocenjujejo samo po merilu iz prve alinee prvega odstavka 8. člena te
uredbe.
11. člen
Sofinancirani izbrani prijavitelji morajo v
času študija redno napredovati v višji letnik doktorskega študija, za katerega
so pridobili sofinanciranje na javnem razpisu. Izjema so razlogi zaradi podaljšanja
statusa študenta iz 9. člena te uredbe.
Sofinancirani izbrani prijavitelji morajo v
roku, določenem v pogodbi o sofinanciranju iz 6. člena te uredbe, izpolniti
vsaj eno od naštetih obveznosti:
-      
v času uradnega trajanja doktorskega študija,
kakor je bil akreditiran, v okviru raziskovalnega dela vezanega na doktorski
študij, doseči:
-  znanstveni članek, ki bo sprejet v objavo oziroma objavljen, ali
-  patent, sprejet v postopek na nacionalni ravni, ali
-  uspešno opravljen zagovor doktorske naloge oziroma pridobljen
naslov doktor znanosti ali
-      
najpozneje v 12 mesecih podaljšanega roka brez
sofinanciranja doseči uspešno opravljen zagovor doktorske naloge oziroma
pridobiti naslov doktor znanosti.
V. VRAČANJE SREDSTEV
12. člen
Če izbrani prijavitelj ne izpolni pogojev
iz prejšnjega člena, mora prejeta sredstva vrniti v skladu s pogodbo o
sofinanciranju iz 6. člena te uredbe.

Uredba o sofinanciranju doktorskega študija
(Uradni list RS, št. 88/10) vsebuje naslednje prehodne in
končne določbe:
»VI. PREHODNE IN KONČNE DOLOČBE
13. člen
Z dnem uveljavitve te uredbe preneha
veljati 26. člen Uredbe o javnem financiranju visokošolskih in drugih zavodov
od leta 2004 do leta 2010 (Uradni list RS, št. 134/03, 72/04, 4/06, 132/06,
99/08, 30/09, 110/09 in 60/10).
14. člen
Ministrstvo, pristojno za visoko šolstvo, v
skladu s proračunskimi zmožnostmi za sofinanciranje doktorskega študija
visokošolskim zavodom objavi javni razpis v skladu s predpisom, ki ureja
postopke za izvrševanje proračuna, in sicer za študente, ki so bili
sofinancirani po študijskih programih po Javnem razpisu za sofinanciranje
podiplomskega študija v študijskem letu 2009/2010 (Uradni list RS, št. 81/09)
in Javnem razpisu za sofinanciranje študijskih programov tretje stopnje v
študijskem letu 2009/2010 (Uradni list RS, št. 81/09 in 89/09) in niso
sofinancirani po tej uredbi za študijsko leto 2010/2011 in 2011/2012. Znesek
sofinancirane šolnine je do 1.564,00 eurov.
15. člen
Ta uredba začne veljati naslednji dan po
objavi v Uradnem listu Republike Slovenije.«.

Uredba o spremembah in dopolnitvah Uredbe o
sofinanciranju doktorskega študija (Uradni list RS, št. 64/12)
vsebuje naslednjo končno določbo:
»KONČNA DOLOČBA
10. člen
Ta uredba začne veljati naslednji dan po
objavi v Uradnem listu Republike Slovenije.«.