1. člen
S tem pravilnikom se sprejme gozdnogospodarski načrt gozdnogospodarske
enote Velenje (2008–2017), št.
10-13/08 z dne 12. 9. 2008, ki ga je za obdobje od 1. januarja 2008 do 31.
decembra 2017 izdelal Zavod za gozdove Slovenije, Območna enota Nazarje.
2. člen
Gozdnogospodarska enota Velenje, ki meri 10.368,20 ha, se
nahaja v Gozdnogospodarskem območju Nazarje, v občinah Šoštanj, Šmartno ob Paki
in Mestni občini Velenje, oziroma v katastrskih občinah Gorenje,Veliki Vrh,
Gavce, Paška vas, Šmartno ob Paki, Rečica ob Paki, Gaberke, Šoštanj, Lokovica, Plešivec,
Hrastovec, Cirkovce, Paka, Bevče, Škale, Velenje, Laze, Ložnica, Kavče, Podkraj
in Paški Kozjak.
3. člen
V gozdnogospodarski enoti Velenje je s 1. januarjem 2008 ugotovljeno
naslednje stanje gozdov:
A)    
lastništvo: 91,80% zasebnih gozdov v lasti fizičnih ali pravnih oseb,
7,60% državnih gozdov in 0,60% gozdov lokalnih skupnosti;
B)    
površina: 5.115,72 ha, od katere je 4.469,29 ha večnamenskih gozdov,
465,73 ha gozdov s posebnim namenom, v katerih so gozdnogospodarski ukrepi
dovoljeni, in 180,70 ha varovalnih gozdov;
C)   
lesna zaloga: 369,4 m3/ha, od tega 210,9 m3/ha
iglavcev in 158,5 m3/ha listavcev;
D)   
tekoči letni prirastek: 8,96 m3/ha, od tega 4,51 m3/ha
iglavcev in 4,45 m3/ha listavcev.
4. člen
(1) V gozdnogospodarskem načrtu gozdnogospodarske enote
Velenje (2008–2017) je ob upoštevanju
usmeritev iz gozdnogospodarskega načrta Gozdnogospodarskega območja Nazarje,
izdelanega za obdobje od 1. januarja 2001 do 31. Decembra 2010, ugotovljenega
stanja gozdov, analize preteklega gospodarjenja, zakonitosti razvoja gozdov ter
pridobljenih spoznanj pri spremljanju razvoja gozdov v gozdnogospodarski enoti
Velenje določeno, da so najbolj poudarjene funkcije gozdov, ki določajo način
gospodarjenja z gozdom:
-       
proizvodne funkcije na površini 2.830,39 ha,
-       
ekološke funkcije na površini 1.684,63 ha ter
-       
socialne funkcije na površini 3.267,65 ha.
(2) Na podlagi funkcij gozdov in njihovega ovrednotenja so v
gozdnogospodarskem načrtu gozdnogospodarske enote Velenje (2008–2017) določeni cilji gospodarjenja z gozdom
in gozdnim prostorom ter usmeritve za njihovo doseganje.
5. člen
(1) Na podlagi ciljev in usmeritev iz drugega odstavka prejšnjega
člena so v gozdnogospodarski enoti Velenje za obdobje od 1. januarja 2008 do
31. decembra 2017 določeni naslednji ukrepi:
-       
najvišji možni posek v višini 322.790 m3, od tega 200.104 m3
iglavcev in 132.686 m3 listavcev,
-       
gojitvena dela, potrebna za ohranitev in razvoj gozdov, na površini
423,61 ha,
-       
nega drogovnjaka na površini 41,62 ha,
-       
varstvena dela, potrebna za zaščito pred divjadjo, in sicer zaščita s
premazom na površini 2,69 ha, zaščita sadik gozdnega drevja s 44.900 tulci ter
zaščita s 1.450 m ograje,
-       
nega habitatov prosto živečih živali, in sicer vzdrževanje travinj na
površini 3,50 ha ter sadnja 300 sadik plodonosnega drevja.
(2) V gozdnogospodarskem načrtu gozdnogospodarske enote
Velenje (2008–2017) so določeni ukrepi
in načini njihove izvedbe tudi na ravneh rastiščnogojitvenih razredov in odsekov.
6. člen
Pri izdelavi gozdnogojitvenih načrtov za posamezne ekosisteme
in njihove dele v gozdnogospodarski enoti Velenje, v obdobju od uveljavitve
tega pravilnika do 31. decembra 2017, se morajo upoštevati cilji, usmeritve in
ukrepi, določeni v gozdnogospodarskem načrtu gozdnogospodarske enote Velenje (2008–2017).
7. člen
Po en izvod gozdnogospodarskega načrta gozdnogospodarske enote
Velenje (2008–2017) je na vpogled na
sedežu Zavoda za gozdove Slovenije, Območne enote Nazarje, Savinjska cesta 4,
Nazarje, na sedežu Zavoda za gozdove Slovenije, Krajevne enote Šoštanj, Trg
svobode 17, Šoštanj in na Ministrstvu za kmetijstvo, gozdarstvo in prehrano,
Dunajska 58, Ljubljana, kjer se hrani tudi dokumentacija v zvezi s postopkom sprejemanja
gozdnogospodarskega načrta gozdnogospodarske enote Velenje (2008–2017).
8. člen
Ta pravilnik začne veljati naslednji dan po objavi v Uradnem listu
Republike Slovenije.
Št. 322-01-10-6/2001/8
Ljubljana, dne 9. decembra 2008
EVA 2008-2311-0044
dr. Milan Pogačnik l.r.
Minister
za kmetijstvo,
gozdarstvo in prehrano