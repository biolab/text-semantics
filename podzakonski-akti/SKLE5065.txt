1. člen
Ta sklep določa višino najnižjih začetnih sredstev
odškodninskega urada, ustanovljenega v okviru Slovenskega zavarovalnega
združenja na podlagi 42.j člena Zakona o obveznih zavarovanjih v prometu
(Uradni list RS, št. 70/94, 29/96 in 67/02).
2. člen
Najnižja začetna sredstva odškodninskega urada znašajo
18,000.000 SIT.
3. člen
Prispevek posamezne zavarovalnice za začetna sredstva
odškodninskega urada je sorazmeren njenemu deležu v letu 2003 sklenjenih
zavarovanj avtomobilske odgovornosti v Republiki Sloveniji. Delež sklenjenih
zavarovanj se določi na osnovi kosmate obračunane zavarovalne premije.
Prispevek posamezne zavarovalnice za tekoče potrebe odškodninskega
urada je sorazmeren njenemu deležu v predhodnem letu sklenjenih zavarovanj
avtomobilske odgovornosti v Republiki Sloveniji, ki se določi na osnovi kosmate
obračunane zavarovalne premije.
4. člen
Odškodninski urad mora v roku 15 dni od začetka veljavnosti
tega sklepa sporočiti zavarovalnicam višino njihovega deleža za začetna
sredstva odškodninskega urada, ki ga morajo zavarovalnice nakazati
odškodninskemu uradu v 15 dneh od prejema sporočila.
5. člen
Ta sklep začne veljati naslednji dan po objavi v Uradnem listu
Republike Slovenije.
Ljubljana, dne 21. septembra
2004.
Predsednik
Strokovnega sveta
Agencije za zavarovalni nadzor
dr. France Križanič l. r.