1. člen
(vsebina akta)
Ta splošni akt določa vsebino osnovne
stopnje razčlenitve računa in pogoje za njeno izdajo.
2. člen
(uporabljeni izrazi)
(1) Izrazi uporabljeni v tem splošnem
aktu imajo naslednji pomen:
1.     
Agencija je neodvisen regulativni organ, katere pristojnosti,
organizacijo in delovanje določa Zakon o elektronskih komunikacijah (Uradni
list RS, št. 109/12; v nadaljnjem besedilu: zakon).
2.     
Osnovna stopnja razčlenitve računa je specifikacija računa, ki je dovolj
podrobna, da omogoča naročniku preverjanje zaračunanega zneska in vsebuje najmanj
elemente iz tega splošnega akta.
(2) Ostali izrazi uporabljeni v tem
splošnem aktu imajo enak pomen, kot je določen v zakonu.
3. člen
(posredovanje osnovne stopnje razčlenitve
računa)
(1) Zavezanec za izdajo osnovne
stopnje razčlenitve računa je operater izvajalec univerzalne storitve (v nadaljnjem
besedilu: operater) za storitve iz nabora univerzalne storitve.
(2) Osnovna stopnja razčlenitve računa
se naročnikom pošlje brezplačno in ob izstavitvi vsakega računa, razen če
naročnik obvesti operaterja, da osnovne stopnje razčlenitve računa ne želi
prejemati.
4. člen
(vsebina osnovne stopnje razčlenitve
računa)
(1) V osnovni stopnji razčlenitve
računa za javne komunikacijske storitve morajo biti ločeno navedeni, smiselno
glede na storitve, ki jih operater zagotavlja naročniku, najmanj naslednji
elementi:
1.     
obračunsko obdobje;
2.     
priključnina;
3.     
naročnina;
4.     
vrsta in znesek vseh morebitnih drugih mesečnih plačil;
5.     
število klicev, trajanje teh klicev, število obračunskih enot, ceno
obračunskih enot (z izjemo klicev v mednarodnem gostovanju) in znesek, ločeno
za:
- 
klice v lastnem omrežju,
- 
klice v mobilna omrežja za vsako omrežje posebej, če se cene klicev
razlikujejo,
- 
klice v druga fiksna omrežja za vsako omrežje posebej, če se cene klicev
razlikujejo,
- 
mednarodne klice za vsako ceno oziroma tarifno območje posebej,
- 
klice na številke premijskih storitev,
- 
klice na številke skrajšanega izbiranja,
- 
prenos podatkov;
7.     
vrsta in znesek za druge opravljene storitve ter vsa druga plačila v
obračunskem obdobju, za katerega se izdaja račun;
8.     
skupni znesek računa.
(2) Osnovna stopnja razčlenitve računa
ne sme obsegati klicev na brezplačne telefonske številke, vključno s številkami
za klice v sili.
5. člen
(varovanje zasebnosti)
(1) Če operater naročniku zagotavlja
osnovno stopnjo razčlenitve računa na način, da so v njej navedene tudi
posamezne telefonske številke, mora za to pridobiti njegovo predhodno
privolitev, v primeru iz tretje alineje četrtega odstavka 139. člena zakona pa
tudi privolitev uporabnika.
(2) V primeru zagotavljanja osnovne
stopnje razčlenitve računa na način iz prejšnjega odstavka mora operater
zagotoviti varovanje zasebnosti uporabnikov s prekritjem ali izpustitvijo
zadnjih treh mest telefonske številke.
(3) Ne glede na prejšnji odstavek
lahko naročnik oziroma uporabnik ob podaji privolitve iz prvega odstavka tega
člena ali kadarkoli kasneje od operaterja zahteva, da mu v primerih iz četrtega
odstavka 139. člena zakona ter ob smiselni uporabi tam določenih pogojev,
telefonske številke posreduje brez zakritih ali izpuščenih zadnjih treh
številk.
(4) Če operater nudi možnost prikaza
identitete kličočega in je pri posameznem dohodnem klicu kličoči izključil
prikaz številke (CLIR), mora biti pri takem dohodnem klicu številka kličočega
zakrita v celoti.
6. člen
(končna določba)
Ta splošni akt začne veljati naslednji dan
po objavi v Uradnem listu Republike Slovenije.
Št. 0073-28/2013/40 
Ljubljana, dne 26. novembra 2013
EVA 2013-3330-0138
po sklepu št.
1002-1/2012/1 z dne 9. 1. 2012
Mark Pohar l.r.
namestnik direktorja