1. člen
Republika Slovenija izda priložnostne kovance ob svetovnem prvenstvu
v nogometu/Koreja-Japonska, 2002, v obsegu in z glavnimi znamenji ter drugimi
značilnostmi, kot je določeno s to uredbo.
2. člen
Ob svetovnem prvenstvu v nogometu/Koreja-Japonska, 2002, izda
Republika Slovenija:
-       
priložnostne zlatnike z nominalno vrednostjo 20.000 tolarjev, v količini
1.500 kovancev in v skupni nominalni vrednosti 30,000.000 tolarjev;
-       
priložnostne srebrnike z nominalno vrednostjo 2.500 tolarjev, v količini
2.500 kovancev in v skupni nominalni vrednosti 6,250.000 tolarjev;
-       
priložnostne bi-metalne kovance z nominalno vrednostjo 500 tolarjev, v količini
500.000 kovancev in v skupni vrednosti 250,000.000 tolarjev.
-       
O morebitnem dodatnem kovanju bo Vlada Republike Slovenije sprejela
posebno uredbo.
3. člen
Priložnostni zlatniki bodo izdelani iz zlata čistine 900/1000
v posebni tehniki z ravnimi površinami visokega sijaja in matiranimi reliefnimi
površinami priložnostnega motiva.
Zlatniki bodo imeli težo 7 gramov in premer 24 milimetrov. Pri
vsakem posameznem zlatniku je dovoljen odmik pri teži do ± 1 ‰ in pri premeru
do ± 0,1 milimetra.
4. člen
Priložnostni srebrniki bodo izdelani iz srebra čistine 925/1000
v posebni tehniki z ravnimi površinami visokega sijaja in matiranimi reliefnimi
površinami priložnostnega motiva.
Srebrniki bodo imeli težo 15 gramov in premer 32 milimetrov.
Pri vsakem posameznem srebrniku je dovoljen odmik pri teži do ± 1% in pri
premeru do ± 0,1 milimetra.
5. člen
Priložnostni bi-metalni kovanci bodo sestavljeni iz jedra (zlitina:
75% baker in 25% nikelj) in iz oboda (zlitina: 78% baker, 20% cink, 2% nikelj).
Kovanci bodo imeli težo 9 gramov in premer 28 milimetrov (od
tega jedro 18 milimetrov). Pri vsakem posameznem kovancu je dopusten odmik pri
teži do ± 2% in pri premeru do ± 0,1 milimetra.
6. člen
Videz zlatnikov, srebrnikov in priložnostnih tečajnih
kovancev iz 3., 4. in 5. člena te uredbe bo naslednji:
-       
sprednja stran:
»Obzorje« razdeli kovanec na dva dela. Na zgornji polovici kovanca
je motiv sonca z žarki in na levi strani letnica »2002«. Na spodnji polovici je
človeška figura – nogometaš, ki bo udaril žogo. Ob spodnjem robu kovanca je
polkrožno napis: »SVETOVNO PRVENSTVO V NOGOMETU«.
-       
hrbtna stran:
Na levem delu kovanca je polkrožni napis: »REPUBLIKA SLOVENIJA«.
Besedi loči v osrednjem delu kovanca s številko izpisana nominalna vrednost:
»20000«, »2500« oziroma »500«. Na desnem delu je pokončno postavljena beseda: »TOLARJEV«,
pod njo pa letnica kovanja “2002”.
7. člen
Priložnostni kovanci, izdani na podlagi te uredbe, so po
obodu nazobčani.
8. člen
Ta uredba začne veljati naslednji dan po objavi v Uradnem listu
Republike Slovenije.
Št. 448-00/2001-4
Ljubljana, dne 22. marca 2002.
Vlada Republike Slovenije
dr. Janez Drnovšek l.
r.
Predsednik