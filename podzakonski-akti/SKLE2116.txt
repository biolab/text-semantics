I
Vlada Republike Slovenije odreja javno razgrnitev osnutka
lokacijskega načrta za avtocesto na odseku Smednik–Krška vas (v nadaljnjem
besedilu: osnutek lokacijskega načrta), ki ga je izdelal Panprostor, d.o.o.,
Ljubljana, pod št. projekta LNSK 104/00 v marcu 2001 in predloga sprememb in
dopolnitev prostorskih sestavin v naslovu navedenih planskih aktov Občine Krško
in Občine Brežice, ki jih je izdelal Panprostor, d.o.o., v decembru 2000.
II
Vlada Republike Slovenije ugotavlja, da je osnutek
lokacijskega načrta skladen z zasnovo prometnega omrežja in omrežja zvez v
prostorskih sestavinah dolgoročnega plana SR Slovenije za obdobje od leta 1986
do leta 2000 (Uradni list SRS, št. 1/86, 41/87, 12/89 in Uradni list RS, št.
36/90, 27/91, 72/95, 13/96 – kartografski del, 11/99), in s prostorskimi
sestavinami družbenega plana SR Slovenije za obdobje od leta 1986 do leta 1990
(Uradni list SRS, št. 2/86, 41/87, 23/89 in Uradni list RS, št. 72/95, 13/96 –
kartografski del, 11/99) (v nadaljnjem besedilu: republiški prostorski planski
akti) ter predstavlja spremembo in dopolnitev prostorskih sestavin dolgoročnega
plana občine Krško za obdobje 1986–2000 (Uradni list SRS, št. 7/90 ter Uradni
list RS, št. 13/94 in 59/97), prostorskih sestavin srednjeročnega družbenega
plana Občine Krško za obdobje 1986–1990 (Uradni list SRS, št. 21/87 ter Uradni
list RS, št. 13/94 in 59/97) ter prostorskih sestavin dolgoročnega plana Občine
Brežice za obdobje 1986–2000 (Uradni list SRS, št. 41/87 in 13/91 ter Uradni
list RS, št. 37/94, 29/96, 77/97, 79/97, 47/98, 61/98 in 10/99) in prostorskih
sestavin srednjeročnega družbenega plana Občine Brežice za obdobje 1986–1990
(Uradni list SRS, št. 41/87, 8/88 in 13/91 ter Uradni list RS, št. 37/94,
29/96, 77/97, 79/97, 47/98, 61/98 in 10/99).
III
Vlada Republike Slovenije predlaga Občini Krško in Občini
Brežice v obravnavo in sprejem spremembe in dopolnitve planskih aktov občine.
IV
Občina Krško in Občina Brežice morata poskrbeti za izvedbo
javne razgrnitve in organizacijo javnih obravnav osnutka lokacijskega načrta in
predloga sprememb in dopolnitev planskih aktov občin. Javna razgrnitev traja en
mesec in se prične peti dan po objavi sklepa v Uradnem listu Republike
Slovenije.
V
V času javne razgrnitve lahko podajo na javno razgrnjeni
osnutek lokacijskega načrta in predlog sprememb in dopolnitev planskih aktov
občin pripombe in predloge vsi zainteresirani in prizadeti.
VI
Občina Krško in Občina Brežice morata v roku 30 dni po
preteku javne razgrnitve poslati ministru, pristojnemu za okolje in prostor,
vse zbrane pripombe in predloge. Če v tem roku minister ne prejme pripomb in
predlogov z javne razgrnitve, se šteje, da na osnutek lokacijskega načrta ni
pripomb oziroma, da je ta usklajen.
VII
Ta sklep se objavi v Uradnem listu Republike Slovenije.
Št. 350-03/2001-2
Ljubljana, dne 21. junija 2001.
Vlada Republike Slovenije
mag. Anton Rop l. r.
Minister