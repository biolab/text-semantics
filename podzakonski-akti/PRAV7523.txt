1. člen
(1) Ta pravilnik določa začasne uvrstitve delovnih mest direktorjev
s področja lokalne samouprave in regionalne politike v plačne razrede znotraj
razponov plačnih razredov, določenih v Prilogi III Uredbe o plačah direktorjev
v javnem sektorju (Uradni list RS, št. 73/05 in 103/05, v nadaljnjem besedilu:
uredba).
(2) Začasne uvrstitve iz prejšnjega odstavka so izvedene na
podlagi kriterijev, določenih v prilogi IV uredbe ter metodologije iz 6. člena
uredbe.
2. člen
(1) Začasne uvrstitve v plačne razrede se izvedejo za vsako
delovno mesto direktorja znotraj posameznega tipa osebe javnega prava.
(2) Začasne uvrstitve delovnih
mest direktorjev po posameznih tipih oseb javnega prava v plačne razrede so naslednje:
Dejavnost: REGIONALNI RAZVOJ
Tip osebe javnega prava:
regionalna razvojna agencija
Razpon plačnega razreda: 45-50


ŠIFRA PU

NAZIV PRORAČUNSKEGA
  UPORABNIKA

ŠIFRA DM

IME DELOVNEGA MESTA

PLAČNI RAZRED


21415

REGIONALNI RAZVOJNI
  CENTER KOPER - CENTRO REGIONALE DI SVILUPPO CAPODISTRIA

B017855

Direktor RRA

48


3. člen
(1) Ta pravilnik velja do dneva uveljavitve sklepa župana o
uvrstitvi delovnih mest direktorjev iz prejšnjega člena v plačne razrede.
(2) Pred objavo akta iz prejšnjega odstavka mora župan na
uvrstitve delovnih mest direktorjev v plačne razrede pridobiti soglasje
pristojnega ministra.
4. člen
Ta pravilnik začne veljati naslednji dan po objavi v Uradnem
listu Republike Slovenije, uporabljati pa se začne s 1. marcem 2006.
Št. 105-3/2005/
Ljubljana, dne 11. januarja 2006
EVA 2006-1536-0002
dr. Ivan Žagar l.r.
Minister