1. člen
(vsebina)
Ta uredba določa merila za določitev višine
nadomestila:
-       
za omejeno rabo prostora zaradi območja jedrskega objekta (v nadaljnjem
besedilu: nadomestilo), ki ga mora upravljavec jedrskega objekta (v nadaljnjem
besedilu: upravljavec) plačevati občinam, v katerih je zaradi ukrepov sevalne
in jedrske varnosti na območju jedrskega objekta raba prostora omejena;
-       
za načrtovanje in izvajanje intervencijskih ukrepov (v nadaljnjem
besedilu: dajatev), ki ga mora upravljavec plačevati občinam, ki deloma ali v
celoti ležijo na območju načrtovanja intervencijskih ukrepov jedrskega objekta.
2. člen
(uporaba)
Ta uredba se uporablja za naslednje jedrske
objekte: 
1.     
jedrsko elektrarno po pridobitvi soglasja za poskusno obratovanje do
pridobitve dovoljenja za prenehanje obratovanja, vključno s skladiščem za
izrabljeno gorivo in skladiščem za lastne radioaktivne odpadke, 
2.     
jedrsko elektrarno, ki ne obratuje ali je v razgradnji, na njenem
območju pa se skladiščijo izrabljeno gorivo v bazenu za izrabljeno gorivo in
lastni radioaktivni odpadki, 
3.     
jedrsko elektrarno, ki ne obratuje ali je v razgradnji, na njenem
območju pa se skladiščijo izrabljeno gorivo samo v suhem skladišču in lastni
radioaktivni odpadki, 
4.     
jedrsko elektrarno od sprejetja državnega prostorskega načrta do izdaje
soglasja za začetek poskusnega obratovanja, 
5.     
samostojno suho skladišče za izrabljeno gorivo ali visokoradioaktivne
odpadke od pridobitve obratovalnega dovoljenja do pridobitve dovoljenja za
zaključek razgradnje, 
6.     
odlagališče za izrabljeno gorivo ali visokoradioaktivne odpadke od
sprejetja državnega prostorskega načrta do pridobitve soglasja za začetek
poskusnega obratovanja, 
7.     
odlagališče za izrabljeno gorivo ali visokoradioaktivne odpadke po
pridobitvi soglasja za začetek poskusnega obratovanja, 
8.     
odlagališče za nizko- ali srednjeradioaktivne odpadke, 
9.     
skladišče za nizko- ali srednjeradioaktivne odpadke, ki izvirajo iz
industrije, raziskav in medicine, ter 
10.  
raziskovalni reaktor, ki se uporablja za raziskave, proizvodnjo
radionuklidov ali izobraževalne namene, vključno s shrambo za izrabljeno
jedrsko gorivo in shrambo za lastne radioaktivne odpadke.
3. člen
(izrazi)
Izraza, uporabljena v tej uredbi, pomenita:
1.     
načrtovanje intervencijskih ukrepov na območju jedrskega objekta (v
nadaljnjem besedilu: načrtovanje intervencijskih ukrepov) so dejavnosti, ki
vključujejo pripravljenost in takojšen odziv na jedrsko ali radiološko nesrečo
glede na oceno ogroženosti ob izrednih dogodkih v jedrskih objektih, kot je
predvideno za območje takojšnjih zaščitnih ukrepov v državnem načrtu zaščite in
reševanja;
2.     
območje omejene rabe prostora na območju jedrskega objekta (v nadaljnjem
besedilu: območje omejene rabe) je območje, na katerem je zaradi ukrepov
sevalne in jedrske varnosti posameznega jedrskega objekta raba prostora
omejena. Območje omejene rabe je v tej uredbi najmanjša velikost širšega
območja nadzorovane rabe, določena v predpisu, ki ureja območja omejene rabe
prostora zaradi jedrskega objekta in pogoje gradnje objektov na teh območjih.
4. člen
(osnova za nadomestilo)
(1) Za odmero nadomestila se uporabi
osnova ON = 6.053.000 eurov. 
(2) Nadomestilo No
se za posamezni jedrski objekt uravnoteži s faktorjem F: 
No= ON ∙ F, 
pri čemer je: 
ON     osnova za odmero nadomestila;
F       1 ∙ A za
jedrsko elektrarno ali njeno posamezno enoto, če jedrsko elektrarno sestavlja
več enot za proizvodnjo elektrike iz jedrskega goriva iz 1. točke 2. člena te
uredbe, pri čemer je A razmerje med največjo toplotno močjo jedrske
elektrarne ali njene posamezne enote in največjo toplotno močjo obstoječe
Nuklearne elektrarne Krško;
F       0,5 ∙ A
za jedrsko elektrarno ali njeno posamezno enoto, če jedrsko elektrarno
sestavlja več enot za proizvodnjo elektrike iz jedrskega goriva iz 2. točke 2.
člena te uredbe, pri čemer je A razmerje med največjo toplotno močjo
jedrske elektrarne ali njene posamezne enote in največjo toplotno močjo obstoječe
Nuklearne elektrarne Krško;
F       0,2 ∙ A
za jedrsko elektrarno ali njeno posamezno enoto, če jedrsko elektrarno
sestavlja več enot za proizvodnjo elektrike iz jedrskega goriva iz 3. in 4.
točke 2. člena te uredbe, pri čemer je A razmerje med največjo toplotno
močjo jedrske elektrarne ali njene posamezne enote in največjo toplotno močjo
obstoječe Nuklearne elektrarne Krško;
F       0,1 za
samostojno suho skladišče za izrabljeno gorivo ali visokoradioaktivne odpadke
iz 5. točke 2. člena te uredbe; 
F       0,1 za odlagališče
za izrabljeno gorivo ali visokoradioaktivne odpadke iz 6. točke 2. člena
te uredbe; 
F       0,5 za
odlagališče za izrabljeno gorivo ali visokoradioaktivne odpadke iz 7. točke
2. člena te uredbe; 
F       98 za
odlagališče za nizko- ali srednjeradioaktivne odpadke iz 8. točke 2. člena te
uredbe do prenehanja obratovanja obstoječe Nuklearne elektrarne Krško;
F       1 za
odlagališče za nizko- ali srednjeradioaktivne odpadke iz 8. točke 2. člena te
uredbe po prenehanju obratovanja obstoječe Nuklearne elektrarne Krško;
F       0,04 za
skladišče za nizko- ali srednjeradioaktivne odpadke iz 9. točke 2. člena te
uredbe; 
F       0,04 za
raziskovalni reaktor iz 10. točke 2. člena te uredbe.
(3) Pri določitvi višine nadomestila za
tekoče leto je treba osnovo iz prvega odstavka tega člena revalorizirati glede
na letno stopnjo inflacije v državah članicah Evropske unije. Pri
revalorizaciji se upošteva samo razlika inflacije, ki je večja od 1,5-odstotne
stopnje inflacije v državah članicah Evropske unije.
5. člen
(osnova za dajatev)
(1) Za odmero
dajatve se uporabi osnova, ki za leto 2014 znaša OD =
5.152.500 eurov.
(2) Dajatev Do se za
posamezen jedrski objekt uravnoteži s faktorjem F: 
Do = OD ∙ F, 
pri čemer je: 
OD       osnova
za odmero dajatve;
F          faktor iz
drugega odstavka 4. člena te uredbe, razen za odlagališče za nizko- ali
srednjeradioaktivne odpadke iz 8. točke 2. člena te uredbe, kjer se uporabi
faktor 0,04.
(3) Pri določitvi višine dajatve za tekoče
leto je treba osnovo iz prvega odstavka tega člena revalorizirati glede na letno
stopnjo inflacije v državah članicah Evropske unije.
6. člen
(plačilo nadomestila in dajatve)
(1) Občina je za posamezen del svojega
območja upravičena samo do enega nadomestila in samo do ene dajatve ne glede na
število jedrskih objektov, ki s svojim območjem delno ali v celoti pokrivajo ta
del območja občine.
(2) Kadar območja omejene rabe
posameznih jedrskih objektov hkrati prekrivajo del območja posamezne občine ali
občin, si upravljavci razdelijo plačilo nadomestila na način, ki je določen v
7. členu te uredbe.
(3) Kadar območja načrtovanja
intervencijskih ukrepov posameznih jedrskih objektov hkrati prekrivajo del
območja posamezne občine ali občin, si upravljavci razdelijo plačilo dajatve na
način, ki je določen v 8. členu te uredbe.
(4) Površina jedrskega objekta, ki je
znotraj fizično nadzorovanega območja jedrskega objekta, ni predmet plačevanja
nadomestila in dajatve.
7. člen
(izračun višine nadomestila)
(1) Upravljavec plačuje nadomestilo
občini, na območju katere je jedrski objekt, v višini 1 % nadomestila No
iz drugega odstavka 4. člena te uredbe.
(2) Ne glede na prejšnji odstavek
plačuje upravljavec nadomestilo eni ali več občinam, ki imajo del svojega
območja na območju omejene rabe posameznega jedrskega objekta, v višini, ki se
izračuna tako:
pri čemer je:

Ni,j

višina nadomestila, ki jo upravljavec (i) plača
  občini (j);


ON

osnova za odmero nadomestila iz 4. člena te uredbe;


Fmax

faktor jedrskega objekta iz drugega odstavka 4. člena
  te uredbe. Za jedrske objekte, katerih območja omejene rabe se prekrivajo, se
  upošteva faktor F jedrskega objekta z največjim območjem omejene rabe
  prostora. Kadar so ta območja omejene rabe enako velika, se upošteva največji
  faktor F;


Fi

faktor jedrskega objekta (i) iz drugega odstavka 4.
  člena te uredbe;


n

število jedrskih objektov, katerih območja omejene rabe se
  prekrivajo. Kadar se območje omejene rabe jedrskega objekta ne pokriva z
  drugim območjem omejene rabe, se upošteva n = 1;


Sd,j 

površina občine (j), ki je na območju omejene rabe
  prostora prekrivanja dveh ali več jedrskih objektov. Površina fizično
  nadzorovanega območja jedrskega objekta se ne upošteva v Sd,j;


SOR,i

površina območja omejene rabe prostora jedrskega objekta (i).
  Za jedrske objekte, katerih območja omejene rabe se prekrivajo, se upošteva
  celotna površina omejene rabe prostora vseh jedrskih objektov, pri čemer se
  površina območij, ki se prekrivajo, upošteva samo enkrat;


Ss,ji 

površina občine (j), ki je na območju omejene rabe
  prostora jedrskega objekta (i), pri čemer se površina Sd,j
  in površina fizično nadzorovanega območja jedrskega objekta ne upoštevata.

8. člen
(izračun višine dajatve)
(1) Upravljavec plačuje dajatev
občini, ki ima del svojega območja na območju načrtovanja intervencijskih
ukrepov, v višini 3 % dajatve Do iz drugega odstavka 5. člena te uredbe.
(2) Ne glede na prejšnji odstavek
plačuje upravljavec dajatev eni ali več občinam, ki imajo del svojega območja
na območju načrtovanja intervencijskih ukrepov posameznega jedrskega objekta, v
višini, ki se izračuna tako:
pri čemer je:

Di,j

višina dajatve, ki jo upravljavec (i) plača občini (j);


OD

osnova za odmero dajatve iz 5. člena te uredbe;


Fi

faktor jedrskega objekta (i) iz drugega odstavka 4.
  člena te uredbe;


Do,i

dajatev 3 % iz prvega odstavka tega člena;


m

število občin, ki so na območju načrtovanja intervencijskih
  ukrepov jedrskega objekta (i);


Ss,ji 

površina občine (j), ki je na območju načrtovanja
  intervencijskih ukrepov jedrskega objekta (i), pri čemer se površina Sd,j
  in površina fizično nadzorovanega območja jedrskega objekta ne upoštevata;


n

število jedrskih objektov, katerih območja načrtovanja
  intervencijskih ukrepov se prekrivajo;


k 

število občin, ki so na območjih načrtovanja intervencijskih
  ukrepov dveh ali več jedrskih objektov, katerih območja načrtovanja
  intervencijskih ukrepov se prekrivajo;


Fmax

faktor jedrskega objekta iz drugega odstavka 4. člena te
  uredbe. Za jedrske objekte, katerih območja omejene rabe se prekrivajo, se
  upošteva faktor F jedrskega objekta z največjim območjem omejene rabe
  prostora. Kadar so ta območja omejene rabe enako velika, se upošteva največji
  faktor F;


Sd,j 

površina občine (j), ki je na območju načrtovanja
  intervencijskih ukrepov dveh ali več jedrskih objektov. Površina fizično
  nadzorovanega območja jedrskega objekta se ne upošteva v Sd,j;


Po,j 

število prebivalcev občine (j) s stalnim prebivališčem
  na območju načrtovanja intervencijskih ukrepov na dan 1. julija
  obračunskega leta.

9. člen
(trajanje plačevanja)
(1) Izračun višine nadomestila iz 7.
člena te uredbe se z dnem, ko se spremeni način obratovanja jedrskega objekta,
kot je naveden v 2. členu te uredbe, prilagodi novemu načinu obratovanja
jedrskega objekta. 
(2) Ne glede na prejšnji odstavek se
nadomestilo preneha izplačevati z dnem pridobitve dovoljenja, ki ga izda organ,
pristojen za jedrsko varnost, za končanje razgradnje jedrskega objekta ali za
zaprtje odlagališča za izrabljeno gorivo ali radioaktivne odpadke. 
(3) Dajatev se začne plačevati z dnem
pridobitve dovoljenja, ki ga izda organ, pristojen za jedrsko varnost, in s
katerim se lahko začne shranjevati sveže gorivo na območju jedrske elektrarne
iz 4. točke 2. člena te uredbe. 
(4) Dajatev se preneha plačevati z
dnem, ko je v celoti preneseno jedrsko gorivo iz jedrske elektrarne v razgradnji
iz 2. in 3. točke 2. člena te uredbe v samostojno suho skladišče ali
odlagališče za izrabljeno gorivo. 
(5) Ne glede na tretji in četrti
odstavek tega člena se mora dajatev plačevati tudi za druge jedrske objekte, za
katere so v državnem načrtu zaščite in reševanja predvideni intervencijski
ukrepi zaradi jedrske ali radiološke nesreče, in sicer vse od dneva spremembe,
dopolnitve ali izdaje novega državnega načrta zaščite in reševanja.
10. člen
(način odmere nadomestila)
(1) Občina odmeri upravljavcu nadomestilo
in dajatev z odločbo do 28. februarja tekočega leta za preteklo leto.
(2) Če je občina v preteklem koledarskem
letu odmerila upravljavcu prispevke v skladu s svojimi pristojnostmi po
predpisih o lokalni samoupravi in se ti prispevki nanašajo na uporabo stavbnih
zemljišč, razen nadomestila za uporabo stavbnega zemljišča, mora odmero
nadomestila zmanjšati za znesek teh prispevkov.
(3) Upravljavec plačuje nadomestilo in
dajatev med letom v mesečnih akontacijah. Znesek mesečne akontacije znaša
dvanajstino zadnjega odmerjenega nadomestila ali dajatve.
(4) Morebitna razlika med z akontacijo
vplačanim zneskom nadomestila in dajatve iz prejšnjega odstavka ter zneskom,
odmerjenim z odločbo iz prvega odstavka tega člena, se upravljavcu poračuna z
odločbo iz prvega odstavka tega člena.
(5) Ne glede na prvi odstavek tega člena
izda občina v štirih tednih po spremembi statusa jedrskega objekta, kot je to
določeno v 9. členu te uredbe, ali spremembi površine občine, ki leži na
območju omejene rabe prostora ali načrtovanja intervencijskih ukrepov jedrskega
objekta, upravljavcu novo odločbo, s katero določi novo nadomestilo ali
dajatev.
11. člen
(razpolaganje z nadomestilom in dajatvijo)
(1) Občina zagotovi, da se sredstva,
pridobljena na podlagi plačil nadomestila in dajatve, uporabijo za vzpostavitev
občinske javne infrastrukture in občinskih javnih služb, zato da se izboljša
kakovost življenja prebivalcev občine ter za načrtovanje in izvajanje
intervencijskih ukrepov.
(2) Nadomestilo in dajatev sta prihodek
proračuna občine. 
(3) Poraba sredstev, pridobljenih na
podlagi plačila nadomestila in dajatve, mora biti prikazana v načrtu porabe
sredstev občine.

Uredba o merilih za določitev višine
nadomestila zaradi omejene rabe prostora in zaradi načrtovanja intervencijskih
ukrepov na območju jedrskega objekta (Uradni list RS, št. 92/14) vsebuje naslednji prehodni in
končno določbo:
»12. člen
(prehodni
določbi)
(1) Pri poračunu mesečnih akontacij se
v odločbi iz prvega odstavka 10. člena te uredbe za leto 2014 upoštevajo
akontacije, ki so bile v letu 2014 izplačane skladno z Uredbo o merilih za
določitev višine nadomestila zaradi omejene rabe prostora na območju jedrskega
objekta (Uradni list RS, št. 134/03 in 100/08).
(2) Do pridobitve gradbenega
dovoljenja za odlagališče nizko- ali srednjeradioaktivnih odpadkov, ki se
pridobi skladno z Zakonom o varstvu pred ionizirajočimi sevanji in jedrski
varnosti (Uradni list RS, št. 102/04 – uradno prečiščeno besedilo, 70/08 –
ZVO-1B in 60/11), plačuje namesto upravljavca odlagališča nizko- ali
srednjeradioaktivnih odpadkov nadomestilo sklad, ki je bil ustanovljen na
podlagi Zakona o skladu za financiranje razgradnje Nuklearne elektrarne Krško
in odlaganja radioaktivnih odpadkov iz Nuklearne elektrarne Krško (Uradni list
RS, št. 47/03 – uradno prečiščeno besedilo, 68/08, 77/08 – ZJS-1 in 105/12 –
ZSDH).
13. člen
(prenehanje
veljavnosti)
Z dnem uveljavitve te uredbe preneha
veljati Uredba o merilih za določitev višine nadomestila zaradi omejene rabe
prostora na območju jedrskega objekta (Uradni list RS, št. 134/03 in
100/08), pri čemer se do 28. februarja 2015 uporablja za plačilo mesečnih
akontacij 9. člen omenjene uredbe.
14. člen
(končna
določba)
Ta uredba začne veljati 1. januarja
2015.«.

Uredba o spremembah in dopolnitvah Uredbe o
merilih za določitev višine nadomestila zaradi omejene rabe prostora in zaradi
načrtovanja intervencijskih ukrepov na območju jedrskega objekta (Uradni list
RS, št. 46/15) spreminja 12. člen uredbe tako, da
se glasi:
»12. člen
(prehodni
določbi)
(1) Pri poračunu mesečnih akontacij se
v odločbi iz prvega odstavka 10. člena te uredbe za leto 2014 upoštevajo akontacije,
ki so bile v letu 2014 izplačane skladno z Uredbo o merilih za določitev višine
nadomestila zaradi omejene rabe prostora na območju jedrskega objekta (Uradni
list RS, št. 134/03 in 100/08).
(2) Do pridobitve gradbenega
dovoljenja za odlagališče nizko- ali srednjeradioaktivnih odpadkov, ki se
pridobi skladno z Zakonom o graditvi objektov (Uradni
list RS, št. 102/04 – uradno
prečiščeno besedilo, 14/05 – popr., 92/05 – ZJC-B, 93/05 – ZVMS, 111/05 – odl. US, 126/07, 108/09, 61/10 – ZRud-1, 20/11 – odl. US, 57/12, 101/13 – ZDavNepr, 110/13 in 19/15), plačuje namesto upravljavca odlagališča nizko- ali
srednjeradioaktivnih odpadkov nadomestilo sklad, ki je bil ustanovljen na
podlagi Zakona o skladu za financiranje razgradnje Nuklearne elektrarne Krško
in odlaganja radioaktivnih odpadkov iz Nuklearne elektrarne Krško (Uradni list
RS, št. 47/03 – uradno prečiščeno besedilo, 68/08, 77/08 – ZJS-1 in 105/12 –
ZSDH).
ter vsebuje naslednji prehodni in končno
določbo:
»PREHODNI IN KONČNA DOLOČBA
8. člen
(poračun za
leto 2014 in odmera za leto 2015)
(1) Občine do 30. julija 2015 z odločbo odmerijo upravljavcem nadomestilo in dajatev za leto 2014, pri čemer opravijo tudi poračun akontacij, ki so bile
v letu 2014 izplačane skladno z Uredbo o merilih za
določitev višine nadomestila zaradi omejene rabe prostora na območju jedrskega
objekta (Uradni list RS, št. 134/03 in 100/08).
(2) Občine do 30.
julija 2015 z odločbo odmerijo upravljavcem mesečno
akontacijo, ki znaša dvanajstino nadomestila in dajatve za leto 2015, pri
čemer se pri izračunu višine dajatve upošteva število prebivalcev občine s stalnim prebivališčem na območju načrtovanja intervencijskih
ukrepov na dan 1. januarja 2015.
9. člen
(začetek
veljavnosti)
Ta uredba začne veljati naslednji dan po
objavi v Uradnem listu Republike Slovenije.«.

Uredba o spremembah Uredbe o merilih za
določitev višine nadomestila zaradi omejene rabe prostora in zaradi načrtovanja
intervencijskih ukrepov na območju jedrskega objekta (Uradni list RS, št. 8/20) spreminja 12. člen uredbe tako,da
se glasi:
»12. člen
(prehodni
določbi)
(1) Pri poračunu mesečnih akontacij se
v odločbi iz prvega odstavka 10. člena te uredbe za leto 2014 upoštevajo
akontacije, ki so bile v letu 2014 izplačane skladno z Uredbo o merilih za
določitev višine nadomestila zaradi omejene rabe prostora na območju jedrskega
objekta (Uradni list RS, št. 134/03 in 100/08).
(2) Do pridobitve soglasja za začetek
poskusnega obratovanja odlagališča za nizko- ali srednjeradioaktivne odpadke,
ki se pridobi v skladu z Zakonom o varstvu pred ionizirajočimi sevanji in
jedrski varnosti (Uradni list RS, št. 76/17 in 26/19), plačuje nadomestilo
sklad, ki je bil ustanovljen na podlagi Zakona o skladu za financiranje
razgradnje Nuklearne elektrarne Krško in odlaganja radioaktivnih odpadkov iz
Nuklearne elektrarne Krško (Uradni list RS, št. 47/03 – uradno prečiščeno besedilo,
68/08, 77/08 – ZJS-1 in 105/12), nato pa upravljavec odlagališča za nizko- ali
srednjeradioaktivne odpadke.«;
ter vsebuje naslednjo končno določbo:
»KONČNA DOLOČBA
6. člen
(začetek
veljavnosti)
Ta uredba začne veljati naslednji dan po
objavi v Uradnem listu Republike Slovenije.«.