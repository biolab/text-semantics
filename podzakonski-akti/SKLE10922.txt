1. SPLOŠNE DOLOČBE
1. člen
(vsebina sklepa)
(1) Ta sklep podrobneje določa vsebino poročil
borznoposredniških družb v zvezi s skupino oziroma investicijsko skupino ter
način in roke za predložitev teh poročil Agenciji za trg vrednostnih papirjev
(v nadaljevanju: Agencija).
(2) Določbe tega sklepa se uporabljajo za
borznoposredniško družbo, ki ima položaj:
(a)   
nadrejenega investicijskega podjetja v Republiki Sloveniji ali EU
nadrejenega investicijskega podjetja;
(b)   
podrejene borznoposredniške družbe nadrejenemu finančnemu ali mešanemu
finančnemu holdingu Republike Slovenije oziroma EU nadrejenemu finančnemu ali
mešanemu finančnemu holdingu.
(3) Ne glede na drugi odstavek tega člena se določbe
2. poglavja tega sklepa uporabljajo tudi za:
(a)   
borznoposredniško družbo, ki je podrejena mešanemu poslovnemu holdingu;
(b)   
podrejeno borznoposredniško družbo iz 22. člena Uredbe (EU) št. 575/2013
Evropskega parlamenta in Sveta z dne 26. junija 2013 o bonitetnih zahtevah
za kreditne institucije in investicijska podjetja ter o spremembi Uredbe (EU)
št. 648/2012 (UL L št. 176 z dne 27. junija 2013, str. 1; v
nadaljevanju: Uredba 575/2013/EU);
(c)   
borznoposredniško družbo, ki je nadrejena oseba, kakor je opredeljena v
15. točki prvega odstavka 4. člena Uredbe 575/2013/EU.
(4) Kadar se ta sklep sklicuje na določbe drugih
predpisov, se te določbe uporabljajo v njihovem vsakokrat veljavnem besedilu.
2. člen
(uporaba pojmov)
Pojmi, uporabljeni v tem sklepu, imajo enak pomen kot v
določbah Zakona o trgu finančnih instrumentov (Uradni list RS, št. 108/10 –
ZTFI-UPB3, 78/11, 55/12, 105/12 – ZBan-1J, 63/13 – ZS-K, 30/16 in 44/16 –
ZRPPB; v nadaljevanju: ZTFI), Zakona o bančništvu (Uradni list RS, št. 25/15 in
44/16 – ZRPPB; v nadaljevanju: ZBan-2) in Uredbe 575/2013/EU ter predpisih,
izdanih na njihovi podlagi.
2. POROČANJE V ZVEZI S SKUPINO
3. člen
(organigram skupine)
(1) Borznoposredniška družba mora Agenciji posredovati
organigram oziroma shematski prikaz skupine, v katero so vključene vse osebe
skupine, ki so med seboj v razmerju obvladovanja. V organigramu morajo biti
prikazane tudi osebe, ki so z osebami v skupini povezane preko udeležbe ali na
drug način, kot je opredeljeno v 18. členu Uredbe 575/2013/EU.
(2) V organigramu iz prvega odstavka tega člena morajo
biti jasno razvidne povezave med osebami v skupini, ki prikazujejo neposredno
in posredno imetništvo v kapitalu in glasovalnih pravicah ali drug način
povezave med njimi.
(3) Dodatno morajo biti v organigramu iz prvega odstavka
tega člena razvidni:
(a)   
subjekti, ki ne spadajo v obseg bonitetne konsolidacije, kot jih določa
18. člen Uredbe 575/2013/EU in
(b)   
subjekti, ki so na podlagi 19. člena Uredbe 575/2013/EU izključeni iz
obsega bonitetne konsolidacije.
3. POROČANJE V ZVEZI Z INVESTICIJSKO SKUPINO
4. člen
(poročilo o sestavi investicijske skupine)
(1) Borznoposredniška družba mora Agenciji posredovati
poročilo o sestavi investicijske skupine zaradi presoje, ali in v kakšnem
obsegu je investicijska skupina predmet konsolidiranega nadzora po določbah
ZTFI oziroma Uredbe 575/2013/EU.
(2) Poročilo o sestavi investicijske skupine mora
vsebovati seznam vseh subjektov, ki spadajo v obseg bonitetne konsolidacije in
informacije o teh subjektih iz tretjega odstavka tega člena.
(3) Informacije o subjektih v investicijski skupini
morajo za vsak posamezni subjekt, vključno z nadrejeno osebo v skupini,
obsegati:
(a)   
kodo LEI oziroma drugo identifikacijsko kodo podjetja, če podjetje nima
kode LEI;
(b)   
ime posameznega subjekta;
(c)   
datum vstopa, na katerega je podjetje, v katerega se vlaga, vstopilo v
obseg skupine;
(d)   
celoten znesek kapitala, ki ga izda podjetje, v katerega se vlaga, na
referenčni datum;
(e)   
lastniški kapital, bilančno vsoto in dobiček ali izgubo podjetja, v
katerega se vlaga, iz zadnjih računovodskih izkazov podjetja, v katerega se
vlaga;
(f)    
sedež podjetja, v katerega se vlaga;
(g)   
sektor podjetja, v katerega se vlaga in pomeni sektor nasprotne stranke
v skladu z odstavkom 35 dela 1 Uredbe Komisije (EU) št. 680/2014 z dne
16. aprila 2014 o določitvi izvedbenih tehničnih standardov v zvezi z
nadzorniškim poročanjem institucij v skladu z Uredbo (EU) št. 575/2013
Evropskega parlamenta in Sveta (UL L št. 191 z dne 28. junija 2014, str.
1) (v nadaljevanju: ITS za nadzorniško poročanje);
(h)   
akumuliran lastniški delež v %, kar pomeni delež lastniških
instrumentov, ki jih ima borznoposredniška družba v lasti na referenčni datum,
pri čemer se ločeno navede neposredni in posredni delež, ki skupaj
predstavljata končni akumuliran lastniški delež;
(i)    
glasovalne pravice v %, kar pomeni delež glasovalnih pravic v zvezi z
lastniškimi instrumenti, ki jih ima borznoposredniška družba v lasti na
referenčni datum, pri čemer se ločeno navede neposredni in posredni delež, ki
skupaj predstavljata končni delež glasovalnih pravic;
(j)    
strukturo skupine, kar pomeni razmerje med obvladujočim subjektom in
podjetjem, v katerega se vlaga (odvisna družba, skupno podjetje ali pridružena
družba);
(k)   
računovodsko obravnavo [računovodska skupina], kar pomeni računovodsko
obravnavo z računovodskim obsegom konsolidacije (konsolidacija ali kapitalska
metoda);
(l)    
računovodsko obravnavo skupine v skladu z Uredbo 575/2013/EU, kar pomeni
računovodsko obravnavo z obsegom konsolidacije v skladu z Uredbo 575/2013/EU
(popolna integracija, sorazmerna integracija ali kapitalska metoda);
(m) 
knjigovodsko vrednost, kar pomeni zneske sporočene v okviru bilance
stanja borznoposredniške družbe za podjetja v katera se vlaga, ki niso
konsolidirana;
(n)   
strošek pridobitve, kar pomeni znesek, ki ga plačajo investitorji;
(o)   
vrsto dejavnosti, ki jo subjekt opravlja (npr. šifra dejavnosti po
standardni klasifikaciji dejavnosti ter opis dejavnosti, ki jo subjekt dejansko
opravlja);
(p)   
seznam drugih subjektov, ki imajo kvalificirani delež v tem subjektu;
(q)   
člane organov subjekta (organe vodenja in nadzora), navedbo njihovega
morebitnega članstva v organih vodenja in nadzora drugih subjektov, vključno z
dejavnostjo drugih subjektov;
(r)    
navedbo organa, pristojnega za izvajanje nadzora nad posameznim
subjektom;
(s)   
navedbo, ali se opravlja revizijski pregled v subjektu in naziv
revizijske družbe;
(t)    
seznam najpogostejših poslov, ki jih subjekt opravlja za nadrejeno osebo
v skupini ter druge subjekte v investicijski skupini;
(u)   
morebitne dodatne informacije, potrebne za pregled nad strukturo skupine
in povezavami v investicijski skupini.
(4) V poročilu o sestavi investicijske skupine iz
drugega odstavka tega člena je potrebno zahtevane informacije ločeno prikazati
za vse subjekte, ki so na podlagi 19. člena Uredbe 575/2013/EU izključeni iz
obsega bonitetne konsolidacije, ter hkrati navesti tudi oznako razloga
izključitve in utemeljitev, da razlogi za izključitev še vedno obstajajo. Za
subjekte, ki so izključeni iz obsega bonitetne konsolidacije na podlagi prvega
odstavka ter točke (b) drugega odstavka 19. člena Uredbe 575/2013/EU, se za
vsak subjekt posebej navede še njihov znesek aktivnih in zunajbilančnih
postavk.
5. člen
(referenčni datum poročanja in rok za predložitev poročil)
(1) Borznoposredniška družba predloži organigram iz
3. člena tega sklepa ter poročilo o investicijski skupini iz 4. člena
tega sklepa po stanju referenčnega datuma letnega poročanja iz 2. člena ITS za
nadzorniško poročanje, in sicer do datuma predložitve letnih informacij iz 3.
člena ITS za nadzorniško poročanje.
(2) Ne glede na prvi odstavek tega člena
borznoposredniška družba obvesti Agencijo o vsaki spremembi v strukturi skupine
in drugih dejstvih, ki so pomembna za nadzor na konsolidirani podlagi,
najkasneje v petih delovnih dneh od nastanka spremembe.
4. NAČIN POROČANJA
6. člen
(splošno)
Borznoposredniška družba Agenciji poroča o podatkih iz tega
sklepa v elektronski obliki preko Nacionalnega sistema za poročanje – NRS in v
skladu s funkcionalno specifikacijo, ki je dosegljiva na spletni strani
Agencije.
5. PREHODNE IN KONČNE DOLOČBE
7. člen
(uporaba določb sklepa)
Z dnem uveljavitve tega sklepa se preneha uporabljati Sklep o
nadzoru borznoposredniških družb na konsolidirani podlagi (Uradni list RS, št.
106/07, 74/09, 80/11 in 30/16 – ZTFI-F).
8. člen
(uveljavitev sklepa)
Ta sklep začne veljati petnajsti dan po objavi v Uradnem
listu Republike Slovenije.
Št. 00700-17/2016-3
Ljubljana, dne 4. novembra 2016
EVA 2016-1611-0120
Predsednik sveta
Agencije za trg vrednostnih papirjev
mag. Miloš Čas l.r.