1. člen
(vsebina)
Ta uredba podrobneje ureja povračilo stroškov prevoza na delo
in z dela ter določa način obračuna kilometrine za uporabo lastnega vozila v
službene namene za funkcionarje.
2. člen
(kdaj javni prevoz ni možen)
Funkcionar nima možnosti prevoza z javnimi prevoznimi
sredstvi, če:
-       
javni prevoz ne obstaja,
-       
ga glede na delovni čas funkcionarja ni možno uporabiti ali
-       
bi uporaba javnega prevoza glede na vozni red in delovni čas
funkcionarja, ne upoštevaje čas trajanja vožnje, za funkcionarja pomenila več
kot eno uro dnevne časovne izgube v eno smer.
3. člen
(dodelitev ali razporeditev funkcionarja)
Kot premeščeni zaposleni iz tretjega odstavka 168. člena
Zakona za uravnoteženje javnih financ (Uradni list RS, št. 40/12, 96/12 –
ZPIZ-2, 104/12 – ZIPRS1314, 105/12, 25/13 – odl. US, 46/13 – ZIPRS1314-A, 56/13
– ZŠtip-1, 63/13 – ZOsn-I, 63/13 – ZJAKRS-A, 99/13 – ZUPJS-C, 99/13 –
ZSVarPre-C, 101/13 – ZIPRS1415, 101/13 – ZDavNepr, 107/13 – odl. US, 85/14,
95/14, 24/15 – odl. US, 90/15, 102/15, 63/16 – ZDoh-2R, 77/17 – ZMVN-1, 33/19 –
ZMVN-1A in 72/19; v nadaljnjem besedilu: zakon) se šteje tudi funkcionar, ki je
dodeljen ali razporejen v drug kraj po odločitvi oziroma volji delodajalca.
4. člen
(vrsta in cena javnega prevoza)
Izjavi za povračilo stroškov prevoza na delo in z dela se
priloži podatek o vrsti in ceni javnega prevoza.
5. člen
(način obračuna kilometrine)
(1) Za obračun kilometrine iz drugega in šestega
odstavka 168. člena in drugega odstavka 173. člena zakona se za podatek o ceni
neosvinčenega motornega bencina – 95 oktanov uporabi najvišja cena
bencina, ki je bila poročana Evropski komisiji za pretekli mesec, ki jo za vsak
mesec posebej sporoči ministrstvo, pristojno za energijo, ministrstvu,
pristojnemu za javno upravo, ta pa jo objavi na svoji spletni strani.
(2) Cena iz prejšnjega odstavka se uporablja od prvega
dne v mesecu, v katerem je bil podatek objavljen na spletni strani ministrstva,
pristojnega za javno upravo.
KONČNI DOLOČBI
6. člen
(prenehanje veljavnosti uredbe)
Z dnem uveljavitve te uredbe preneha veljati Uredba o
povračilu stroškov prevoza na delo in z dela za funkcionarje (Uradni list RS,
št. 57/12).
7. člen
(začetek veljavnosti)
Ta uredba začne veljati naslednji dan po objavi v Uradnem
listu Republike Slovenije.
Št. 00714-21/2020
Ljubljana, dne 26. novembra 2020
EVA 2020-3130-0048
Vlada Republike Slovenije
Janez Janša
predsednik