1. člen
Ta pravilnik določa obrazec službene
izkaznice policistov ter postopek njene izdaje, zamenjave in vrnitve.
2. člen
(1) Službena izkaznica policistov je
sestavljena iz: 
-       
usnjenega ovitka,
-       
identifikacijske kartice, 
-       
značke z znakom policije ali kriminalistične policije (v nadaljnjem
besedilu: značka).
(2) Službena izkaznica je veljavna, če
vsebuje vse dele, določene v prejšnjem odstavku.
(3) Značko z znakom policije
uporabljajo vsi policisti, razen policistov – kriminalistov Uprave
kriminalistične policije in policistov – kriminalistov sektorja kriminalistične
policije na policijski upravi (v nadaljnjem besedilu: policist kriminalistične
policije), ki uporabljajo značko z znakom kriminalistične policije.
3. člen
(1) Usnjeni ovitek je iz črnega usnja,
velikosti 7 x 10,5 cm. Na sprednji strani usnjenega ovitka je v slepem
tisku vtisnjen znak policije.
(2) Na zgornji notranji strani
usnjenega ovitka je prostor za vstavitev identifikacijske kartice. Na spodnjo
notranjo stran ovitka je vstavljena značka, ki se da odpeti.
4. člen
(1) Identifikacijska kartica je velika
8,5 x 5,5 cm.
(2) Osnovna barva identifikacijske
kartice je bela, logotip Policije se tiska modro, moder je tudi napis Policija
na svetlo modri podlagi, napis Kriminalistična policija je črn na zeleni
podlagi, ostali napisi so črni.
(3) Policistom in policistom
kriminalistične policije, ki opravljajo naloge policije na območjih občin, v
katerih živita avtohtoni italijanska in madžarska narodna skupnost, se izda
identifikacijska kartica z besedilom v slovenskem in italijanskem oziroma
madžarskem jeziku.
5. člen
Grafični prikaz značk z znakom policije in
kriminalistične policije ter obrazci identifikacijskih kartic so določeni v
prilogi, ki je sestavni del tega pravilnika.
6. člen
Registrska številka identifikacijske
kartice je enaka številki značke, ki je vtisnjena na zadnji strani značke in
pomeni hkrati tudi številko službene izkaznice.
7. člen
Notranja organizacijska enota ministrstva
za notranje zadeve, pristojna za kadrovske zadeve (v nadaljnjem besedilu:
enota, pristojna za kadrovske zadeve), izvaja administrativno tehnične zadeve
in druge naloge v zvezi z izdajo službenih izkaznic ter v kadrovski evidenci
policije evidentira datum izdaje in registrsko številko službene izkaznice.
8. člen
(1) Službena izkaznica se izda tudi
pomožnim policistom.
(2) Predlog za izdajo službene
izkaznice za pomožne policiste vloži notranja organizacijska enota policije,
pristojna za pomožno policijo.
9. člen
(1) Službeno izkaznico pomožnega
policista hrani policijska uprava, v katero je s pogodbo pomožni policist razporejen.
(2) Službena izkaznica se izroči
pomožnemu policistu samo v primerih in za čas, ko ima pri opravljanju nalog
enake pravice, dolžnosti ter pooblastila kot policisti v skladu s četrtim
odstavkom 101. člena Zakona o organiziranosti in delu v policiji (Uradni list
RS, št. 15/13 in 11/14; v nadaljnjem besedilu: zakon).
10. člen
Službene izkaznice ni dovoljeno posojati,
odtujiti, zastavljati ali uporabljati v nasprotju z namenom, za katerega je
izdana.
11. člen
Službena izkaznica preneha veljati z dnem:
1.     
ko imetniku preneha delovno razmerje v policiji ali je premeščen na
delovno mesto, na katerem nima statusa policista;
2.     
ko je imetniku odvzeta pravica izvajati policijska pooblastila.
12. člen
(1) O pogrešitvi službene izkaznice
mora imetnik nemudoma obvestiti svojega vodjo, ki o pogrešitvi službene izkaznice
obvesti enoto, pristojno za kadrovske zadeve, in notranjo organizacijsko enoto
Generalne policijske uprave, pristojno za notranjo varnost.
(2) O poškodbi službene izkaznice ali
katerega njenih delov mora imetnik obvestiti enoto, pristojno za kadrovske
zadeve, ki poskrbi za zamenjavo službene izkaznice ali njenega dela.
(3) Poškodovane dele službene
izkaznice se komisijsko uniči. Komisija, ki jo imenuje minister za notranje
zadeve, je sestavljena iz dveh predstavnikov policije in enega predstavnika
enote, pristojne za kadrovske zadeve.
13. člen
(1) Policist kriminalistične policije,
ki je premeščen na delovno mesto v uniformirano policijo ali v drugo notranjo
organizacijsko enoto policije, identifikacijsko kartico in značko z znakom
kriminalistične policije z dnem dokončnosti odločbe o premestitvi vrne enoti,
pristojni za kadrovske zadeve, ki mu izda novo identifikacijsko kartico in
značko z znakom policije.
(2) Določba prejšnjega odstavka se
smiselno uporablja tudi za policiste, ki so premeščeni na delovno mesto v kriminalistični
policiji.
(3) V roku 15 dni po prenehanju
pogodbe o prostovoljni službi v pomožni policiji, mora policijska uprava, v
katero je bil pomožni policist razporejen, službeno izkaznico vrniti enoti,
pristojni za kadrovske zadeve.
14. člen
Policist, ki:
1.     
mu je prenehalo delovno razmerje v policiji,
2.     
je premeščen na delovno mesto, na katerem nima statusa policista,
3.     
mu generalni direktor policije z odločbo odvzame pravico izvajati
policijska pooblastila (61. člen zakona),
4.     
mu generalni direktor policije z odločbo začasno odvzame pravico
izvajati policijska pooblastila (62. člen zakona),
5.     
mu generalni direktor policije s sklepom prepove opravljati delo ali ga
začasno odstrani z dela ali z delovnega mesta (63. člen zakona),
6.     
mu vodja enote ali uslužbenec, ki ga nadomešča, prepove opravljanje dela
(78. člen zakona), 
mora z dnem, ko postane odločba oziroma sklep
izvršljiv, službeno izkaznico izročiti svojemu vodji, ki jo v primeru iz 1., 2.
in 3. točke tega člena pošlje enoti, pristojni za kadrovske zadeve, v primeru
iz 4., 5. in 6. točke pa jo hrani sam.
15. člen
(1) Ne glede na 1. točko prejšnjega
člena lahko policist ob upokojitvi zadrži službeno izkaznico, če to pisno
sporoči enoti, pristojni za kadrovske zadeve.
(2) Ob prenehanju delovnega razmerja
vodja policista preveri, ali je policist izpolnil zahtevo iz prejšnjega
odstavka in fizično uniči identifikacijsko kartico in usnjeni ovitek tako, da
istočasno preluknja identifikacijsko kartico in usnjeni ovitek z luknjačem vsaj
na dveh mestih. Uničeno identifikacijsko kartico in usnjeni ovitek se vrne
policistu.
PREHODNE IN KONČNE DOLOČBE
16. člen
Identifikacijske kartice iz tretjega
odstavka 4. člena tega pravilnika se izdajo v roku dveh let od uveljavitve tega
pravilnika.
17. člen
Službene izkaznice, izdane na podlagi
Pravilnika o službeni izkaznici policistov (Uradni list RS, št. 6/01, 100/08 in
15/13 – ZODPol), ostanejo v veljavi in uporabi.
18. člen
Z dnem uveljavitve tega pravilnika se
preneha uporabljati Pravilnik o službeni izkaznici policistov (Uradni list RS,
št. 6/01, 100/08 in 15/13 – ZODPol).
19. člen
Ta pravilnik začne veljati petnajsti dan po
objavi v Uradnem listu Republike Slovenije.
Št. 007-103/2014
Ljubljana, dne 10. junija 2014
EVA 2013-1711-0076
dr. Gregor Virant l.r.
Minister
za notranje zadeve

Priloga: Grafični
prikaz značk z znakom policije in kriminalistične policije ter obrazci
identifikacijskih izkaznic