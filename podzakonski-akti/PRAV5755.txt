1. člen
Ta pravilnik skladno z določbami Priloge V Direktive Sveta
98/81/ES z dne 26. oktobra 1998 o spremembi Direktive 90/219/EGS o uporabi
gensko spremenjenih mikroorganizmov v zaprtih sistemih (UL L št. 330 z dne 5.
12. 1998) ureja podrobnejšo vsebino prijave:
-       
zaprtega sistema pred prvo uporabo za delo z gensko spremenjenimi
organizmi (v nadaljnjem besedilu: GSO),
-       
dela z GSO iz drugega varnostnega razreda v zaprtem sistemu in
-       
za pridobitev dovoljenja za delo z GSO iz tretjega ali četrtega
varnostnega razreda v zaprtem sistemu.
2. člen
Pojmi imajo po tem pravilniku naslednji pomen:
1.     
Prejemni organizem je celica ali organizem, ki sprejema genski material
iz izvornega organizma ali okolja, ga podvaja in lahko izrazi informacijo ter
jo lahko prenaša na potomce.
2.     
Starševski organizem je prejemni organizem pred izvedeno gensko
spremembo.
3.     
Izvorni organizem je organizem, iz katerega se pridobi genski material
za prenos v prejemni organizem.
4.     
Vektor je prenašalec genskega materiala ali ustreznih celičnih sestavin
iz izvornega organizma v prejemni organizem.
5.     
Vključek je genski material, ki se ga vključi v vektor.
6.     
Varen organizem je organizem, ki je že dalj časa v uporabi in po znanih
podatkih ne predstavlja biološke nevarnosti, nima škodljivih učinkov na zdravje
ljudi ali okolje in ne ogroža biotske raznovrstnosti ter naravnega ravnovesja.
3. člen
Prijava zaprtega sistema pred prvo uporabo za delo z GSO v
zaprtem sistemu (v nadaljnjem besedilu: delo z GSO) mora vsebovati zlasti
podatke o:
-       
firmi, sedežu in naslovu prijavitelja,
-       
identifikacijski številki prijavitelja v Poslovnem registru Slovenije,
-       
odgovorni osebi prijavitelja,
-       
pooblaščencu za biološko varnost in osebi, odgovorni za nadzor in
varnost, ter o njuni strokovni usposobljenosti,
-       
sestavi, številu članov in zadolžitvah odbora za varnost pri delu z GSO,
če je imenovan, vključno z njegovim mnenjem o predvidenih zadrževalnih ukrepih
in opremi zaprtega sistema,
-       
naslovu, lokaciji in vrsti zaprtega sistema, v katerem se bo izvajalo
delo z GSO,
-       
varnostnem razredu nameravanih del z GSO,
-       
področju dela z GSO, ki se bo v zaprtem sistemu izvajalo, in
-       
utemeljitev določitve podatkov, ki naj se v postopku varujejo kot
zaupni, če jih je prijavitelj v prijavi določil.
Prijavitelj mora podatke iz prejšnjega odstavka predložiti na
obrazcu, določenem v prilogi 1, ki je sestavni del tega pravilnika, in v
elektronski obliki, ki je dostopna na spletni strani Ministrstva za okolje,
prostor in energijo.
Prijavi iz prejšnjega odstavka morata biti priložena:
-       
etažni načrt prostorov zaprtega sistema, iz katerega je razvidna
lokacija prostorov v stavbi in njihova notranja razporeditev, in
-       
dokazilo o registraciji dejavnosti prijavitelja pri pristojnem organu.
4. člen
Če se bodo v zaprtem sistemu izvajala dela z GSO iz prvega varnostnega
razreda, morajo biti prijavi iz prejšnjega člena priloženi tudi podatki o
nameravanem delu z GSO iz prvega varnostnega razreda, in sicer:
-       
podatki o splošnih značilnostih organizmov, ki se uporabljajo pri
posameznem delu z GSO in njihovi uvrstitvi med varne organizme,
-       
podatki o vodji projekta po posameznih delih z GSO,
-       
mnenje odbora za varnost pri delu z GSO, če je imenovan, o oceni
tveganja za delo z GSO v prvem varnostnem razredu,
-       
opis zadrževalnih ukrepov in opreme za njihovo zagotavljanje,
-       
opis ravnanja z odpadki, vključno s podatki o nastanku odpadkov, njihovi
obdelavi in končnem odstranjevanju ter ravnanju z njimi pred obdelavo ali
odstranitvijo,
-       
opis ukrepov za primer nesreče in
-       
utemeljitev določitve podatkov o delu z GSO, ki naj se v postopku
varujejo kot zaupni, če jih je prijavitelj določil.
Prijavitelj mora podatke iz prejšnjega odstavka predložiti na
obrazcu, določenem v prilogi 2, ki je sestavni del tega pravilnika, in v
elektronski obliki, ki je dostopna na spletni strani Ministrstva za okolje,
prostor in energijo.
5. člen
Prijava dela z GSO iz drugega varnostnega razreda mora
vsebovati zlasti podatke o:
-       
firmi, sedežu in naslovu prijavitelja,
-       
identifikacijski številki prijavitelja v Poslovnem registru Slovenije,
-       
odgovorni osebi prijavitelja,
-       
številki zaprtega sistema v registru GSO in datumu prijave ter izdaje
potrdila o vpisu zaprtega sistema v register GSO,
-       
naslovu projekta, ki vključuje delo z GSO, in kratek opis dela z GSO,
-       
vodji projekta in njegovem namestniku ter njuni strokovni usposobljenosti,
-       
vključenosti projekta v raziskovalni ali drug program,
-       
namenu dela z GSO in njegovem trajanju, vključno s pričakovanimi
rezultati,
-       
izvornem in prejemnem ali starševskem organizmu, vključku in vektorju,
-       
novo nastalem GSO in funkciji vključenega genskega materiala,
-       
varnostnem razredu dela z GSO, ki se prijavlja,
-       
vrsti zaprtega sistema, v katerem se bo delo z GSO izvajalo,
-       
identifikaciji GSO,
-       
osnovni opremi za delo z GSO v drugem varnostnem razredu glede na namen
dela,
-       
velikosti in stanju populacije uporabljenega GSO,
-       
zadrževalnih in drugih varnostnih ukrepih, vključno s postopki nadzora
njihove učinkovitosti,
-       
ravnanju z odpadki, vključno s podatki o nastanku odpadkov, njihovi
obdelavi in končnem odstranjevanju ter ravnanju z njimi pred obdelavo ali
odstranitvijo, in ukrepih za odvajanje odpadnih vod,
-       
ukrepih za primer nesreče, vključno z opisom neposredne okolice zaprtega
sistema, ki bi bila izpostavljena možnim škodljivim učinkom nenamernega
sproščanja GSO iz zaprtega sistema, 
-       
mnenje odbora za varnost pri delu z GSO, če je imenovan, o oceni
tveganja za delo z GSO, ki se prijavlja, in
-       
utemeljitev določitve podatkov o delu z GSO, ki naj se v postopku
varujejo kot zaupni, če jih je prijavitelj v prijavi določil.
Prijavitelj mora podatke iz prejšnjega odstavka predložiti na
obrazcu, določenem v prilogi 3, ki je sestavni del tega pravilnika, in v
elektronski obliki, ki je dostopna na spletni strani Ministrstva za okolje,
prostor in energijo.
Prijavi iz prejšnjega odstavka mora biti priložen povzetek ocene
tveganja za delo z GSO, ki se prijavlja.
6. člen
Prijava dela z GSO iz tretjega ali četrtega varnostnega razreda
mora vsebovati podatke o:
-       
firmi, sedežu in naslovu prijavitelja,
-       
identifikacijski številki prijavitelja v Poslovnem registru Slovenije,
-       
odgovorni osebi prijavitelja,
-       
številki zaprtega sistema v registru GSO in datumu prijave ter izdaje
potrdila o vpisu zaprtega sistema v register GSO,
-       
naslovu projekta, ki vključuje delo z GSO, in kratek opis dela z GSO,
-       
vodji projekta in njegovem namestniku ter njuni strokovni usposobljenosti,
-       
vključenosti projekta v raziskovalni ali drug program,
-       
namenu dela z GSO in njegovem trajanju, vključno s pričakovanimi
rezultati,
-       
izvornem in prejemnem ali starševskem organizmu, vključku in vektorju,
-       
novo nastalem GSO in funkciji vključenega genskega materiala,
-       
varnostnem razredu dela z GSO, ki se prijavlja,
-       
vrsti zaprtega sistema, v katerem se bo delo z GSO izvajalo,
-       
identifikaciji GSO,
-       
celotni razpoložljivi opremi za delo z GSO v tretjem ali četrtem
varnostnem razredu glede na namen dela,
-       
velikosti in stanju populacije uporabljenega GSO,
-       
zadrževalnih in drugih varnostnih ukrepih, vključno s postopki nadzora
njihove učinkovitosti,
-       
predvidenem načinu in obsegu monitoringa prisotnosti GSO izven zaprtega
sistema,
-       
ravnanju z odpadki, vključno s podatki o nastanku odpadkov, njihovi
obdelavi in končnem odstranjevanju ter ravnanju z njimi pred obdelavo ali
odstranitvijo, in ukrepih za odvajanje odpadnih vod,
-       
mnenje odbora za varnost pri delu z GSO o oceni tveganja za delo z GSO,
ki se prijavlja,
-       
dodatne informacije, ki so pomembne za prijavo dela z GSO, in
-       
utemeljitev določitve podatkov o delu z GSO, ki naj se v postopku
varujejo kot zaupni, če jih je prijavitelj v prijavi določil.
Prijavitelj mora podatke iz prejšnjega odstavka predložiti na
obrazcu iz priloge 3 tega pravilnika ter v elektronski obliki, ki je dostopna
na spletni strani Ministrstva za okolje, prostor in energijo.
Prijavi iz prejšnjega odstavka morajo biti priloženi:
-       
ocena tveganja za delo z GSO, ki se prijavlja,
-       
načrt ukrepov za primer nesreče in
-       
povzetek prijave.
Prijavitelj mora povzetek prijave iz prejšnjega odstavka predložiti
na obrazcu, določenem v prilogi 4, ki je sestavni del tega pravilnika, in v
elektronski obliki, ki je dostopna na spletni strani Ministrstva za okolje,
prostor in energijo.
7. člen
Prijavitelj mora kot del prijave iz 3., 5. ali 6. člena tega pravilnika
priložiti vse dodatne informacije, s katerimi razpolaga in za katere ocenjuje,
da so pomembne za določitev ravni tveganja, ki ga povzroča delo z GSO za
zdravje ljudi in okolje.
8. člen
Vsa dokumentacija, ki sestavlja prijavo, mora biti vidno označena
z imenom prijavitelja.
Prijavitelj na koncu prijave podpiše izjavo, s katero
potrjuje, da so vsi podatki, ki jih je navedel v prijavi, resnični in točni ter
da za resničnost in točnost podatkov sprejema vso kazensko in materialno
odgovornost.
9. člen
Ta pravilnik začne veljati petnajsti dan po objavi v Uradnem listu
Republike Slovenije.
Št. 354-16-14/2004
Ljubljana, dne 2. junija 2004.
EVA 2004-2511-0075
Minister
za okolje, prostor in energijo
mag. Janez Kopač l. r.

Priloga
1: Prijava
zaprtega sistema za delo z gensko spremenjenimi organizmi
Priloga
2: Podatki o delu z gensko spremenjenimi organizmi iz prvega
varnostnega razreda
Priloga
3: Prijava
dela z gensko spremenjenimi organizmi v zaprtem sistemu
Priloga
4: Povzetek
prijave dela z gensko spremenjenimi organizmi v zaprtem sistemu