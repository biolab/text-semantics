1. člen
Za živo mojstrovino državnega pomena se
razglasi enota žive dediščine Cerkljanska laufarija, EID 2-00002 (v nadaljnjem
besedilu: živa mojstrovina).
2. člen
Vrednote, ki utemeljujejo razglasitev za
živo mojstrovino, so:
-       
laufarija je pustna šega in prireditev, ki se izvaja v Cerknem in spada
med najbolj prepoznavna pustovanja v Sloveniji,
-       
pustno skupino sestavljajo značilni pustni liki z naličji, izrezljanimi
iz lipovega lesa,
-       
prva svetovna vojna in italijanska oblast sta laufarijo prekinili,
vendar so jo Cerkljani leta 1956 na podlagi ustnih virov v celoti obnovili in
od takrat zavestno ohranjajo scenarij pustovanja in pustne like,
-       
sestavni del pustovanja je tudi branje obtožnice v starem cerkljanskem
narečju, ki ga je mogoče slišati le še na pustovanju,
-       
ohranjanje Cerkljanske laufarije je pomembno za prebivalce Cerknega z
okolico, saj je pomemben element lokalne identitete in pomembno vpliva na
prepoznavnost kraja ter je del turistične ponudbe,
-       
leta 1991 je Občina Idrija maske cerkljanskih laufarjev razglasila za
spomenik premične kulturne dediščine.
3. člen
Živa mojstrovina se razglasi zato, da se
zagotovita njena javna dostopnost in prenašanje iz roda v rod ter da se
ohranijo naslednje varovane sestavine:
-       
izvajanje šege v predpustnem in pustnem času,
-       
izvajanje v Cerknem in okoliških vaseh,
-       
scenarij pustnega dogajanja,
-       
značilni tradicionalni pustni liki in njihove oprave ter naličja.
4. člen
Za živo mojstrovino velja varstveni režim,
ki določa:
-       
izvajanje šege v predpustnem in pustnem času,
-       
izvajanje v Cerknem in okoliških vaseh,
-       
ohranjanje scenarija pustnega dogajanja,
-       
ohranjanje značilnih pustnih likov, njihove oprave in naličij,
-       
zagotavljanje kontinuitete izvajanja pustovanja,
-       
prenašanje tradicije na mlajše generacije,
-       
zagotavljanje ogleda pustnih likov zunaj pustnega časa v lokalnem okolju
in spodbujanje muzejske predstavitve,
-       
dokumentiranje šege in hranjenje dokumentacije pri nosilcih,
-       
zagotavljanje pogojev za hranjenje in varovanje materialnih prvin za
izvedbo laufarije (kostumi, naličja, rekviziti),
-       
preprečevanje komercializacije, ki bi ogrozila tradicionalno šego v
lokalnem okolju.
5. člen
Nosilec ohranjanja Cerkljanske laufarije je
Društvo Laufarija Cerkno, ki zagotavlja kontinuiteto izvajanja in ohranjanje
šege.
6. člen
Strokovne naloge v zvezi z ohranjanjem žive
mojstrovine opravlja Koordinator varstva žive dediščine v sodelovanju s
krajevno pristojno organizacijo za varstvo premične dediščine.
7. člen
Nadzor nad izvajanjem tega odloka opravlja
inšpektorat, pristojen za področje kulturne dediščine.
8. člen
Ta odlok začne veljati naslednji dan po
objavi v Uradnem listu Republike Slovenije.
Št. 00716-3/2014
Ljubljana, dne 3. aprila 2014
EVA 2014-3340-0004
Vlada Republike Slovenije
mag. Alenka Bratušek l.r.
Predsednica