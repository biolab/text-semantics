1. člen
S tem pravilnikom se sprejme gozdnogospodarski načrt
gozdnogospodarske enote Radeče, št. 08-08/99 z dne 10.julija 2001, ki ga je
izdelal Zavod za gozdove Slovenije, Območna enota Brežice.
2. člen
Gozdnogospodarska enota Radeče, ki meri 6776,18 ha, se nahaja
v gozdnogospodarskem območju Brežice, v občinah Radeče, Litija in Laško,
oziroma v katastrskih občinah Radeče, Zavrate, Njivice, Svibno, Hotemež,
Vrhovo, Dole pri Litiji, Širje in Obrežje.
3. člen
V gozdnogospodarski enoti Radeče je z dnem 1. 1. 1999
ugotovljeno naslednje stanje gozdov: 
-       
površina: 4.632,18 ha, 
-       
lesna zaloga: 247,3 m3/ha, od tega 58,9 m3/ha
iglavcev in 188,4 m3/ha listavcev, 
-       
letni prirastek: 6,80 m3/ha, od tega 1,39 m3/ha
iglavcev in 5,41 m3/ha listavcev.
4. člen
Na podlagi ciljev gospodarjenja z gozdom in gozdnim prostorom
ter usmeritev za doseganje teh ciljev, so v gozdnogospodarski enoti Radeče za
obdobje od 1. 1. 1999 do 31. 12. 2008 določeni naslednji ukrepi: 
-       
najvišji možni posek v višini 158.198 m3, od tega 46.064 m3
iglavcev in 112.134 m3 listavcev, 
-       
gojitvena dela, potrebna za ohranitev in razvoj gozdov, na površini
324,50 ha, 
-       
nega mlajšega drogovnjaka na površini 4,00 ha, 
-       
varstvena dela na površini 12,20 ha. 
Ukrepi in načini njihove izvedbe, ki so določeni na ravneh
gospodarskih razredov in odsekov, so sestavni del tega pravilnika.
5. člen
Funkcije gozdov in njihovo ovrednotenje, cilji gospodarjenja
z gozdom in gozdnim prostorom ter usmeritve za njihovo doseganje, ki so
določeni v gozdnogospodarskem načrtu gozdnogospodarske enote Radeče, so
sestavni del tega pravilnika.
6. člen
Po en izvod gozdnogospodarskega načrta gozdnogospodarske
enote Radeče je na vpogled na sedežu Zavoda za gozdove Slovenije, Območne enote
Brežice, Cesta bratov Milavcev 61, Brežice, na sedežu Zavoda za gozdove
Slovenije, Krajevne enote Radeče, Trg 5, Radeče, in na Ministrstvu za
kmetijstvo, gozdarstvo in prehrano Republike Slovenije, Dunajska 58, Ljubljana,
kjer se hrani tudi dokumentacija v zvezi s postopkom sprejemanja
gozdnogospodarskega načrta gozdnogospodarske enote Radeče.
7. člen
Ta pravilnik začne veljati naslednji dan po objavi v Uradnem
listu Republike Slovenije.
Št. 322-01-08-2/00/5
Ljubljana, dne 20. novembra 2002.
Minister
za kmetijstvo,
gozdarstvo in prehrano
mag. Franc But l. r.