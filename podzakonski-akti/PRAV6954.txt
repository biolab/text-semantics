1. člen
(vsebina pravilnika)
Ta pravilnik določa registracijo posebnega načina reje za
izvajanje Uredbe Sveta (EGS) št. 1906/90 z dne 26. junija 1990 o določenih
tržnih standardih za perutnino (UL L št. 173, z dne 6. 7. 1990, str. 1, z vsemi
spremembami; v nadaljnjem besedilu: Uredba (EGS) 1906/90) in Uredbe Komisije
(EGS) št. 1538/91 z dne 5. junija 1991 o uvedbi podrobnih pravil za izvajanje
Uredbe (EGS) št. 1906/90 o določenih tržnih standardih za perutnino (UL L št.
143 z dne 7. 6. 1991, str. 11, z vsemi spremembami; v nadaljnjem besedilu:
Uredba (EGS) 1538/91).
2. člen
(registracija posebnega načina reje)
Proizvajalci in klavnice, ki na označbi uporabljajo navedbe
iz 10. člena Uredbe (EGS) 1538/91, morajo biti, v skladu z 11. členom Uredbe
(EGS) 1538/91, registrirane po postopku za priznavanje označb posebnih
kmetijskih pridelkov oziroma živil.
3. člen
(prenehanje veljavnosti)
Z dnem uveljavitve tega pravilnika preneha veljati Pravilnik
o kakovosti perutninskega mesa (Uradni list RS, št. 56/01, 94/02, 21/04 in
10/05).
4. člen
(začetek veljavnosti)
Ta pravilnik začne veljati petnajsti dan po objavi v Uradnem
listu Republike Slovenije.
Št. 324-01-9/2005
Ljubljana, dne 27. septembra 2005
EVA 2005-2311-0162
Marija Lukačič l.r. 
Ministrica 
za kmetijstvo, gozdarstvo in prehrano
Soglašam!
Andrej Bručan l.r. 
Minister 
za zdravje