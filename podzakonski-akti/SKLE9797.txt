1. člen
(vsebina sklepa)
(1) Ta sklep določa poročanje
upravljavca vzajemnega pokojninskega sklada in krovnega pokojninskega sklada (v
nadaljnjem besedilu: upravljavec) Agenciji za trg vrednostnih papirjev (v
nadaljnjem besedilu: Agencija), in sicer:
1.     
način in roke predložitve sprememb načrta upravljanja tveganj vzajemnega
pokojninskega sklada in krovnega pokojninskega sklada iz drugega odstavka 284.
člena Zakona o pokojninskem in invalidskem zavarovanju (Uradni list RS, št. 96/12, 39/13, 99/13 – ZSVarPre-C, 101/13 –
ZIPRS1415, 44/14 – ORZPIZ206, 85/14 – ZUJF-B, 95/14 – ZUJF-C, 90/15 – ZIUPTD,
102/15, 23/17, 40/17, 65/17, 28/19 in 75/19: v nadaljnjem besedilu: ZPIZ‑2);
2.     
način in roke poročanja informacij iz tretjega odstavka 284. člena ZPIZ‑2;
3.     
način in roke poročanja o spremembi izjave o naložbeni politiki
vzajemnega pokojninskega sklada in podsklada krovnega pokojninskega sklada iz
šestega odstavka 285. člena ZPIZ‑2;
4.     
vsebino, način in roke poročanja podatkov iz enajstega odstavka 313.
člena ZPIZ‑2;
5.     
vsebino, način in roke rednega poročanja podatkov iz prvega odstavka
366. člena ZPIZ‑2 ter poročanja na zahtevo Agencije iz 367. člena ZPIZ‑2.
(2) Če ni v tem sklepu določeno
drugače, se za podsklad krovnega pokojninskega sklada smiselno uporabljajo
določbe tega sklepa, ki veljajo za vzajemni pokojninski sklad.
2. člen
(poročanje o vrednosti enote premoženja)
Upravljavec najpozneje peti delovni dan po
obračunskem dnevu, določenem za izračun čiste vrednosti sredstev in vrednosti
enote premoženja vzajemnega pokojninskega sklada, poroča o vrednosti enote
premoženja (v nadaljnjem besedilu: VEP) po stanju na obračunski dan in številu
enot premoženja na predhodni obračunski dan v skladu z Navodilom za poročanje o
VEP iz priloge 1 k temu sklepu.
3. člen
(poročanje o vrsti in sestavi naložb ter
številu članov in delodajalcev)
(1) Upravljavec za vsak vzajemni
pokojninski sklad, ki ga upravlja, najpozneje dvanajsti dan v mesecu poroča podatke
iz izkaza finančnega položaja po stanju na zadnji dan v preteklem mesecu in
podatke o transakcijah, od zadnjega dneva v predhodnem mesecu do zadnjega dneva
v tekočem mesecu, v skladu z Navodilom za izpolnjevanje MATRIKE/PSFP in
MATRIKE/PSTR iz priloge 2 k temu sklepu.
(2) Upravljavec za vsak vzajemni
pokojninski sklad, ki ga upravlja, najpozneje dvanajsti dan v mesecu poroča
tudi podatke o številu članov vzajemnega pokojninskega sklada in številu
delodajalcev, ki imajo sklenjeno pogodbo o financiranju pokojninskega načrta v
skladu z Navodilom za poročanje o številu članov vzajemnega pokojninskega
sklada in številu delodajalcev, ki imajo sklenjeno pogodbo o financiranju pokojninskega
načrta iz priloge 3 k temu sklepu.
4. člen
(poročanje o poslovnem izidu)
Upravljavec najpozneje dvanajsti dan v
mesecu aprilu, juliju, oktobru in januarju poroča podatke o poslovnem izidu
vzajemnega pokojninskega sklada za obdobje od začetka poslovnega leta do konca
zadnjega meseca pred mesecem poročanja v skladu z Navodilom za poročanje o
poslovnem izidu vzajemnega pokojninskega sklada iz priloge 4 k temu sklepu.
5. člen
(poročanje o kapitalu upravljavca, o
rezervacijah za nedoseganje zajamčene vrednosti sredstev vzajemnega
pokojninskega sklada in strukturi naložb iz naslova teh rezervacij)
(1) Upravljavec najpozneje dvanajsti
dan po obračunskem dnevu poroča podatke o kapitalu upravljavca in rezervacijah
zaradi nedoseganja zajamčene vrednosti sredstev v skladu z Navodilom za
poročanje o kapitalu upravljavca in višini rezervacij zaradi nedoseganja
zajamčene vrednosti sredstev iz priloge 5 k temu sklepu.
(2) Upravljavec najpozneje dvanajsti
dan v mesecu poroča tudi podatke o strukturi naložb, namenjenih kritju
obveznosti za nedoseganje zajamčene vrednosti sredstev vzajemnega pokojninskega
sklada po stanju na zadnji dan v preteklem mesecu. Podatke o naložbah iz
prejšnjega stavka upravljavec poroča na MATRIKI/PSSR v skladu z Navodilom za
izpolnjevanje MATRIKE/PSFP in MATRIKE/PSTR iz priloge 2 k temu sklepu, pri
čemer se v rubriko »Šifra poročila« vpiše šifra »PSSR«.
(3) V primeru, če upravljavec v skladu
s sedmim odstavkom 313. člena ZPIZ‑2 vplača denarna sredstva na poseben denarni
račun vzajemnega pokojninskega sklada, mora v roku pet delovnih dni od dneva
vplačila sredstev, poročati podatke o vplačilu na poseben denarni račun
vzajemnega pokojninskega sklada v skladu z Navodilom za poročanje o vplačilu iz
priloge 6 k temu sklepu.
(4) V primeru, da vzajemni pokojninski
sklad upravlja pokojninska družba oziroma zavarovalnica se za poročanja na
podlagi tega člena uporabi zadnji znani podatek o kapitalu upravljavca
izračunan v skladu s 3. členom Sklepa o poročanju upravljavca pokojninskega
sklada, oblikovanega kot kritni sklad, o kapitalu, rezervacijah za nedoseganje
zajamčene vrednosti sredstev in strukturi naložb iz naslova teh rezervacij
(Uradni list RS, št. 49/16).
(5) V primeru, da vzajemni pokojninski
sklad upravlja banka se za poročanje na podlagi tega člena uporabi zadnji znani
podatek o kapitalu banke ki ga banka uporablja pri izračunu kapitalske
ustreznosti kot je določa zakon, ki ureja bančništvo.
(6) Upravljavec poroča podatke iz
prvega, drugega in tretjega odstavka tega člena, za vzajemne pokojninske sklade
in podsklade krovnega pokojninskega sklada, v katerih zagotavlja zajamčeno
donosnost na čisto vplačilo dodatnega zavarovanja.
6. člen
(poročanja o spremembi izjave o naložbeni
politiki)
V primeru, da upravljavec spremeni izjavo o
naložbeni politiki v skladu s šestim odstavkom 285. člena ZPIZ‑2, najkasneje v
treh delovnih dneh od spremembe Agenciji predloži:
1.     
besedilo spremenjene izjave v obliki čistopisa in v obliki sledi
spremembam;
2.     
obrazložitev razlogov za spremembo izjave.
7. člen
(poročanja o spremembi načrta upravljanja
tveganj)
Upravljavec poroča o spremembi načrta
upravljanja tveganj vzajemnega pokojninskega sklada in krovnega pokojninskega
sklada iz 4. člena Sklepa o upravljanju tveganj pokojninskega sklada (Uradni list RS, št. 79/13) tako, da
najkasneje v treh delovnih dneh od spremembe Agenciji predloži besedilo načrta
upravljanja tveganj iz katerega so razvidne spremembe, in čistopis načrta.
8. člen
(poročanje o poslih z izvedenimi
finančnimi instrumenti)
Upravljavec poroča o poslih z izvedenimi
finančnimi instrumenti v okviru poročanja o vrsti in sestavi naložb vzajemnega
pokojninskega sklada v skladu s prvim odstavkom 3. člena tega sklepa.
8.a člen
(poročanje o napaki pri izračunu čiste
vrednosti sredstev)
(1) Če
je bila pri izračunu čiste vrednosti sredstev ugotovljena napaka, upravljavec
takoj, ko je to mogoče, pošlje poročilo o napaki pri izračunu čiste vrednosti
sredstev.
(2) Poročilo
iz prejšnjega odstavka vsebuje:
1.     
datum nastanka in datum ugotovitve napake;
2.     
podatke o pravilni in napačni čisti vrednosti sredstev;
3.     
vzrok za nastanek napake;
4.     
datum odprave oziroma predvideni datum odprave napake v poslovnih
knjigah in opis načrtovanih aktivnosti za odpravo napake;
5.     
ocene zneskov, ki jih bo treba povrniti članom ali vzajemnemu pokojninskemu
skladu zaradi napake pri izračunu čiste vrednosti sredstev;
6.     
opis ukrepov, sprejetih z namenom, da ne bi več prihajalo do takšnih
napak.
(3) Poročilo iz prejšnjega odstavka
predhodno potrdi skrbnik vzajemnega pokojninskega sklada.
9. člen
(poročanje na zahtevo Agencije)
Upravljavec poroča podatke iz tega sklepa
tudi na zahtevo Agencije, in sicer v roku, ki ga določi Agencija v svoji
zahtevi in ki ne sme biti krajši od treh dni od dneva prejema poziva.
10. člen
(način poročanja)
(1) Upravljavec poroča podatke iz tega
sklepa v elektronski obliki preko Nacionalnega sistema za poročanje in v skladu
s Funkcionalno specifikacijo za poročanje upravljavca vzajemnega pokojninskega
sklada in krovnega pokojninskega sklada, objavljeno na spletni strani Agencije.
(2) Upravljavec je dolžan morebitne
popravke že poslanih podatkov oziroma poročil poslati nemudoma po ugotovitvi
oziroma v roku, ki ga določi Agencija.
(3) V primeru izpada povezave oziroma
nedelovanja sistema elektronskega poročanja upravljavec poroča takoj, ko je to
mogoče.

Priloga
1: Navodilo za poročanje o VEP
Priloga
2: Navodilo z izpolnjevanje MATRIKE/PSFP,
MATRIKE/PSTR in MATRIKE/PSSR
Priloga
3: Navodilo za poročanje o številu članov vzajemnega pokojninskega sklada in
številu delodajalcev, ki imajo sklenjeno pogodbo o financiranju pokojninskega
načrta
Priloga
4: Navodilo za poročanje o poslovnem izidu vzajemnega pokojninskega sklada
Priloga
5: Navodilo za poročanje o kapitalu upravljavca in višini rezervacij zaradi
nedoseganja zajamčene vrednosti sredstev
Priloga
6: Navodilo za poročanje o vplačilu

Sklep o poročanju upravljavca vzajemnega
pokojninskega sklada in krovnega pokojninskega sklada (Uradni list RS, št. 79/13) vsebuje naslednjo prehodno in
končno določbo:
»PREHODNA IN KONČNA DOLOČBA
11. člen
(uporaba
sklepa)
(1) Določbe 3. do 5. člena tega sklepa
se začnejo uporabljati 1. februarja 2014.
(2) Za poročanje o vrednosti in
sestavi sredstev vzajemnega pokojninskega sklada za december 2013 in poročanje
poslovnega izida vzajemnega pokojninskega sklada za obdobje januar–december
2013 se uporablja Sklep o poročanju upravljavca vzajemnega pokojninskega sklada
(Uradni list RS, št. 27/02, 133/03, 137/04 in 98/09).
(3) Z dnem začetka uporabe tega sklepa
se prenehata uporabljati:
1.     
Sklep o poročanju upravljavca vzajemnega pokojninskega sklada (Uradni
list RS, št. 27/02, 133/03, 137/04 in 98/09);
2.     
Sklep o dodatnem lastnem kapitalu izvajalca pokojninskega načrta (Uradni
list RS, št. 33/07).
12. člen
(uveljavitev
sklepa)
Ta sklep začne veljati 1. januarja
2014.«.

Sklep o spremembah in dopolnitvah Sklepa o
poročanju upravljavca vzajemnega pokojninskega sklada in krovnega pokojninskega
sklada (Uradni list RS, št. 90/14) vsebuje naslednjo končno določbo:
»KONČNA DOLOČBA
4. člen
Ta sklep začne veljati naslednji dan po
objavi v Uradnem listu Republike Slovenije, uporabljati pa se začne 1. januarja
2015.«.

Sklep o spremembah in dopolnitvah Sklepa o
poročanju upravljavca vzajemnega pokojninskega sklada in krovnega pokojninskega
sklada (Uradni list RS, št. 12/17) vsebuje naslednjo končno določbo:
»KONČNA DOLOČBA
8. člen
Ta sklep začne veljati 1. junija 2017.«.

Sklep o spremembah in dopolnitvah Sklepa o
poročanju upravljavca vzajemnega pokojninskega sklada in krovnega pokojninskega
sklada (Uradni list RS, št. 77/17) vsebuje naslednjo končno določbo:
»KONČNA DOLOČBA
7. člen
Ta sklep začne veljati petnajsti dan po
objavi v Uradnem listu Republike Slovenije, uporablja pa se od
1. februarja 2018.«.

Sklep o spremembah in dopolnitvah Sklepa o poročanju
upravljavca vzajemnega pokojninskega sklada in krovnega pokojninskega sklada
(Uradni list RS, št. 59/19) vsebuje naslednjo končno določbo:
»KONČNA DOLOČBA
5. člen
Ta sklep začne veljati petnajsti dan po
objavi v Uradnem listu Republike Slovenije, uporablja pa se od 1. decembra
2019.«.

Sklep o spremembah in dopolnitvah Sklepa o
poročanju upravljavca vzajemnega pokojninskega sklada in krovnega pokojninskega
sklada (Uradni list RS, št. 90/20) vsebuje naslednje prehodne in
končne določbe:
»PREHODNE IN KONČNE DOLOČBE
5. člen
(uporaba
sklepa)
(1) Za
vzajemne pokojninske sklade in krovne pokojninske sklade, za katere morajo
upravljavci pokojninske načrte in pravila upravljanja uskladiti v skladu s 137.
členom Zakona o spremembah in dopolnitvah Zakona o pokojninskem in invalidskem
zavarovanju (Uradni list RS, št. 75/19; v nadaljnjem besedilu: ZPIZ-2G), se ta
sklep začne uporabljati z dnem izvedbe te uskladitve.
(2) Za
Sklad obveznega dodatnega pokojninskega zavarovanja se ta sklep začne
uporabljati z dnem izvedbe uskladitve iz prvega odstavka 136. člena ZPIZ-2G.
6. člen
(uveljavitev
sklepa)
Ta sklep začne veljati petnajsti dan po
objavi v Uradnem list Republike Slovenije.«.