1. člen
S tem pravilnikom se določajo vsebina obrazca Vloga za
uveljavljanje oprostitev za izračun akontacije dohodnine od katastrskega
dohodka ter način in roki njegove predložitve davčnemu organu.
2. člen
(1) Davčni zavezanci, ki želijo uveljaviti oprostitve za
izračun akontacije dohodnine od katastrskega dohodka v posameznem letu, morajo
vlogo vložiti pri davčnem organu najpozneje do 30. junija tekočega leta na
obrazcu Vloga za uveljavljanje oprostitev za izračun akontacije dohodnine od
katastrskega dohodka, ki je skupaj z navodilom za izpolnjevanje obrazca Priloga
1 tega pravilnika, in njegov sestavni del. 
(2) Vloge ni treba vložiti za oprostitve, ki jih davčni organ
prizna po uradni dolžnosti.
3. člen
Ta pravilnik začne veljati 1. januarja 2007.
Št. 422-70/2006/8
Ljubljana, dne 21. decembra 2006
EVA 2006-1611-0183
dr. Andrej Bajuk l.r. 
Minister 
za finance

Priloga
1: Vloga za uveljavljanje oprostitev za izračun akontacije dohodnine od
katastrskega dohodka