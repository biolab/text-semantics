1.    
Svet zavoda poziva vse sindikalne zveze oziroma konfederacije,
reprezentativne za območje države, vsa delodajalska združenja na ravni države
in vse zveze oziroma organizacije upokojencev na ravni države (v nadaljevanju
notranje interesne organizacije), ki želijo sodelovati pri imenovanju ali
volitvah članov sveta zavoda, da pošljejo svojo prijavo z oznako »Ne odpiraj!«
mandatno-volilni komisiji zavoda v petnajstih (15) dneh po dnevu razpisa, na
naslov: Zavod za pokojninsko in invalidsko zavarovanje Slovenije,
Mandatno-volilna komisija zavoda, Kolodvorska 15, 1000 Ljubljana.
Za prvi dan
razpisa se šteje dan objave tega poziva v Uradnem listu RS.
Prijava mora
vsebovati ime interesne organizacije, točen naslov, ime osebe, pristojne za
postopek v zvezi z imenovanjem in navedbo organiziranosti interesne
organizacije (dokazilo o vpisu v register ali dokazilo organiziranosti za
območje države).
2.    
Posamezne v zakonu navedene interesne skupine bodo praviloma sporazumno
imenovale naslednje število članov sveta zavoda:
- 
7 (sedem) članov sindikalne zveze oziroma konfederacije, reprezentativne
za območje države;
- 
7 (sedem) članov delodajalska združenja na ravni države;
- 
3 (tri) člane zveze oziroma organizacije upokojencev na ravni države.
Vlada Republike
Slovenije bo imenovala 7 (sedem) članov, Zveza delovnih invalidov Slovenije 1
(enega) člana, 1 (enega) člana pa izvolijo delavci zavoda.
3.    
Interesne organizacije, ki se v roku, določenem v 1. točki razpisa, ne
bodo prijavile mandatno-volilni komisiji zavoda, v postopku imenovanja ali
volitev ne morejo sodelovati.
4.    
Na podlagi prijav bo mandatno-volilna komisija zavoda v petih dneh po
izteku roka, določenega v razpisu, sestavila seznam prijavljenih interesnih
organizacij in jih pozvala, da najkasneje do 30. 9. 2017 sklenejo pisni
sporazum o imenovanju članov sveta zavoda, v številu, ki ga določa zakon, in
podatke o imenovanih članih sveta zavoda.
V primeru, da
pisni sporazum ni sklenjen najkasneje do 30. 9. 2017, imenujejo svoje člane:
- 
sindikalne zveze oziroma konfederacije, reprezentativne za območje
države po postopku, ki velja za volitve članov državnega sveta v interesnih
organizacijah – predstavnike delojemalcev ter
- 
reprezentativna invalidska organizacija za delovne invalide,
delodajalska združenja na ravni države in zveze oziroma organizacije
upokojencev na ravni države po pravilih, ki jih sami določijo.
Št. 9000-4/2017-25/4
Ljubljana, dne 15. junija
2017
Svet Zavoda za pokojninsko
in invalidsko zavarovanje Slovenije
Milan Utroša l.r.
Predsednik