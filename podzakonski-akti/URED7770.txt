1. člen
(vsebina)
S to uredbo se določajo pristojna organa, način javnih objav,
način uveljavljanja možnih odstopanj ter prekrški in sankcije za izvajanje
Uredbe (EU) št. 2016/1012 Evropskega parlamenta in Sveta z dne 8. junija
2016 o zootehniških in genealoških pogojih za rejo, trgovino s čistopasemskimi
plemenskimi živalmi, hibridnimi plemenskimi prašiči in njihovim zarodnim
materialom ter za njihov vstop v Unijo ter o spremembi Uredbe (EU) št.
652/2014, direktiv Sveta 89/608/EGS in 90/425/EGS ter razveljavitvi določenih
aktov na področju reje živali (»Uredba o reji živali«) (UL L št. 171 z dne
29. 6. 2016, str. 66; v nadaljnjem besedilu: Uredba 2016/1012/EU).
2. člen
(pristojna organa)
(1) Pristojni organ za izvajanje Uredbe 2016/1012/EU in
te uredbe je ministrstvo, pristojno za kmetijstvo, gozdarstvo in prehrano (v
nadaljnjem besedilu: ministrstvo).
(2) Pristojni organ za opravljanje uradnega nadzora nad
izvajanjem Uredbe 2016/1012/EU in te uredbe je inšpektorat, pristojen za
kmetijstvo (v nadaljnjem besedilu: inšpektorat).
(3) Pristojna organa za zagotavljanje pomoči drugim
državam članicam in tretjim državam v primeru ugotovljenih neskladnosti z
Uredbo 2016/1012/EU sta ministrstvo in inšpektorat.
3. člen
(javne objave)
(1) Za izvajanje prvega odstavka 7. člena Uredbe 2016/1012/EU
ministrstvo na spletni strani objavi seznam rejskih društev in rejskih
podjetij.
(2) Za izvajanje šestega odstavka 27. člena Uredbe
2016/1012/EU rejska društva in rejska podjetja na svojih spletnih straneh javno
objavijo podrobne informacije o izvajalcih lastne preizkušnje ali ocenjevanja
genetske vrednosti, kot so osebno ime ali naziv, naslov ali sedež.
(3) Za izvajanje drugega odstavka 28. člena Uredbe
2016/1012/EU rejsko društvo, rejsko podjetje ali njihov zunanji izvajalec na
spletni strani javno objavi rezultate iz drugega odstavka 28. člena Uredbe
2016/1012/EU.
(4) Za izvajanje 44. člena Uredbe 2016/1012/EU
inšpektorat na spletni strani javno objavi informacije v zvezi z organizacijo in
opravljanjem uradnega nadzora.
(5) Za izvajanje točke 3(a)(i) dela 3 Priloge I Uredbe
2016/1012/EU rejsko društvo, ki je vzpostavilo izvorno rodovniško knjigo za
pasmo, za katero izvaja rejski program, na spletni strani javno objavi načela
tega rejskega programa.
(6) Za izvajanje točke 3(b)(ii) dela 3 Priloge I Uredbe
2016/1012/EU rejsko društvo, ki je vzpostavilo hčerinsko rodovniško knjigo za
pasmo, za katero izvaja rejski program, na spletni strani javno objavi vse
informacije v zvezi z uporabo načel rejskega programa rejskega društva, ki je
vzpostavilo izvorno rodovniško knjigo, in njihov vir.
(7) Za izvajanje točke 10 dela 3 Priloge III Uredbe
2016/1012/EU morajo biti informacije o genetskih napakah in genetskih
posebnostih plemenskih živali, ki so povezane z rejskim programom, javno
objavljene na spletni strani.
4. člen
(uveljavljanje možnih odstopanj iz Uredbe 2016/1012/EU)
Rejsko društvo oziroma rejsko podjetje lahko v okviru
postopka za odobritev rejskega programa ali njegovih sprememb uveljavlja
naslednja odstopanja:
-       
iz drugega odstavka 19. člena Uredbe 2016/1012/EU – odstopanja od zahtev
za vpis živali v glavni del rodovniške knjige v primeru obnovitve pasme;
-       
iz prvega odstavka 31. člena Uredbe 2016/1012/EU – izdaja zootehniških
spričeval s strani nekaterih drugih nosilcev dejavnosti;
-       
iz drugega odstavka 31. člena Uredbe 2016/1012/EU – uporaba drugih
dokumentov namesto vzorčnih obrazcev;
-       
iz tretjega odstavka 32. člena Uredbe 2016/1012/EU – informacije, ki
niso vključene v enotni identifikacijski dokument za celotno življenjsko dobo
živali za enoprste kopitarje, so pa javno dostopne na spletnem mestu;
-       
iz četrtega odstavka 32. člena Uredbe 2016/1012/EU – informacije,
navedene v drugih dokumentih;
-       
iz drugega pododstavka točke 1 dela 3 Priloge I Uredbe 2016/1012/EU –
odstopanje za vpis čistopasemskih plemenskih enoprstih kopitarjev v rodovniško
knjigo;
-       
iz točke 2 poglavja III dela 1 Priloge II Uredbe 2016/1012/EU –
odstopanje glede uvrstitve potomcev živali, vpisanih v dodatne dele, v glavni
del rodovniške knjige.
5. člen
(ukrepi ob ugotovljeni neskladnosti)
(1) Za izvajanje ukrepov iz 47. člena Uredbe
2016/1012/EU je pristojen inšpektorat.
(2) Ne glede na določbo prejšnjega odstavka o začasni
prekinitvi ali preklicu odobritve rejskega programa oziroma o preklicu
priznanja rejskega društva ali rejskega podjetja pod pogoji iz točk (d) in (e)
tretjega pododstavka prvega odstavka 47. člena Uredbe 2016/1012/EU odloči
ministrstvo na predlog inšpektorata ali po uradni dolžnosti.
6. člen
(prekrški)
(1) Z globo od 1.500 do 20.000 eurov se za prekršek
kaznuje pravna oseba, če:
1.     
rejcu ne omogoči sodelovanja v rejskem programu (prvi odstavek 13. člena
Uredbe 2016/1012/EU);
2.     
ne vpiše čistopasemskih plemenskih živali v glavni del rodovniške knjige
(točka (a) drugega odstavka 13. člena Uredbe 2016/1012/EU);
3.     
ne vpiše živali v dodatni del rodovniške knjige (točka (b) drugega
odstavka 13. člena Uredbe 2016/1012/EU);
4.     
ne vpiše hibridnih plemenskih prašičev v register (točka (c) drugega
odstavka 13. člena Uredbe 2016/1012/EU);
5.     
ne omogoči sodelovanja rejcev pri lastni preizkušnji in ocenjevanju
genetske vrednosti (točka (d) drugega odstavka 13. člena Uredbe 2016/1012/EU);
6.     
ne zagotovi zootehniškega spričevala (točka (e) drugega odstavka 13.
člena Uredbe 2016/1012/EU);
7.     
rejcu na njegovo zahtevo ne zagotovi najnovejših rezultatov lastne
preizkušnje in ocenjevanja genetske vrednosti za plemenske živali (točka (f)
drugega odstavka 13. člena Uredbe 2016/1012/EU);
8.     
rejcu ne omogoči dostopa do storitev, ki jih v zvezi z rejskim programom
zagotavlja rejcem (točka (g) drugega odstavka 13. člena Uredbe 2016/1012/EU);
9.     
rejcu ne omogoči članstva (točka (a) tretjega odstavka 13. člena in
tretji odstavek 14. člena Uredbe 2016/1012/EU);
10.  
rejcu ne omogoči sodelovanja pri opredeljevanju in razvijanju rejskega
programa v skladu s poslovniki (točka (b) tretjega odstavka 13. člena Uredbe
2016/1012/EU in drugi odstavek 14. člena Uredbe 2016/1012/EU);
11.  
ne izvaja rejskega programa v skladu z odobritvijo (prvi odstavek 14.
člena Uredbe 2016/1012/EU);
12.  
ne rešuje sporov, nastalih pri izvajanju rejskih programov, skladno s
poslovnikom (četrti odstavek 14. člena Uredbe 2016/1012/EU);
13.  
nima rodovniške knjige urejene tako, kot je predvideno v rejskem
programu (15. člen Uredbe 2016/1012/EU);
14.  
vpiše živali v glavni ali dodatni del rodovniške knjige brez
izpolnjevanja pogojev (16., 17. člen, prvi in drugi odstavek 19. člena in 20.
člen Uredbe 2016/1012/EU);
15.  
ne sprejme čistopasemskih plemenskih živali in njihovega zarodnega
materiala za pleme (21. člen Uredbe 2016/1012/EU);
16.  
ne preveri identitete čistopasemskih plemenskih živali v skladu z
metodami preverjanja identitete (22. člen Uredbe 2016/1012/EU);
17.  
ne vpiše hibridnih plemenskih prašičev v svoje rejske registre (23.
člena Uredbe 2016/1012/EU);
18.  
ne sprejme hibridnih plemenskih prašičev in njihovega zarodnega
materiala za pleme (24. člen Uredbe 2016/1012/EU);
19.  
ne izvede lastne preizkušnje in ocenjevanja genetske vrednosti
čistopasemskega plemenskega goveda, prašičev, ovc, koz in enoprstih kopitarjev
ter hibridnih plemenskih prašičev v skladu s pravili (25. člen Uredbe
2016/1012/EU);
20.  
ne zagotovi predpisanih informacij (šesti odstavek 27. člena in 28. člen
Uredbe 2016/1012/EU);
21.  
ne izda zootehniškega spričevala v skladu s 30. členom Uredbe
2016/1012/EU;
22.  
na prošnjo rejca ne vpiše plemenskih živali in potomcev, ki izvirajo iz
zarodnega materiala, po vstopu v Evropsko unijo, v glavni del rodovniške knjige
ali jih ne registrira v rodovniškem registru, pa so za to izpolnjeni predpisani
pogoji (prvi odstavek 36. člen Uredbe 2016/1012/EU).
(2) Z globo od 800 do 15.000 eurov se za prekršek iz
prejšnjega odstavka kaznuje samostojni podjetnik posameznik oziroma posameznik,
ki samostojno opravlja dejavnost.
(3) Z globo od 800 do 4.000 eurov se za prekršek iz
prvega odstavka tega člena kaznujejo tudi odgovorna oseba pravne osebe,
odgovorna oseba samostojnega podjetnika posameznika in odgovorna oseba
posameznika, ki samostojno opravlja dejavnost.
(4) Z globo od 800 do 1.200 eurov se za prekršek iz
prvega odstavka tega člena kaznuje posameznik.
7. člen
(višina globe v hitrem prekrškovnem postopku)
Za prekrške iz te uredbe se sme v hitrem prekrškovnem
postopku izreči globa tudi v znesku, ki je višji od najnižje predpisane globe,
določene s to uredbo.
KONČNI DOLOČBI
8. člen
(prenehanje veljavnosti)
1. novembra 2018 prenehajo veljati:
1.     
Pravilnik o vodenju rodovništva, ugotavljanja proizvodnosti živali,
ocenjevanje plemenske vrednosti in priznavanju plemenjakov (Uradni list SRS,
št. 21/81, 43/88, Uradni list RS, št. 86/99, 77/00 in 106/01);
2.     
Pravilnik o načinu preizkušanja in pogojih rabe plemenjakov (Uradni list
SRS, št. 21/81 in 43/88);
3.     
Pravilnik o pogojih, ki jih morajo izpolnjevati organizacije združenega
dela, ki se ukvarjajo s pridobivanjem in pripravljanjem živalskega semena za
osemenjevanje (Uradni list SRS, št. 21/81);
4.     
Pravilnik o pogojih za vzrejo plemenskih ribjih jat in reprodukcijskih materiala,
o pogojih za uporabo plemenskih ribjih jat za razmnoževanje in o pogojih za
promet z reprodukcijskim materialom (Uradni list SRS, št. 21/81);
5.     
Pravilnik o pogojih za priznanje rejskih organizacij, ki vodijo ali
ustanavljajo rodovniško knjigo za čistopasemske plemenske ovce in koze (Uradni
list RS, št. 94/03 in 39/10);
6.     
Pravilnik o zootehniških standardih za čistopasemske plemenske ovce in
koze (Uradni list RS, št. 94/03 in 26/04);
7.     
Pravilnik o pogojih za vpis čistopasemskih plemenskih ovc in koz v
rodovniško knjigo (Uradni list RS, št. 94/03 in 26/04);
8.     
Pravilnik o sprejetju čistopasemskih plemenskih ovc in koz za pleme
(Uradni list RS, št. 94/03);
9.     
Pravilnik o metodah za merjenje in ocenjevanje proizvodnih in drugih
lastnosti ter metodah za napovedovanje genetskih vrednosti za čistopasemske
plemenske ovce in koze (Uradni list RS, št. 94/03);
10.  
Pravilnik o poreklu za čistopasemske plemenske ovce in koze, njihovo
seme, jajčne celice in zarodke (Uradni list RS, št. 94/03 in 26/04);
11.  
Pravilnik o pogojih za priznanje rejskih organizacij, ki vodijo ali
ustanavljajo rodovniško knjigo za čistopasemsko plemensko govedo (Uradni list
RS, št. 94/03 in 39/10);
12.  
Pravilnik o zootehniških standardih za čistopasemsko plemensko govedo
(Uradni list RS, št. 94/03 in 26/04);
13.  
Pravilnik o pogojih za vpis čistopasemskega plemenskega goveda v
rodovniško knjigo (Uradni list RS, št. 94/03);
14.  
Pravilnik o sprejetju čistopasemskega plemenskega goveda za pleme
(Uradni list RS, št. 94/03, 26/04 in 50/07);
15.  
Pravilnik o metodah za merjenje in ocenjevanje proizvodnih in drugih
lastnosti ter metodah za napovedovanje genetskih vrednosti za čistopasemsko
plemensko govedo (Uradni list RS, št. 94/03 in 26/04);
16.  
Pravilnik o pogojih za priznanje rejskih organizacij, ki vodijo ali
ustanavljajo rodovniško knjigo za čistopasemske plemenske prašiče (Uradni list
RS, št. 94/03 in 39/10);
17.  
Pravilnik o pogojih za priznanje rejskih organizacij, ki vodijo ali
ustanavljajo register za hibridne plemenske prašiče (Uradni list RS, št. 94/03
in 39/10);
18.  
Pravilnik o zootehniških standardih za plemenske prašiče (Uradni list
RS, št. 94/03 in 26/04);
19.  
Pravilnik o pogojih za vpis čistopasemskih plemenskih prašičev v
rodovniško knjigo (Uradni list RS, št. 94/03);
20.  
Pravilnik o pogojih za vpis hibridnih plemenskih prašičev v register
(Uradni list RS, št. 94/03);
21.  
Pravilnik o sprejetju čistopasemskih plemenskih prašičev za pleme
(Uradni list RS, št. 94/03 in 26/04);
22.  
Pravilnik o sprejetju hibridnih plemenskih prašičev za pleme (Uradni
list RS, št. 94/03);
23.  
Pravilnik o metodah za merjenje in ocenjevanje proizvodnih in drugih
lastnosti ter metodah za napovedovanje genetskih vrednosti za čistopasemske in
hibridne plemenske prašiče (Uradni list RS, št. 94/03);
24.  
Pravilnik o poreklu za čistopasemske plemenske prašiče, njihovo seme,
jajčne celice in zarodke (Uradni list RS, št. 94/03 in 26/04);
25.  
Pravilnik o poreklu za hibridne plemenske prašiče, njihovo seme, jajčne
celice in zarodke (Uradni list RS, št. 94/03 in 26/04);
26.  
Pravilnik o pogojih za priznanje rejskih organizacij, ki vodijo ali
ustanavljajo rodovniško knjigo za registrirane kopitarje (Uradni list RS, št.
125/03, 26/04 in 34/04 – popr. in 39/10);
27.  
Pravilnik o zootehniških in genealoških standardih za kopitarje (Uradni
list RS, št. 125/03, 26/04 in 34/04 – popr.);
28.  
Pravilnik o pogojih za odbiro, ocenjevanje in priznavanje ter vpis
plemenskih kopitarjev v rodovniško knjigo (Uradni list RS, št. 125/03, 26/04 in
34/04 – popr.);
29.  
Pravilnik o sprejetju registriranih kopitarjev za pleme (Uradni list RS,
št. 125/03);
30.  
Pravilnik o metodah za merjenje in ocenjevanje lastnosti kopitarjev in
metodah za napovedovanje genetskih vrednosti za kopitarje (Uradni list RS, št.
125/03);
31.  
Pravilnik o poreklu žrebčevega semena, jajčnih celic in zarodkov
registriranih plemenskih kopitarjev (Uradni list RS, št. 125/03 in 34/04 –
popr.);
32.  
Pravilnik o zootehniških in genealoških pogojih za uvoz čistopasemskih
plemenskih živali, njihovega semena, jajčnih celic in zarodkov iz tretjih držav
(Uradni list RS, št. 125/03 in 34/04 – popr.);
33.  
Pravilnik o zootehniških pregledih določenih plemenskih živali,
njihovega semena, jajčnih celic in zarodkov v prometu na območju držav članic
Evropske unije (Uradni list RS, št. 26/04);
34.  
Pravilnik o medsebojnem sodelovanju med pristojnimi organi držav članic
ter sodelovanju med njimi in Evropske komisije za zagotavljanje pravilnega
izvajanja zootehniške zakonodaje (Uradni list RS, št. 26/04);
35.  
Pravilnik o zootehniških in genealoških pogojih za določene
čistopasemske živali v prometu (Uradni list RS, št. 26/04);
36.  
Pravilnik o označevanju plemenskih živali in drugega plemenskega
materiala (Uradni list RS, št. 93/06).
9. člen
(začetek veljavnosti)
Ta uredba začne veljati 1. novembra 2018.
Št. 00715-24/2018
Ljubljana, dne 5. septembra 2018
EVA 2018-2330-0066
Vlada Republike Slovenije
dr. Miroslav Cerar l.r.
Predsednik