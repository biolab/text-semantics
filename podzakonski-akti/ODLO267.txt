1
Za kulturni spomenik državnega pomena se razglasijo enote
dediščine:
-       
Polhov Gradec – Park gradu Polhov Gradec (EŠD 7879),
-       
Polhov Gradec – Grad Polhov Gradec (EŠD 1594),
-       
Polhov Gradec – Neptunov vodnjak (EŠD 554).
Enoti dediščine Grad Polhov Gradec in Neptunov vodnjak
stojita znotraj območja enote Park gradu Polhov Gradec.
Enote imajo zaradi kulturnih, krajinskih,
umetnostno-arhitekturnih, zgodovinskih in drugih izjemnih lastnosti poseben
pomen za Republiko Slovenijo. Zato jih razglašamo za kulturni spomenik
državnega pomena z lastnostmi kulturne krajine, umetnostno arhitekturnega
spomenika in zgodovinskega spomenika.
2
Lastnosti, ki utemeljujejo razglasitev za spomenik državnega
pomena:
Polhov Gradec je izjemno ohranjen kompleks osno urejenega
parka z geometrijsko razporejenimi živičnimi obrobami, z baročnim nadstropnim
dvorcem na prostoru starejše utrdbe in z edinim ohranjenim zgodnjebaročnim,
skulpturalno okrašenim Neptunovim vodnjakom pri nas. Celota je redko ohranjen
spomenik baročnega bivališča in sedež ugledne družine Blagaj, ki je dala svoje
ime Blagajevemu volčinu.
3. člen
Grad obsega zemljišča, parcelne številke 117/1, 154,
1238/1-del, vodnjak obsega parcelno številka 1238/1-del in park parcelne
številke *1/2, *7/1, 117/1, 1238/1-del, 137/19, 137/2, 138, 145, 153, 154.
Vplivno območje spomenika obsega površine, ki so funkcionalno
in vidno povezane s kulturnim spomenikom.
Meje gradu, vodnjaka in parka so določene na katastrskem
načrtu v merilu 1 : 2880 z dne 4. 5. 2001, meja vplivnega območja pa na
temeljnem topografskem načrtu v merilu 1 : 5000. Načrta sta na vpogled na
Ministrstvu za kulturo, Upravi Republike Slovenije za kulturno dediščino in
Javnem zavodu Republike Slovenije za varstvo kulturne dediščine (v nadaljnjem
besedilu: zavod).
Meje spomenikov in vplivnega območja se objavijo na
publikacijski karti v merilu 1 : 5000 v prilogi, ki je sestavni del tega odloka.
4
Za spomenik velja varstveni režim, ki določa:
-       
varovanje kulturnih, arhitekturnih, krajinskih, likovnih in zgodovinskih
vrednot v celoti, v njihovi izvirnosti in neokrnjenosti,
-       
prepoved predelav vseh likovnih in tehničnih prvin stavbe in vodnjaka,
ki so ovrednotene kot del spomenika,
-       
podrejanje vsake rabe in vseh posegov v grad, park s pomožnimi objekti,
vodnjak ter v pripadajoči odprti prostor ohranjanju in vzdrževanju varovanih
spomeniških lastnosti,
-       
podrejanje vsake rabe in vseh posegov v park in njegove objekte ter
odprti prostor ohranjanju in vzdrževanju varovanih spomeniških lastnosti:
značilnega tlorisa, razporeda posameznih dreves, rastlinskih združb in druge
opreme parka, varovanje vedut na parkovno celoto in ohranitev pogledov iz parka
na širšo, nepozidano okolico, preprečevanje zaraščanja parkovne osi,
-       
omogočanje predstavitve celote in posameznih zaščitenih elementov ter
dostopnost javnosti v meri, ki ne ogroža varovanja spomenika in v 2. točki
odloka naštetih posameznih elementov te enote,
-       
znotraj območja je prepovedano postavljanje objektov trajnega ali
začasnega značaja, vključno z nadzemno in podzemno infrastrukturo ter nosilci
reklam, razen v primerih, ki jih s predhodnim kulturnovarstvenim soglasjem
odobri pristojni zavod,
-       
omejena je vožnja z motornimi vozili znotraj zaščitenega območja, razen
za potrebe vzdrževanja, raziskovanja in oskrbe.
Zavarovano območje je namenjeno:
-       
trajni ohranitvi kulturnih, arhitekturnih, krajinskih, likovnih in
zgodovinskih vrednot imenovanega spomenika in njegovih delov,
-       
povečevanju pričevalnosti kulturnega spomenika,
-       
prezentaciji kulturnih vrednot spomenika in situ, v tisku in drugih
medijih,
-       
učno-demonstracijskemu delu,
-       
znanstveno-raziskovalnemu delu.
5
Za vsako spremembo funkcije kulturnega spomenika ali
njegovega dela in za vsak poseg v spomenik, njegove dele ali zemljišče, so
potrebni predhodni pisni kulturnovarstveni pogoji in na njihovi podlagi
kulturnovarstveno soglasje zavoda.
6
Pristojni organ mora v dveh mesecih po uveljavitvi tega
odloka izdati lastnikom spomenika ali njegovih sestavnih delov odločbo o
varstvu na podlagi 13. člena zakona o varstvu kulturne dediščine (Uradni list
RS, št. 7/99).
Odločbe iz prejšnjega odstavka določajo pogoje za
raziskovanje, načine vzdrževanja, pogoje za posege, fizično zavarovanje, pravni
promet, načine upravljanja in rabe spomenika, dostopnost spomenika za javnost
in časovne okvire dostopnosti, posamezne druge omejitve in prepovedi ter ukrepe
za čim bolj učinkovito varstvo spomenika. Varstveni režim lahko omejuje
lastninsko pravico le v obsegu, ki je nujen za izvajanje varstva spomenika.
7
Nadzor nad izvajanjem tega odloka opravlja Inšpektorat
Republike Slovenije za varstvo kulturne dediščine.

Kulturni
spomenik državnega pomena; Grad, vodnjak in park Polhov Gradec (topografski
načrt)

Odlok o razglasitvi gradu, vodnjaka in parka
Polhov Gradec za kulturni spomenik državnega pomena (Uradni list RS, št. 81/99) vsebuje naslednjo končno določbo:
»8
Ta odlok začne veljati naslednji dan po objavi v Uradnem
listu Republike Slovenije.«.

Odlok o spremembi odloka o razglasitvi gradu,
vodnjaka in parka Polhov Gradec za kulturni spomenik državnega pomena (Uradni
list RS, št. 66/01) vsebuje naslednjo končno določbo:
»2. člen
Ta odlok začne veljati naslednji dan po objavi v Uradnem
listu Republike Slovenije.«.