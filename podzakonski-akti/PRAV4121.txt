I. SPLOŠNI DOLOČBI
1. člen
Ta pravilnik določa meroslovne in z njimi povezane tehnične
zahteve, ki jih morajo izpolnjevati uteži z nazivnimi masami od 1 mg do 50 kg
(v nadaljnjem besedilu: uteži) razredov točnosti E1, E2,
F1, F2, M1 in M2, postopke
ugotavljanja skladnosti in overitev ter rok redne overitve. 
Ta pravilnik se označi s skrajšano z oznako MP-36.
2. člen
V tem pravilniku uporabljeni izrazi imajo naslednji pomen: 
1.     
»uteži« so materializirane mere za maso s predpisanimi meroslovnimi in
konstrukcijskimi lastnostmi, kot so oblika, mere, material, izdelava, nazivna
masa in največji dopustni pogrešek; 
2.     
»nazivna masa uteži (m0)« je zaokrožena oziroma približna
vrednost mase uteži, ki je vodilo za njeno uporabo; 
3.     
»konvencionalna masa uteži (m(c))« je masa referenčne uteži z gostoto
8.000 kg/m3 pri temperaturi uteži 20 °C, ki jo uravnoteži v zraku z
gostoto 1,2 kg/m3; 
4.     
»naravnavanje uteži« je postopek, pri katerem se masa uteži, merjena na
zraku, naravna tako, da je v mejah največjih dopustnih pogreškov za razred
točnosti, ki mu utež pripada.
II. MEROSLOVNE ZAHTEVE
3. člen
Nazivna masa uteži mora biti izražena v obliki 1 x 10k,
2 x 10k ali 5 x 10k kg, kjer je k celo število, pozitivno
ali negativno, ali nič.
4. člen
Zaporedje uteži, če so v garnituri, mora slediti eni od
naslednjih možnosti: 
1.     
(1, 1, 2, 5) x 10k kg, 
2.     
(1, 1, 1, 2, 5) x 10k kg, 
3.     
(1, 2, 2, 5) x 10k kg, 
4.     
(1, 1, 2, 2, 5) x 10k kg, 
5.     
(1, 1, 2, 2, 5, 5) x 10k kg, 
kjer je k celo število, pozitivno ali negativno, ali nič.
5. člen
Ne glede na določbo 4. člena lahko garnituro sestavlja več
skupin uteži z enakimi nazivnimi masami.
6. člen
Razširjena merilna negotovost U
določitve konvencionalne mase posamezne uteži mc pri faktorju
pokritja k = 2, mora biti manjša ali enaka 1/3 največjih dopustnih
pogreškov iz Priloge II, ki je sestavni del tega pravilnika:
7. člen
Konvencionalna masa posamezne
uteži m(c) ne sme odstopati od nazivne mase m0 več, kot znaša
razlika med pripadajočim največjim dopustnim pogreškom in razširjeno merilno
negotovostjo U:
8. člen
Največji dopustni pogreški pri prvi overitvi za posamezne
nazivne mase uteži razredov točnosti E1, E2, F1,
F2, M1 in M2 so navedeni v Prilogi II tega
pravilnika. 
Pri utežeh v uporabi smejo biti največji dopustni pogreški
dvakrat večji od največjih dopustnih pogreškov pri prvi overitvi. Za uteži razreda
točnosti M2 smejo biti tudi negativni za dvakratno vrednost
največjih dopustnih pogreškov pri prvi overitvi.
9. člen
Gostota materiala, iz katerega so izdelane uteži, mora biti
taka, da odstopek ±10% od dogovorjene gostote zraka (1,2 kg/m3) ne
povzroči pogreška, večjega od ene četrtine največjega dopustnega pogreška za to
utež.
10. člen
Druge meroslovne in z njimi povezane tehnične zahteve za
uteži razreda točnosti M2 so določene v 1. točki Priloge I, ki je
sestavni del tega pravilnika. 
Druge meroslovne in z njimi povezane tehnične zahteve za
uteži razreda točnosti M1 so določene v 2. točki Priloge I tega
pravilnika. 
Druge meroslovne in z njimi povezane tehnične zahteve za
uteži razredov točnosti F1 in F2 so določene v 3. točki
Priloge I tega pravilnika. 
Druge meroslovne in z njimi povezane tehnične zahteve za
uteži razredov točnosti E1 in E2 so določene v 4. točki
Priloge I tega pravilnika.
III. UGOTAVLJANJE SKLADNOSTI
11. člen
Za uteži je obvezna prva overitev. 
Prva overitev vključuje meroslovni pregled, s katerim se
ugotavlja, ali uteži izpolnjujejo zahteve tega pravilnika.
IV. REDNE IN IZREDNE OVERITVE
12. člen
Za uteži so obvezne redne in izredne overitve. 
Redne in izredne overitve vključujejo meroslovni pregled, s
katerim se ugotavlja, ali uteži izpolnjujejo zahteve tega pravilnika. 
Največji dopustni pogreški pri rednih in izrednih overitvah
so enaki največjim dopustnim pogreškom pri prvih overitvah, razen za uteži
razreda točnosti M(2), pri katerih smejo biti pri redni overitvi tudi negativni
za vrednost, ki je določena za prve overitve. 
Rok za redne overitve uteži razredov točnosti E1,
E2, F1, F2 in M1 je 1 leto. 
Rok za redne overitve uteži razreda točnosti M2 je
2 leti.
V. PREHODNA IN KONČNI DOLOČBI
13. člen
Uteži razredov točnosti E1, E2, F1
in F2 ter uteži razreda točnosti M1, razen tistih, ki se
uporabljajo v lekarnah in prodajalnah izdelkov iz plemenitih kovin, ki so bile
izdelane pred 18. septembrom 1988, se lahko še naprej dajejo v redno in izredno
overitev, če izpolnjujejo zahteve za največje dopustne pogreške iz tega
pravilnika.
14. člen
Z dnem, ko začne veljati ta pravilnik, se preneha uporabljati
pravilnik o metroloških pogojih za uteži z nazivnimi masami od 1 mg do 50 kg
(Uradni list SFRJ, št. 54/88, 57/88 in 6/89).
15. člen
Ta pravilnik začne veljati naslednji dan po objavi v Uradnem
listu Republike Slovenije.
Št. 009-8/02
Ljubljana, dne 11. februarja 2002.
dr. Lucija Čok l. r. 
Ministrica 
za šolstvo, znanost in šport

Priloga
1: Uteži razreda točnosti
Priloga
2: Največji dopustni pogreški pri prvi overitvi za posamezne nazivne
mase uteži razredov točnosti E1, E2, F1, F2,
M1 in M2
Priloga
3: Cilindrične uteži
Priloga
4: Paralelepipedne uteži z litim ročajem
Priloga
5: Paralelepipedne uteži z ročajem iz jeklene enovite cevi