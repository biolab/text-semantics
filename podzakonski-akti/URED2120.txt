1. člen
Ta uredba določa pristanišča, namenjena za mednarodni javni
promet, in pogoje, ki jih morajo izpolnjevati.
2. člen
Za mednarodni javni promet se določijo naslednja pristanišča:
Koper, Izola in Piran.
3. člen
Pristanišča, ki so namenjena za mednarodni javni promet,
morajo zagotoviti: 
-    
pomorsko pilotažo in vleko plovil, če je to potrebno zaradi varnosti
plovbe; 
-    
privezovalce ladij; 
-    
nadzor nad prometom plovil v pristaniščih in na sidriščih.
4. člen
Z dnem uveljavitve te uredbe se preneha uporabljati odlok o
določitvi luk in pristanišč, ki so namenjena za mednarodni promet (Uradni list
SFRJ, št. 28/84 in 36/89).
5. člen
Ta uredba začne veljati petnajsti dan po objavi v Uradnem
listu Republike Slovenije.
Št. 344-21/2002-1
Ljubljana, dne 30. januarja 2002.
Vlada Republike Slovenije
dr. Janez Drnovšek l. r. 
Predsednik