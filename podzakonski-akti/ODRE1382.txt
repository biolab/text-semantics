1. člen
Ta odredba predpisuje zahteve ki jim morajo ustrezati vrvi
vseh žičniških naprav, z izjemo vlečnic za nizko vodečo vrvjo.
2. člen
Vrvi žičniških naprav (v nadaljnjem besedilu: vrvi) morajo
biti izdelane tako, da zadostijo bistvenim zahtevam opisa, natega, upogiba in
torzije.
3. člen
Šteje se, da vrvi izpolnjujejo zahteve, navedene v prejšnjem
členu, če so gradniki pred spletanjem vrvi izdelani v skladu s standardom ISO
6984, vrv po spletanju pa v skladu s standardom SIST ISO 3154.
4. člen
Preden da dobavitelj vrvi v promet, mora preveriti, ali
izpolnjujejo zahteve, določene s to odredbo.
To preveri pod pogoji in na način, ki jih določata standarda,
navedena v prejšnjem členu.
Dobavitelj mora kupcu ob dobavi vrvi izročiti tudi eno od
listin o skladnosti, ki so navedene v 7. točki standarda SIST ISO 3154 oziroma
v 6. točki standarda ISO 6984.
V primeru, da dobavitelj ne izroči listine iz prejšnjega
odstavka, je dolžan priložiti certifikat o skladnosti, ki ga izda organ določen
za opravljanje preizkušanja in certificiranja, v skladu s predpisi o
standardizaciji.
Nadzor nad izvajanjem te odredbe opravlja pristojna
inšpekcija. Na njeno zahtevo ji mora dobavitelj dati na vpogled listino o
skladnosti iz tretjega oziroma četrtega odstavka tega člena.
5. člen
Vse vrvi morajo imeti na deklaraciji navedbo, da so izdelane
v skladu s to odredbo. V primeru ko ugotavljanje skladnosti te vrvi in njenih
gradnikov opravi certifikacijski organ, se vrv dodatno označi tako, kot je
določeno z odredbo o videzu in uporabi certifikacijskega znaka za označevanje
proizvodov, ki jih je treba certificirati (Uradni list RS, št. 55/96).
6. člen
Ta odredba začne veljati naslednji dan po objavi v Uradnem
listu Republike Slovenije.
Št. 384-1/97
Ljubljana, dne 29. januarja 1997.
Igor Umek, dipl. ek. l. r. 
Minister 
za promet in zveze