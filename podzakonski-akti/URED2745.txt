1. člen
Ta uredba določa pogoje za uvoz blaga, ki se
v letu 2003 uvaža v Republiko Slovenijo in je po poreklu iz Republike Litve.
2. člen
Za namene te uredbe izraz ‘uvoz’ pomeni sprostitev
blaga v prosti promet, kakor tudi katerikoli drug carinski postopek, pri katerem
nastane carinski dolg.
3. člen
Za industrijske izdelke, ki se uvažajo v Republiko
Slovenijo in so po poreklu iz Republike Litve, se uporablja carinska stopnja “prosto“.
Za industrijske izdelke v smislu prejšnjega
odstavka se štejejo izdelki, uvrščeni v 25. do 97. poglavje kombinirane nomenklature,
razen izdelkov, navedenih v prilogi 1 k tej uredbi, ki je njen sestavni del.
4. člen
Za kmetijske in živilske izdelke po poreklu
iz Republike Litve, ki so navedeni v prilogah 2 in 3 k tej uredbi, ki sta njen sestavni
del, se pri uvozu v Republiko Slovenijo plačuje carina po znižanih carinskih stopnjah
in v okviru carinskih kvot, določenih v teh prilogah. Posebna uvozna dajatev se
plačuje v višini 50% od predpisane v času uvoza.
Za kmetijske in živilske izdelke po poreklu
iz Republike Litve, ki so navedeni v prilogi 5 k tej uredbi, ki je njen
sestavni del, se pri uvozu v Republiko Slovenijo uporablja carinska stopnja
“prosto“. Posebna uvozna dajatev se ne plačuje.
5. člen
Količine blaga v okviru posamezne carinske kvote
iz priloge 2 k tej uredbi se razdelijo po metodi dražbe pravic do uvoza blaga v
okviru carinskih kvot, iz priloge 3 k tej uredbi pa po metodi prednostne obravnave
po vrstnem redu prispelih zahtevkov. Ti metodi sta določeni z uredbo o načinu delitve
količin blaga v okviru carinskih kvot.
6. člen
Pri uveljavljanju preferencialne carinske obravnave
pri uvozu blaga po 3. oziroma 4. členu te uredbe je treba carinskemu organu poleg
drugih dokumentov predložiti tudi dokazilo o poreklu blaga, ki je izdano ali dano
v državi izvoza v skladu s preferencialnimi pravili o poreklu blaga, določenimi
v prilogi 4 k tej uredbi, ki je njen sestavni del.
Carinski organi Republike Slovenije potrjujejo
dokazila o poreklu blaga za izvoz blaga iz Republike Slovenije v Republiko Litvo,
če gre za izvoz blaga, ki v skladu s Sporazumom o prosti trgovini med Republiko
Slovenijo in Republiko Litvo uživa preferencialno obravnavo, in če so izpolnjeni
pogoji, določeni s preferencialnimi pravili o poreklu blaga iz prejšnjega odstavka.
7. člen
Pri uvozu blaga po določbah te uredbe se v enotno
carinsko listino (ECL) v skladu s 126. členom uredbe za izvajanje carinskega zakona
(Uradni list RS, št. 107/02) v polje 39 vpiše naslednje štirimestne šifre:
-      
1931 za izdelke iz 3. člena te uredbe;
-      
1932 za izdelke iz prilog 2 in 3 k tej uredbi;
-      
1934 za izdelke iz priloge 5 k tej uredbi.

Priloga 1: Litva
Priloga 2: Litva
Priloga 3: Litva
Priloga 4: Protokol 3- O opredelitvi pojma »Izdelki s
poreklom« in načinih upravnega sodelovanja
Priloga 5: Litva

Uredba o izvajanju sporazuma o prosti trgovini
med Republiko Slovenijo in Republiko Litvo ter začasni uporabi dodatnega
protokola št. 4 k Sporazumu o prosti trgovini med Republiko Slovenijo in
Republiko Litvo o spremembah Protokola 3 o pravilih o poreklu blaga (Uradni
list RS, št. 116/02)
vsebuje naslednji končni določbi:
»8. člen
Z dnem uveljavitve te uredbe preneha veljati
uredba o začasni uporabi Dodatnega protokola št. 4 k Sporazumu o prosti trgovini
med Republiko Slovenijo in Republiko Litvo o spremembah protokola 3 o pravilih o
poreklu blaga (Uradni list RS, št. 29/02).
9. člen
Ta uredba začne veljati 1. januarja 2003.«

Uredba o spremembah in dopolnitvah uredbe o
izvajanju Sporazuma o prosti trgovini med Republiko Slovenijo in Republiko
Litvo ter začasni uporabi Dodatnega protokola št. 4 k Sporazumu o prosti
trgovini med Republiko Slovenijo in Republiko Litvo o spremembah protokola 3 o
pravilih o poreklu blaga (Uradni list RS, št. 21/03) vsebuje naslednjo končno določbo:
»6. člen
Ta uredba začne veljati 1. marca 2003.«.