I
Minister, pristojen za prostor, odreja javno razgrnitev
osnutka lokacijskega načrta za vplivno območje plazu Šmihel v Mestni občini
Nova Gorica, ki ga je izdelalo podjetje Projekt d.d. Nova Gorica, št. proj.
7477/2 v juliju 2004.
II
Javna razgrnitev bo potekala na Ministrstvu za okolje,
prostor in energijo, Uradu za prostorski razvoj, Dunajska 21, Ljubljana in v
prostorih Mestne občine Nova Gorica v času od 24. 9. 2004 do 8. 10. 2004. 
Javna obravnava bo potekala 30. 9. 2004 z začetkom ob 16.30 v
prostorih Gradu Ozeljan. 
V času javne razgrnitve in obravnave lahko na razgrnjeni
osnutek lokacijskega načrta dajo pripombe in predloge vsi zainteresirani
organi, organizacije in posamezniki. Pripombe in predloge se lahko poda pisno
ali ustno na javni obravnavi in na mestih javne razgrnitve kot zapis v knjigo
pripomb in predlogov, ali posredujejo na elektronski naslov info.upr@gov.si (v
rubriko »zadeva« navesti ključne besede »Plaz Šmihel«) do konca javne
razgrnitve.
III
Ta sklep se objavi v Uradnem listu Republike Slovenije, na
spletni strani ministrstva za okolje, prostor in energijo (www.gov.si/upp) in v
časniku Primorske novice.
Št. 352-23-4/2003
Ljubljana, dne 14. septembra 2004.
EVA 2004 – 2511 – 0257
mag. Janez Kopač l. r. 
Minister 
za okolje, prostor in energijo