1. člen
Višina avtorskega nadomestila za javno radiodifuzijo se
določi s pogodbo med Združenjem SAZAS in uporabniki oziroma reprezentativnimi
združenji uporabnikov.
Pri tem se upoštevajo standardi Mednarodne konfederacije
avtorskih društev (CISAC) in priporočila Svetovne organizacije za intelektualno
lastnino (WIPO)(1) in sicer tako:
-       
da je plačilo avtorskega nadomestila sorazmerno pomembnosti uporabe
avtorskih del v dejavnosti uporabnika,
-       
kar pomeni, da v primeru, če uporabnik 100% oddajnega časa uporablja
repertoar Združenja SAZAS, nadomestilo znaša 10% prihodkov, ustvarjenih z
uporabo glasbe,
-       
ta odstotek se v primeru manjšega odstotka uporabe repertoarja Združenja
Sazas v oddajnem času radijske postaje ustrezno zmanjšuje na način:
-       
da v primeru 50% uporabe repertoarja Združenja SAZAS v oddajnem času
radijske postaje, nadomestilo znaša 5% prihodkov, ustvarjenih z uporabo glasbe,
-       
v primeru 20% uporabe repertoarja Združenja SAZAS v oddajnem času
radijske postaje, nadomestilo znaša 2% prihodkov, ustvarjenih z uporabo glasbe.
2. člen
Pri obračunu nadomestila za uporabo glasbenih avtorskih del
iz repertoarja ZDRUŽENJA SAZAS se upoštevajo naslednji prihodki:
a)    
prihodki od ekonomsko propagandnega programa (oglasna in propagandna
sporočila, sponzorstva, najem časa za oddajanje ipd.);
b)    
prihodki od dotacij z izjemo tistih dotacij, ki jih lokalne ali
regionalne skupnosti vplačajo namensko za govorni informativni program;
c)    
prihodki od posebej naročenih izvajanj glasbe (želje poslušalcev,
glasbene čestitke ipd.).
3. člen
Višina nadomestila za uporabo glasbenih avtorskih del za leto
2006 na podlagi navedenih kriterijev in dogovorov z uporabniki znaša 3,85 % od
prihodkov, navedenih v točkah a) in b) 2. člena tarife in 10 % od prihodkov,
navedenih v točki c) 2. člena tarife.
4. člen
Ta tarifa začne veljati z dnem
objave v Uradnem listu RS.
Ljubljana, dne 19. maja 2006
Predsednik
Upravnega odbora
Združenja SAZAS
Matjaž Zupan l.r.
____________________
(1) Standardi Mednarodne konfederacije
avtorskih društev (CISAC) in priporočila Svetovne organizacije za intelektualno
lastnino (WIPO) so objavljeni na spletni strani Združenja SAZAS: www.sazas.org