1. člen
Svet za zdravje (v nadaljnjem besedilu: svet) je medresorsko posvetovalno
telo Vlade Republike Slovenije (v nadaljnjem besedilu: Vlada RS), ki v skladu z
zakonom, ki ureja zdravstveno varstvo in zdravstveno zavarovanje skrbi za
izvajanje nalog in odgovornosti Republike Slovenije na področju družbene skrbi
za zdravje in Vladi RS predlaga ukrepe varovanja in krepitve zdravja.
2. člen
Svet ima enajst elanov, ki jih imenuje Vlada RS, za dobo
.tirih let in je sestavljen iz petih predstavnikov ministrstev, in sicer:
-       
predstavnik Ministrstva za zdravstvo,
-       
predstavnik Ministrstva za gospodarske dejavnosti,
-       
predstavnik Ministrstva za šolstvo in šport,
-       
predstavnik Ministrstva za okolje in prostor,
-       
predstavnik Ministrstva za delo, družino in socialne zadeve in šestih
predstavnikov iz posameznih strokovnih področij, in sicer:
-       
predstavnik za področje preventive, socialne medicine in higiene, ki ga
predlaga minister za zdravstvo,
-       
predstavnik za področje medicine dela, ki ga predlaga minister za
zdravstvo,
-       
predstavnik za področje zdravil, ki ga predlaga minister za zdravstvo,
-       
predstavnik za področje zdravstvene ekonomike, ki ga predlaga Zavod za
zdravstveno zavarovanje Slovenije,
-       
predstavnik za področje preprečevanja zasvojenosti, ki ga predlaga Urad
za droge Republike Slovenije,
-       
predstavnik za področje proizvodov in storitev, ki vplivajo na zdravje
ljudi, ki ga predlaga Zveza potrošnikov Slovenije.
3. člen
Predstavnik Ministrstva za zdravstvo je predsednik sveta, ki
imenuje podpredsednika izmed elanov sveta.
Svet deluje na sejah, ki jih sklicuje in vodi predsednik v skladu
s poslovnikom, ki ga sprejme svet.
4. člen
Svet lahko za posamezno področje svojega delovanja oblikuje
strokovno skupino, ki preuči posamezna vprašanja, o katerih odloča svet.
Svet lahko oblikuje tudi stalne strokovne skupine za posamezna
ožja področja, ki vplivajo na zdravje ljudi.
5. člen
Svet preuči vsak predlog za izdajo zakona, razvojnega načrta
ali drugega akta, ki ima po svoji vsebini pomemben vpliv na zdravje ljudi ter o
tem poda mnenje Vladi RS.
Gradiva za obravnavo so dolžni svetu posredovati
predlagatelji gradiv najpozneje ob predložitvi gradiva za obravnavo na delovnih
telesih Vlade RS.
6. člen
Strokovne naloge vsebinske narave za svet opravlja Ministrstvo
za zdravstvo, strokovno administrativne naloge pa sekretar sveta, ki ga izmed
višjih upravnih delavcev zagotovi Ministrstvo za zdravstvo.
7. člen
Finančna sredstva za delo sveta se zagotavljajo iz proračuna
Republike Slovenije.
8. člen
Z dnem uveljavitve tega sklepa preneha veljati sklep o sestavi
in načinu dela Sveta za zdravje Republike Slovenije (Uradni list RS, št.
53/92).
9. člen
Ta sklep začne veljati naslednji dan po objavi v Uradnem listu
Republike Slovenije.
Št. 026-44/00-1
Ljubljana, dne 6. oktobra 2000.
Vlada Republike Slovenije
Predsednik
dr. Andrej Bajuk l. r.