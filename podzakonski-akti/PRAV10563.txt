I. SPLOŠNE DOLOČBE
1. člen
(vsebina)
Ta pravilnik določa pravila in ukrepe, ki jih je treba
izvajati za obvladovanje konjske kuge, v skladu z Direktivo Sveta 92/35/EGS z
dne 29. aprila 1992 o pravilih za obvladovanje in ukrepih za zatiranje konjske
kuge (UL L št. 157 z dne 10. 6. 1992, str. 19), zadnjič spremenjeno z Direktivo
Sveta 2008/73/ES z dne 15. julija 2008 o poenostavitvi postopkov za oblikovanje
seznamov in objavljanje informacij na veterinarskem in zootehniškem področju
ter o spremembi direktiv 64/432/EGS, 77/504/EGS, 88/407/EGS, 88/661/EGS,
89/361/EGS, 89/556/EGS, 90/426/EGS, 90/427/EGS, 90/428/EGS, 90/429/EGS,
90/539/EGS, 91/68/EGS, 92/35/EGS, 91/496/EGS, 92/65/EGS, 92/66/EGS, 92/119/EGS,
94/28/ES, 2000/75/ES, Odločbe 2000/258/ES ter direktiv 2001/89/ES, 2002/60/ES
in 2005/94/ES (UL L št. 219 z dne 14. 8. 2008, str. 40), (v nadaljnjem
besedilu: Direktiva 92/35/EGS).
2. člen
(pomen izrazov)
(1) Za potrebe tega pravilnika imajo uporabljeni izrazi
naslednji pomen:
1.     
konjska kuga je infekcijska, nenalezljiva virusna bolezen enoprstih
kopitarjev, ki jo povzroča orbivirus iz družine Reoviridae;
2.     
enoprsti kopitarji so divji ali udomačeni konji, zebre in osli ter
njihovi križanci, ki so dovzetni za konjsko kugo (v nadaljnjem besedilu:
dovzetne živali);
3.     
gospodarstvo pomeni gospodarstvo v skladu z zakonom, ki ureja
veterinarska merila skladnosti in naravni rezervat, kjer enoprsti kopitarji
prosto živijo;
4.     
država prosta konjske kuge je katerakoli država članica ali tretja
država, kjer v zadnjih dveh letih ni bilo kliničnih oziroma seroloških (pri
necepljenih živalih) znakov ali epizootioloških dokazov konjske kuge in kjer
živali v zadnjih 12 mesecih niso bile cepljene proti tej bolezni;
5.     
vektor je insekt vrste Culicoides imicola, vključno s katerimkoli drugim
insektom iz rodu Culicoides, ki ga kot vektor potrdi Komisija;
6.     
obvezno prijavljive bolezni so bolezni, določene s pravilnikom, ki ureja
bolezni živali.
(2) Poleg izrazov iz prejšnjega odstavka se za potrebe tega
pravilnika uporabljajo tudi izrazi iz pravilnika, ki ureja veterinarske pogoje
za premike kopitarjev med državami članicami Evropske unije in uvoz kopitarjev
iz tretjih držav.
3. člen
(prijavljanje bolezni)
Vsak sum ali pojav konjske kuge je treba nemudoma prijaviti v
skladu s pravilnikom, ki ureja bolezni živali.
II. SUM NA KONJSKO KUGO
4. člen
(postavitev suma)
(1) Na konjsko kugo se sumi, če se pri dovzetnih živalih
pojavijo klinični znaki iz Priloge, ki je sestavni del tega pravilnika, oziroma
rezultati opravljenih laboratorijskih preiskav niso negativni.
(2) Veterinar, ki postavi sum na konjsko kugo, izda imetniku
živali pisno navodilo, s katerim določi ukrepe, potrebne za preprečitev
širjenja konjske kuge.
(3) Obveščanje o sumu poteka v skladu s pravilnikom, ki ureja
bolezni živali.
5. člen
(ukrepi ob sumu)
(1) Uradni veterinar na gospodarstvu z dovzetnimi živalmi,
pri katerih obstaja sum na konjsko kugo, odredi oziroma izvede naslednje
ukrepe:
-       
popis vseh dovzetnih živali, pri čemer je treba za vsako vrsto dovzetnih
živali navesti število že poginulih ali obolelih živali ter število živali, pri
katerih obstaja možnost, da se bodo še okužile; ta seznam imetnik dnevno
posodablja, tako da evidentira rojene in poginule živali od postavitve suma
dalje; za potrebe uradnega nadzora morajo biti ti podatki na gospodarstvu
stalno na voljo;
-       
popis vseh območij okrog gospodarstva, kjer bi se vektor lahko razvijal
in zadrževal ter popis uporabe ustreznih načinov in sredstev za uničenje
insektov na teh območjih;
-       
epizootiološko poizvedbo v skladu s 7. členom tega pravilnika;
-       
redne obiske gospodarstva z dovzetnimi živalmi, pri katerih obstaja sum
na konjsko kugo, pregled vsake dovzetne živali na tem gospodarstvu, izvedbo
podrobnih kliničnih ali patohistoloških preiskav ter odvzem vzorcev za
laboratorijske preiskave;
-       
prepoved premikov vseh dovzetnih živali z in na gospodarstvo; dovzetne
živali morajo biti nastanjene v prostorih, zaščitenih pred vektorji;
-       
dezinsekcijo objektov, kjer so nastanjene dovzetne živali ter njihove
okolice, pri čemer morajo biti uporabljena sredstva, ki so registrirana v
Sloveniji;
-       
odstranitev trupel dovzetnih živali, ki so poginile na gospodarstvu, v
skladu z Uredbo (ES) št. 1069/2009 Evropskega parlamenta in Sveta z dne 21. oktobra
2009 o določitvi zdravstvenih pravil za živalske stranske proizvode in
pridobljene proizvode, ki niso namenjeni prehrani ljudi, ter razveljavitvi
Uredbe (ES) št. 1774/2002 (UL L št. 300 z dne 14. 11. 2009, str. 1), zadnjič
spremenjeno z Direktivo 2010/63/EU Evropskega parlamenta in Sveta z dne 22. septembra
2010 o zaščiti živali, ki se uporabljajo v znanstvene namene (UL L št. 276 z
dne 20. 10. 2010, str. 33), (v nadaljnjem besedilu: Uredba 1069/2009/ES);
-       
druge ukrepe za preprečevanje širjenja konjske kuge, ki jih glede na
epizootiološko situacijo v skladu s pravilnikom, ki ureja bolezni živali,
sprejme Državno središče za nadzor bolezni.
(2) Ukrepe iz prejšnjega odstavka lahko uradni veterinar
odredi oziroma izvede tudi na drugih gospodarstvih, za katera obstaja verjeten
sum, da so okužena ali da lahko predstavljajo izvor vektorja.
6. člen
(trajanje ukrepov ob sumu)
Ukrepi ob sumu se izvajajo, dokler Veterinarska uprava
Republike Slovenije (v nadaljnjem besedilu: VURS) uradno ne izključi suma
oziroma ne potrdi konjske kuge.
7. člen
(epizootiološka poizvedba)
(1) V epizootiološki poizvedbi morajo biti zajeti vsaj
naslednji podatki:
-       
obdobje, v katerem je bila lahko konjska kuga domnevno prisotna na
gospodarstvu,
-       
možen izvor konjske kuge na gospodarstvu ter popis vseh gospodarstev z
dovzetnimi živalmi, ki bi se lahko okužile ali kontaminirale iz istega izvora,
-       
prisotnost in razširjenost vektorja,
-       
premiki dovzetnih živali z in na gospodarstvo ali odstranitev trupel
dovzetnih živali z gospodarstva.
(2) Na podlagi rezultatov epizootiološke poizvedbe VURS
odloči o:
-       
izvajanju dodatnih ukrepov za obvladovanje konjske kuge v skladu s tem
pravilnikom;
-       
odstopanjih v skladu s tem pravilnikom.
(3) Če VURS na podlagi epizootiološke poizvedbe ugotovi ali
posumi, da se je konjska kuga razširila iz oziroma v druge države članice
Evropske unije (v nadaljnjem besedilu: EU), mora o rezultatih izvedene
poizvedbe nemudoma obvestiti Komisijo in druge zadevne države članice EU.
III. POTRDITEV KONJSKE KUGE
8. člen
(potrditev konjske kuge)
(1) Prisotnost konjske kuge uradno potrdi ali izključi VURS
na podlagi kliničnih znakov iz Priloge tega pravilnika in rezultatov
opravljenih laboratorijskih preiskav.
(2) Ne glede na določbe prejšnjega odstavka lahko VURS v
primeru epizootije potrdi konjsko kugo samo na podlagi kliničnih znakov oziroma
rezultatov epizootiološke poizvedbe.
9. člen
(ukrepi po potrditvi)
(1) Po uradni potrditvi konjske kuge uradni veterinar na
okuženem gospodarstvu, poleg ukrepov iz 5. člena tega pravilnika, odredi
oziroma izvede še naslednje ukrepe:
-       
takojšnjo usmrtitev vseh dovzetnih živali, ki so okužene ali kažejo
klinične znake bolezni;
-       
odstranitev trupel dovzetnih živali iz prejšnje alinee v skladu z Uredbo
1069/2009/ES.
(2) Na vseh gospodarstvih, ki se nahajajo v polmeru 20 km
okoli okuženega gospodarstva, uvede uradni veterinar ukrepe iz 5. člena tega
pravilnika. Na teh gospodarstvih odredi uradni veterinar cepljenje vseh
dovzetnih živali. Za cepljenje mora biti uporabljeno cepivo, ki ga odobri
pristojni organ. Cepljene živali morajo biti vidno in nezbrisljivo označene z
metodo, odobreno v skladu z 19. členom Direktive 92/35/EGS.
(3) Če se na podlagi epizootioloških, meteoroloških,
geografskih ali klimatskih dejavnikov VURS ne odloči za cepljenje iz prejšnjega
odstavka, mora o tem obvestiti Komisijo.
(4) VURS lahko na podlagi epizootioloških, meteoroloških,
geografskih ali klimatskih dejavnikov razširi ukrepe iz tega člena tudi na
gospodarstva izven območja s polmerom 20 km od okuženega gospodarstva, če na
teh gospodarstvih obstaja sum, da se je pojavila konjska kuga. O tem mora
obvestiti Komisijo.
(5) Če sega 20 km pas na območje drugih držav članic EU, mora
VURS pri določanju tega območja sodelovati s pristojnimi organi zadevnih držav
članic EU.
IV. OKUŽENO IN OGROŽENO OBMOČJE
10. člen
(določitev okuženega in ogroženega območja)
(1) VURS takoj po uradni potrditvi konjske kuge določi:
-       
meje okuženega območja s polmerom vsaj 100 km okrog okuženega
gospodarstva in
-       
meje ogroženega območja, ki sega vsaj 50 km preko meja okuženega območja
in na katerem v zadnjih 12 mesecih ni bilo izvedeno sistematično cepljenje
proti konjski kugi.
(2) VURS mora pri določitvi meja okuženega in ogroženega
območja upoštevati geografske, administrativne, ekološke in epizootiološke
dejavnike.
(3) Če okuženo ali ogroženo območje vključuje ozemlje
sosednjih držav članic EU, sodelujejo pri določitvi območja tudi pristojni
organi zadevnih držav članic EU.
(4) VURS lahko na podlagi presoje naslednjih dejavnikov
predlaga spremembo meja okuženega oziroma ogroženega območja:
-       
geografski položaj in ekološki faktorji,
-       
meteorološki pogoji,
-       
prisotnost, razširjenost in tip vektorjev bolezni,
-       
rezultati epizootiološkega poizvedovanja,
-       
rezultati laboratorijskih preiskav,
-       
uvedba ukrepov, predvsem glede izkoreninjenja vektorjev.
(5) VURS zagotavlja ozaveščenost o ukrepih in omejitvah, ki
veljajo in se izvajajo na okuženih in ogroženih območjih preko sredstev javnega
obveščanja, z opozorilnimi napisi oziroma drugimi sredstvi.
(6) Seznam okuženih in ogroženih območij objavi VURS na svoji
spletni strani.
11. člen
(ukrepi na okuženem območju)
Na okuženem območju uradni veterinar odredi oziroma izvede:
-       
popis vseh gospodarstev z dovzetnimi živalmi;
-       
redne obiske gospodarstev iz prejšnje alinee in klinične preglede
dovzetnih živali na teh gospodarstvih; če je potrebno, se dovzetnim živalim
odvzamejo tudi vzorci krvi za laboratorijske preiskave; uradni veterinar vodi
evidenco vseh opravljenih obiskov, kliničnih pregledov in rezultatov
opravljenih preiskav;
-       
prepoved premikov dovzetnih živali z in na gospodarstvo; dovoljeni so
premiki dovzetnih živali do klavnice na istem območju, kadar gre za zakol v
nujnih primerih in če jih predhodno odobri uradni veterinar. Če na okuženem
območju ni klavnice, uradni veterinar določi klavnico na ogroženem območju.
12. člen
(ukrepi na ogroženem območju)
(1) Na ogroženem območju uradni veterinar odredi oziroma
izvede ukrepe iz prvega odstavka prejšnjega člena.
(2) Če na ogroženem območju ni klavnice, se lahko dovzetne
živali zakoljejo v klavnici na okuženem območju, ki jo predhodno odobri uradni
veterinar.
(3) Na ogroženem območju je cepljenje dovzetnih živali
prepovedano.
13. člen
(trajanje ukrepov)
Ne glede na določbe tretje alinee 11. člena in 12. člena tega
pravilnika VURS odobri:
1.     
premestitev dovzetnih živali z okuženega ali ogroženega območja, pod
uradnim nadzorom in v skladu s pravilnikom, ki ureja veterinarske pogoje za
premike kopitarjev med državami članicami EU in uvoz kopitarjev iz tretjih
držav, v karanteno, kjer morajo ostati najmanj 40 dni pred odpremo,
2.     
premike dovzetnih živali med območji z enakim statusom na podlagi
naslednjih zahtev:
a)   
dovzetne živali:
- 
mora predhodno pregledati uradni veterinar,
- 
morajo biti identificirane in
- 
mora jih spremljati uradni dokument;
b)   
dovzetne živali, pri katerih je od cepljenja preteklo manj kot 60 dni,
ne smejo zapustiti gospodarstva, na katerem so se nahajale v času cepljenja.
14. člen
(referenčni laboratorij EU)
Referenčni laboratorij EU za konjsko kugo je določen v
Prilogi II Direktive 92/35/EGS.
15. člen
(nadzor EU)
VURS mora sodelovati s strokovnjaki Komisije, kadar ti
opravljajo preglede na kraju samem ter jim zagotoviti vso potrebno pomoč pri
opravljanju teh pregledov.
16. člen
(načrt ukrepov)
(1) VURS mora pripraviti načrt ukrepov ob pojavu konjske kuge
(v nadaljnjem besedilu: načrt ukrepov) ob upoštevanju meril iz Priloge IV
Direktive 92/35/EGS.
(2) V načrtu ukrepov je treba opredeliti dostop do objektov,
opreme, osebja in drugega ustreznega materiala, potrebnega za hitro in
učinkovito izkoreninjenje konjske kuge.
IX. KONČNI DOLOČBI
17. člen
(prenehanje veljavnosti)
Z dnem uveljavitve tega pravilnika preneha veljati Navodilo o
ukrepih za ugotavljanje, preprečevanje in zatiranje konjske kuge (Uradni list
RS, št. 30/99).
18. člen
(začetek veljavnosti)
Ta pravilnik začne veljati naslednji dan po objavi v Uradnem
listu Republike Slovenije.
Št. 007-28/2010/2
Ljubljana, dne 6. julija 2011
EVA 2011-2311-0048
mag. Dejan Židan l.r.
Minister 
za kmetijstvo, gozdarstvo in prehrano

Priloga: Klinični
znaki konjske kuge