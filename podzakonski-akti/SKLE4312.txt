I. UVODNE DOLOČBE
1. člen
(1) S tem sklepom Republika Slovenija
uskladi delovanje javnega zavoda Arboretum Volčji Potok (v nadaljnjem besedilu:
zavod) z določbami zakona o uresničevanju javnega interesa za kulturo (Uradni
list RS, št. 96/02, 7/07 – odl. US, 53/07, 65/07 – odl. US in 56/08; v
nadaljnjem besedilu: ZUJIK), ureja njegov status, razmerja med ustanoviteljem
in zavodom ter temeljna vprašanja glede organizacije, dejavnosti in načina
financiranja zavoda.
(2) Ustanovitelj zavoda je Republika
Slovenija. Ustanoviteljske pravice in obveznosti Republike Slovenije izvaja
Vlada Republike Slovenije.
2. člen
(1) Arboretum Volčji Potok je bil
ustanovljen leta 1952 z odločbo Sveta za prosveto in kulturo LRS, št. 2456/19 z
dne 24. 6. 1952 kot gospodarska ustanova s samostojnim financiranjem. Leta
1954 je na podlagi odločbe o razglasitvi Arboretum Volčji Potok (Uradni list
LRS, št. 30/54) prešel na poslovanje kot finančno samostojen zavod, ki opravlja
znanstveno, informativno in kulturnoprosvetno delo.
(2) Arboretum Volčji Potok, p.o., Radomlje,
je s 1. 4. 1991 v skladu z 62. in 64. členom zakona o zavodih (Uradni list
RS, št. 12/91, 17/91-I, 55/92, 13/93, 66/93, 45/94 – odl. US, 8/96, 31/00 in
36/00) nadaljeval z delom kot javni zavod.
(3) Zavod je pravni naslednik javnega
zavoda Arboretum Volčji Potok, s sedežem na naslovu Volčji Potok 3, 1235
Radomlje, katerega ustanoviteljica je Republika Slovenija (Uradni list RS,
št.102/99).
3. člen
Poslanstvo zavoda je trajno in nemoteno
upravljanje s kulturnim spomenikom državnega pomena in prezentacija njegovih
kulturnih vrednot. Arboretum skrbi za širjenje parkovne in vrtnarske kulture v
slovenskem prostoru, se povezuje in sodeluje s podobnimi institucijami po
svetu. Strokovna služba skrbi za vrednotenje in razvoj arboretske zbirke, preizkuse
rastlin in predstavitev dendroloških spoznanj.
4. člen
(1) Ime zavoda: Arboretum Volčji Potok.
(2) Sedež javnega zavoda: Volčji Potok 3,
1235 Radomlje.
(3) Zavod je pravna oseba.
(4) Zavod je vpisan v sodni register pri
Okrožnem sodišču v Ljubljani pod registrsko številko 904/00.
II. DEJAVNOSTI ZAVODA
5. člen
(1) Zavod izvaja naslednje naloge kot javno
službo:
-      
skrbi za vzdrževanje, obnavljanje in varstvo kulturnega spomenika
Arboretum, drugih spomenikov oblikovane narave v državni lasti in okolice
spomenikov v državni lasti,
-      
varuje in oskrbuje arboretske nasade,
-      
spremlja in analizira stanje nasadov v Arboretumu,
-      
vzdržuje in načrtno izpopolnjuje nasade drevja v dendroloških zbirkah,
-      
vzdržuje infrastrukturo za obisk Arboretuma in opravlja vodniško službo
po parku,
-      
prizkuša tipe lesnatih rastlin, ocenjuje in primerjalno presoja njihove
uporabnosti s tem, da izvaja za praktično rabo potrebno selekcijo,
-      
organizira in usklajuje raziskovalno delo na področju parkovne in
krajinske dendrologije,
-      
sodeluje pri mednarodnih projektih, predstavitvah in strokovnih
raziskavah Arboretuma in skrbi za izvajanje prevzetih projektov,
-      
popularizira pomembne in preizkušene introdukcije,
-      
sodeluje s pristojno organizacijo za varstvo kulturne dediščine,
-      
pripravlja dodatne strokovne podlage za varstvo in opravljanje
vzdrževalnih ukrepov v zvezi z Arboretumom,
-      
pripravlja predloge dolgoročnih in letnih programov razvoja in varstva
Arboretuma ter opravlja v teh programih določene naloge,
-      
sodeluje pri pripravi strokovnih podlag za prostorsko urejanje
Arboretuma,
-      
vodi informacijski center, zbira in vodi dokumentacijo in ureja muzejske
zbirke,
-      
skrbi za javno predstavitev Arboretuma in organizira izobraževanje,
-      
sodeluje z lokalnimi skupnostmi ter s sorodnimi organizacijami doma in
na tujem.
(2) Poleg nalog iz prejšnjega odstavka
opravlja zavod tudi naslednje naloge:
-      
projektivne in svetovalne storitve s področja vrtne, parkovne in
pejsažne (krajinske) arhitekture,
-      
pridelovanje in prodaja okrasnih rastlin, sredstev, opreme in drugih
pripomočkov za vrtnarstvo in vrtnarjenje,
-      
opravljanje prevozov za lastne potrebe,
-      
opravljanje gostinskih storitev za obiskovalce,
-      
urejanje in vzdrževanje zelenih površin in okolice.
6. člen
Naloge iz prejšnjega člena, ki jih zavod
opravlja, so v skladu z Uredbo o standardni klasifikaciji dejavnosti (Uradni
list RS, št. 69/07 in 17/08) razvrščene:
R 91.030         Varstvo kulturne dediščine;
A 01.190     Pridelovanje cvetja in drugih
enoletnih rastlin;
A 01.290     Gojenje drugih trajnih nasadov;
A 01.300     Razmnoževanje rastlin;
A 01.610     Storitve za rastlinsko
pridelavo;
A 01.640     Obdelava semen;
A 02.100     Gojenje gozdov in druge
gozdarske dejavnosti;
A 02.200     Sečnja;
C 31.090         Proizvodnja drugega
pohištva;
C 33.120         Popravila strojev in naprav;
C 33.190         Popravila drugih naprav;
E 38.320     Pridobivanje sekundarnih surovin
iz ostankov in odpadkov;
F 42.110     Gradnja cest;
F 42.910     Gradnja vodnih objektov;
F 42.990     Gradnja drugih objektov nizke
gradnje;
F 43.110     Rušenje objektov;
F 43.120     Zemeljska pripravljalna dela;
F 43.990     Druga specializirana gradbena
dela;
G 45.200    Vzdrževanje in popravila motornih
vozil;
G
46.110    Posredništvo pri prodaji kmetijskih surovin, živih živali, tekstilnih
surovin, polizdelkov;
G
46.150    Posredništvo pri prodaji pohištva, predmetov in naprav za
gospodinjstvo in železnine;
G 46.220    Trgovina na debelo s cvetjem in
rastlinami;
G 46.490    Trgovina na debelo z drugimi
izdelki široke porabe;
G
47.590    Trgovina na drobno v specializiranih prodajalnah s pohištvom, svetili
in drugje nerazvrščenimi predmeti za gospodinjstvo;
G 47.610    Trgovina na drobno v
specializiranih prodajalnah s knjigami;
G 47.621    Trgovina na drobno v
specializiranih prodajalnah s časopisi in revijami;
G
47.622    Trgovina na drobno v specializiranih prodajalnah s papirjem in
pisalnimi potrebščinami;
G47.761     Trgovina na drobno v
cvetličarnah;
G
47.762    Trgovina na drobno v specializiranih prodajalnah z vrtnarsko opremo
in hišnimi živalmi;
G 47.782    Trgovina na drobno v
specializiranih prodajalnah z umetniškimi izdelki;
G 47.890    Trgovina na drobno na stojnicah
in tržnicah z drugim blagom;
G 47.910    Trgovina na drobno po pošti ali
po internetu;
G 47.990    Druga trgovina na drobno zunaj
prodajaln, stojnic in tržnic;
H 49.410         Cestni tovorni promet;
I 56.101      Restavracije in gostilne;
I 56.102      Okrepčevalnice in podobni
obrati;
I 56.103      Slaščičarne in kavarne;
I 56.104      Začasni gostinski obrati;
J 58.110     Izdajanje knjig;
J 58.140     Izdajanje revij in druge
periodike;
J 58.190     Drugo založništvo;
L 68.200     Oddajanje in obratovanje lastnih
ali najetih nepremičnin;
M 71.112    Krajinsko arhitekturno,
urbanistično in drugo projektiranje;
M 72.110    Raziskovalna in razvojna
dejavnost na področju biotehnologije;
M
72.190    Raziskovalna in razvojna dejavnost na drugih področjih naravoslovja
in tehnologije;
M 72.200    Raziskovalna in razvojna
dejavnost na področju družboslovja in humanistike;
M 74.100    Oblikovanje, aranžerstvo in
dekoraterstvo;
N 77.320         Dajanje gradbenih strojev v
najem;
N 81.300         Urejanje in vzdrževanje
zelenih površin in okolice;
N 82.300         Organiziranje razstav,
sejmov, srečanj;
P 85.520     Izobraževanje, izpopolnjevanje
in usposabljanje na področju kulture in umetnosti;
P 85.590     Drugje nerazvrščeno
izobraževanje, izpopolnjevanje in usposabljanje;
R 90.040         Obratovanje objektov za
kulturne prireditve;
R 91.020         Dejavnost muzejev;
R 91.040         Dejavnost botaničnih in
živalskih vrtov, varstvo naravnih vrednot;
R 91.011         Dejavnost knjižnic;
R 93.229         Drugje nerazvrščene
dejavnosti za prosti čas;
S 96.090     Druge storitvene dejavnosti,
drugje nerazvrščene.
III. ORGANI ZAVODA
7. člen
Organi zavoda so:
-      
direktor,
-      
svet,
-      
strokovni svet.
Direktor
8. člen
(1) Direktor zastopa, predstavlja in vodi
poslovanje zavoda ter odgovarja za zakonitost in strokovnost dela zavoda.
(2) Direktor mora pri vodenju poslov
ravnati z javnimi in drugimi sredstvi s skrbnostjo vestnega gospodarstvenika.
(3) Direktorja imenuje minister, pristojen
za kulturo (v nadaljnjem besedilu: minister), na podlagi javnega razpisa ter po
predhodnem mnenju sveta in strokovnega sveta. Poleg javnega razpisa lahko
minister povabi posamezne kandidate tudi neposredno.
(4) Mandat direktorja traja pet let in je
po izteku te dobe lahko ponovno imenovan.
(5) Na podlagi akta o imenovanju direktorja
sklene z njim pogodbo o zaposlitvi v imenu sveta njegov predsednik. Delovno
razmerje z direktorjem se sklene za določen čas, za čas trajanja mandata.
(6) Predhodno soglasje k pogodbi o
zaposlitvi daje minister.
9. člen
(1) Za direktorja je lahko imenovan
kandidat, ki poleg splošnih pogojev izpolnjuje naslednje pogoje:
-      
univerzitetna izobrazba ali visoka strokovna izobrazba s specializacijo
oziroma magisterijem ali izobrazba, pridobljena po študijskem programu druge
bolonjske stopnje, ene izmed strok, zastopanih v dejavnosti zavoda,
-      
najmanj pet let delovnih izkušenj, od tega najmanj tri leta delovnih
izkušenj na vodstvenih delovnih mestih,
-      
poznavanje področja dela zavoda,
-      
sposobnost organiziranja in vodenja dela,
-      
znanje slovenskega jezika na višji ravni,
-      
znanje dveh svetovnih jezikov na osnovni ravni.
(2) Ob prijavi na javni razpis je kandidat
za direktorja dolžan priložiti program delovanja zavoda v prihodnjih petih
letih.
10. člen
(1) Direktor je lahko razrešen pred potekom
mandata, za katerega je imenovan:
-      
če sam zahteva razrešitev,
-      
če nastane kateri od razlogov, določenih v predpisih o javnih zavodih,
-      
če direktor pri svojem delu ne ravna po predpisih in splošnih aktih
zavoda ali neutemeljeno ne izvršuje sklepov organov zavoda oziroma
ustanovitelja ali ravna v nasprotju z njimi,
-      
če direktor s svojim nevestnim ali nepravilnim delom povzroči zavodu
večjo škodo ali če zanemarja ali malomarno opravlja svoje dolžnosti, tako da
nastanejo ali bi lahko nastale hujše motnje pri opravljanju dejavnosti zavoda.
(2) Minister mora pred sprejemom sklepa o
razrešitvi pridobiti predhodno mnenje sveta in strokovnega sveta ter seznaniti
direktorja o razlogih za razrešitev in mu dati možnost, da se o njih izjavi.
(3) Če svet oziroma strokovni svet ne dasta
mnenja v roku 30 dni, se šteje, da se z razrešitvijo strinjata.
(4) Glede postopka za razrešitev direktorja
se smiselno uporabljajo določbe, ki veljajo za postopek njegovega imenovanja.
11. člen
(1) Naloge direktorja:
1.    
načrtuje, organizira in vodi delo in poslovanje zavoda,
2.    
sprejema strateški načrt,
3.    
sprejema program dela s finančnim načrtom,
4.    
sprejema akt o organizaciji dela po predhodnem mnenju reprezentativnih sindikatov
zavoda,
5.    
sprejema akt o sistemizaciji delovnih mest po predhodnem mnenju
reprezentativnih sindikatov zavoda,
6.    
sprejema kadrovski načrt,
7.    
sprejema načrt nabav osnovnih sredstev in investicijskega vzdrževanja,
8.    
sprejema druge akte, za katere je tako določeno s predpisi in zagotavlja
pripravo aktov, ki jih sprejema svet,
9.    
poroča ustanovitelju in svetu o zadevah, ki lahko pomembno vplivajo na
delovanje zavoda,
10.  pripravi
letno poročilo,
11.  sklepa
zavodsko kolektivno pogodbo, če jo zavod ima,
12.  izvršuje
sklepe in odločitve sveta zavoda in drugih organov,
13.  imenuje
pomočnike direktorjev,
14.  oblikuje
predloge novih programov in dodatnih storitev,
15.  skrbi
za trženje storitev in določa cene storitev,
16.  skrbi
za promocijo zavoda,
17.  skrbi
za sodelovanje z drugimi zavodi in organizacijami,
18.  zagotavlja
obveščanje delavcev v skladu s predpisi,
19.  določa
podatke, ki se štejejo za poslovno skrivnost,
20.  izvaja
vse pristojnosti s področja delovnih razmerij v skladu z veljavnimi predpisi,
21.  odloča
o disciplinski in odškodninski odgovornosti delavcev,
22.  odloča
o razporejanju delovnega časa in odreja delo prek polnega delovnega časa,
23.  določa
plače, odloča o delovni uspešnosti in o napredovanju delavcev v skladu s
predpisi,
24.  imenuje
delovne skupine ali druga telesa za izvedbo določenih nalog ali preučitev posameznih
vprašanj iz svoje pristojnosti,
25.  opravlja
druge zadeve, ki jih določajo veljavni predpisi in ta sklep.
(2) K aktom iz druge, tretje, četrte, pete,
šeste, sedme in enajste točke prejšnjega odstavka daje soglasje svet.
12. člen
(1) Direktor zastopa in predstavlja zavod
neomejeno in je pooblaščen za sklepanje pogodb v okviru potrjenega finančnega
načrta, razen:
-      
pogodb o investicijah, za katere je potreben sklep sveta zavoda,
-      
pogodb, ki se nanašajo na nepremičnine, ki jih ima zavod v upravljanju,
za kar je potrebno predhodno soglasje ustanovitelja.
(2) Direktor lahko pri uresničevanju svojih
pooblastil, določenih z zakonom in tem aktom, prenese opravljanje posameznih
zadev na posamezne delavce s posebnimi pooblastili v skladu z aktom o notranji
organizaciji dela in sistemizaciji delovnih mest.
13. člen
(1) Zavod ima lahko pomočnika direktorja,
in sicer:
-      
za področje strokovnega dela,
-      
za področje poslovanja.
(2) O potrebnosti pomočnika odloči svet za
vsak mandat direktorja posebej, in sicer glede na možnost, da posamezno
področje vodi neposredno direktor sam.
(3) Pomočnika imenuje direktor na podlagi
javnega razpisa.
(4) Mandat pomočnika direktorja traja za
čas trajanja mandata direktorja in se lahko ponovi.
(5) Delovno razmerje pomočnika direktorja
se sklene za določen čas.
14. člen
Pogoje, ki jih mora izpolnjevati pomočnik
direktorja iz 13. člena, določa akt o sistemizaciji delovnih mest.
15. člen
(1) Pomočnik direktorja je lahko razrešen
pred potekom mandata iz istih razlogov kot direktor.
(2) Pred sprejemom sklepa o razrešitvi, na
podlagi razlogov iz prejšnjega odstavka, mora direktor seznaniti pomočnika
direktorja o razlogih za razrešitev in mu dati možnost, da se v roku 15 dni o
njih izjavi.
(3) Pomočniku predčasno preneha mandat tudi
v primeru predčasnega prenehanja mandata direktorju.
16. člen
Naloge in pristojnosti pomočnikov
direktorja določa akt o sistemizaciji delovnih mest.
Svet
17. člen
(1) Svet zavoda sestavlja sedem
članov, in sicer:
-      
pet predstavnikov ustanovitelja, ki jih na predlog ministra imenuje
Vlada Republike Slovenije izmed strokovnjakov s področja dela zavoda, financ in
pravnih zadev, in
-      
dva predstavnika delavcev zavoda, ki ju iz svojih vrst izvolijo
zaposleni v zavodu.
(2) Mandat članov sveta zavoda traja
pet let in so po izteku mandata lahko ponovno imenovani oziroma izvoljeni.
Direktor mora obvestiti ministra o izteku mandata članom sveta najmanj 90 dni
pred iztekom njihovega mandata.
(3) Svet zavoda sklepa veljavno, če je
na seji navzoča večina članov sveta. Odločitve sprejema z večino glasov vseh
članov.
(4) Podrobnejše delovanje uredi svet
zavoda s poslovnikom.
17.a člen
(1) Predstavnika delavcev v svet
zavoda volijo zaposleni v zavodu na neposrednih in tajnih volitvah. Svet zavoda
s sklepom razpiše volitve največ 90 in najmanj 60 dni pred potekom mandata
sveta zavoda.
(2) Pravico voliti in biti voljen
imajo vsi zaposleni v zavodu, razen direktorja in njegovih pomočnikov.
(3) S sklepom o razpisu volitev se
določita dan volitev, vsebina predlogov kandidatur in imenuje volilna komisija.
Sklep o razpisu se javno objavi v zavodu.
17.b člen
(1) Postopek volitev predstavnikov
delavcev v svet zavoda vodi volilna komisija, ki jo sestavljajo predsednik, dva
člana in njihovi namestniki. Predsednik, člani volilne komisije in njihovi
namestniki ne morejo biti kandidati za člana sveta zavoda.
(2) Volilna komisija skrbi za
pravilnost volitev predstavnikov delavcev v svet zavoda, ugotavlja popolnost
predlogov kandidatov, določi seznam volivcev, ugotavlja rezultate glasovanja in
objavi, katera kandidata sta izvoljena v svet zavoda, ter vodi neposredno
tehnično delo v zvezi z volitvami.
17.c člen
(1) Pravico predlagati kandidata za
člana sveta zavoda ima najmanj deset odstotkov zaposlenih.
(2) Predlog mora biti predložen
volilni komisiji v 15 dneh od objave sklepa o razpisu volitev.
(3) Predlog mora vsebovati osebna
imena in podpise predlagateljev, osebne podatke kandidata s priloženim
soglasjem kandidata in ostale podatke v skladu s sklepom iz tretjega odstavka
17.a člena tega sklepa.
17.d člen
Volitve morajo biti organizirane tako, da
je zagotovljena tajnost glasovanja.
17.e člen
(1) Voli se z glasovnicami. Vsak
zaposleni ima en glas. Na glasovnici se navedejo imena kandidatov po abecednem
redu njihovih priimkov z navedbo, da se volita dva kandidata. Voli se tako, da
se obkroži zaporedna številka pred imenom kandidata, za katerega se želi
glasovati.
(2) Neizpolnjena glasovnica in
glasovnica, na kateri ni mogoče ugotoviti volje volivca, sta neveljavni.
Glasovnica je neveljavna tudi, če je volivec glasoval za več kot enega kandidata.
17.f člen
(1) Za člana sveta zavoda sta
izvoljena kandidata, ki dobita največje število glasov. Če sta dva kandidata
dobila enako število glasov, je izvoljen tisti kandidat, ki ima daljšo delovno
dobo v zavodu.
(2) Volilna komisija sestavi zapisnik
o poteku volitev in izdela poročilo o rezultatih volitev, ki ga objavi v petih
dneh od dneva volitev.
18. člen
Naloge sveta:
-      
nadzoruje zakonitost dela in poslovanja zavoda,
-      
spremlja, analizira in ocenjuje delovanje javnega zavoda,
-      
predlaga ustanovitelju revizijo poslovanja,
-      
ocenjuje delo direktorja,
-      
daje soglasje k strateškemu načrtu, programu dela, finančnemu načrtu,
sistemizaciji delovnih mest, organizaciji dela, kadrovskemu načrtu, načrtu
nabav in zavodski kolektivni pogodbi ter nadzoruje njihovo izvajanje,
-      
daje soglasje k cenam storitev,
-      
potrjuje letno poročilo zavoda,
-      
daje predhodno mnenje k imenovanju direktorja,
-      
sklepa pogodbo o zaposlitvi z direktorjem po predhodnem soglasju
ministra,
-      
oblikuje stalne ali občasne komisije ali druga delovna telesa za
posamezna vprašanja iz svoje pristojnosti,
-      
odloča o pritožbah delavcev, ki se nanašajo na pravice, obveznosti in
odgovornosti delavcev iz delovnega razmerja,
-      
opravlja druge naloge v skladu z veljavnimi predpisi, tem sklepom in
splošnimi akti zavoda.
Strokovni svet
19. člen
(1) Strokovni svet sestavlja pet članov:
-      
dva člana izvolijo zaposleni, in sicer enega izmed strokovnih delavcev,
ki opravljajo dejavnost, zaradi katere je zavod ustanovljen, in enega izmed
vseh zaposlenih,
-      
enega člana imenuje Kulturniška zbornica Slovenije,
-      
po enega člana imenujejo Biotehniška fakulteta Univerze v Ljubljani in
Društvo krajinskih arhitektov.
(2) Za postopek volitev predstavnikov
zaposlenih v strokovni svet se smiselno uporabljajo določbe, ki urejajo postopek
volitev predstavnikov zaposlenih v svet zavoda.
(3) Volitve se razpišejo največ 90 in
najmanj 60 dni pred potekom mandata.
(4) Direktor mora pozvati subjekte iz druge
in tretje alinee prvega odstavka tega člena k imenovanju članov strokovnega
sveta najmanj 90 dni pred potekom mandata strokovnega sveta.
(5) Mandat članom strokovnega sveta traja 4
leta. Po preteku mandata so lahko ponovno imenovani oziroma izvoljeni.
(6) Strokovni svet sklepa veljavno, če je
na seji navzoča večina članov sveta.
(7) Strokovni svet sprejema odločitve z
večino glasov vseh članov.
(8) Podrobnejše delovanje uredi strokovni
svet s poslovnikom.
20. člen
Naloge strokovnega sveta so:
-      
spremlja in ocenjuje delovanje zavoda in politiko ustanovitelja,
-      
ugotavlja ustreznost strateškega načrta in programa dela glede na namen,
zaradi katerega je zavod ustanovljen,
-      
obravnava vprašanja s področja strokovnega dela zavoda in daje
direktorju mnenja, predloge in pobude za razreševanje teh vprašanj,
-      
daje predhodno mnenje ustanovitelju k imenovanju in razrešitvi
direktorja javnega zavoda,
-      
daje predhodno mnenje k zavodski kolektivni pogodbi,
-      
daje druge pobude in predloge v zvezi z delovanjem zavoda,
-      
opravlja druge naloge v skladu z veljavnimi predpisi in tem sklepom.
Skupne določbe za svet in strokovni
svet
21. člen
(1) Svet zavoda in strokovni svet se
konstituirata na svoji prvi konstitutivni seji, ki jo skliče direktor
najpozneje v 30 dneh od dne, ko je imenovana oziroma izvoljena večina članov
sveta zavoda oziroma strokovnega sveta.
(2) Člani sveta zavoda in člani
strokovnega sveta izmed sebe izvolijo predsednika in namestnika. Če predsednik
ni izvoljen, opravlja do izvolitve njegove naloge najstarejši član sveta
zavoda, ki ga imenuje ustanovitelj, oziroma najstarejši član strokovnega sveta.
(3) Članom sveta zavoda in strokovnega
sveta začne teči mandat z dnem konstituiranja sveta oziroma strokovnega sveta.
22. člen
(1) Član sveta zavoda, ki ga imenuje
ustanovitelj, je lahko razrešen pred iztekom mandata, za katerega je imenovan,
če:
-      
sam zahteva razrešitev,
-      
se ne udeležuje sej,
-      
pri svojem delu ne ravna skladno s predpisi,
-      
ne opravlja svojih nalog ali jih ne opravlja strokovno.
(2) Člana sveta zavoda razreši
Vlada Republike Slovenije na predlog sveta zavoda ali ministra. Za čas do
izteka mandata sveta zavoda se imenuje nov član.
23. člen
(1) Mandat predstavniku delavcev v
svetu zavoda predčasno preneha z odstopom, s prenehanjem delovnega razmerja v
zavodu ali na podlagi odpoklica.
(2) Če predstavniku delavcev v svetu
zavoda preneha mandat pred iztekom mandata sveta zavoda, se opravijo nadomestne
volitve.
(3) Na nadomestnih volitvah se izvoli
nov predstavnik delavcev v svet zavoda za čas do izteka mandata sveta zavoda.
Svet zavoda razpiše nadomestne volitve najpozneje v 15 dneh po ugotovitvi o
prenehanju mandata.
23.a člen
(1) Postopek odpoklica predstavnika
delavcev v svetu zavoda se začne na zahtevo najmanj desetih odstotkov
zaposlenih v zavodu. Postopek odpoklica predstavnika delavcev v svetu zavoda
vodi volilna komisija.
(2) Zahteva za odpoklic mora vsebovati
razloge za odpoklic in priložene podpise delavcev, ki predlagajo odpoklic.
(3) Zahteva za odpoklic se predloži
volilni komisiji, ki je vodila postopek volitev. Volilna komisija preveri
formalno pravilnost zahteve, ne da bi presojala razloge za odpoklic. Če se
zahteva za odpoklic ne zavrne, volilna komisija v 15 dneh razpiše glasovanje o
odpoklicu predstavnika delavcev v svetu zavoda in določi dan glasovanja.
Predstavnik delavcev v svetu zavoda je odpoklican, če je za odpoklic glasovala
večina zaposlenih v zavodu.
(4) Za postopek odpoklica predstavnika
delavcev v svetu zavoda se smiselno uporabljajo določbe za volitve
predstavnikov delavcev v svet zavoda.
24. člen
(1) Mandat predstavniku delavcev v
strokovnem svetu zavoda predčasno preneha z odstopom, s prenehanjem delovnega
razmerja v zavodu ali na podlagi odpoklica. Za odpoklic predstavnikov delavcev
v strokovnem svetu se smiselno uporabljajo določbe o odpoklicu predstavnika
delavcev v svetu zavoda.
(2) Mandat ostalim članom strokovnega
sveta preneha na podlagi odstopa člana ali odpoklica s strani tiste pravne
osebe, ki je posameznega člana imenovala. Predlog za odpoklic lahko poda
strokovni svet ali minister.
IV. SREDSTVA ZA DELO IN ODGOVORNOST ZA OBVEZNOSTI ZAVODA
25. člen
Zavod upravlja z naslednjimi
nepremičninami:
-      
v katastrski občini 1910 Volčji Potok:
- 
s parcelami z ID znakom:
1910-1/1-0, 1910-1/2-0,
1910-2/3-0, 1910-2/4-0, 1910-2/2-0, 1910-3/3-0, 1910-3/4-0, 1910-3/5-0,
1910-3/2-0, 1910-4/1-0, 1910-4/2-0, 1910-5/1-0, 1910-5/2-0, 1910-5/3-0, 1910-5/4-0,
1910-6/1-0, 1910-6/2-0, 1910-6/3-0, 1910-7/1-0, 1910-7/2-0, 1910-7/3-0,
1910-8/1-0, 1910-8/2-0, 1910-9/0-0, 1910-10/0-0, 1910-11/0-0, 1910-12/0-0,
1910-13/0-0, 1910- 14/0-0, 1910-15/0-0, 1910-16/0-0, 1910-17/0-0, 1910-18/0-0,
1910-19/0-0, 1910-20/0-0, 1910-21/0-0, 1910-22/0-0, 1910- 23/1-0, 1910-23/2-0,
1910-23/3-0, 1910-24/0-0, 1910-25/0-0, 1910-26/0-0, 1910-27/1-0, 1910-27/2-0,
1910-27/3-0, 1910- 28/0-0, 1910-29/0-0, 1910-30/1-0, 1910-30/2-0, 1910-31/0-0,
1910-32/0-0, 1910-33/0-0, 1910-34/0-0, 1910-35/1-0, 1910- 35/2-0, 1910-36/0-0,
1910-698/2-0, 1910-698/8-0, 1910-698/9- 0, 1910-698/10-0, 1910-699/1-0,
1910-699/2-0, 1910-699/3- 0, 1910-700/1-0, 1910-700/2-0, 1910-701/1-0,
1910-701/2-0, 1910-702/1-0, 1910-702/2-0, 1910-703/0-0, 1910-704/0-0, 1910-705/0-0,
1910-706/0-0, 1910-707/0-0, 1910-708/0-0, 1910-709/0-0, 1910-710/0-0,
1910-711/0-0, 1910-712/0-0, 1910-713/0-0, 1910-714/1-0, 1910-714/2-0,
1910-714/5-0, 1910-714/6-0, 1910-756/1-0, 1910-756/2-0, 1910-756/3-0,
1910-809/1-0, 1910-809/2-0, 1910-809/3-0, 1910-809/4-0, 1910-809/5-0,
1910-809/6-0, 1910-810/0-0, 1910-811/0-0, 1910-812/0-0, 1910-813/0-0,
1910-814/0-0, 1910-819/0-0, 1910-820/0-0, 1910-698/4-0, 1910-698/5-0,
1910-698/6-0;
- 
s stavbami in deli stavb:
del stavbe 1 v stavbi 372,
del stavbe 1 v stavbi 170, del stavbe 1 v stavbi 174, dela stavbe 1 in 2 v
stavbi 27, del stavbe 1 v stavbi 313, del stavbe 1 v stavbi 169, del stavbe 2 v
stavbi 25, del stavbe 1 v stavbi 363, del stavbe 1 v stavbi 165, del stavbe 1 v
stavbi 262, del stavbe 1 v stavbi 263, del stavbe 1 v stavbi 175, del stavbe 1
v stavbi 314, deli stavb 1, 2, 3, 4, 5, 6, 7 in 8 v stavbi 29, del stavbe 1 v
stavbi 97, del stavbe 1 v stavbi 96, dela stavbe 1 in 2 v stavbi 98;
-      
v katastrski občini 1936 Radomlje:
- 
s parcelami z ID znakom:
1936-440/3-0,
1936-440/4-0, 1936-441/3-0, 1936- 441/4-0, 1936-445/0-0, 1936-446/4-0,
1936-446/5-0, 1936-447/1-0, 1936-447/2-0, 1936-448/0-0, 1936-449/0-0,
1936-450/0-0, 1936-451/0-0, 1936-452/0-0, 1936-453/0-0, 1936-454/0-0,
1936-455/0-0, 1936-456/0-0, 1936-475/0-0, 1936-476/0-0, 1936-478/0-0,
1936-479/0-0, 1936-480/0-0, 1936-481/0-0, 1936-482/0-0, 1936-483/0-0,
1936-484/0-0, 1936-485/0-0, 1936-486/0-0, 1936-487/0-0, 1936-488/0-0,
1936-489/0-0, 1936-490/0-0, 1936-491/0-0, 1936-492/0-0;
-      
ter z vso opremo in inventariziranimi zbirkami.
26. člen
Zavod pridobiva sredstva za opravljanje
svoje dejavnosti:
-      
iz državnega proračuna,
-      
iz proračuna lokalnih skupnosti,
-      
z vstopninami,
-      
s prodajo blaga in storitev na trgu,
-      
z donacijami, darili, sponzorstvi in iz drugih virov v skladu z
veljavnimi predpisi.
27. člen
(1) Presežek prihodkov nad odhodki zavod
nameni za izvajanje in razvoj svoje dejavnosti.
(2) O načinu razpolaganja s presežkom
prihodkov nad odhodki odloča ustanovitelj na predlog direktorja po predhodnem
mnenju sveta zavoda.
(3) O načinu pokrivanja morebitnega
primanjkljaja odloča ustanovitelj na predlog direktorja po predhodnem mnenju
sveta zavoda.
V. PRAVICE, OBVEZNOSTI IN ODGOVORNOSTI ZAVODA V PRAVNEM
PROMETU
28. člen
(1) Zavod je pravna oseba, ki nastopa v
pravnem prometu v okviru svoje dejavnosti samostojno, z vsemi pravicami in
obveznostmi, v svojem imenu in za svoj račun.
(2) Zavod odgovarja za svoje obveznosti z
vsemi sredstvi, s katerimi lahko razpolaga.
29. člen
(1) Premoženje, s katerim zavod upravlja,
je last ustanovitelja.
(2) S premičnim premoženjem upravlja zavod
samostojno, s parkom, zbirkami in nepremičninami pa po predhodnem soglasju
ustanovitelja.
VI. ODGOVORNOSTI USTANOVITELJA ZA OBVEZNOSTI ZAVODA TER
MEDSEBOJNE PRAVICE IN OBVEZNOSTI USTANOVITELJA IN ZAVODA
30. člen
(1) Za obveznosti zavoda odgovarja
Republika Slovenija do višine sredstev, ki jih v tekočem letu zagotavlja iz
proračuna Republike Slovenije za delovanje zavoda.
(2) Ustanovitelj ne odgovarja za obveznosti
zavoda iz naslova drugih dejavnosti, ki jih zavod opravlja za druge naročnike.

Sklep o ustanovitvi javnega zavoda Arboretum
Volčji Potok (Uradni list RS, št. 111/03)
vsebuje naslednje prehodne in končne določbe:
»VII. PREHODNE IN KONČNE DOLOČBE
31. člen
(1) Svet in strokovni svet se konstituirata
najkasneje v dveh mesecih od uveljavitve tega sklepa. Do takrat opravljajo
naloge dosedanji organi zavoda.
(2) Dosedanji direktor nadaljuje z delom do
izteka mandata, za katerega je bil imenovan.
32. člen
Akt o sistemizaciji delovnih mest,
strateški in kadrovski načrt morajo biti sprejeti najkasneje do 29. 11.
2003. Do sprejema novega akta velja obstoječi pravilnik o organizaciji dela in
sistemizaciji delovnih mest v vseh določbah, ki niso v nasprotju s tem sklepom.
33. člen
Z dnem uveljavitve tega sklepa preneha
veljati statut javnega zavoda Arboretum Volčji Potok z dne 28. 9. 2001,
razen določb, ki urejajo volitve predstavnikov delavcev v svet zavoda. Te
določbe se smiselno uporabljajo za prve volitve predstavnikov delavcev v
strokovni svet in prenehajo veljati po končanih postopkih teh volitev.
34. člen
Z dnem uveljavitve tega sklepa preneha
veljati sklep o ustanovitvi javnega zavoda Arboretum Volčji Potok (Uradni list
RS, št. 102/99).
35. člen
Ta sklep začne veljati naslednji dan po
objavi v Uradnem listu Republike Slovenije.«.

Sklep o spremembah in dopolnitvah Sklepa o
ustanovitvi javnega zavoda Arboretum Volčji Potok (Uradni list RS, št. 112/08) vsebuje naslednje prehodne in
končno določbo:
»PREHODNE IN KONČNA DOLOČBA
12. člen
(1) Prve volitve predstavnikov
delavcev v svet zavoda razpiše svet zavoda najpozneje v 15 dneh po uveljavitvi
tega sklepa.
(2) Vlada Republike Slovenije imenuje
člane sveta v skladu s tem sklepom v enem mesecu po uveljavitvi tega sklepa.
(3) Direktor skliče prvo konstitutivno
sejo sveta zavoda najpozneje v 30 dneh od dne, ko je imenovana oziroma izvoljena
večina članov sveta zavoda.
(4) Dosedanji člani sveta zavoda
opravljajo svojo funkcijo do konstituiranja novega sveta skladno s tem sklepom.
Dosedanjim članom sveta preneha mandat z dnem konstituiranja sveta skladno s
tem sklepom.
13. člen
Direktor poskrbi za vpis sprememb
ustanovitvenega akta v sodni register skladno z veljavnimi predpisi.
14. člen
Ta sklep začne veljati naslednji dan po
objavi v Uradnem listu Republike Slovenije.«.

Sklep o spremembah in dopolnitvah Sklepa o
ustanovitvi javnega zavoda Arboretum Volčji Potok (Uradni list RS, št. 15/17)
vsebuje naslednjo končno določbo:
»5. člen
Ta sklep začne veljati naslednji dan po
objavi v Uradnem listu Republike Slovenije.«.