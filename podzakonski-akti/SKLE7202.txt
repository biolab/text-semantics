1
V sistem enotnega upravljanja s prostimi denarnimi sredstvi na
računih, vključenih v sistem enotnega zakladniškega računa, v skladu z 68.
členom Zakona o javnih financah (Uradni list RS, št. 79/99, 124/00, 79/01,
30/02, 56/02 – ZJU, 110/02 – ZDT-B, 127/06 – ZJZP in 14/07 – ZSPDPO), se z 13.
julijem 2007 vključi Zavod Republike Slovenije za varstvo okolja.
2
Pogodbe, ki jih je Zavod Republike Slovenije za varstvo okolja
že sklenil za vezavo prostih denarnih sredstev, ostanejo v veljavi do izteka
roka, za katerega so bile sklenjene.
3
Ta sklep začne veljati naslednji dan po objavi v Uradnem listu
Republike Slovenije.
Št. 473-68/2007/2
Ljubljana, dne 3. julija 2007
EVA 2007-1611-0113
dr. Andrej Bajuk l.r.
Minister
za finance