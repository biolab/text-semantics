1. člen
Ta uredba določa zunanjo mejo priobalnega
zemljišča na nekaterih zemljiških parcelah ob desnem bregu Medije v občini
Zagorje ob Savi.
2. člen
(1) Zunanja meja priobalnega zemljišča
ob desnem bregu Medije v občini Zagorje ob Savi poteka po zemljišču parcel
številka 142, 147, 149/2, 150/1, 160/3, 161/2, 156/4, 1891, 155/2 in 155/1, vse
k. o. Zagorje – mesto, ter sega en meter od vodnega zemljišča Medije s parcelno
številko 1891, k. o. Zagorje – mesto.
(2) Zunanja meja priobalnega zemljišča
ob Mediji v občini Zagorje ob Savi poteka po zemljiščih iz prejšnjega odstavka
in je določena s točkami državnega koordinatnega sistema iz priloge, ki je
sestavni del te uredbe.
3. člen
Podatek o širini in zunanji meji
priobalnega zemljišča iz prejšnjega člena se vnese kot podatek v zemljiški
kataster oziroma v evidenco pravnih režimov v skladu s predpisi, ki urejajo
evidentiranje nepremičnin.
4. člen
Ta uredba začne veljati naslednji dan po
objavi v Uradnem listu Republike Slovenije.
Št. 00728-30/2013
Ljubljana, dne 9. maja 2013
EVA 2013-2330-0024
Vlada Republike Slovenije
mag. Alenka Bratušek l.r.
Predsednica

Priloga: Koordinate
točk zunanje meje priobalnega zemljišča ob desnem bregu Medije v občini Zagorje
ob Savi