1. člen
S tem odlokom se zaradi zajezitve in obvladovanja epidemije
COVID-19 začasno omeji in določi način izvajanja javnega prevoza potnikov na
ozemlju Republike Slovenije.
2. člen
(1) Izvajanje javnega linijskega prevoza potnikov v
medkrajevnem in mestnem avtobusnem prevozu potnikov, javnega železniškega
prevoza potnikov v notranjem prometu, stalnega izvenlinijskega prevoza
potnikov, občasnega prevoza potnikov in avtotaksi prevozov se izvaja v skladu s
priporočili Nacionalnega inštituta za javno zdravje.
(2) Avtotaksi prevozi so dovoljeni, če voznik avtotaksi
vozila pred vstopom novega potnika poskrbi za ustrezno dezinfekcijo delov
vozila, z zaščitnimi maskami in, če ima voznik negativen rezultat na virus
SARS-CoV-2 z metodo verižne reakcije s polimerazo (v nadaljnjem besedilu: test
PCR) ali s hitrimi antigenskimi testi (v nadaljnjem besedilu: test HAG), ki ni
starejši od 72 ur.
(3) Predložitev negativnega rezultata testa PCR ali testa HAG
iz prejšnjega odstavka ni potrebna za voznike:
-       
ki imajo potrdilo o cepljenju zoper COVID-19, s katerim dokazuje, da je
od prejema drugega odmerka cepiva proizvajalca Biontech/Pfizer preteklo najmanj
7, MODERNA 14 in AstraZeneca 21 dni,
-       
ki imajo potrdilo o pozitivnem rezultatu testa PCR ali testa HAG, ki je
starejši od 21 dni, vendar ni starejši od 6 mesecev, ali
-       
ki imajo potrdilo zdravnika, da so preboleli COVID-19 in od začetka
simptomov ni minilo več kot 6 mesecev.
(4) Potrdila o testiranju se upoštevajo, če so bila izdana v
državah članicah Evropske unije oziroma državah članicah schengenskega območja
ali pri organizacijah oziroma pri posameznikih v tretjih državah, ki jih
Inštitut za mikrobiologijo in Nacionalni laboratorij za zdravje, okolje in
hrano (v nadaljnjem besedilu: NLZOH) prepoznata kot ustrezne in so objavljeni
na spletni strani NLZOH.
(5) Pri javnih linijskih prevozih, posebnih linijskih
prevozih, stalnih izvenlinijskih prevozih in občasnih prevozih potnikov je za
voznike in potnike obvezna uporaba obrazne zaščitne maske. Pri javnih linijskih
medkrajevnih prevozih, posebnih linijskih in občasnih prevozih potnikov, ki se
izvajajo z vozili kategorije M2 in M3, je število potnikov omejeno na število
registriranih sedežev v vozilu, zmanjšano za sedeže desno od voznika in vrsto
sedežev neposredno za voznikom.
(6) Pri posebnih linijskih prevozih, stalnih izven linijskih
prevozih potnikov in občasnih prevozih potnikov, ki se izvajajo z vozili
kategorije M1 z največ osmimi sedeži za potnike, je lahko zasedenih največ šest
sedežev. Za voznika in potnike je obvezna uporaba obrazne zaščitne maske.
3. člen
(1) Obratovanje žičniških naprav in njim pripadajočih
smučarskih prog je dovoljeno v skladu s priporočili Nacionalnega inštituta za
javno zdravje in pod pogojem, da upravljavec naprav zagotovi testiranje na
virus SARS-CoV-2 s testi HAG v organizaciji pooblaščenega izvajalca na vstopni
točki na smučišče.
(2) Če pogoja iz prejšnjega odstavka upravljavec naprav ne
more izpolniti iz objektivnih razlogov, je uporaba žičniških naprav in njim
pripadajočih prog dovoljena osebam, ki upravljavcu naprav predložijo negativni
rezultat testa PCR ali testa HAG, ki ni starejši od 7 dni, ter otrokom do
vključno 12. leta starosti v spremstvu staršev.
(3) Predložitev negativnega rezultata testa PCR ali testa HAG
ni potrebna za:
-       
kategorizirane in profesionalne športnike, trenerje in drugo
spremljevalno osebje za izvedbo tekem in treningov,
-       
uporabnike, ki imajo potrdilo o cepljenju zoper COVID-19, s katerim
oseba dokazuje, da je od prejema drugega odmerka cepiva proizvajalca
Biontech/Pfizer preteklo najmanj 7, MODERNA 14 in AstraZeneca 21 dni,
-       
uporabnike, ki imajo potrdilo o pozitivnem rezultatu testa PCR ali testa
HAG, ki je starejši od 21 dni, vendar ni starejši od šest mesecev, ali
-       
uporabnike, ki imajo potrdilo zdravnika, da so preboleli COVID-19 in od
začetka simptomov ni minilo več kot šest mesecev.
(4) Določbe iz drugega in tretjega odstavka tega člena
veljajo tudi za osebje žičniških naprav, ki prihaja v neposreden stik z
uporabniki žičniških naprav.
(5) Potrdila o testiranju se upoštevajo, če so bila izdana v
državah članicah Evropske unije oziroma državah članicah schengenskega območja
ali pri organizacijah oziroma pri posameznikih v tretjih državah, ki jih
Inštitut za mikrobiologijo in imunologijo in NLZOH prepoznata kot ustrezne in
so objavljeni na spletni strani NLZOH.
(6) Omejitev iz tega člena ne velja v primerih nujne oskrbe,
varnosti, medicinske pomoči, zaščite in reševanja ter inšpekcijskih služb.
4. člen
Vlada Republike Slovenije preverja utemeljenost ukrepov iz
tega odloka na podlagi strokovnih mnenj.
KONČNA DOLOČBA
5. člen
Ta odlok začne veljati 13. februarja 2021 in velja do 19.
februarja 2021, uporabljati pa se začne 15. februarja 2021, do takrat pa se
uporablja Odlok o omejitvah in načinu izvajanja javnega prevoza potnikov na
ozemlju Republike Slovenije (Uradni list RS, št. 15/21).
Št. 00710-17/2021
Ljubljana, dne 11. februarja 2021
EVA 2021-2430-0031
Vlada Republike Slovenije
Janez Janša
predsednik