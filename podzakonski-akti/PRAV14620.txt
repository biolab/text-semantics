1. člen
(vsebina)
Ta pravilnik določa:
-       
način spremljanja meril za določitev javne mreže dolgotrajne oskrbe (v
nadaljnjem besedilu: DO) in
-       
način vodenja seznama prostih posteljnih zmogljivosti, način sporočanja
podatkov o spremembi zasedenosti posteljnih zmogljivosti, številu kandidatov za
sprejem in njihovi kategoriji DO ter spremembah v številu in strukturi kadra
pri izvajalcu DO.
2. člen
(način spremljanja meril za določitev javne mreže)
(1) Merila iz drugega odstavka 7. člena Zakona o
dolgotrajni oskrbi (Uradni list RS, št. 196/21; v nadaljnjem besedilu:
zakon) se za potrebe določitve javne mreže DO spremljajo na način analiziranja
podatkov o skupnem številu prebivalcev ter številu prebivalcev nad 65 let in
nad 80 let, pri čemer se spremlja delež celotne populacije na ravni statistične
regije, in sicer po:
-       
značaju naselij in gostoti poselitve, pri čemer se spremljajo:
1.   število prejemnikov
storitev patronažne službe v starosti nad 65 let;
2.   organizacija mreže
javne zdravstvene službe;
3.   indeks staranja;
4.   pričakovana
življenjska doba in pričakovana leta zdravega življenja v starosti 65 let ali
več;
5.   naravni prirast na
1.000 prebivalcev;
-       
dostopnosti do različnih načinov opravljanja DO, pri čemer se
spremljajo:
1.   število uporabnikov,
vključenih v DO na domu, in število upravičencev, ki čakajo na vključitev v
opravljanje DO na domu;
2.   število uporabnikov,
vključenih v DO v instituciji, in število upravičencev, ki čakajo na vključitev
v opravljanje DO v instituciji;
3.   število zmogljivosti
javnih zavodov in koncesionarjev za opravljanje DO v obliki oskrbnih domov;
4.   število zmogljivosti
javnih zavodov in koncesionarjev za opravljanje DO v obliki negovalnih domov;
5.   število zmogljivosti
javnih zavodov, koncesionarjev in izvajalcev, ki DO opravljajo na podlagi
dovoljenja za opravljanje DO v obliki bivalnih enot;
6.   število in struktura
kadrov pri izvajalcih DO v javni mreži;
7.   število in struktura
dijakov in študentov v regiji, ki se izobražujejo za skrbstvene poklice;
8.   ocenjena vrednost
infrastrukture in opreme javnih zavodov, ki opravljajo DO v obliki iz drugega
odstavka 58. člena zakona.
(2) Ministrstvo, pristojno za zdravje, analizo stanja iz
prejšnjega odstavka na svoji spletni strani objavi dvakrat letno.
3. člen
(način vodenja seznamov in poročanje o zmogljivostih pri
izvajalcu DO)
(1) Izvajalec DO, ki opravlja DO v instituciji v eni od
oblik iz drugega odstavka 58. člena zakona, ločeno po posameznih enotah
izvajalca DO, vodi sezname o:
-       
celotnem številu prostih posteljnih zmogljivosti in številu posteljnih
zmogljivosti po sobah (enoposteljne, dvoposteljne sobe);
-       
spremembah zasedenosti posteljnih zmogljivosti po kategoriji DO
uporabnikov;
-       
številu kandidatov za sprejem, vključno s kategorijo DO;
-       
spremembah v številu zaposlenih, ki opravljajo storitve DO, v obliki
ekvivalenta polnega delovnega časa, in sicer po strukturi zaposlenih glede na
delovno mesto pri izvajalcu DO.
(2) Izvajalec DO, ki opravlja DO v instituciji v obliki
dnevnega varstva, vodi sezname o:
-       
celotnem številu prostih posteljnih zmogljivosti za uporabnike DO,
-       
spremembah zasedenosti prostih posteljnih zmogljivosti po kategoriji DO
uporabnikov;
-       
številu kandidatov za sprejem, vključno s kategorijo DO;
-       
spremembah v številu zaposlenih, ki opravljajo storitve DO, v obliki
ekvivalenta polnega delovnega časa, in sicer po strukturi zaposlenih glede na
delovno mesto pri izvajalcu DO.
(3) Seznam števila kandidatov za sprejem (v nadaljnjem
besedilu: rezervacije) iz tretje alineje prvega odstavka in iz tretje alineje
drugega odstavka tega člena se vodi po datumu in času prejete vloge.
4. člen
(način vodenja podatkov)
Podatki iz prejšnjega člena se vodijo v elektronski obliki in
posodabljajo vsakih 24 ur.
5. člen
(objava podatkov)
Zavod za zdravstveno zavarovanje Slovenije na svoji spletni
strani dnevno objavlja število prostih posteljnih zmogljivosti pri izvajalcu DO
po posameznem izvajalcu DO, ločeno po posameznih enotah izvajalca DO, in številu
rezervacij po kategorijah DO za sprejem v institucijo na ravni države.
KONČNA DOLOČBA
6. člen
(začetek veljavnosti)
Ta pravilnik začne veljati naslednji dan po objavi v Uradnem
listu Republike Slovenije.
Št. 0070-63/2022
Ljubljana, dne 9. maja 2022
EVA 2022-2711-0035
Janez Poklukar
minister
za zdravje
Soglašam!
Janez Cigler Kralj
minister
za delo, družino, socialne zadeve 
in enake možnosti