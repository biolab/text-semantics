1. člen
Odvetnik, odvetniška družba ali notar sporoča podatke o vseh
transakcijah ali strankah, v zvezi s katerimi obstajajo razlogi za sum pranja
denarja ali financiranja terorizma, Uradu Republike Slovenije za preprečevanje
pranja denarja (v nadaljnjem besedilu: urad) na enega od naslednjih načinov: 
-       
po telefonu, 
-       
po telefaksu, 
-       
s priporočeno pisemsko pošiljko, 
-       
po kurirju, 
-       
z elektronskim prenosom podatkov.
2. člen
(1) Odvetnik, odvetniška družba ali notar pošilja podatke
uradu na obrazcu, ki je skupaj s prilogo k obrazcu in navodilom o načinu
izpolnjevanja obrazca Priloga tega pravilnika in njegov sestavni del. 
(2) Pri elektronskem prenosu podatkov odvetnik, odvetniška
družba ali notar pošilja podatke v obliki, ki jo določi urad.
3. člen
(1) Po telefonu ali telefaksu se uradu sporoča podatke samo v
primeru, če transakcija, v zvezi s katero obstajajo razlogi za sum pranja
denarja ali financiranja terorizma, še ni bila izvršena. 
(2) V primeru iz prejšnjega odstavka mora odvetnik,
odvetniška družba ali notar najpozneje naslednji delovni dan od dneva, ko je
ugotovil razloge za sum pranja denarja ali financiranja terorizma, sporočiti
uradu podatke tudi na enega od ostalih načinov, predvidenih v 1. členu, in v
obliki, predpisani v 2. členu tega pravilnika.
4. člen
Podatki, ki se pošiljajo uradu z elektronskim prenosom
podatkov, morajo biti kodirani tako, da je zagotovljena njihova
nerazpoznavnost.
5. člen
Ta pravilnik začne veljati naslednji dan po objavi v Uradnem
listu Republike Slovenije.
Št. 007-15/2008/2
Ljubljana, dne 16. januarja 2008
EVA 2007-1611-0129
dr. Andrej Bajuk l.r. 
Minister 
za finance

Priloga:
Obrazec za sporočanje podatkov o transakcijah ali strankah, v zvezi s katerimi
obstajajo razlogi za sum pranja denarja (peti odstavek 49. člena ZPPDFT)
Priloga
k obrazcu
Navodilo
o načinu izpolnjevanja obrazcev