1. člen
Zavarovalnice, pozavarovalnice, zavarovalni in pozavarovalni pool-i
ter Slovensko zavarovalno združenje, GIZ v delu, ki se nanaša na poslovanje
škodnega sklada in odškodninskega urada, vodijo knjigovodstvo po kontnem okviru
za zavarovalnice, ki je priloga in sestavni del tega sklepa.
Določila tega sklepa veljajo na podlagi prvega odstavka 338.b
člena Zakona o pokojninskem in invalidskem zavarovanju (Uradni list RS, št.
96/12, 39/13, 99/13 – ZSVarPre-C, 101/13 – ZIPRS1415, 44/14 – ORZPIZ206, 85/14
– ZUJF-B, 95/14 – ZUJF-C, 90/15 – ZIUPTD, 102/15, 23/17, 40/17, 65/17, 28/19,
75/19, 36/20 – ZIUJP in 49/20 – ZIUZEOP; v nadaljnjem besedilu: ZPIZ-2) tudi za
pokojninske družbe.
2. člen
S tem sklepom določen kontni okvir temelji na mednarodnih standardih
računovodskega poročanja, ki so določeni z Uredbo (ES) št. 1606/2002
Evropskega parlamenta in Sveta z dne 19. julija 2002 o uporabi mednarodnih
računovodskih standardov (UL L št. 243 z dne 11. septembra 2002, str.
609) in Uredbo Komisije (ES) št. 1126/2008 z dne 3. novembra 2008 o
sprejetju nekaterih mednarodnih računovodskih standardov v skladu z Uredbo (ES)
št. 1606/2002 Evropskega parlamenta in Sveta (UL L št. 320 z dne
29. novembra 2008, str. 1), s spremembami (v nadaljnjem besedilu: MSRP).
3. člen
Osebe iz 1. člena predpisane konte nadalje razčlenjujejo
tako, da zagotavljajo poročanje v skladu z MSRP, zakonom, ki ureja gospodarske
družbe, ZZavar-1, ZPIZ-2 in drugimi predpisi.

Priloga:
Kontni okvir za zavarovalnice

Sklep o kontnem okviru za zavarovalnice
(Uradni list RS, št. 104/15) vsebuje naslednjo končno določbo:
»4. člen
(1) Ta sklep začne veljati 1. januarja 2016.
(2) Z uveljavitvijo tega sklepa preneha veljati določilo
9. člena Sklepa o podrobnejšem načinu vrednotenja knjigovodskih postavk in
analitičnem kontnem načrtu pokojninskega sklada, oblikovanega kot kritni sklad
(Uradni list RS, št. 79/13), ki določa posebna pravila o izdelavi
analitičnega kontnega načrta kritnega sklada.«.

Sklep o spremembah in dopolnitvah Sklepa o
kontnem okviru za zavarovalnice (Uradni list RS, št. 12/18) vsebuje naslednjo končno določbo:
»2. člen
Ta sklep začne veljati petnajsti dan po objavi v Uradnem
listu Republike Slovenije, uporablja pa se prvič za poslovno leto 2018.«.

Sklep o spremembi in dopolnitvi Sklepa o
kontnem okviru za zavarovalnice (Uradni list RS, št. 82/20) vsebuje naslednjo končno določbo:
»3. člen
Ta sklep začne veljati petnajsti dan po objavi v Uradnem listu
Republike Slovenije.«.