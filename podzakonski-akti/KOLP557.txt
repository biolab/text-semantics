1. člen
(začasni suspenz določb)
Pogodbene stranke soglašajo, da se z namenom doseganja ciljev
kadrovske problematike pri delodajalcu v času od sklenitve tega aneksa do 31.
12. 2020 namesto 5. točke II. poglavja KPJZRTVS (od 32. do vključno 43. člena –
reševanje problema morebitnih presežkov delavcev; začasni presežki, trajni
presežki, kriteriji za ohranitev zaposlitve), razen 39. člena, neposredno
uporabljajo določbe Zakona o delovnih razmerjih – ZDR-1 (Uradni list RS, št.
21/13 s spremembami in dopolnitvami).
Glede odpravnine in določitve njene višine se neposredno
uporabljajo določbe 108. člena ZDR-1.
2. člen
(privolitev)
Pogodbene stranke soglašajo, da določba prejšnjega člena
velja le v primeru smiselne uporabe drugega in tretjega odstavka 39. člena
KPJZRTVS in sicer pri določitvi trajnih presežnih delavcev z njihovo
privolitvijo.
3. člen
(omejitev števila presežnih delavcev)
Pogodbene stranke prav tako soglašajo, da soglasje iz 1.
člena tega dogovora velja le v primeru, če delodajalec odpove pogodbe o zaposlitvah
največ 29 delavcem oziroma manjšemu številu zaposlenih, kot to opredeljuje 98.
člen ZDR-1.
4. člen
(razlaga)
Pogodbene stranke sprejmejo razlago, ki postane sestavni del
tega aneksa.
5. člen
(veljavnost)
Ta aneks h kolektivni pogodbi začne veljati naslednji dan po
objavi v Uradnem listu Republike Slovenije in velja do konca leta 2020, razen
za postopke, ki se začnejo pred koncem leta 2020 in se zaradi zakonskih rokov
končajo v letu 2021, vendar najkasneje do 31. 3. 2021.
Ljubljana,
dne 30. oktobra 2020
Radiotelevizija Slovenija, javni
zavod
Igor Kadunc,
generalni direktor

Sindikat delavcev radiodifuzije
Slovenije
Tom Zalaznik,
predsednik

Sindikat kulturnih in umetniških
ustvarjalcev RTV Slovenija
Peter Kosmač,
predsednik
NI PODPISAL