1. člen
S tem pravilnikom se sprejme gozdnogospodarski načrt
gozdnogospodarske enote Pišece, št. 08-02/02 z dne 12. marca 2004, ki ga je za
obdobje od 1. januarja 2002 do 31. decembra 2011 izdelal Zavod za gozdove
Slovenije, Območna enota Brežice.
2. člen
Gozdnogospodarska enota Pišece, ki meri 21.438,76 ha, se
nahaja v Gozdnogospodarskem območju Brežice, v občinah Brežice, Kozje, Krško,
Bistrica ob Sotli, oziroma v katastrskih občinah Podsreda, Križe, Bukovje,
Drenovec, Brezovica, Bizeljsko, Podgorje, Pavlova vas, Silovec, Sromlje, Zgornja
Pohanca, Oklukova Gora, Arnovo selo, Volčje, Curnovec, Blatno, Dednja vas,
Pišece, Brezje, Vitna vas, Stara vas, Župelevec, Bojsno, Piršenbreg, Globoko,
Mali vrh, Dečno selo, Artiče, Zgornji Obrež, Šentlenart, Brezina, Črnc, Bukošek,
Sela, Slogonsko, Vrhje, Jereslavec, Rakovec, Kapele, Podvinje, Gabrje, Veliki
Obrež, Loče, Mihalovec, Mostec, Zakot, Brežice, Spodnja Pohanca, Gorjane,
Podsreda, Križe, Osredek, Kostanjek, Trebče, Kunšperk in Zagaj. 
3. člen 
V gozdnogospodarski enoti Pišece je z dnem 1. januarja 2002
ugotovljeno naslednje stanje gozdov:
A)    
površina: 8.291,59 ha, od katere je:
- 
3.502,41 ha večnamenskih gozdov, 34,08 ha gozdov s posebnim namenom, v
katerih gozdnogospodarski ukrepi niso dovoljeni, 4.755,10 ha gozdov s posebnim
namenom, v katerih so gozdnogospodarski ukrepi dovoljeni;
- 
2.058,76 ha državnih gozdov, 6.229,17 ha zasebnih gozdov v lasti
fizičnih oseb in 3,66 ha zasebnih gozdov v lasti pravnih oseb;
B)    
lesna zaloga: 256,9 m3/ha, od tega 18,3 m3/ha iglavcev
in 238,6 m3/ha listavcev,
C)   
tekoči letni prirastek: 7,2 m3/ha, od tega 0,6 m3/ha
iglavcev in 6,6 m3/ha listavcev.
4. člen
V gozdnogospodarskem načrtu gozdnogospodarske enote Pišece je
ob upoštevanju usmeritev iz gozdnogospodarskega načrta Gozdnogospodarskega
območja Brežice, izdelanega za obdobje od 1. januarja 2001 do 31. decembra 2010,
ugotovljenega stanja gozdov, analize preteklega gospodarjenja, zakonitosti
razvoja gozdov ter pridobljenih spoznanj pri spremljanju razvoja gozdov v gozdnogospodarski
enoti Pišece določeno, da so najbolj poudarjene funkcije gozdov, ki določajo
način gospodarjenja z gozdom,
-       
proizvodne funkcije na površini 7.762,99 ha,
-       
ekološke funkcije na površini 879,98 ha ter
-       
socialne funkcije na površini 239,24 ha.
Na podlagi funkcij gozdov in njihovega ovrednotenja so v
gozdnogospodarskem načrtu gozdnogospodarske enote Pišece določeni cilji
gospodarjenja z gozdom in gozdnim prostorom ter usmeritve za njihovo doseganje.
5. člen
Na podlagi ciljev in usmeritev iz drugega odstavka prejšnjega
člena so v gozdnogospodarski enoti Pišece za obdobje od 1. januarja 2002 do 31.
decembra 2011 določeni naslednji ukrepi:
-       
najvišji možni posek v višini 287.562 m3, od tega 19.659 m3
iglavcev in 267.903 m3 listavcev,
-       
gojitvena dela, potrebna za ohranitev in razvoj gozdov, na površini
960,51 ha,
-       
nega mlajšega drogovnjaka na površini 321,81 ha,
-       
varstvena dela, potrebna za zaščito pred divjadjo, in sicer zaščita z
ograjo v dolžini 2.000 m ter s količenjem ali tulci v obsegu 39.950 kosov,
-       
varstvena dela, potrebna za zaščito pred boleznimi in žuželkami, v
obsegu 1.100 delovnih dni,
-       
nega habitatov prosto živečih živali z vzdrževanje travinj in grmišč na
površini 260 ha,
-       
gradnja gozdnih cest v dolžini 2,1 km,
-       
gradnja gozdnih vlak v dolžini 16,0 km.
V gozdnogospodarskem načrtu gozdnogospodarske enote Pišece so
določeni ukrepi in načini njihove izvedbe tudi na ravneh gospodarskih razredov
in odsekov.
6. člen
Pri izdelavi gozdnogojitvenih načrtov za posamezne ekosisteme
in njihove dele v gozdnogospodarski enoti Pišece v obdobju od uveljavitve tega
pravilnika do 31. decembra 2011 se morajo upoštevati cilji, usmeritve in
ukrepi, določeni v gozdnogospodarskem načrtu gozdnogospodarske enote Pišece.
7. člen
Po en izvod gozdnogospodarskega načrta gozdnogospodarske enote
Pišece je na vpogled na sedežu Zavoda za gozdove Slovenije, Območne enote
Brežice, Cesta bratov Milavcev 61, Brežice, na sedežu Zavoda za gozdove
Slovenije, Krajevne enote Brežice, Cesta bratov Milavcev 61, Brežice, in na
Ministrstvu za kmetijstvo, gozdarstvo in prehrano, Dunajska 56-58, Ljubljana,
kjer se hrani tudi dokumentacija v zvezi s postopkom sprejemanja
gozdnogospodarskega načrta gozdnogospodarske enote Pišece.
8. člen
Ta pravilnik začne veljati naslednji dan po objavi v Uradnem listu
Republike Slovenije.
Št. 322-01-08-2/01/9
Ljubljana, dne 7. julija 2004.
EVA 2003-2311-0113
Minister
za kmetijstvo, gozdarstvo
in prehrano
dr. Milan Pogačnik l. r.