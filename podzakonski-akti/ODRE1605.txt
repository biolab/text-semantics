1. člen
Sprejme se splošni del gozdnogospodarskega načrta
gozdnogospodarske enote Šentjur, št. 322-01-09/15-99 z dne 15. 3. 2001, ki ga
je izdelal Zavod za gozdove Slovenije, Območna enota Celje, za obdobje od 1. 1.
1998 do 31. 12. 2007. 
Cilji, usmeritve in ukrepi, ki so določeni v splošnem delu
gozdnogospodarskega načrta gozdnogospodarske enote Šentjur na ravneh celotne
gozdnogospodarske enote, gospodarskih razredov in odsekov, so sestavni del te
odredbe.
2. člen
Splošni del gozdnogospodarskega načrta gozdnogospodarske
enote Šentjur je izdelan v treh izvodih za 4702,97 hektarjev gozdov, ki ležijo
v gozdnogospodarskem območju Šentjur, v občini Šentjur, oziroma v katastrskih
občinah Dramlje, Pletovarje, Slatina, Ostrožno, Dolga gora, Ponikva, Ponkvica,
Zagaj, Vodule, Marija Dobje, Primož, Goričica, Zlateče, Lokarje, Podgrad,
Kameno, Šentjur, Bezovje, Grobelno, Zgornje Selce, Tratna, Rifnik, Vodruž in
Krajnčica.
3. člen
Po en izvod splošnega dela gozdnogospodarskega načrta
gozdnogospodarske enote Šentjur je na vpogled na sedežu Zavoda za gozdove
Slovenije, Območne enote Celje, Ljubljanska 13, Celje, na sedežu Zavoda za
gozdove Slovenije, Krajevne enote Šentjur, Ulica Dušana Kvedra 14a, Šentjur pri
Celju, in na Ministrstvu za kmetijstvo, gozdarstvo in prehrano Republike
Slovenije, Dunajska 58, Ljubljana, kjer se hrani tudi dokumentacija v zvezi s
postopkom sprejemanja splošnega dela gozdnogospodarskega načrta
gozdnogospodarske enote Šentjur.
4. člen
Ta odredba začne veljati naslednji dan po objavi v Uradnem
listu Republike Slovenije.
Št. 322-01-09-/15-99
Ljubljana, dne 15. maja 2001.
Minister 
za kmetijstvo, gozdarstvo in prehrano 
mag. Franc But l. r.