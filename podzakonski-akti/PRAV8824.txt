1. člen
(1) Ta pravilnik določa postopek redne overitve (v nadaljnjem
besedilu: overitev) meril, ki ga izvajajo Urad Republike Slovenije za
meroslovje (v nadaljnjem besedilu: urad) ali pravne osebe ali samostojni
podjetniki posamezniki, ki jih na podlagi drugega odstavka 14. člena Zakona o
meroslovju (Uradni list RS, št. 26/05 – uradno prečiščeno besedilo) imenuje
urad (v nadaljnjem besedilu: imenovane osebe). 
(2) Ta pravilnik določa tudi vrsto, obliko in vsebino oznak,
ki se uporabljajo pri overitvi in zaščiti meril, ter vsebino potrdila o
skladnosti merila s predpisi (v nadaljnjem besedilu: POS).
2. člen
(1) Zahteva za overitev merila, ki se predloži uradu mora
vsebovati: 
-       
podatke o imetniku merila (firma in sedež ali ime in priimek, naslov,
davčna številka, matična številka, če je firma vpisana v Poslovnem registru
Slovenije in ime ter priimek odgovorne osebe), 
-       
podpis odgovorne osebe in pečat, 
-       
navedbo vrste overitve (redna, izredna), 
-       
podatke o merilu (naziv in tip, uradna oznaka oziroma številka
certifikata, s katerim je bila ugotovljena skladnost tipa merila, proizvajalec,
serijska številka, merilno območje), 
-       
navedbo, ali imetnik zahteva izdajo POS-a in 
-       
navedbo kraja overitve. 
(2) Če zahtevo za overitev iz prejšnjega odstavka tega člena
vloži pooblaščenec imetnika merila, ji je dolžan priložiti pooblastilo imetnika
merila. 
(3) Zahteva za overitev iz prvega odstavka tega člena merila
se vloži praviloma za vsako merilo posebej. Če se sočasno zahteva overitev več
meril iste vrste, se lahko vloži ena zahteva za overitev, pri čemer se zahtevi
priloži seznam vseh meril. 
(4) Zahteva za overitev merila, ki se predloži imenovani
osebi mora vsebovati podatke, potrebne za overitev merila, ki jih določi
imenovana oseba.
3. člen
(1) V overitev se lahko predložijo samo tista merila, za
katera je bila ugotovljena skladnost po predpisanih načinih in postopkih
ugotavljanja skladnosti in ki so bila označena ali je bila zanje izdana listina
o skladnosti merila s predpisi, preden so bila dana v prvo uporabo. 
(2) Merilo, ki se daje v overitev, mora biti tehnično
brezhibno, nepoškodovano, očiščeno in pripravljeno za obratovanje po navodilih
proizvajalca. 
(3) Overitev se izvede v pogojih obratovanja.
4. člen
Postopek overitve merila sestavljajo: 
1.     
pregled zahteve za overitev, 
2.     
pregled merila, s katerim se identificira merilo, 
3.     
ugotavljanje, ali so izpolnjeni pogoji za overitev iz prejšnjega člena, 
4.     
pregled in preskus merila, da se ugotovi, ali merilo izpolnjuje
predpisane meroslovne zahteve in 
5.     
zaščita merila ter označitev skladnosti merila s predpisi.
5. člen
(1) O postopku overitve merila se sestavi zapis, ki vsebuje
poleg podatkov o izdajatelju zapisa: 
-       
podatke o vložniku zahteve, 
-       
podatke, ki so zahtevani za identifikacijo merila, 
-       
meroslovne podatke o merilu, ki so pomembni pri overitvi, 
-       
podatke o pogojih, pri katerih je bil pregled merila opravljen, 
-       
rezultate preskusa, 
-       
ugotovljene pogreške merila in pripadajoče največje dopustne pogreške, 
-       
ugotovitve o skladnosti merila s predpisom in 
-       
datum pregleda merila. 
(2) Če se overitev merila zavrne, se v zapisu navedejo
razlogi za zavrnitev. Vložnik zahteve prejme kopijo zapisa. 
(3) Če je v enem sklopu naprave več meril z enim skupnim
prikazom (npr. izpušni plini, priprave za merjenje tekočin goriv), je potrebno
vsako merilo posebej overiti, razen če je v certifikatu, s katerim je bila
ugotovljena skladnost tipa merila, določeno drugače.
6. člen
(1) Oznake, s katerimi se potrdi skladnost meril s predpisi
pri overitvi (v nadaljnjem besedilu: overitvena oznaka) so: 
1.     
overitvena oznaka v obliki žiga, 
2.     
overitvena oznaka v obliki nalepke in 
(2) Overitev velja do konca meseca v letu, ki sta označena na
overitveni oznaki. 
(3) Overitvena oznaka v obliki žiga ima obliko ščita z višino
7 mm. V zgornjem delu na prvi strani sta zadnji številki letnice konca
veljavnosti overitve merila, v spodnjem pa evidenčna številka urada ali
izvajalca, ki izvaja overitve za urad na podlagi pogodbe ali imenovane osebe.
Na drugi strani je zgoraj znak »SI«, spodaj pa je zapisan mesec konca
veljavnosti overitve merila. 
(4) Overitvena oznaka v obliki nalepke je okrogle oblike s
premerom 22 mm. Oznaka je sestavljena iz središčnega kroga in dveh kolobarjev
okoli njega. V središčnem krogu je znak SI med visečima skodelicama, nad tem
znakom pa evidenčna številka urada ali izvajalca, ki izvaja overitve za urad na
podlagi pogodbe ali imenovane osebe. V zunanjem kolobarju so na desni in levi
polovici številke od 0 do 9. Številke na levi predstavljajo desetice letnice
(desetletje), na desni polovici pa enice letnice (leto) konca veljavnosti
overitve. V notranjem kolobarju so številke od 1 do 12, ki predstavljajo mesec
konca veljavnosti overitve. Črke in številke so v črni barvi, črte pa v zeleni
barvi. 
(5) Leto veljavnosti na overitveni nalepki se označi tako, da
se preluknja desetico leta na levi strani zunanjega kroga nalepke in enico leta
na desni strani zunanjega kroga nalepke. Mesec veljavnosti se označi tako, da
preluknjamo številko meseca v notranjem krogu nalepke. 
(6) POS mora poleg podatkov o izdajatelju vsebovati tudi: 
-       
številko in datum odločbe o imenovanju imenovane osebe, 
-       
pravno podlago za izdajo potrdila, 
-       
podatke o imetniku merila iz 2. člena tega pravilnika, 
-       
naziv in tip merila (pri merilnih sistemih popis sestavnih delov), 
-       
podatke o proizvajalcu merila, 
-       
uradno oznako merila ali številko certifikata, s katerim je bila
ugotovljena skladnost tipa merila, 
-       
serijsko številko merila (pri merilnih sistemih serijske številke
sestavnih delov), 
-       
rok veljavnosti POS, 
-       
izjavo, da so bili pri izvajanju meritev uporabljeni etaloni, katerih
sledljivost je bila preverjena na nacionalne ali mednarodne etalone in 
-       
podatke o predpisu, na podlagi katerega je bila ugotovljena skladnost
merila.
7. člen
(1) Oznake, s katerimi se merilo zaščiti (v nadaljnjem
besedilu: zaščitna oznaka) so: 
1.     
zaščitna oznaka v obliki žiga in 
2.     
zaščitna oznaka v obliki nalepke. 
(2) Zaščitna oznaka v obliki žiga ima obliko šesterokotnika,
z očrtanim krogom premera 7 mm, v katerem je velika črka Z. Na levi strani črke
je oznaka »SI«, na desni pa evidenčna številka urada ali izvajalca, ki izvaja
overitve za urad na podlagi pogodbe ali imenovane osebe. Zaščitna oznaka se
uporablja na obeh straneh. 
(3) Zaščitna oznaka v obliki nalepke ima ovalno obliko z
velikostjo 20 mm x 8 mm. Nalepka je oranžne barve s črnimi napisi. Na sredini
je tehtnica z visečima skodelicama. Nad tehtnico je oznaka »SI«, med visečima
skodelicama pa evidenčna številka urada ali izvajalca, ki izvaja overitve za
urad na podlagi pogodbe ali imenovane osebe.
8. člen
Grafični prikaz overitvenih in zaščitnih oznak je podan v
Prilogi, ki je kot priloga sestavni del tega pravilnika.
9. člen
(1) Po opravljenem pregledu in preskusu merila se merilo
zaščiti na način, ki je določen v certifikatu, s katerim je bila ugotovljena
skladnost tipa merila. Skladnost merila s predpisi se potrdi z označitvijo
merila z overitveno oznako. Overitvena oznaka se namesti na vidno mesto na
merilu, ki je zaščiteno pred vremenskimi ali drugimi neželenimi vplivi. Ob
namestitvi nove overitvene oznake, mora izvajalec overitve staro overitveno
oznako odstraniti in uničiti. 
(2) Če konstrukcija ali uporaba merila ne omogoča namestitve
overitvene oznake ali namestitev ni smiselna, se izda POS. 
(3) V primeru izdaje POS v skladu z drugim odstavkov tega
člena se strošek izdaje POS ne zaračuna. 
(4) Ne glede na določbe drugega odstavka tega člena lahko
vložnik zahteva poleg označitve merila tudi POS. V tem primeru se strošek
izdaje takega POS lahko zaračuna.
10. člen
Overitvene oznake in POS, ki so bili izdani pred začetkom
veljavnosti tega pravilnika, veljajo do poteka njihove veljavnosti.
11. člen
Z dnem uveljavitve tega pravilnika preneha veljati Pravilnik
o postopku overitve meril (Uradni list RS, št. 64/06).
12. člen
Ta pravilnik začne veljati 1. januarja 2009.
Št. 0073-5/2008
Ljubljana, dne 28. julija 2008
EVA 2008-3211-0006
Mojca Kucler Dolinar l.r. 
Ministrica 
za visoko šolstvo, znanost in tehnologijo

Priloga:
Vrste, oblike in vsebina overitvenih in zaščitnih oznak iz 6. člena tega
pravilnika