1. člen
S tem pravilnikom se sprejme
gozdnogospodarski načrt gozdnogospodarske enote Marija Reka (2014–2023), št.
09-32/14 z dne 24. 11. 2014, ki ga je za obdobje od 1. januarja 2014 do
31. decembra 2023 izdelal Zavod za gozdove Slovenije, Območna enota Celje.
2. člen
Gozdnogospodarska enota Marija Reka, ki
meri 7.753,97 ha, se nahaja v Gozdnogospodarskem območju Celje, v občinah
Tabor, Prebold in Žalec oziroma v katastrskih občinah Črni Vrh, Miklavž, Marija
Reka, Matke, Pongrac in Liboje.
3. člen
V gozdnogospodarski enoti Marija Reka je s
1. januarjem 2014 ugotovljeno naslednje stanje gozdov:
a)     lastništvo: 83 % zasebnih gozdov v lasti fizičnih ali pravnih oseb,
17 % državnih gozdov;
b)     površina: 5.827,67 ha, od katere je 5.675,99 ha večnamenskih gozdov
in 151,68 ha varovalnih gozdov;
c)     lesna zaloga: 292 m3/ha, od tega 98 m3/ha
iglavcev in 194 m3/ha listavcev;
č)    tekoči
letni prirastek: 7,12 m3/ha, od tega 2,50 m3/ha iglavcev
in 4,62 m3/ha listavcev.
4. člen
(1) V gozdnogospodarskem načrtu
gozdnogospodarske enote Marija Reka (2014–2023) je ob upoštevanju usmeritev iz
gozdnogospodarskega načrta Gozdnogospodarskega območja Celje, izdelanega za
obdobje od 1. januarja 2014 do 31. decembra 2023, ugotovljenega
stanja gozdov, analize preteklega gospodarjenja, zakonitosti razvoja gozdov ter
pridobljenih spoznanj pri spremljanju razvoja gozdov v gozdnogospodarski enoti
Marija Reka določeno, da so najbolj poudarjene funkcije gozdov, ki določajo
način gospodarjenja z gozdom, naslednje:
-       
proizvodne funkcije na površini 5.161,80 ha,
-       
ekološke funkcije na površini 719,1 ha ter
-       
socialne funkcije na površini 107,7 ha.
(2) Na podlagi funkcij gozdov in
njihovega ovrednotenja so v gozdnogospodarskem načrtu gozdnogospodarske enote
Marija Reka (2014–2023) določeni cilji gospodarjenja z gozdom in gozdnim
prostorom ter usmeritve za njihovo doseganje.
5. člen
(1) Na podlagi ciljev in usmeritev iz
drugega odstavka prejšnjega člena so v gozdnogospodarski enoti Marija Reka za
obdobje od 1. januarja 2014 do 31. decembra 2023 določeni naslednji
ukrepi:
-       
najvišji možni posek v višini 371.586 m3, od tega 123.306 m3
iglavcev in 248.280 m3 listavcev,
-       
gojitvena dela, potrebna za ohranitev in razvoj gozdov, na površini
592,92 ha,
-       
nega drogovnjaka na površini 173,61 ha,
-       
varstvena dela, potrebna za zaščito pred divjadjo, in sicer zaščita
2.000 sadik gozdnega drevja s količenjem,
-       
nega habitatov prosto živečih živali, in sicer sajenje 200 sadik
plodonosnih drevesnih vrst, vzdrževanje 5 vodnih virov v gozdu, vzdrževanje
grmišč in obrežij na površini 5 ha, vzdrževanje travišč na površini 5 ha,
-       
odstranjevanje vzpenjalk na površini 1,18 ha.
(2) V gozdnogospodarskem načrtu
gozdnogospodarske enote Marija Reka (2014–2023) so določeni ukrepi in načini
njihove izvedbe tudi na ravneh rastiščnogojitvenih razredov in odsekov.
6. člen
Pri izdelavi gozdnogojitvenih načrtov za
posamezne ekosisteme in njihove dele v gozdnogospodarski enoti Marija Reka, v
obdobju od uveljavitve tega pravilnika do 31. decembra 2023, se morajo
upoštevati cilji, usmeritve in ukrepi, določeni v gozdnogospodarskem načrtu
gozdnogospodarske enote Marija Reka (2014–2023).
7. člen
Po en izvod gozdnogospodarskega načrta
gozdnogospodarske enote Marija Reka (2014–2023) je na vpogled na sedežu Zavoda
za gozdove Slovenije, Območne enote Celje, Ljubljanska 13, Celje, na sedežu
Zavoda za gozdove Slovenije, Krajevne enote Žalec, Savinjska 59, Žalec in na
Ministrstvu za kmetijstvo, gozdarstvo in prehrano, Dunajska 22, Ljubljana, kjer
se hrani tudi dokumentacija v zvezi s postopkom sprejemanja gozdnogospodarskega
načrta gozdnogospodarske enote Marija Reka (2014–2023).
8. člen
Ta pravilnik začne veljati naslednji dan po
objavi v Uradnem listu Republike Slovenije.
Št. 007-566/2014
Ljubljana, dne 8. januarja 2015
EVA 2014-2330-0051
Mag. Dejan Židan l.r.
Minister
za kmetijstvo, gozdarstvo in
prehrano