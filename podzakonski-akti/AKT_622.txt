1. člen
(vsebina)
Ta splošni akt podrobneje določa videz in način izdajanja nalepke,
s katero lahko uporabniki poštnih storitev prepovejo dostavljanje
nenaslovljenih oglaševalskih, marketinških in drugih reklamnih sporočil v svoj
predalčnik.
2. člen
(opis nalepke)
(1) Samolepilno nalepko (dimenzije 40 x 75 mm) sestavljata:
-       
nalepka z opozorilnim simbolom, ki jo uporabnik nalepi na svoj
predalčnik (dimenzije 30 x 30 mm),
-       
navodilo za uporabo nalepke.
(2) Ozadje nalepke je rumene barve. Na zgornjem,
informacijskem delu nalepke so kratka navodila za uporabo in razpoložljivost nalepke,
ki niso namenjena lepljenju na predalčnik. Besedilo se glasi:
»Simbol nalepite na svoj predalčnik, če ne želite prejemati nenaslovljenih
oglaševalskih, marketinških in drugih reklamnih sporočil.
Vlaganje takšnih sporočil v predalčnik, ki je označen s tem simbolom,
je prekršek in se kaznuje z globo (70. člen ZPSto-2).«
(3) Na osrednjem delu nalepke je izsek z opozorilnim simbolom
kvadratne oblike, ki se pred uporabo odlepi od osnovne nalepke. Simbol
predstavlja rdeč krog, v katerem je prečrtan list papirja bele barve. List
nepravilnih oblik z robovi sega čez rdeč krog, preko njega pa je vpet rdeč trak,
ki izraža prepoved. V spodnjem desnem kotu nalepke z opozorilnim simbolom je črn
logotip izdajatelja nalepke AKOS.
(4) Pod osrednjim delom nalepke s simbolom je navedeno:
»Izdajatelj: Agencija za komunikacijska omrežja in storitve
Republike Slovenije«
3. člen
(videz nalepke)
4. člen
(način prodaje)
(1) Nalepke prodaja pooblaščen prodajalec, ki ga izbere Agencija
za komunikacijska omrežja in storitve Republike Slovenije. Kriterij za izbor
prodajalca je geografsko čimbolj razvejano prodajno omrežje na celotnem ozemlju
Republike Slovenije.
(2) Prodajalec nalepke mora jasno in na vidnem mestu označiti
mesto prodaje nalepke.
5. člen
(cena nalepke)
Ceno nalepke glede na stroške izdelave in prodaje določi in
jo objavi na svoji spletni strani Agencija za komunikacijska omrežja in
storitve Republike Slovenije.

Splošni akt o nalepki za prepoved dostavljanja
v predalčnik (Uradni list RS, št. 22/10) vsebuje naslednji prehodni in
končno določbo:
»6. člen
(prehodni in končna
določba)
(1) Ne glede na določbe tega splošnega akta, so veljavne tudi
nalepke izdane v skladu s Splošnima aktoma o nalepki za prepoved vročanja v
predalčnik objavljenima v Uradnem listu RS, št. 92/03 in 91/04.
(2) Z dnem uveljavitve tega akta preneha veljati Splošni akt
o nalepki za prepoved vročanja v predalčnik (Uradni list RS, št. 91/04).
(3) Ta splošni akt začne veljati petnajsti dan po objavi v Uradnem
listu Republike Slovenije.«.

Splošni akt o spremembah Splošnega akta o
nalepki za prepoved dostavljanja v predalčnik (Uradni list RS, št. 65/14) vsebuje naslednjo prehodno in končno
določbo:
»5. člen
(prehodna in končna določba)
Ne glede na določbe tega splošnega akta so veljavne tudi
nalepke izdane v skladu s Splošnim aktom o nalepki za prepoved vročanja v
predalčnik, objavljenim v Uradnem listu RS, št. 22/10.
Ta splošni akt začne veljati naslednji dan po objavi v
Uradnem listu Republike Slovenije.«.