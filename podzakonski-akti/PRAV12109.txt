I. SPLOŠNE DOLOČBE
1. člen
Ta pravilnik ureja vsebino in obliko ter
postopek vpisa v register izvajalcev v dejavnosti zdravstvene ali babiške nege
(v nadaljnjem besedilu: register), pogoje za vpis in izbris iz registra, pogoje
in postopek za podelitev, podaljšanje in odvzem licence izvajalcem v dejavnosti
zdravstvene ali babiške nege ter licenčno vrednotenje strokovnih izpopolnjevanj
in izobraževanj v dejavnosti zdravstvene ali babiške nege.
2. člen
(1) Izvajalec v dejavnostih
zdravstvene ali babiške nege (v nadaljnjem besedilu: izvajalec) lahko
samostojno opravlja dejavnosti zdravstvene ali babiške nege v Republiki
Sloveniji, če je vpisan v register, oziroma če je vpisan v register in ima veljavno
licenco.
(2) Izvajalec, ki mora biti vpisan v
register, je:
-       
tehnik zdravstvene nege/tehnica zdravstvene nege,
-       
medicinska sestra babica,
-       
bolničar negovalec/bolničarka negovalka.
(3) Izvajalec, ki mora biti vpisan v
register in imeti veljavno licenco, je:
-       
višja medicinska sestra/višji medicinski tehnik/višji zdravstveni
tehnik,
-       
diplomirana medicinska sestra/diplomirani zdravstvenik,
-       
diplomirana babica/diplomirani babičar.
II. REGISTER
3. člen
Register se vodi v elektronski obliki.
4. člen
(1) Register vsebuje naslednje podatke
o izvajalcu:
-       
osebno ime,
-       
datum in kraj rojstva,
-       
stalno oziroma začasno prebivališče,
-       
državljanstvo,
-       
podatke o listini, s katero dokazuje zaključeno izobraževanje,
-       
podatke o listini, s katero dokazuje opravljen strokovni izpit,
-       
podatke o specializaciji in pridobljenih dodatnih znanjih,
-       
datum in področje o pridobljenih znanstvenih in pedagoških nazivih,
-       
podatke o izrečenih ukrepih,
-       
podatke o zaposlitvi,
-       
podatke o vpisu in izbrisu iz registra,
-       
članstvo v domačih in tujih strokovnih združenjih,
-       
izjavo o uveljavljanju pravice do ugovora vesti,
-       
podatke o licenci, z navedbo strokovnega področja, in licenčnih točkah
(število zbranih licenčnih točk po posameznih strokovnih vsebinah, datum
pridobitve licenčnih točk in skupno število zbranih licenčnih točk).
(2) O vsaki spremembi podatkov iz
prejšnjega odstavka mora izvajalec obvestiti Ministrstvo za zdravje (v
nadaljnjem besedilu: ministrstvo) najpozneje v 30 dneh po nastopu spremembe. Spremembe
podatkov in datum sprememb se vpišejo v register.
5. člen
(1) Ministrstvo ravna s podatki
registra v skladu z zakonom, ki ureja varstvo osebnih podatkov in z zakonom, ki
ureja dostop do informacij javnega značaja.
(2) Podatki v registru niso javni,
razen podatka o osebnem imenu in datumu vpisa v register, datumu izdane licence
in veljavnosti izdane licence, ki se objavijo na spletni strani ministrstva.
III. POSTOPEK VPISA V REGISTER IZVAJALCEV, KI ZA SAMOSTOJNO
OPRAVLJANJE DEJAVNOSTI NE POTREBUJEJO LICENCE
6. člen
(1) Izvajalec iz drugega odstavka 2.
člena tega pravilnika se v register vpiše po opravljenem strokovnem izpitu.
(2) Izvajalec vloži vlogo za vpis v
register pri ministrstvu v 30 dneh po opravljenem strokovnem izpitu na obrazcu,
ki se objavi na spletni strani ministrstva.
(3) Ne glede na prejšnji odstavek
ministrstvo izvajalca, ki strokovni izpit opravi na ministrstvu, vpiše v
register po uradni dolžnosti.
(4) Če so izpolnjeni pogoji za vpis v
register, ministrstvo izvajalcu izda odločbo, na podlagi katere ga vpiše v
register.
IV. LICENCA
7. člen
(1) Licenca je dovoljenje za
samostojno opravljanje dejavnosti zdravstvene ali babiške nege v Republiki
Sloveniji.
(2) Licenca se podeli v obliki odločbe
za obdobje sedem let (v nadaljnjem besedilu: licenčno obdobje).
(3) Na prošnjo izvajalca se lahko izda
licenčna listina, ki je v Prilogi tega pravilnika. Stroške izdaje licenčne
listine krije izvajalec sam. Stroške licenčne listine določi minister.
8. člen
(1) Pogoji za podelitev prve licence
so:
1.     
za diplomirane medicinske sestre, diplomirane zdravstvenike, diplomirane
babice in diplomirane babičarje, ki so končali najmanj triletni ali 4.600 ur
trajajoči študij s teoretičnim in praktičnim izobraževanjem:
- 
pridobljena diploma visoke strokovne šole ali fakultete v Republiki
Sloveniji in
2.     
za diplomirane medicinske sestre, diplomirane zdravstvenike, diplomirane
babice, diplomirane babičarje, višje medicinske sestre, višje zdravstvene
tehnike in višje medicinske tehnike, razen za diplomirane medicinske sestre,
diplomirane zdravstvenike, diplomirane babice in diplomirane babičarje iz
prejšnje točke:
- 
pridobljena diploma visoke oziroma višje strokovne šole ali fakultete v
Republiki Sloveniji ali v bivši Socialistični federativni republiki Jugoslaviji
pred 25. junijem 1991 ali nostrificirana diploma s področja zdravstvene
ali babiške nege oziroma priznana enakovrednost tujega strokovnega naslova s
slovenskim strokovnim naslovom, pridobljena po zakonu, ki ureja priznavanje in
vrednotenje izobraževanja, in
- 
opravljen strokovni izpit.
(2) Ne glede na prejšnji odstavek sta
pogoja za izvajalca, ki ima pridobljeno kvalifikacijo v državi Evropskega gospodarskega
prostora ali Švicarski konfederaciji:
-       
odločba o priznani kvalifikaciji v skladu z zakonom, ki ureja postopek
priznavanja kvalifikacij in
-       
potrdilo pristojnega organa države članice Evropskega gospodarskega
prostora in Švicarske konfederacije, iz katerega izhaja registracija pri
pristojnem organu, neobravnava v disciplinskem postopku ali drugem postopku, iz
katerega izhaja prepoved opravljanja poklica oziroma izrečena prepoved
opravljanja poklica.
V. POSTOPEK VPISA V REGISTER IN IZDAJE LICENCE
9. člen
Izvajalec iz tretjega odstavka 2. člena
tega pravilnika vloži vlogo za vpis v register in izdajo licence pri
ministrstvu na obrazcu, ki se objavi na spletni strani ministrstva.
10. člen
Ministrstvo najpozneje v 30 dneh po
vložitvi popolne vloge izda odločbo, s katero odloči o vpisu v register in podelitvi
licence.
VI. IZDAJA POTRDILA O VPISU V REGISTER
11. člen
(1) Potrdilo o vpisu v register se
izvajalcu izda na njegovo zahtevo. V potrdilu je navedeno:
-       
osebno ime in datum rojstva,
-       
strokovni naslov,
-       
poklic,
-       
šifra in datum odločbe, na podlagi katere je bil izveden vpis v
register,
-       
številka vpisa v register,
-       
podpis pooblaščene osebe registra.
(2) V potrdilu je za izvajalce iz
tretjega odstavka 2. člena tega pravilnika poleg podatkov iz prejšnjega
odstavka navedena tudi šifra in datum odločbe o podelitvi licence.
VII. ZAČASEN VPIS V REGISTER
12. člen
(1) Izvajalec, državljan države
članice Evropske unije, ki opravlja dejavnosti zdravstvene ali babiške nege na
območju druge države članice Evropske unije in želi v Republiki Sloveniji
občasno opravljati storitve v dejavnosti zdravstvene ali babiške nege, pred
začetkom občasnega opravljanja teh storitev to prijavi pri ministrstvu. Pisna
prijava vsebuje:
-       
osebno ime, priimek, datum in kraj rojstva, državljanstvo;
-       
vrsto, čas in kraj opravljanja storitev v dejavnosti zdravstvene ali
babiške nege;
-       
potrdilo o zakonitem opravljanju dejavnosti zdravstvene ali babiške nege
v drugi državi članici Evropske unije;
-       
potrdilo o izobrazbi in usposobljenosti za opravljanje dejavnosti
zdravstvene ali babiške nege;
-       
navedbo prebivališča na ozemlju Republike Slovenije, če narava
opravljanja storitev v dejavnosti zdravstvene ali babiške nege to zahteva.
(2) Potrdila iz prejšnjega odstavka ob
predložitvi ne smejo biti starejša od treh mesecev in se predložijo v prevodu,
njihov izvirnik pa na vpogled.
(3) Po prejemu popolne prijave se
izvajalec začasno vpiše v register.
(4) Ne glede na določbe tega člena se
za izvajalce iz drugega odstavka 2. člena tega pravilnika pred prvim opravljanjem
storitev preverja poklicna kvalifikacija.
VIII. IZBRIS IZ REGISTRA
13. člen
(1) Izbris iz registra se opravi:
-       
če izvajalec izjavi, da ne želi biti več vpisan v register,
-       
v primeru odvzema licence,
-       
ob smrti izvajalca,
-       
po poteku časa začasnega vpisa v register iz prejšnjega člena,
-       
po prenehanju veljavnosti licence.
(2) Izbris iz registra izvajalca iz
drugega in tretjega odstavka 2. člena tega pravilnika se opravi tudi:
-       
če se ugotovi, da izvajalec s svojim delom ogroža zdravje ali življenje
pacienta;
-       
če je izvajalcu izrečen začasen varnostni ukrep prepovedi opravljanja
dejavnosti zdravstvene ali babiške nege ali poklica;
-       
če je izvajalec obsojen za naklepno kaznivo dejanje, ki se preganja po
uradni dolžnosti, na nepogojno kazen zapora šestih mesecev ali na hujšo kazen;
-       
če izvajalec ni pridobil dokazil o izpolnjevanju pogojev za pridobitev
ali podaljšanje licence na zakonit način oziroma je za pridobitev ali
podaljšanje licence navedel lažne podatke;
-       
če se ugotovi, da je ravnanje izvajalca zaradi večje strokovne
pomanjkljivosti ali napake pri delu povzročilo trajne hujše posledice za
zdravje ali smrt pacienta;
-       
če je izvajalec obsojen za naklepno kaznivo dejanje, ki se preganja po
uradni dolžnosti, v povezavi z opravljanjem dejavnosti zdravstvene ali babiške
nege.
(3) Po pravnomočnosti odločbe o
izbrisu iz registra izvajalec ne sme opravljati dejavnosti zdravstvene ali
babiške nege.
14. člen
(1) V primeru iz prve alineje prvega
odstavka prejšnjega člena izvajalec vloži vlogo za izbris iz registra, v kateri
navede razlog za izbris. V primerih iz druge, tretje, četrte in pete alineje
prvega odstavka in iz drugega odstavka prejšnjega člena se izbris iz registra
opravi po uradni dolžnosti.
(2) V primeru izbrisa iz registra je
treba v register vpisati datum izbrisa z navedbo razloga za izbris.
15. člen
(1) Izvajalec, ki je bil izbrisan iz
registra na lastno zahtevo, se lahko na podlagi vloge iz 8. člena tega
pravilnika ponovno vpiše v register, če izpolnjuje pogoje za vpis.
(2) Izvajalec, ki je bil izbrisan iz
registra, ker mu je bila odvzeta licence, je lahko na podlagi vloge iz 8. člena
tega pravilnika ponovno vpisan v register, če izpolnjuje pogoje za podaljšanje
licence iz 16. in 17. člena tega pravilnika.
(3) Kadar od izbrisa do ponovnega
vpisa preteče več kot tri leta, ministrstvo za ponovni vpis izvajalcu lahko
predpiše preizkus strokovne usposobljenosti.
IX. PODALJŠANJE LICENCE
16. člen
(1) Izvajalcu se licenca podaljša za
obdobje sedmih let (v nadaljnjem besedilu: licenčno obdobje) na podlagi dokazil
o strokovni usposobljenosti za nadaljnje delo v dejavnosti zdravstvene ali
babiške nege.
(2) Preverjanje strokovne
usposobljenosti izvajalca se za licenčno obdobje ugotavlja z licenčnimi
točkami, ki jih pridobi izvajalec s stalnim izpopolnjevanjem.
(3) Za podaljšanje licence izvajalec v
preteklem licenčnem obdobju zbere najmanj 70 licenčnih točk.
(4) Če izvajalec v tem obdobju ne
izpolni pogoja iz prejšnjega odstavka, za podaljšanje licence opravi preizkus
strokovne usposobljenosti.
(5) Ne glede na določbo tretjega
odstavka tega člena preizkus strokovne usposobljenosti opravi tudi izvajalec,
ki v iztekajočem licenčnem obdobju ni delal v dejavnosti zdravstvene ali
babiške nege vsaj tri leta.
17. člen
(1) Obvezne vsebine stalnega
izpopolnjevanja v enem licenčnem obdobju se nanašajo na:
-       
zakonodajo s področja zdravstva in poklicno etiko;
-       
temeljne postopke oživljanja;
-       
kakovost in varnost v zdravstvu.
(2) Poleg obveznih vsebin se izvajalec
izpopolnjuje iz splošnih vsebin zdravstvene ali babiške nege in iz vsebin
ožjega strokovnega področja zdravstvene ali babiške nege, na katerem izvajalec
deluje.
(3) Vsaj 50% licenčnih točk izvajalec
pridobi iz vsebin ožjega strokovnega področja zdravstvene ali babiške nege, na
katerem deluje.
18. člen
Za stalno izpopolnjevanje se šteje:
-       
udeležba na strokovnem srečanju (aktivna ali pasivna, doma ali v
tujini);
-       
objava strokovnega članka v strokovni literaturi doma ali v tujini (npr.
v reviji, zborniku, knjigi ali monografiji);
-       
izpopolnjevanje pri izvajalcih zdravstvene dejavnosti.
19. člen
Vlogo za priznanje strokovnega srečanja in
oceno programa strokovnega srečanja kot stalnega izpopolnjevanja za pridobitev
licenčnih točk na ministrstvo poda organizator strokovnega srečanja (v
nadaljnjem besedilu: organizator).
20. člen
Organizator naslovi vlogo za priznanje
strokovnega srečanja in oceno programa ter dodelitev licenčnih točk najmanj 60
dni pred začetkom strokovnega srečanja. Vloga vsebuje:
-       
ime in naslov ter kratek opis organizatorja,
-       
naslov strokovnega srečanja, datum, kraj in trajanje,
-       
ime in naslov odgovornega nosilca in ostalih članov organizacijskega
odbora strokovnega srečanja,
-       
ime in naslov kontaktne osebe za izvedbo,
-       
obliko strokovnih vsebin,
-       
opredelitev programa, iz katerega so razvidni predavatelji in cilji
strokovnega srečanja,
-       
način, s katerim bo organizator zagotovil, da bodo strokovne vsebine
celostno in objektivno predstavljene,
-       
ciljno populacijo udeležencev,
-       
predvideno število udeležencev,
-       
način preverjanja udeležbe,
-       
opis morebitnega preverjanja znanja,
-       
predvideno kotizacijo in druge oblike financiranja strokovnih vsebin,
-       
določitev jezika, v katerem bo potekalo strokovno srečanje.
21. člen
Točke za strokovna srečanja se podelijo,
če:
-       
organizator ni podjetje s področja farmacevtske in sorodne industrije
ali industrije medicinske opreme;
-       
je podatek o virih financiranja strokovnega srečanja udeležencem
dostopen na enostaven način;
-       
je financiranje strokovnega srečanja zagotovljeno tako, da je preprečen
kakršenkoli vpliv na program, posamezne sklope strokovnega srečanja, teme za
razpravo, vsebino ali na izbiro članov organizacijskega odbora;
-       
izobraževalni materiali ne vsebujejo propagandnega materiala ali drugih
oblik vplivanja na udeležence;
-       
ime sponzorja ali njegov logotip nista prikazana ne v naslovu ne pri
izvajanju strokovnega srečanja, posameznih sklopov ali znanstvenega predavanja.
22. člen
(1) Organizator podpiše pisno izjavo o
potencialnem ali dejanskem konfliktu interesov, ki se nanaša na finančno ali
drugo razmerje. Izjava vsebuje podatke o plačilu, nadomestilu, honorarju ali
dogovoru o povračilu stroškov v povezavi s strokovnim srečanjem.
(2) Organizator zagotovi, da je
razrešen kakršenkoli nasprotje interesov tako samega organizatorja, odgovorne
osebe, organizacijskega odbora, kot tudi avtorjev prispevkov.
23. člen
(1) Po izvedbi strokovnega srečanja
organizator udeležencem izda potrdila o udeležbi.
(2) Organizator ministrstvu najpozneje
v 15 dneh od izvedbe strokovnega srečanja pošlje seznam udeležencev, ki vsebuje
osebno ime, naslov in podpis udeležencev, na podlagi katerega ministrstvo vnese
pridobljeno število licenčnih točk posameznega udeleženca v register.
24. člen
Ministrstvo na svoji spletni strani
objavlja programe strokovnih srečanj, ki se v skladu z 18. členom tega
pravilnika štejejo za stalno izpopolnjevanje.
25. člen
(1) Vlogo za priznanje določenega
števila licenčnih točk za stalno izpopolnjevanje, ki ni bilo opravljeno pri
organizatorju iz 20. člena tega pravilnika, vloži izvajalec.
(2) Za priznanje stalnega
izpopolnjevanja iz prve ali tretje alineje 18. člena tega pravilnika izvajalec
predloži:
-       
potrdilo o udeležbi oziroma dokazilo o izpopolnjevanju v zdravstveni ali
drugi organizaciji, ki ga podpiše odgovorna oseba organizacije,
-       
ime in naslov pravne ali fizične osebe, ki je organizirala stalno
strokovno izpopolnjevanje,
-       
naslov programa srečanja oziroma izpopolnjevanja,
-       
datum in kraj izvedbe programa srečanja oziroma izpopolnjevanja ter čas
trajanja srečanja,
-       
način udeležbe (aktivna in pasivna),
-       
program srečanja oziroma vrsta izpopolnjevanja.
26. člen
Za priznanje objave strokovnega članka iz
druge alineje 18. člena tega pravilnika izvajalec predloži:
-       
naslovno stran objave članka z vsebino in prvo stran članka,
-       
kataloški vpis,
-       
kazalo in
-       
povezavo na vir, če je objava citirana v eni od uveljavljenih
bibliografskih zbirk (npr. COBISS, PUBMED).
27. člen
(1) Ministrstvo po prejemu popolne
vloge iz 20., 25. ali 26. člena tega pravilnika in na podlagi ocene o
ustreznosti programa oziroma izpopolnjevanja in določitve števila licenčnih
točk, izvajalca obvesti o številu priznanih licenčnih točk in jih vnese v
register.
(2) Oceno o ustreznosti programa
oziroma izpopolnjevanja in določitev števila licenčnih točk iz prejšnjega
odstavka pripravi komisija ministrstva, sestavljena iz predstavnikov
ministrstva in strokovnjakov s področja zdravstvene in babiške nege.
(3) Sredstva za delo komisije iz
prejšnjega odstavka so zagotovljena v državnem proračunu.
28. člen
Pri vrednotenju stalnega izpopolnjevanja iz
18. člena tega pravilnika in določitvi licenčnih točk se upoštevajo naslednja
merila:

a)    
  Strokovna srečanja (pasivna udeležba)
 

-  nacionalni kongresi, učne
  delavnice, seminarji, simpoziji, itd.

1 ura = 1 licenčna
  točka
 

-  mednarodni kongresi, šole,
  učne delavnice, seminarji, simpoziji itd. 

1 ura = 1 licenčna točka
 

-  drugo strokovno
  usposabljanje 

5 licenčnih točk/teden
 

b)     Aktivna
  udeležba (predavanje/predstavitev/poster)

4 točke
 

c)     Znanstvena
  ali strokovna objava
 

 

(število licenčnih točk
  se deli s številom avtorjev)
 

-  članek v reviji, ki je
  uvrščena v Science Citation Index 

20 licenčnih točk
 

-  članek v recenzirani
  znanstveni oziroma strokovni reviji 

10 licenčnih točk
 

-  prispevek v recenzirani
  publikaciji (zbornik, učbenik itd.)

5 licenčnih točk


-  članek v strokovni reviji 

2 t licenčnih točk


-  članek v
  poljudno-znanstveni reviji 

2 licenčnih točk
 




29. člen
Ministrstvo obvesti izvajalca najpozneje
šest mesecev pred potekom veljavnosti licence o datumu poteka veljavnosti
licence, skupnem številu licenčnih točk, zbranih v tekočem licenčnem obdobju in
ga pozove, da najmanj 90 dni pred potekom veljavnosti licence predloži še
morebitna dodatna dokazila o strokovnem izpopolnjevanju.
30. člen
Izvajalcu, ki je zbral zadostno število
licenčnih točk, ministrstvo po uradni dolžnosti v 30 dneh pred potekom veljavnosti
licence izda odločbo o podaljšanju licence.
31. člen
(1) Če izvajalec ne pridobi potrebnega
števila licenčnih točk za podaljšanje licence, najpozneje 45 dni pred datumom
poteka veljavnosti licence opravi preizkus strokovne usposobljenosti.
(2) Preizkus strokovne usposobljenosti
poteka pred tričlansko komisijo, v katero minister imenuje strokovnjake s
področja zdravstvene ali babiške nege.
(3) Preizkus strokovne usposobljenosti
obsega ustno oziroma pisno preverjanja teoretičnega znanja izvajalca s
praktičnim delom.
(4) Stroške preizkusa strokovne
usposobljenosti plača izvajalec v skladu s sklepom ministra.
(5) Če izvajalec brez upravičenega
razloga ne pristopi k opravljanju preizkusa strokovne usposobljenosti, se
šteje, da ga ni opravil.
(6) Če izvajalec uspešno ne opravi
preizkusa strokovne usposobljenosti, ministrstvo o tem obvesti delodajalca, ki
zaposluje izvajalca.
X. ODVZEM LICENCE
32. člen
(1) Izvajalcu lahko ministrstvo
odvzame licenco.
(2) Postopek odvzema se lahko začne po
uradni dolžnosti ali na predlog zbornice ali strokovnega združenja s področja
zdravstvene ali babiške nege ali delodajalca.
33. člen
Licenca se odvzame v naslednjih primerih:
-       
če se ugotovi, da izvajalec s svojim delom ogroža zdravje ali življenje
pacienta − do sedmih let;
-       
če je izvajalcu izrečen začasen varnostni ukrep prepovedi opravljanja
dejavnosti zdravstvene ali babiške nege ali poklica − za čas izrečenega ukrepa;
-       
če je izvajalec obsojen za naklepno kaznivo dejanje, ki se preganja po
uradni dolžnosti, na nepogojno kazen zapora šestih mesecev ali na hujšo kazen −
za čas izrečene kazni;
-       
če izvajalec ni pridobil dokazil o izpolnjevanju pogojev za pridobitev
ali podaljšanje licence na zakonit način oziroma je za pridobitev ali
podaljšanje licence navedel lažne podatke − do štirih let;
-       
če se ugotovi, da je ravnanje izvajalca zaradi večje strokovne
pomanjkljivosti ali napake pri delu povzročilo trajne hujše posledice za
zdravje ali smrt pacienta − do sedmih let;
-       
če je izvajalec obsojen za naklepno kaznivo dejanje, ki se preganja po
uradni dolžnosti, v povezavi z opravljanjem dejavnosti zdravstvene ali babiške
nege − za čas izrečene kazni.
34. člen
Po poteku časa za odvzem licence lahko
izvajalec ponovno zaprosi za podelitev licence. Ministrstvo lahko za ponovno
podelitev preveri njegovo strokovno usposobljenost in mu predpiše preizkus
strokovne usposobljenosti.
XI. PREHODNE IN KONČNE DOLOČBE
35. člen
Postopki vpisa v register izvajalcev in
podelitve licence, podaljšanje licence in dodelitve licenčnih točk, ki so se začeli
pred uveljavitvijo tega pravilnika, se dokončajo po določbah tega pravilnika,
razen v delu, ki določa, da se za obvezne vsebine strokovnega izpopolnjevanja
šteje tudi kakovost in varnost v zdravstvu (tretja alineja prvega odstavka 17.
člena tega pravilnika), ki se začne uporabljati 1. julija 2015.
36. člen
Izvajalcem, ki jim licenčno obdobje poteče
v enem letu od uveljavitve tega pravilnika, se licenčno obdobje podaljša do 30. septembra
2015.
37. člen
Z dnem uveljavitve tega pravilnika se
prenehata uporabljati Pravilnik o licencah izvajalcev v dejavnosti zdravstvene
in babiške nege (Uradni list RS, št. 24/07) in Pravilnik o registru izvajalcev
v dejavnosti zdravstvene in babiške nege (Uradni list RS, št. 24/07).
38. člen
Ta pravilnik začne veljati petnajsti dan po
objavi v Uradnem listu Republike Slovenije.
Št. 0070-25/2014
Ljubljana, dne 29. septembra
2014
EVA 2014-2711-0038
Milojka Kolar Celarc l.r.
Ministrica
za zdravje

Priloga: Licenca
za delo v dejavnosti zdravstvene/babiške nege