I. SPLOŠNE DOLOČBE
1. člen
Oceno požarne ogroženosti (v nadaljnjem
besedilu: ocena) morajo izdelati:
1.     
(prenehala
veljati);
2.     
lastniki in uporabniki poslovnih ter industrijskih objektov in
3.     
lokalne skupnosti pri pripravi načrtov varstva pred požarom v skladu z
drugim odstavkom 17. člena zakona o varstvu pred požarom ter pri pripravi
načrtov zaščite, reševanja in pomoči ob naravnih in drugih nesrečah v skladu s 44.
členom zakona o varstvu pred naravnimi in drugimi nesrečami (Uradni list RS,
št. 64/94).
2. člen
Oceno ogroženosti izdelajo zavezanci sami
oziroma osebe, ki jih za to pooblastijo, v skladu s 14. členom pravilnika o
usposabljanju zaposlenih za varstvo pred požarom in usposabljanju odgovornih
oseb za izvajanje ukrepov varstva pred požarom (Uradni list RS, št. 64/95).
Oceno ogroženosti lahko izdela tudi
organizacija, ki je registrirana za dejavnost na področju varstva pred požarom in
ima zaposlenega vsaj enega delavca z najmanj VI. stopnjo strokovne izobrazbe in
opravljenim splošnim in posebnim delom strokovnega izpita iz varstva pred
požarom.
3. člen
Pri načrtovanju ukrepov varstva pred
požarom na podlagi 23. člena zakona o varstvu pred požarom se metodologija za
ugotavljanje ocene požarne ogroženosti uporablja za splošno ugotavljanje ocene
požarne ogroženosti. Za natančnejše določanje ocene požarne ogroženosti pri
načrtovanju ukrepov varstva pred požarom se lahko uporabljajo druge računske
metode.
II. VSEBINA OCENE
4. člen
Ocena zajema ocenjevanje požarne
ogroženosti v okoljih:
-       
naravnem;
-       
bivalnem;
-       
industrijskem, ki ni obremenjeno z nevarnimi snovmi;
-       
industrijskem, obremenjenem z nevarnimi snovmi in v
-       
prometu. 
Izdelovalec mora predhodno preveriti,
katera okolja zajema območje, za katero izdeluje oceno. Na podlagi te
ugotovitve se izdela ocena za posamezno okolje. Na podlagi posameznih ocen
izdela izdelovalec skupno oceno.
Osnova za pripravo ocene sta odločitveni
diagram s tabelami v prilogi 1 in preglednica v prilogi 2, ki sta sestavni del
tega pravilnika.
5. člen
Z oceno se ugotavljajo te stopnje požarne
ogroženosti posameznega okolja:
1.     
stopnja 1 - zelo majhna požarna ogroženost;
2.     
stopnja 2 - majhna požarna ogroženost;
3.     
stopnja 3 - srednja požarna ogroženost;
4.     
stopnja 4 - srednja do povečana požarna ogroženost;
5.     
stopnja 5 - velika požarna ogroženost in
6.     
stopnja 6 - zelo velika požarna ogroženost.
Na podlagi dobljenih stopenj požarne
ogroženosti mora zavezanec načrtovati in izvajati dejanski ogroženosti primerne
ukrepe varstva pred požarom.
III. NAČIN UGOTAVLJANJA OCENE
6. člen
Izdelovalci si morajo pred začetkom
izdelave ocene glede na okolje, za katero jo izdelujejo, zagotoviti:
1.     
statistične podatke o naseljenosti okolja;
2.     
podatke o velikosti in namembnosti objektov, ki so v obravnavanem
okolju;
3.     
podatke o oskrbovanosti obravnavanega okolja z vodo za gašenje;
4.     
podatke o oddaljenosti in kategoriji gasilskih enot v obravnavanem
okolju;
5.     
podatke o vrsti in obremenjenosti industrije z nevarnimi snovmi ter
vrsto in količino nevarnih snovi in
6.     
podatke iz ocene naravnega okolja - gozdov, ki jo je izdelal Zavod za
gozdove Slovenije.
7. člen
Oceno v naravnem okolju izdela izdelovalec
po naslednjem postopku:
1.     
metodologija vodi izdelovalca skozi odločitveni diagram do tabel, ki
vsebujejo oceno naravnega okolja;
2.     
izdelovalec mora poznati podatke, navedene v 3., 4. in 6. točki
prejšnjega člena;
3.     
izdelovalec mora vedeti, ali obravnavani gozd spada v kategorijo
varovanega gozda;
4.     
glede na zbrane podatke vodi metodologija izdelovalca v odločitvenem
diagramu do tabele 2 ali 6;
5.     
izdelovalec najprej v pomožni tabeli (tabela 2A ali 6A) določi primarno
oceno odvisno od oddaljenosti gasilske enote od obravnavanega območja in
osnovne ocene katastrske občine po kategorizaciji Zavoda za gozdove Slovenije;
6.     
izdelovalec dobi dejansko oceno s tabelo (tabela 2B ali 6B), ki pomeni
odvisnost primarne ocene od kategorije gasilske enote.
Izdelovalec vpiše dobljeno oceno v
preglednico.
8. člen
Oceno v bivalnem okolju izdela izdelovalec
po naslednjem postopku:
1.     
metodologija vodi izdelovalca skozi odločitveni diagram do tabel, ki
vsebujejo oceno bivalnega okolja; 
2.     
izdelovalec mora poznati podatke, navedene v 1., 2., 3. in 4. točki 6.
člena tega pravilnika;
3.     
glede na zbrane podatke vodi metodologija izdelovalca v odločitvenem
diagramu do tabele 8 ali 9;
4.     
izdelovalec najprej v pomožni tabeli določi primarno oceno, odvisno od
gostote naseljenosti od oddaljenosti gasilske enote;
5.     
izdelovalec dobi dejansko oceno z drugo tabelo, ki pomeni odvisnost
primarne ocene od kategorije gasilske enote;
6.     
v tabeli dobljena dejanska ocena je pravilna kadar je oskrba z vodo za
gašenje glede na požarno obremenitev zgradbe zadostna, kadar je oskrba z vodo
za gašenje glede na požarno obremenitev zgradbe nezadostna, je dejanska ocena za
bivalno okolje za eno stopnjo višja. 
Izdelovalec vpiše dobljeno oceno v
preglednico.
9. člen
Oceno v industrijskem okolju, ki ni
obremenjeno z nevarnimi snovmi, izdela izdelovalec po naslednjem postopku:
1.     
metodologija vodi izdelovalca skozi odločitveni diagram do tabel, ki
vsebujejo oceno industrijskega okolja;
2.     
izdelovalec mora poznati podatke, navedene v 3., 4. in 5. točki 6. člena
tega pravilnika;
3.     
izdelovalec mora vedeti, ali so v industrijskih zgradbah vgrajene
avtomatske stabilne naprave za gašenje požarov, avtomatske naprave za javljanje
požara ter prisotne industrijske gasilske enote III. ali IV. kategorije;
4.     
če so industrijske zgradbe brez zaščite, navedene v prejšnji točki,
velja za obravnavano okolje osnovna ocena, vsebovana v tabeli 4.
Če industrijske zgradbe vsebujejo zaščito,
navedeno v 3. točki prejšnjega odstavka, veljajo za obravnavano okolje razpredelnice
v tabeli 11, kjer je opisano, pod katerimi pogoji se lahko ocena zmanjša za eno
stopnjo, pri čemer je postopek naslednji:
-       
izdelovalec najprej po tabeli 4 določi osnovno požarno ogroženost glede
na vrsto industrije;
-       
nato s pomočjo tabele 11 dokončno določi oceno glede na pogoje, ki
dopuščajo zmanjšanje stopnje požarne ogroženosti;
-       
v sklopu tabele 11 je tudi tabela, ki pove, kolikšna je potrebna
količina vode za gašenje glede na požarno obremenitev zgradbe, da je oskrba z
vodo zadostna. Če oskrba z vodo ni zadostna, se požarna ogroženost poveča za
eno stopnjo.
Izdelovalec vpiše dobljeno oceno v
preglednico.
10. člen
Oceno v industrijskem okolju, ki je
obremenjeno z nevarnimi snovmi, izdela izdelovalec po naslednjem postopku:
1.     
metodologija vodi izdelovalca skozi odločitveni diagram do tabel, ki
vsebujejo oceno industrijskega okolja;
2.     
izdelovalec mora poznati podatke, navedene v 3., 4. in 5. točki 6. člena
tega pravilnika;
3.     
glede na zbrane podatke vodi metodologija izdelovalca v odločitvenem
diagramu do tabele 3, 7 ali 10;
4.     
tabeli 7 in 10 se razlikujeta v vrsti in količini nevarnih snovi.
Izdelovalec glede na vrsto in količino nevarne snovi, ki nastopa v procesu,
oziroma je na določenem mestu skladiščena, ter na podlagi oddaljenosti objektov
od bivalnega okolja, določi oceno zaradi nevarnih snovi;
5.     
v tabeli 3 so zajete druge nevarne snovi. Izdelovalec določi oceno za to
vrsto snovi na podlagi stopnje nevarnih lastnosti snovi. Ocena je navedena za
razdalje od 800 do 1000 m od skladiščenja. Snovi, za katere velja posebna zahteva
glede na količine in oddaljenosti, so v sklopu tabel 3 tudi poimensko naštete.
Izdelovalec vpiše dobljeno oceno v
preglednico.
11. člen
Oceno v prometu izdela izdelovalec po
naslednjem postopku:
1.     
metodologija vodi izdelovalca skozi odločitveni diagram do tabel, ki
vsebujejo oceno prometa;
2.     
izdelovalec mora poznati podatke, navedene v 3. in 4. točki 6. člena
tega pravilnika;
3.     
izdelovalec mora poznati kakšne povezave in kakšen promet se v
obravnavanem okolju pojavljajo;
4.     
glede na zbrane podatke vodi metodologija izdelovalca v odločitvenem
diagramu do tabele 5;
5.     
izdelovalec nato odvisno od oddaljenost gasilskih enot, ki morajo biti
najmanj V., VI. ali VII. kategorije, in od vrste prometnih povezav, določi
oceno v prometu;
6.     
posebna kategorija so prevozi nevarnih snovi, kjer je treba upoštevati
norme, ki veljajo pri prevozih nevarnih snovi:
- 
norme ADR v cestnem prometu;
- 
norme RID v železniškem prometu;
- 
norme IATA (DGR) v letalskem prometu in
- 
norme IMGD v ladijskem prometu.
Izdelovalec vpiše dobljeno oceno v
preglednico.
12. člen
Izdelovalec po določitvi ocen, navedenih v
7., 8., 9., 10. in 11. členu tega pravilnika, uporabi tabelo 1, kjer s preglednico
določi skupno oceno po naslednjem postopku:
1.     
od dobljenih ocen za bivalno okolje in industrijsko okolje, ki je
obremenjeno z nevarnimi snovmi, izbere izdelovalec največjo vrednost od obeh
določenih in jo uporabi v navpični koloni;
2.     
od dobljenih ocen za naravno okolje, industrijsko okolje, ki ni
obremenjeno z nevarnimi snovmi, in v prometu, izbere izdelovalec največjo
vrednost od treh določenih in jo uporabi v vodoravni koloni;
3.     
presečišče obeh vrednosti faktorjev je končna skupna ocena, označeno z
eno izmed šestih stopenj.

Priloga
1: Odločitveni diagram s tabelami
Priloga
2: Preglednica

Pravilnik o metodologiji za ugotavljanje ocene
požarne ogroženosti (Uradni list RS, št. 70/96) vsebuje naslednje prehodne in
končne določbe:
»IV. PREHODNE IN KONČNE DOLOČBE
13. člen
Zavezanci iz 1. člena tega pravilnika
morajo pripraviti oceno v skladu s tem pravilnikom v enem letu po njegovi uveljavitvi.
14. člen
Ocene se morajo obnoviti vedno, ko
nastanejo spremembe pri virih ogrožanja.
15. člen
Ta pravilnik začne veljati petnajsti dan po
objavi v Uradnem listu Republike Slovenije.«.

Pravilnik o požarni varnosti v stavbah (Uradni
list RS, št. 31/04) vsebuje naslednjo končno določbo:
»19. člen
(začetek
veljavnosti)
Ta pravilnik začne veljati devet mesecev po
objavi v Uradnem listu Republike Slovenije.«. 