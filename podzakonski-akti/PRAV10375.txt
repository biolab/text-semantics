1. člen
(vsebina)
Ta pravilnik določa način sporočanja informacij iz zbirke
podatkov Agencije Republike Slovenije za okolje (v nadaljnjem besedilu:
agencija) kot izvajalke državne meteorološke službe.
2. člen
(informacije)
Informacije, ki sestavljajo zbirko podatkov agencije kot
izvajalke državne meteorološke službe (v nadaljnjem besedilu: informacije), so:
-       
državne meteorološke informacije v skladu s pravilnikom, ki ureja vrste
podatkov, ki se štejejo za državno meteorološko informacijo, 
-       
podatki meteoroloških opazovanj na postajah državne mreže meteoroloških
postaj, 
-       
meteorološki podatki, pridobljeni na podlagi mednarodne izmenjave
meteoroloških podatkov, 
-       
podatki, ki jih agencija pridobi od upravljavcev objektov ali naprav, ki
morajo skladno z zakonom, ki ureja meteorološko dejavnost, zagotavljati
izvajanje predpisanih meteoroloških storitev (v nadaljevanju: podatki
upravljavca).
3. člen
(sporočanje informacij)
(1) Agencija v skladu s 5. in 6. členom tega pravilnika
javnosti sporoča informacije, s katerimi razpolaga, javnim medijem,
zainteresiranim prosilcem pa le na njihovo zahtevo, ob upoštevanju določb 7. in
8. člena tega pravilnika. 
(2) Podatki upravljavca se sporočajo le ob pisni privolitvi
upravljavca, ki je podatke posredoval agenciji.
4. člen
(način sporočanja)
Informacije se sporočajo na naslednje načine: 
-       
z objavo v svetovnem spletu, 
-       
z objavo v publikacijah agencije, 
-       
s posredovanjem javnim medijem, 
-       
na zahtevo zainteresiranih prosilcev.
5. člen
(objava v svetovnem spletu)
(1) Agencija sporoča informacije z objavljanjem: 
-       
na svojih spletnih straneh (www.arso.gov.si), 
-       
na vremenskem portalu državne meteorološke službe (www.vreme.si), 
-       
na evropskem vremenskem opozorilnem portalu MeteoAlarm
(www.meteoalarm.si). 
(2) V okviru vremenskega portala državne meteorološke službe
je del podatkov dostopnih tudi preko spletnih servisov
(http://www.vreme.si/met/sl/service) ter preko mobilnega portala državne
meteorološke službe (http://www.vreme.si/pda/).
6. člen
(objava v publikacijah agencije)
(1) Agencija sporoča informacije z objavo v naslednjih
periodičnih publikacijah: 
-       
Bilten Agencije RS za okolje – Naše okolje (mesečno izdajanje), 
-       
Meteorološki letopisi (letno izdajanje), 
-       
Klimatografije Slovenije (desetletno izdajanje), 
-       
Hidrološki letopis Slovenije (letno izdajanje), 
-       
Vodna bilanca Slovenije (desetletno izdajanje). 
(2) Agencija sporoča informacije tudi z objavo v občasnih ali
priložnostnih publikacijah ob posebnih dogodkih (npr. brošure, elektronski
nosilci zvoka in slike, zloženke). 
(3) Publikacije iz prejšnjega odstavka se posredujejo
javnosti v primernem številu izvodov, najmanj en izvod publikacije pa se hrani
v knjižnici agencije.
7. člen
(sporočanje medijem)
(1) Agencija pripravlja za javne medije standardizirane
informacije v obliki tekstovnih, grafičnih in tabelaričnih prikazov o trenutnem
vremenu in napovedih vremena za prihodnje dni. 
(2) Standardizirane informacije za medije so dostopne preko
podatkovnih strežnikov (FTP), do katerih mediji dobijo dostop na podlagi pisne
zahteve. 
(3) Zahtevo za dostop do standardiziranih informacij za
medije se vloži na obrazcu, ki je objavljen na spletnih straneh agencije in
vremenskem portalu državne meteorološke službe.
8. člen
(sporočanje državnih meteoroloških informacij
zainteresiranim prosilcem)
(1) Agencija sporoča državne meteorološke informacije
zainteresiranim prosilcem v skladu z zakonom, ki ureja dostop do informacij
javnega značaja, in zakonom, ki ureja meteorološko dejavnost. 
(2) Zahteva za dostop do informacije se lahko vloži ustno ali
pisno. Pisna zahteva se vloži na obrazcu, ki je objavljen na spletnih straneh
agencije in vremenskem portalu državne meteorološke službe. 
(3) Agencija sporoča informacije posameznim prosilcem v ustni
ali pisni obliki, lahko pa tudi z zapisi na elektronskih nosilcih zvoka in
slike ali preko podatkovnih strežnikov (FTP).
9. člen
(začetek veljavnosti)
Ta pravilnik začne veljati petnajsti dan po objavi v Uradnem
listu Republike Slovenije.
Št. 0071-254/2010
Ljubljana, dne 19. aprila 2011
EVA 2010-2511-0116
dr. Roko Žarnić l.r. 
Minister 
za okolje in prostor