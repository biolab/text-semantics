1
Banka Slovenije bo preko bank v Republiki Sloveniji in
podružnic Agencije Republike Slovenije za plačilni promet dne 19. junija 2000
izročila v obtok bankovec za 10.000 tolarjev z znamenji, ki so določena s
sklepom o spremembi sklepa o glavnih znamenjih bankovca za 10.000 tolarjev
(Uradni list RS, št. 53/00).
2
Bankovci za 10.000 tolarjev, izdani na podlagi sklepa o
dopolnitvi sklepa o izdaji bankovcev za 5000, 1000, 500, 200, 100, 50, 20 in 10
tolarjev (Uradni list RS, št. 12/95) in ki so bili izročeni v obtok z glavnimi
znamenji, določenimi s sklepom o glavnih znamenjih bankovca za 10.000 tolarjev
(Uradni list RS, št. 12/95), v skladu s sklepom o izročitvi bankovca za 10.000
tolarjev v obtok (Uradni list RS, št. 14/95), ostanejo še naprej zakonito
plačilno sredstvo.
3
Ta sklep začne veljati z dnem objave v Uradnem listu
Republike Slovenije.
Št. 47
Ljubljana, dne 8. junija 2000.
Predsednik 
Sveta Banke Slovenije 
Guverner 
dr. France Arhar l. r.
 