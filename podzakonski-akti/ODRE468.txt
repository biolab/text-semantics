1. člen
Sprejme se splošni del gozdnogospodarskega načrta
gozdnogospodarske enote Snežnik, št. 05-25/95 z dne 29. 3. 1999, ki ga je
izdelal Zavod za gozdove Slovenije, Območna enota Postojna, za obdobje od 1. 1.
1995 do 31. 12. 2004. 
Cilji, usmeritve in ukrepi, ki so določeni v splošnem delu
gozdnogospodarskega načrta gozdnogospodarske enote Snežnik na ravneh celotne
gozdnogospodarske enote, gospodarskih razredov in odsekov, so sestavni del te
odredbe.
2. člen
Splošni del gozdnogospodarskega načrta gozdnogospodarske
enote Snežnik je izdelan v treh izvodih za 1900,92 hektarjev gozdov, ki ležijo
v gozdnogospodarskem območju Postojna, v Občini Loška dolina oziroma v
katastrskih občinah Kozarišče in Vrh.
3. člen
Po en izvod splošnega dela gozdnogospodarskega načrta
gozdnogospodarske enote Snežnik je na vpogled na sedežu Zavoda za gozdove
Slovenije, Območne enote Postojna, Vojkova 9, Postojna, na sedežu Zavoda za
gozdove Slovenije, Krajevne enote Stari trg, Notranjskega odreda 6, Stari trg,
in na Ministrstvu za kmetijstvo, gozdarstvo in prehrano Republike Slovenije,
Ljubljana, Dunajska 58, kjer se hrani tudi dokumentacija v zvezi s postopkom
sprejemanja splošnega dela gozdnogospodarskega načrta gozdnogospodarske enote
Snežnik.
4. člen
Ta odredba začne veljati naslednji dan po objavi v Uradnem
listu RS.
Št. 322-01-5/17-97
Ljubljana, dne 14. aprila 1999.
Minister
za kmetijstvo,
gozdarstvo in prehrano
Ciril Smrkolj l. r.