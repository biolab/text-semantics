1. člen
S tem pravilnikom se sprejme gozdnogospodarski načrt gozdnogospodarske
enote Vzhodno Pohorje (2018–2027) št. 12–02/18 z dne 18. 9. 2018, ki
ga je za obdobje od 1. januarja 2018 do 31. decembra 2027 izdelal
Zavod za gozdove Slovenije, Območna enota Maribor.
2. člen
Gozdnogospodarska enota Vzhodno Pohorje, ki meri 6.114,42 ha,
se nahaja v gozdnogospodarskem območju Maribor, v občinah Hoče-Slivnica in
Rače-Fram oziroma v katastrskih občinah Spodnje Hoče, Zgornje Hoče, Pivola,
Hočko Pohorje, Slivniško, Pohorje, Polana, Radizel, Čreta, Ranče, Fram,
Kopivnik, Planica, Loka pri Framu in Morje.
3. člen
V gozdnogospodarski enoti Vzhodno Pohorje je 1. januarja
2018 ugotovljeno naslednje stanje gozdov:
1.     
lastništvo: 87,7 % zasebnih gozdov v lasti fizičnih ali pravnih oseb,
10,6 % državnih gozdov ter 1,7 % gozdov lokalnih skupnosti;
2.     
površina: 2.985,65 ha, od katere je 2.845,08 ha večnamenskih gozdov, ter
140,57 ha gozdov s posebnim namenom, v katerih so ukrepi dovoljeni;
3.     
lesna zaloga: 360,1 m3/ha, od tega 173,7 m3/ha
iglavcev in 186,4 m3/ha listavcev;
4.     
tekoči letni prirastek: 9,09 m3/ha, od tega 4,14 m3/ha
iglavcev in 4,95 m3/ha listavcev.
4. člen
(1) V gozdnogospodarskem načrtu gozdnogospodarske enote
Vzhodno Pohorje (2018–2027) je ob upoštevanju usmeritev iz gozdnogospodarskega
načrta gozdnogospodarskega območja Maribor, izdelanega za obdobje od
1. januarja 2011 do 31. decembra 2020, ugotovljenega stanja gozdov,
analize preteklega gospodarjenja, zakonitosti razvoja gozdov in pridobljenih spoznanj
pri spremljanju razvoja gozdov v gozdnogospodarski enoti Vzhodno Pohorje
določeno, da so najbolj poudarjene funkcije gozdov, ki določajo način
gospodarjenja z gozdom:
-       
proizvodne funkcije na površini 2.985,65 ha,
-       
ekološke funkcije na površini 426 ha ter
-       
socialne funkcije na površini 637 ha.
(2) Na podlagi funkcij gozdov in njihovega ovrednotenja
so v gozdnogospodarskem načrtu gozdnogospodarske enote Vzhodno Pohorje
(2018–2027) določeni cilji gospodarjenja z gozdom in gozdnim prostorom ter
usmeritve za njihovo doseganje.
5. člen
(1) Na podlagi ciljev in usmeritev iz drugega odstavka
prejšnjega člena so v gozdnogospodarski enoti Vzhodno Pohorje za obdobje od
1. januarja 2018 do 31. decembra 2027 določeni naslednji ukrepi:
1.     
najvišji možni posek v višini 211.794 m3, od tega 100.609 m3
iglavcev in 111.185 m3 listavcev;
2.     
gojitvena dela, potrebna za ohranitev in razvoj gozdov, na dejanski
površini 228,1 ha;
3.     
nega drogovnjaka na površini 29,26 ha;
4.     
zaščita s premazom na 2,7 ha;
5.     
zaščita z 41.824 količki ali tulci ter
6.     
zaščita s 1.650 m ograje.
(2) V gozdnogospodarskem načrtu gozdnogospodarske enote
Vzhodno Pohorje (2018–2027) so določeni ukrepi in načini njihove izvedbe tudi
na ravneh rastiščnogojitvenih razredov in odsekov.
6. člen
Pri izdelavi gozdnogojitvenih načrtov za posamezne ekosisteme
in njihove dele v gozdnogospodarski enoti Vzhodno Pohorje v obdobju od
uveljavitve tega pravilnika do 31. decembra 2027 se morajo upoštevati
cilji, usmeritve in ukrepi, določeni v gozdnogospodarskem načrtu
gozdnogospodarske enote Vzhodno Pohorje (2018–2027).
7. člen
Po en izvod gozdnogospodarskega načrta gozdnogospodarske enote
Vzhodno Pohorje (2018–2027) je na vpogled na sedežu Zavoda za gozdove
Slovenije, Krajevne enote Maribor, Tyrševa 15, 2000 Maribor, na sedežu Zavoda
za gozdove Slovenije, Območne enote Maribor, Tyrševa 15, 2000 Maribor, in na
Ministrstvu za kmetijstvo, gozdarstvo in prehrano, Dunajska 22, 1000 Ljubljana,
kjer se hrani tudi dokumentacija v zvezi s postopkom sprejemanja
gozdnogospodarskega načrta gozdnogospodarske enote Vzhodno Pohorje (2018–2027).
8. člen
Ta pravilnik začne veljati naslednji dan po objavi v Uradnem listu
Republike Slovenije.
Št. 007-264/2018
Ljubljana, dne 18. decembra 2018
EVA 2018-2330-0024
dr. Aleksandra Pivec l.r.
Ministrica
za kmetijstvo, gozdarstvo in prehrano