1. člen
S tem pravilnikom se sprejme
gozdnogospodarski načrt gozdnogospodarske enote Gotenica (2002–2011),
št. 06-51/02 z dne 8. avgusta 2003, ki ga je izdelal Zavod za gozdove
Slovenije, Območna enota Kočevje.
2. člen
Gozdnogospodarska enota Gotenica, ki meri
3.474,65 ha, se nahaja v Gozdnogospodarskem območju Kočevje, v občinah Loški
Potok, Osilnica, Ribnica in Kočevje, oziroma v katastrskih občinah Koče,
Gotenica, Draga, Trava, Žurge, Borovec, Kočevska Reka in Grčarice.
3. člen
V gozdnogospodarski enoti Gotenica je z
dnem 1. januarja 2002 ugotovljeno naslednje stanje gozdov:
A)  površina: 3.259,97 ha, od katere je:
- 3.259,97
ha večnamenskih gozdov;
- 3.126,79
ha državnih gozdov ter 133,18 ha zasebnih gozdov v lasti fizičnih oseb;
B)  lesna zaloga: 374,8 m3/ha, od tega 235,0 m3/ha iglavcev in 139,8 m3/ha listavcev,
C) tekoči letni prirastek: 8,5 m3/ha, od tega 4,62 m3/ha iglavcev in 3,88 m3/ha listavcev.
4. člen
V gozdnogospodarskem načrtu
gozdnogospodarske enote Gotenica (2002–2011) je ob upoštevanju usmeritev iz
gozdnogospodarskega načrta Gozdnogospodarskega območja Kočevje (2001–2010),
ugotovljenega stanja gozdov, analize preteklega gospodarjenja, zakonitosti
razvoja gozdov ter pridobljenih spoznanj pri spremljanju razvoja gozdov v
gozdnogospodarski enoti Gotenica, določeno, da so najbolj poudarjene funkcije
gozdov, ki določajo način gospodarjenja z gozdom,
-      
proizvodne funkcije na površini 2.871,39 ha,
-      
ekološke funkcije na površini 1.610,16 ha ter
-      
socialne funkcije na površini 112,10 ha.
Na podlagi funkcij gozdov in njihovega
ovrednotenja so v gozdnogospodarskem načrtu gozdnogospodarske enote Gotenica
(2002–2011) določeni cilji gospodarjenja z gozdom in gozdnim prostorom ter
usmeritve za njihovo doseganje.
5. člen
Na podlagi ciljev in usmeritev iz drugega
odstavka prejšnjega člena so v gozdnogospodarski enoti Gotenica za obdobje od
1. januarja 2002 do 31. decembra 2011 določeni naslednji ukrepi: 
-      
najvišji možni posek v višini 222.700 m³, od tega 152.000 m³ iglavcev in
70.700 m³ listavcev, 
-      
gojitvena dela, potrebna za ohranitev in razvoj gozdov, na površini
463,55 ha, 
-      
nega drogovnjaka na površini 103,15 ha, 
-      
nega prebiralnega gozda na površini 40,80 ha, 
-      
varstvena dela, potrebna za zaščito pred divjadjo, in sicer zaščita s
premazom na površini 28,10 ha, zaščita sadik gozdnega drevja s 400 tulci ter
zaščita s 4.700 m ograje, 
-      
varstvena dela, potrebna za zaščito pred žuželkami v obsegu 900 delovnih
dni, 
-      
nega habitatov prosto živečih živali, in sicer vzdrževanje travinj letno
na površini 4,5 ha ter vzdrževanje vodnih površin v obsegu 78 delovnih dni. 
V gozdnogospodarskem načrtu
gozdnogospodarske enote Gotenica (2002–2011) so določeni ukrepi in načini
njihove izvedbe tudi na ravneh rastiščnogojitvenih razredov in odsekov.
6. člen
Pri izdelavi gozdnogojitvenih načrtov za
posamezne ekosisteme in njihove dele v gozdnogospodarski enoti Gotenica v
obdobju od uveljavitve tega pravilnika do 31. decembra 2011 se morajo
upoštevati cilji, usmeritve in ukrepi, določeni v gozdnogospodarskem načrtu
gozdnogospodarske enote Gotenica (2002–2011).
7. člen
Po en izvod gozdnogospodarskega načrta
gozdnogospodarske enote Gotenica (2002–2011) je na vpogled na sedežu Zavoda za
gozdove Slovenije, Območne enote Kočevje, Rožna ulica 39, Kočevje, na sedežu
Zavoda za gozdove Slovenije, Krajevne enote Grčarice, Šeškova 14, Ribnica in na
Ministrstvu za kmetijstvo, gozdarstvo in prehrano, Dunajska 56-58, Ljubljana,
kjer se hrani tudi dokumentacija v zvezi s postopkom sprejemanja
gozdnogospodarskega načrta gozdnogospodarske enote Gotenica (2002–2011).

Pravilnik o gozdnogospodarskem načrtu
gozdnogospodarske enote Gotenica (2002–2011) (Uradni list RS, št. 103/03)
vsebuje naslednjo končno določbo:
»8. člen
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o spremembi Pravilnika o
gozdnogospodarskem načrtu gozdnogospodarske enote Gotenica (2002–2011) (Uradni
list RS, št. 103/08) vsebuje naslednjo končno določbo:
»2. člen
Ta pravilnik začne veljati naslednji dan po
objavi v Uradnem listu Republike Slovenije.«.