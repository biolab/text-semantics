I
S tem odlokom se ustanovijo naslednje komisije in odbori
Državnega zbora Republike Slovenije:
1.     
Komisija za peticije ter za človekove pravice in enake možnosti,
2.     
Komisija za odnose s Slovenci v zamejstvu in po svetu,
3.     
Komisija po Zakonu o preprečevanju korupcije,
4.     
Odbor za gospodarstvo,
5.     
Odbor za promet,
6.     
Odbor za okolje in prostor,
7.     
Odbor za kmetijstvo, gozdarstvo in prehrano,
8.     
Odbor za finance in monetarno politiko,
9.     
Odbor za zunanjo politiko,
10.  
Odbor za notranjo politiko, javno upravo in pravosodje,
11.  
Odbor za lokalno samoupravo in regionalni razvoj,
12.  
Odbor za obrambo,
13.  
Odbor za zdravstvo,
14.  
Odbor za delo, družino, socialne zadeve in invalide,
15.  
Odbor za kulturo, šolstvo in šport,
16.  
Odbor za visoko šolstvo, znanost in tehnološki razvoj,
17.  
Odbor za zadeve Evropske unije,
18.  
Komisija po Zakonu o nezdružljivosti
opravljanja javne funkcije s pridobitno dejavnostjo.
II
Komisije in odbori Državnega zbora Republike Slovenije imajo,
poleg pristojnosti določenih s Poslovnikom državnega zbora in drugimi predpisi,
naslednje naloge:
1. Komisija za peticije ter za človekove pravice in enake
možnosti:
-       
obravnava pritožbe in predloge državljanov, v katerih opozarjajo na
določene probleme pri izvajanju zakonov in drugih aktov;
-       
obravnava pritožbe, ki se nanašajo na posamične zadeve in ukrepa pri
pristojnih organih;
-       
proučuje prošnje, pritožbe in druge pobude splošnega pomena, ki jih
pošiljajo državljani državnemu zboru in drugim organom ter ugotavlja vzroke
zanje;
-       
obvešča pristojna delovna telesa državnega zbora o pojavih, ki nastajajo
pri uporabi zakonov in jim predlaga ustrezne ukrepe za učinkovito uresničevanje
pravic, dolžnosti in pravnih interesov državljanov;
-       
spremlja in proučuje problematiko uresničevanja človekovih pravic in
temeljnih svoboščin ter daje pobude in priporočila organom in pravnim osebam;
-       
spremlja in proučuje vprašanja, ki se nanašajo na uresničevanje politike
enakih možnosti ter na izvajanje enakopravnega vključevanja žensk in moških na
vseh področjih družbenega življenja in dela;
-       
spremlja uresničevanje mednarodnih obveznosti Republike Slovenije, ki se
nanašajo na človekove pravice;
-       
obravnava redna letna in posebna poročila varuha človekovih pravic ter
poročila drugih organov, ki poročajo državnemu zboru, kolikor se ta nanašajo na
izvajanje in uresničevanje človekovih pravic in temeljnih svoboščin;
-       
kot zainteresirano delovno telo obravnava predloge zakonov in drugih
aktov, ki se nanašajo na človekove pravice in temeljne svoboščine ter
zagotavljanje enakih možnosti.
2. Komisija za odnose s Slovenci v zamejstvu in po svetu:
-       
spremlja in obravnava problematiko avtohtonih slovenskih narodnih
manjšin v zamejstvu in Slovencev po svetu ter s tem povezano usmerjanje
finančne podpore za Slovence v zamejstvu in po svetu;
-       
spremlja in skrbi za izvajanje resolucije o položaju avtohtonih
slovenskih manjšin v sosednjih državah in s tem povezanimi nalogami državnih in
drugih dejavnikov Republike Slovenije;
-       
vzdržuje redne stike s predstavniki Slovencev v zamejstvu in po svetu;
-       
poroča državnemu zboru o pomembnih zadevah s tega področja ter
pripravlja predloge sklepov in odločitev;
-       
obvešča pristojna delovna telesa državnega zbora o zadevah, ki se
nanašajo na posamezne predloge zakonov in drugih aktov v zvezi s Slovenci v
zamejstvu in po svetu;
-       
sodeluje z Odborom za zunanjo politiko pri obravnavi zunanjepolitične
problematike, ki zadeva tudi Slovence v zamejstvu in po svetu;
-       
razpravlja o pobudah in predlogih, ki jih v skladu s Poslovnikom
državnega zbora pošiljajo državnemu zboru organizacije Slovencev v zamejstvu in
po svetu;
-       
sodeluje z drugimi državnimi organi na področju odnosov s Slovenci v
zamejstvu in po svetu.
3. Komisija po Zakonu o preprečevanju korupcije:
-       
opravlja neposredni nadzor nad izvajanjem nalog Komisije za
preprečevanje korupcije, povezanih z nezdružljivostjo, omejitvah pri darilih in
poslovanju ter nadzorom nad premoženjskim stanjem funkcionarjev;
-       
obravnava poročila Komisije za preprečevanje korupcije;
-       
nadzira premoženjsko stanje predsednika, namestnika predsednika in
članov Komisije za preprečevanje korupcije;
-       
sprejme svoj poslovnik;
-       
daje soglasje k obrazcu za nadzor premoženjskega stanja funkcionarjev
ter
-       
opravlja druge naloge v skladu z zakonom in svojim poslovnikom.
4. Odbor za gospodarstvo obravnava predloge zakonov,
druge akte in problematiko, ki se nanaša na:
-       
ekonomski sistem in razvoj,
-       
notranji trga ter tehnično zakonodajo in merila,
-       
varstvo potrošnikov,
-       
varstvo konkurence,
-       
ekonomske odnose s tujino,
-       
razvoj podjetniškega sektorja in konkurenčnosti,
-       
pogoje za ustanavljanje in ohranjanje delovnih mest,
-       
intelektualno lastnino,
-       
drobno gospodarstvo in turizem,
-       
energetiko in rudarstvo,
-       
elektronske komunikacije in pošto,
-       
industrijske projekte ter
-       
druga vprašanja, ki jih obravnava za ta področja pristojno ministrstvo.
Odbor:
-       
spremlja in nadzira delo Slovenske odškodninske družbe, d.d., Kapitalske
družbe pokojninskega in invalidskega zavarovanja, d.d., Sklada kmetijskih
zemljišč in gozdov Republike Slovenije, vzajemnih skladov, investicijskih družb
in družb za upravljanje ter drugih skladov in drugih pravnih oseb, kolikor je
njihovo delovanje vezano na lastninsko preoblikovanje podjetij;
-       
obravnava poročila Družbenega pravobranilca Republike Slovenije in
drugih institucij s področja oškodovanja družbene lastnine pri lastninskem
preoblikovanju podjetij oziroma pravnih oseb;
-       
obravnava, spremlja in nadzira izvajanje privatizacije in prodaje
državnega premoženja ter obravnava poročila organov, pristojnih za izvedbo
privatizacije državnega premoženja ter poročila v zvezi z oškodovanjem državne
lastnine v postopku privatizacije.
Odbor obravnava zadeve EU s svojega delovnega področja.
5. Odbor za promet obravnava predloge zakonov, druge
akte in problematiko, ki se nanaša na:
-       
železniški, zračni in pomorski promet ter promet po celinskih vodah in
cestni promet, razen nadzora varnosti cestnega prometa,
-       
prometno infrastrukturo,
-       
žičniške naprave in
-       
druga vprašanja, ki jih obravnava za ta področja pristojno ministrstvo.
Odbor obravnava zadeve EU s svojega delovnega področja.
6. Odbor za okolje in prostor obravnava
predloge zakonov, druge akte in problematiko, ki se nanaša na:
-       
okolje in prostor ter
-       
druga vprašanja, ki jih obravnava za ta področja pristojno ministrstvo.
Odbor obravnava zadeve EU s svojega delovnega področja.
7. Odbor za kmetijstvo, gozdarstvo in prehrano
obravnava predloge zakonov, druge akte in problematiko, ki se nanaša na:
-       
kmetijstvo,
-       
razvoj podeželja,
-       
prehrano in krmo,
-       
varstvo rastlin,
-       
veterinarstvo in zootehniko,
-       
gozdarstvo, lovstvo in ribištvo ter
-       
druga vprašanja, ki jih obravnava za ta področja pristojno ministrstvo.
Odbor obravnava zadeve EU s svojega delovnega področja.
8. Odbor za finance in monetarno politiko obravnava
predloge zakonov, druge akte in problematiko, ki se nanaša na:
-       
javnofinančne prihodke,
-       
proračun in javna naročila,
-       
zakladništvo in javno računovodstvo,
-       
davčni in carinski sistem,
-       
finančni sistem,
-       
centralnobančni sistem in monetarno politiko,
-       
preprečevanje in odkrivanje pranja denarja,
-       
prirejanje iger na srečo,
-       
državne pomoči in
-       
druga vprašanja, ki jih obravnava za ta področja pristojno ministrstvo.
Odbor obravnava zadeve EU s svojega delovnega področja.
9. Odbor za zunanjo politiko obravnava predloge
zakonov, drugih aktov in problematiko, ki se nanaša na:
-       
področje zunanjih zadev države,
-       
konzularno zaščito,
-       
mednarodne pogodbe ter
-       
druga vprašanja, ki jih obravnava za ta področja pristojno ministrstvo.
Odbor tudi:
-       
obravnava problematiko, ki zadeva bilateralno in multilateralno
parlamentarno sodelovanje;
-       
zavzema in posreduje stališča o zadevah, ki so na dnevnem redu
mednarodnih parlamentarnih teles, institucij in organizacij, ter opozarja
predsednika državnega zbora in predsednike delovnih teles na posamezna
vprašanja v zvezi s tem;
-       
potrjuje pobude za sklenitev mednarodnih pogodb, ki so v izključni
pristojnosti Republike Slovenije, ter v primeru novih elementov v pogajanjih
tudi nova stališča za delo pogajalskih delegacij;
-       
obravnava predloge za odprtje ali zaprtje diplomatskih predstavništev
Republike Slovenije v tujini ter za imenovanje vodij diplomatskih
predstavništev;
-       
pripravlja predloge kolegiju predsednika državnega zbora za sestavo
delegacij, ki sodelujejo v mednarodnih parlamentarnih institucijah ter v
mednarodnih organizacijah in telesih;
-       
skrbi za izvajanje mednarodne dejavnosti državnega zbora v skladu s
pravilnikom.
Odbor za zunanjo politiko v skladu z Zakonom o sodelovanju
med državnim zborom in vlado v zadevah Evropske unije in Poslovnikom državnega
zbora:
-       
obravnava zadeve EU s področja zunanje in varnostne politike ter s tem
povezane zunanje dejavnosti EU, vključno z vprašanji širitve EU;
-       
obravnava predloge zakonov o ratifikaciji sprememb pogodb, na katerih
temelji EU, vključno s pogodbami o pristopu držav kandidatk k EU, ter predloge
zakonov o ratifikaciji mednarodnih pogodb, ki jih sklepa Republika Slovenija
skupaj z ostalimi državami članicami EU ter Evropsko skupnostjo oziroma
Evropsko skupnostjo za atomsko energijo;
-       
obravnava predloge deklaracij o usmeritvah za delovanje Republike
Slovenije v institucijah EU;
-       
na svojem področju sodeluje z institucijami ter drugimi organi Evropske
unije ter
-       
v zvezi z zadevami EU sodeluje z matičnimi delovnimi telesi.
10. Odbor za notranjo politiko, javno upravo in
pravosodje obravnava predloge zakonov, druge akte in problematiko, ki se
nanaša na:
-       
javno varnost in policijo,
-       
upravne notranje zadeve in migracije,
-       
javno upravo in sistem javnih uslužbencev,
-       
plačni sistem v javnem sektorju,
-       
organizacijo in status sodišč, državnega tožilstva, državnega
pravobranilstva in Ustavnega sodišča Republike Slovenije,
-       
civilno in kaznovalno pravo,
-       
sodne postopke in pravosodno upravo,
-       
odvetništvo in notariat,
-       
izvrševanje kazenskih sankcij,
-       
varstvo osebnih podatkov in
-       
druga vprašanja, ki jih obravnava za ta področja pristojno ministrstvo.
Odbor obravnava zadeve EU s svojega delovnega področja.
11. Odbor za lokalno samoupravo in regionalni
razvoj obravnava predloge zakonov, druge akte in problematiko, ki se
nanaša:
-       
na lokalno samoupravo na ravni občine in pokrajine,
-       
spremljanje izvajanja zakonodaje s področja lokalne samouprave in
izvajanja Evropske listine o lokalni samoupravi v praksi,
-       
vprašanja regionalnega razvoja,
-       
pobude in predloge za ustanovitev občin in pokrajin ter za določitev
oziroma spremembo njihovih območij, ter predloge, ki se nanašajo na
teritorialno členitev Republike Slovenije, povezane s programi strukturne in
kohezijske politike,
-       
druge zadeve, ki so povezane z njenim delovnih področjem.
Odbor obravnava zadeve EU s svojega delovnega področja.
12. Odbor za obrambo obravnava predloge
zakonov, druge akte in problematiko, ki se nanaša na:
-       
obrambni sistem,
-       
sistem varstva pred naravnimi in drugimi nesrečami in
-       
druga vprašanja, ki jih obravnava za ta področja pristojno ministrstvo.
Odbor obravnava zadeve EU s svojega delovnega področja.
13. Odbor za zdravstvo obravnava predloge
zakonov, druge akte in problematiko, ki se nanaša na:
-       
varovanje in krepitev zdravja,
-       
zdravstveno varstvo, zdravstveno zavarovanje in zdravstvene dejavnosti,
-       
zdravstveno varnost živil in zdravo prehranjevanje,
-       
zdravila, medicinske pripomočke ter kemikalije in
-       
druga vprašanja, ki jih obravnava za ta področja pristojno ministrstvo.
Odbor obravnava zadeve EU s svojega delovnega področja.
14. Odbor za delo, družino, socialne zadeve in
invalide obravnava predloge zakonov, druge akte in problematiko, ki se
nanaša na:
-       
delovna razmerja in pravice iz dela,
-       
zaposlovanje in poklicno usposabljanje,
-       
družino, socialne zadeve in invalidsko varstvo,
-       
vojne invalide, vojne veterane in žrtve vojnega nasilja ter vojna
grobišča in
-       
druga vprašanja, ki jih obravnava za ta področja pristojno ministrstvo.
Odbor obravnava zadeve EU s svojega delovnega področja.
15. Odbor za kulturo, šolstvo in šport
obravnava predloge zakonov, druge akte in problematiko, ki se nanaša na:
-       
ustvarjanje, posredovanje in varovanje kulturnih vrednot,
-       
medije,
-       
vzgojo,
-       
osnovno, srednje in višje šolstvo,
-       
šport in
-       
druga vprašanja, ki jih obravnava za ta področja pristojno ministrstvo.
Odbor obravnava zadeve EU s svojega delovnega področja.
16. Odbor za visoko šolstvo, znanost in tehnološki
razvoj obravnava predloge zakonov, druge akte in problematiko, ki se nanaša
na:
-       
visoko šolstvo,
-       
znanost in raziskovanje,
-       
tehnologijo in meroslovje,
-       
pospeševanje in usklajevanje dela na področju informacijske družbe in
-       
druga vprašanja, ki jih obravnava za ta področja pristojno ministrstvo.
Odbor obravnava zadeve EU s svojega delovnega področja.
17. Odbor za zadeve Evropske unije v skladu z
Zakonom o sodelovanju med državnim zborom in vlado v zadevah Evropske unije (v
nadaljevanju: Zakon) in Poslovnikom državnega zbora:
-       
obravnava zadeve EU, razen zadev s področja zunanje in varnostne
politike, in v tem okviru tudi priprave predloga sprememb pogodb, na katerih
temelji EU, vsa vprašanja širitve EU in priprave predlogov pogodb o pristopu
držav kandidatk k EU, vključno s pogajalskimi izhodišči;
-       
obravnava sklepanje mednarodnih pogodb, ki so v izključni pristojnosti
Evropske skupnosti oziroma Evropske skupnosti za atomsko energijo, ter sklepanje
mednarodnih pogodb, ki jih sklene Republika Slovenija skupaj z ostalimi
državami članicami EU ter Evropsko skupnostjo oziroma Evropsko skupnostjo za
atomsko energijo;
-       
obravnava predloge deklaracij o usmeritvah za delovanje Republike
Slovenije v institucijah EU;
-       
obravnava zadeve, ki so na dnevnem redu institucij in organov EU ter
poročila o aktivnostih predstavnikov Republike Slovenije;
-       
sodeluje z institucijami in organi EU ter z odbori nacionalnih
parlamentov za zadeve EU;
-       
sodeluje z matičnimi delovnimi telesi v zvezi z zadevami EU s svojega
delovnega področja in
-       
skrbi za evidenco zadev EU.
18. Komisija po Zakonu o nezdružljivosti
opravljanja javne funkcije s pridobitno dejavnostjo:
-       
opravlja naloge po Zakonu o nezdružljivosti opravljanja javne funkcije s
pridobitno dejavnostjo;
-       
izvaja nadzor nad izvrševanjem določb Zakona o nezdružljivosti
opravljanja javne funkcije s pridobitno dejavnostjo;
-       
zbira prijave o premoženjskem stanju funkcionarjev na podlagi podatkov o
premoženjskem stanju funkcionarjev in podatke o njihovih dohodkih ter o tem
vodi evidenco podatkov,
-       
spremlja uresničevanje določb o nezdružljivosti osnovne funkcije z
drugimi funkcijami funkcionarjev,
-       
spremlja uresničevanje določb o prepovedih oziroma omejitvah pri
sprejemanju daril in vodi evidenco seznamov daril funkcionarjev,
-       
spremlja uresničevanje določb o omejitvah pri poslovanju po predpisih o
javnih naročilih in vodi evidenco subjektov, za katere veljajo omejitve ter
seznam subjektov objavlja v Uradnem listu Republike Slovenije in na svoji
spletni strani,
-       
predlaga uvedbo postopka o prekršku ter vodi evidenco podatkov o osebah,
zoper katere je uveden postopek o prekršku na podlagi Zakona o nezdružljivosti
opravljanja javne funkcije s pridobitno dejavnostjo,
-       
sprejme svoj poslovnik,
-       
opravlja druge naloge v skladu z zakonom in svojim poslovnikom.

Odlok o ustanovitvi in nalogah delovnih teles
Državnega zbora Republike Slovenije – OdUNDTDZ (Uradni list RS, št. 123/04) vsebuje naslednji končni določbi:
»III
Z dnem uveljavitve tega odloka preneha veljati Odlok o
ustanovitvi in nalogah Odbora Državnega zbora RS za notranjo politiko (Uradni
list RS, št. 122/04).
IV
Ta odlok začne veljati z dnem, ko ga sprejme Državni zbor Republike
Slovenije.«.

Odlok o
dopolnitvah Odloka o ustanovitvi in nalogah delovnih teles Državnega zbora
Republike Slovenije – OdUNDTDZ-A (Uradni list RS, št. 35/06) vsebuje naslednjo prehodno in
končno določbo:
»PREHODNA IN KONČNA DOLOČBA
3.
Komisija po Zakonu o preprečevanju korupcije iz 3. točke
poglavja I odloka, ki je bila ustanovljena na podlagi Zakona o preprečevanju
korupcije (Uradni list RS, št. 2/02), preneha z delom z dnem začetka uporabe
Zakona o nezdružljivosti opravljanja javne funkcije s pridobitno dejavnostjo
(Uradni list RS, št. 20/06), ko preneha delovati Komisija za preprečevanje
korupcije.
4.
Ta odlok začne veljati, ko ga sprejme Državni zbor Republike
Slovenije.«.