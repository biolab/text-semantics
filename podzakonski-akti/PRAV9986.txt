1. člen
S tem pravilnikom se sprejme gozdnogospodarski načrt gozdnogospodarske
enote Jelendol (2010–2019), št. 03‑08/10 z dne 18. 8. 2010, ki ga je za
obdobje od 1. januarja 2010 do 31. decembra 2019 izdelal Zavod za gozdove
Slovenije, Območna enota Kranj.
2. člen
Gozdnogospodarska enota Jelendol, ki meri 4.702,41 ha, se
nahaja v Gozdnogospodarskem območju Kranj, v občini Tržič, oziroma v
katastrskih občinah Podljubelj in Lom pod Storžičem.
3. člen
V gozdnogospodarski enoti Jelendol je s 1. Januarjem 2010
ugotovljeno naslednje stanje gozdov:
a)    
lastništvo: 96,80% zasebnih gozdov v lasti fizičnih ali pravnih oseb,
0,20% državnih gozdov in 3,00% gozdov lokalnih skupnosti;
b)    
površina: 3.830,43 ha, od katere je 3.548,42 ha večnamenskih gozdov,
11,87 ha gozdov s posebnim namenom, v katerih so gozdnogospodarski ukrepi
dovoljeni, in 270,14 ha varovalnih gozdov;
c)    
lesna zaloga: 425,0 m3/ha, od tega 342,0 m3/ha
iglavcev in 83,0 m3/ha listavcev;
d)    
tekoči letni prirastek: 7,88 m3/ha, od tega 6,51 m3/ha
iglavcev in 1,37 m3/ha listavcev.
4. člen
(1) V gozdnogospodarskem načrtu gozdnogospodarske enote
Jelendol (2010–2019) je ob upoštevanju
usmeritev iz gozdnogospodarskega načrta Gozdnogospodarskega območja Kranj,
izdelanega za obdobje od 1. januarja 2001 do 31. Decembra 2010, ugotovljenega
stanja gozdov, analize preteklega gospodarjenja, zakonitosti razvoja gozdov ter
pridobljenih spoznanj pri spremljanju razvoja gozdov v gozdnogospodarski enoti
Jelendol določeno, da so najbolj poudarjene funkcije gozdov, ki določajo način
gospodarjenja z gozdom:
-       
proizvodne funkcije na površini 3.427,69 ha,
-       
ekološke funkcije na površini 516,40 ha in
-       
socialne funkcije na površini 297,83 ha.
(2) Na podlagi funkcij gozdov in njihovega ovrednotenja so v
gozdnogospodarskem načrtu gozdnogospodarske enote Jelendol (2010–2019) določeni cilji gospodarjenja z gozdom
in gozdnim prostorom ter usmeritve za njihovo doseganje.
5. člen
(1) Na podlagi ciljev in usmeritev iz drugega odstavka prejšnjega
člena so v gozdnogospodarski enoti Jelendol za obdobje od 1. januarja 2010 do
31. decembra 2019 določeni naslednji ukrepi:
-       
najvišji možni posek v višini 260.271 m3, od tega 217.721 m3
iglavcev in 42.550 m3 listavcev,
-       
gojitvena dela, potrebna za ohranitev in razvoj gozdov, na površini 470,90
ha,
-       
nega drogovnjaka na površini 97,08 ha,
-       
varstvena dela, potrebna za zaščito pred divjadjo, in sicer zaščita
1.320 debel gozdnega drevja s premazom proti lupljenju, zaščita sadik gozdnega
drevja s premazom na površini 117,16 ha, zaščita sadik gozdnega drevja s 2.720
tulci ter zaščita z 1.350 m ograje,
-       
nega habitatov prosto živečih živali, in sicer vzdrževanje grmišč na
površini 1,50 ha, vzdrževanje travinj na površini 19,20 ha ter vzdrževanje
sadik plodonosnega drevja na površini 0,50 ha.
(2) V gozdnogospodarskem načrtu gozdnogospodarske enote
Jelendol (2010–2019) so določeni
ukrepi in načini njihove izvedbe tudi na ravneh rastiščnogojitvenih razredov in
odsekov.
6. člen
Pri izdelavi gozdnogojitvenih načrtov za posamezne ekosisteme
in njihove dele v gozdnogospodarski enoti Jelendol, v obdobju od uveljavitve
tega pravilnika do 31. decembra 2019, se morajo upoštevati cilji, usmeritve in
ukrepi, določeni v gozdnogospodarskem načrtu gozdnogospodarske enote Jelendol (2010–2019).
7. člen
Po en izvod gozdnogospodarskega načrta gozdnogospodarske enote
Jelendol (2010–2019) je na vpogled na
sedežu Zavoda za gozdove Slovenije, Območne enote Kranj, Cesta Staneta Žagarja
27b, Kranj, na sedežu Zavoda za gozdove Slovenije, Krajevne enote Tržič,
Cankarjeva 19, Tržič, in na Ministrstvu za kmetijstvo, gozdarstvo in prehrano,
Dunajska 22, Ljubljana, kjer se hrani tudi dokumentacija v zvezi s postopkom sprejemanja
gozdnogospodarskega načrta gozdnogospodarske enote Jelendol (2010–2019).
8. člen
Ta pravilnik začne veljati naslednji dan po objavi v Uradnem listu
Republike Slovenije.
Št. 007-507/2010
Ljubljana, dne 30. decembra 2010
EVA 2010-2311-0039
mag. Dejan Židan l.r.
Minister
za kmetijstvo, gozdarstvo in prehrano