1. člen
S tem pravilnikom se določa vsebina obrazca
za ugotovitev rezidentskega statusa po 4. točki prvega odstavka 7. člena Zakona
o dohodnini (Uradni list RS, št. 117/06; v nadaljnjem besedilu: ZDoh-2).
2. člen
Davčni zavezanec oziroma davčna zavezanka
(v nadaljnjem besedilu: davčni zavezanec) predloži davčnemu organu vlogo za
ugotovitev rezidentskega statusa na obrazcu, ki je Priloga 1 tega pravilnika in
njegov sestavni del, v skladu z navodilom za izpolnjevanje, ki je Priloga 2
tega pravilnika in njegov sestavni del.
3. člen
Ta pravilnik začne veljati 1. januarja
2007.
Št. 421-355/2006/5
Ljubljana, dne 27. decembra 2006
EVA 2006-1611-0159
dr. Andrej Bajuk l.r. 
Minister 
za finance

Priloga 1: Ugotovitev
rezidentskega statusa po 4. točki prvega odstavka 7. člena ZDoh-2
Priloga 2: Navodilo
za izpolnjevanje obrazca za ugotovitev rezidentskega statusa po 4. točki prvega
odstavka 7. člena ZDoh-2