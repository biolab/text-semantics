I. SPLOŠNE DOLOČBE
1. člen
Ta pravilnik ureja vsebino in obliko
registra izvajalcev laboratorijske medicine (v nadaljnjem besedilu: register),
ki ga vodi Zbornica laboratorijske medicine Slovenije (v nadaljnjem besedilu:
Zbornica), ter pogoje in postopek za vpis in izbris iz registra, in druga
vprašanja v zvezi z njegovim vodenjem. 
V postopku pri odločanju o vpisu in izbrisu
iz registra se v skladu z določbami zakona, ki ureja splošni upravni postopek,
izda odločba.
2. člen
Izvajalci laboratorijske medicine (v
nadaljnjem besedilu: izvajalec), ki morajo biti vpisani v register, so: 
-       
specialisti medicinske biokemije in 
-       
drugi izvajalci, ki delajo na področju laboratorijske dejavnosti, z
univerzitetno izobrazbo: magistri farmacije, univerzitetni diplomirani kemiki,
univerzitetni diplomirani biokemiki, univerzitetni diplomirani biologi,
univerzitetni diplomirani mikrobiologi, doktorji medicine in doktorji
veterinarske medicine, 
-       
drugi izvajalci, ki delajo na področju laboratorijske dejavnosti, z
ravnjo izobrazbe, ki v skladu z zakonom ustreza vsaj izobrazbi druge stopnje:
magistri farmacije, magistri biomedicine, magistri kemije, magistri biokemije,
magistri biologije, magistri mikrobiologije, doktorji medicine in doktorji veterinarske
medicine.
3. člen
Izvajalec sme samostojno opravljati
dejavnost laboratorijske medicine v Republiki Sloveniji, če je vpisan v
register in če izpolnjuje druge predpisane pogoje.
II. REGISTER
4. člen
Register se vodi v elektronski obliki,
registrska knjiga kot evidenca se vodi ročno, listine in dokazila se hranijo v
arhivu Zbornice.
5. člen
Register vsebuje naslednje podatke o
izvajalcu: 
-       
osebno ime, 
-       
datum in kraj rojstva, 
-       
stalno oziroma začasno prebivališče, 
-       
državljanstvo, 
-       
o zaključnem spričevalu, diplomi in strokovnem izpitu oziroma o
pridobljeni kvalifikaciji (številka in datum), 
-       
strokovni naslov, 
-       
o specializaciji, 
-       
o pridobljenih dodatnih znanjih in usposobljenostih, 
-       
datum in področje pridobljenih znanstvenih in pedagoških naslovov, 
-       
zaposlitev, 
-       
izrečeni ukrepi zaradi kršitve Kodeksa deontologije v laboratorijski
medicini (v nadaljnjem besedilu: kodeks), 
-       
članstvo v domačih in tujih strokovnih združenjih. 
O vsaki spremembi podatkov iz tega člena je
dolžan izvajalec obvestiti Zbornico najpozneje v petnajstih dneh po nastopu
spremembe.
6. člen
Registrska knjiga vsebuje: 
-       
zaporedno številko vpisa, 
-       
osebno ime izvajalca, 
-       
datum in kraj rojstva izvajalca, 
-       
datum prispetja vloge, 
-       
popis prilog, 
-       
šifro in datum odločbe o vpisu v register, 
-       
šifro in datum odločbe o izbrisu iz registra.
7. člen
Zbornica ravna s podatki registra v skladu
z zakonom, ki ureja varstvo osebnih podatkov. 
Podatki v registru niso javni, razen
podatka o tem, ali je izvajalec vpisan v register, in podatkov iz prve, druge
in tretje alinee drugega odstavka 5. člena tega pravilnika. Te podatke ima
pravico pridobiti vsakdo.
III. POSTOPEK VPISA V REGISTER
8. člen
Postopek za vpis v register se začne na
vlogo izvajalca, ki jo vloži pri Zbornici. Obrazec vloge je v prilogi tega
pravilnika.
9. člen
Potrdila, izpiske in druge dokumente, ki
vsebujejo podatke iz 5. člena tega pravilnika, Zbornica pridobi po uradni
dolžnosti iz uradnih evidenc, ki jih vodijo upravni in drugi državni organi,
organi lokalnih skupnosti ali nosilci javnih pooblastil.
IV. IZBRIS IZ REGISTRA
10. člen
Izbris iz registra se opravi: 
-       
če izvajalec izjavi, da ne želi biti več vpisan v register, 
-       
v primeru trajnega odvzema licence, 
-       
ob smrti izvajalca, 
-       
če je bil izvajalcu v disciplinskem postopku izrečen ukrep izbrisa iz
registra, 
-       
če je izvajalcu izrečen začasen varnostni ukrep prepovedi opravljanja
dejavnosti laboratorijske medicine ali poklica.
11. člen
V primeru iz prve alinee prejšnjega člena
izvajalec vloži vlogo za izbris iz registra, v kateri navede razlog za izbris.
V primerih iz druge, tretje, četrte in pete alinee prejšnjega člena se izbris
iz registra opravi po uradni dolžnosti. 
V primeru izbrisa iz registra je treba v
register vpisati datum izbrisa z navedbo razloga za izbris. 
Z izbrisom iz registra izvajalcu ugasnejo vse
pravice, ki jih je imel iz naslova vpisa.
12. člen
Izvajalec, ki je bil izbrisan iz registra
na lastno zahtevo, je lahko na podlagi vloge iz 8. člena tega pravilnika
ponovno vpisan v register, če izpolnjuje pogoje za vpis. 
Izvajalec, ki je bil izbrisan iz registra,
ker mu je bil izrečen začasen varnosti ukrep prepovedi opravljanja dejavnosti
laboratorijske medicine ali poklica ali mu je bil v disciplinskem postopku
izrečen ukrep izbrisa iz registra, je lahko na podlagi vloge iz 8. člena tega
pravilnika ponovno vpisan v register, ko preteče veljavnost izrečenega
varnostnega ali disciplinskega ukrepa in če izpolnjuje pogoje za vpis.
V. IZDAJA POTRDILA O VPISU V REGISTER
13. člen
Potrdilo o vpisu v register se izvajalcu po
vpisu v register izda na njegovo vsakokratno zahtevo. V potrdilu je navedeno: 
-       
osebno ime in datum rojstva, 
-       
strokovni naslov, 
-       
poklic, 
-       
številka vpisa v register, 
-       
šifra in datum odločbe, na podlagi katere je bil izveden vpis v
register, 
-       
podpis pooblaščene osebe registra.
VI. ZAČASEN VPIS V REGISTER
14. člen
Izvajalec, državljan države članice
Evropske unije, ki opravlja dejavnosti laboratorijske medicine na območju druge
države članice Evropske unije in želi v Republiki Sloveniji občasno opravljati
storitve laboratorijske medicine, mora pred začetkom občasnega opravljanja teh
storitev to prijaviti na Zbornici. Pisna prijava mora vsebovati: 
-       
osebno ime, datum in kraj rojstva, državljanstvo; 
-       
vrsto, čas in kraj opravljanja storitev laboratorijske medicine; 
-       
potrdilo o zakonitem opravljanju dejavnosti laboratorijske medicine v
drugi državi članici Evropske unije; 
-       
potrdilo o izobrazbi in usposobljenosti za opravljanje dejavnosti
laboratorijske medicine; 
-       
navedbo začasnega prebivališča, če narava opravljanja storitve zahteva
začasno bivanje na ozemlju Republike Slovenije. 
Izvajalec lahko opravi prijavo opravljanja
storitve laboratorijske medicine po opravljeni storitvi, če je bila storitev
nujna, razlog pa mora navesti v prijavi. 
Potrdila iz prvega odstavka tega člena ob
predložitvi ne smejo biti starejša od 12 mesecev in se predložijo v overjenem
prevodu, njihov izvirnik pa na vpogled. 
Po prejemu popolne prijave se izvajalca
začasno vpiše v register.
VII. DOSTOPNOST PODATKOV
15. člen
Zbornica določi način dostopnosti podatkov
skladno z zakonom, ki ureja dostop do informacij javnega značaja.

Priloga:
Vloga za vpis v register izvajalcev laboratorijske medicine

Pravilnik o registru izvajalcev laboratorijske
medicine (Uradni list RS, št. 113/06) vsebuje naslednje prehodne in
končne določbe:
»VIII. PREHODNE IN KONČNE DOLOČBE
16. člen
Zbornica mora vzpostaviti register v skladu
s tem pravilnikom najpozneje v treh mesecih po uveljavitvi tega pravilnika.
17. člen
Izvajalci iz 2. člena tega pravilnika se
morajo vpisati v register v šestih mesecih od vzpostavitve registra.
18. člen
Ta pravilnik začne veljati petnajsti dan po
objavi v Uradnem listu Republike Slovenije.«.

Pravilnik o spremembah Pravilnika o registru
izvajalcev laboratorijske medicine (Uradni list RS, št. 15/17) vsebuje naslednjo končno določbo:
»3. člen
Ta pravilnik začne veljati petnajsti dan po
objavi v Uradnem listu Republike Slovenije.«.