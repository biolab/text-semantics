1. člen
(namen in področje uporabe priporočil)
(1) Evropski bančni organ (v nadaljevanju EBA) je na
podlagi prvega odstavka 16. člena Uredbe (EU) št. 1093/2010 Evropskega
parlamenta in Sveta z dne 24. novembra 2010 o ustanovitvi Evropskega nadzornega
organa (Evropski bančni organ) in o spremembi Sklepa št. 716/2009/ES ter
razveljavitvi Sklepa Komisije 2009/78/ES (UL L št. 331 z dne 15. decembra 2010,
str. 12; v nadaljevanju Uredba (EU) št. 1093/2010) dne 24. junija 2015 objavil
Priporočila o enakovrednosti ureditev zaupnosti (EBA/REC/2015/01), dne 23.
novembra 2016 objavil Priporočila o spremembi Priporočil EBA/REC/2015/01 o
enakovrednosti ureditev zaupnosti (EBA/REC/2015/02), dne 6. junija 2017 objavil
Priporočila o spremembi Priporočil EBA/REC/2015/01 o enakovrednosti ureditev
zaupnosti (EBA/REC/2017/01), dne 7. avgusta 2018 objavil Priporočila o
spremembi Priporočil EBA/REC/2015/01 o enakovrednosti ureditev zaupnosti
(EBA/REC/2018/01), dne 8. novembra 2018 objavil Priporočila o spremembi
Priporočil EBA/REC/2015/01 o enakovrednosti ureditev zaupnosti
(EBA/REC/2018/03) in dne 15. aprila 2020 objavil Priporočila o spremembi
Priporočil EBA/REC/2015/01 o enakovrednosti ureditev zaupnosti
(EBA/REC/2020/03); v nadaljevanju priporočila, ki so objavljena na njegovi
spletni strani.
(2) Priporočila iz prvega odstavka tega člena so
usmerjena k zbliževanju delovanja članov kolegija, kadar ti zagotovijo svoje
mnenje v skladu s prvim odstavkom 116. člena Direktive 2013/36/EU
Evropskega parlamenta in Sveta z dne 26. junija 2013 o dostopu do
dejavnosti kreditnih institucij in bonitetnem nadzoru kreditnih institucij in
investicijskih podjetij, spremembi Direktive 2002/87/ES in razveljavitvi
direktiv 2006/48/ES in 2006/49/ES (UL L št. 176 z dne 27. junija
2013, str. 338), za namene sodelovanja v kolegiju nadzornih organov tretjih
držav, ki so navedeni v prilogi priporočil.
(3) Priporočila se uporabljajo za pristojne organe, kot
so opredeljeni v drugem odstavku 4. člena Uredbe (EU) št. 1093/2010.
2. člen
(vsebina sklepa in obseg uporabe priporočil)
(1) S tem sklepom Banka Slovenije določa uporabo
priporočil za Banko Slovenije, kadar kot pristojni organ izvaja pristojnosti in
naloge nadzora nad bankami v skladu z ZBan-2.
(2) Banka Slovenije bo pri opravljanju nalog in
pristojnosti nadzora v skladu z ZBan-2 in Uredbo (EU) št. 575/2013
Evropskega parlamenta in Sveta z dne 26. junija 2013 o bonitetnih zahtevah
za kreditne institucije in investicijska podjetja ter o spremembi Uredbe (EU)
št. 648/2012 (UL L št. 176 z dne 27. junija 2013, str. 1) ter
pri posredovanju informacij organu EBA v skladu s 35. členom Uredbe (EU)
št. 1093/2010 v celoti upoštevala priporočila.

Sklep o uporabi Priporočil o enakovrednosti
ureditev zaupnosti (Uradni list RS, št. 66/15) vsebuje naslednjo končno določbo:
»3. člen
(uveljavitev sklepa)
Ta sklep začne veljati naslednji dan po njegovi objavi v
Uradnem listu Republike Slovenije.«.

Sklep o spremembi Sklepa o uporabi Priporočil
o enakovrednosti ureditev zaupnosti (Uradni list RS, št. 2/17) vsebuje naslednjo končno določbo:
»2. člen
(uveljavitev sklepa)
Ta sklep začne veljati naslednji dan po njegovi objavi v
Uradnem listu Republike Slovenije.«.

Sklep o spremembi Sklepa o uporabi Priporočil
o enakovrednosti ureditev zaupnosti (Uradni list RS, št. 59/17) vsebuje naslednjo končno določbo:
»2. člen
(uveljavitev sklepa)
Ta sklep začne veljati naslednji dan po njegovi objavi v
Uradnem listu Republike Slovenije.«.

Sklep o spremembi Sklepa o uporabi Priporočil
o enakovrednosti ureditev zaupnosti (Uradni list RS, št. 67/18) vsebuje naslednjo končno določbo:
»2. člen
(uveljavitev sklepa)
Ta sklep začne veljati naslednji dan po njegovi objavi v
Uradnem listu Republike Slovenije.«.

Sklep o spremembi Sklepa o uporabi Priporočil
o enakovrednosti ureditev zaupnosti (Uradni list RS, št. 58/19) vsebuje naslednjo končno določbo:
»2. člen
(uveljavitev sklepa)
Ta sklep začne veljati naslednji dan po njegovi objavi v
Uradnem listu Republike Slovenije.«.

Sklep o spremembi Sklepa o uporabi Priporočil
o enakovrednosti ureditev zaupnosti (Uradni list RS, št. 101/20) vsebuje naslednjo končno določbo:
»2. člen
(uveljavitev sklepa)
Ta sklep začne veljati naslednji dan po njegovi objavi v
Uradnem listu Republike Slovenije.«.