1. člen
Sprejme se splošni del gozdnogospodarskega načrta
gozdnogospodarske enote Jurklošter, št. 09-45/97 z dne 1. 6. 2001, ki ga je
izdelal Zavod za gozdove Slovenije, Območna enota Celje, za obdobje od 1. 1.
1997 do 31. 12. 2006. 
Cilji, usmeritve in ukrepi, ki so določeni v splošnem delu
gozdnogospodarskega načrta gozdnogospodarske enote Jurklošter na ravneh celotne
gozdnogospodarske enote, gospodarskih razredov in odsekov, so sestavni del te
odredbe.
2. člen
Splošni del gozdnogospodarskega načrta gozdnogospodarske
enote Jurklošter je izdelan v treh izvodih za 3898,30 hektarjev gozdov, ki
ležijo v gozdnogospodarskem območju Celje, v Občini Laško, oziroma v
katastrskih občinah Lokavec, Paneče, Jurklošter, Marijina vas in Mrzlo polje.
3. člen
Po en izvod splošnega dela gozdnogospodarskega načrta
gozdnogospodarske enote Jurklošter je na vpogled na sedežu Zavoda za gozdove
Slovenije, Območne enote Celje, Ljubljanska 13, Celje, na sedežu Zavoda za
gozdove Slovenije, Krajevne enote Laško, Trubarjeva 35, Laško, in na
Ministrstvu za kmetijstvo, gozdarstvo in prehrano Republike Slovenije, Dunajska
58, Ljubljana, kjer se hrani tudi dokumentacija v zvezi s postopkom sprejemanja
splošnega dela gozdnogospodarskega načrta gozdnogospodarske enote Jurklošter.
4. člen
Ta odredba začne veljati naslednji dan po objavi v Uradnem
listu Republike Slovenije.
Št. 322-01-09/12-98
Ljubljana, dne 5. julija 2001.
Minister 
za kmetijstvo, 
gozdarstvo in prehrano 
mag. Franc But l. r.