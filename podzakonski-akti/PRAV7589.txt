1. Splošne določbe
1. člen
(splošna določba)
Ta pravilnik določa merila za ugotavljanje delovne uspešnosti
direktorjev oseb javnega prava s področja športa in s področja mladinske
dejavnosti iz naslova uresničevanja javnega interesa oziroma izvajanja javne
službe v pristojnosti Ministrstva za šolstvo in šport (v nadaljnjem besedilu:
direktor).
2. člen
(merila)
Višino dela plače za delovno uspešnost direktorja se določi
na podlagi naslednjih meril: 
-       
izpolnitev letnega programa dela po obsegu in strukturi, določeni za
uresničevanje javnega interesa na področju športa oziroma za izvajanje javne
službe na področju mladinske dejavnosti, 
-       
finančni rezultat poslovanja, 
-       
kakovost in strokovnost pri izvajanju letnega programa dela.
2. Merila za ugotavljanje delovne uspešnosti direktorjev s
področja športa
3. člen
(ovrednotenje izpolnitve letnega programa dela)
Izpolnitev letnega programa dela po obsegu in strukturi,
določeni za uresničevanje javnega interesa na področju športa, se ovrednoti do
največ 30%, in sicer:
1.     
Izpolnitev letnega programa dela v obsegu od 95 do 97%                                  5%
2.     
Izpolnitev letnega programa dela v obsegu od 98 do 100%                                10%
3.     
Izpolnitev letnega programa dela v obsegu od 101 do 105%                              15%
4.     
Izpolnitev letnega programa dela v obsegu od 106 do 110%                              20%
5.     
Izpolnitev letnega programa dela v obsegu od 111 do 115%                              25%
6.     
Izpolnitev letnega programa dela v obsegu nad 116%                                        30%
4. člen
(ovrednotenje finančnega rezultata poslovanja)
Finančni rezultat poslovanja se določi kot presežek prihodkov
nad odhodki iz naslova uresničevanja javnega interesa na področju športa in se
ugotavlja po obračunskem načelu in izkazuje v letnem poročilu. Finančni
rezultat poslovanja se ovrednoti do največ 30%, in sicer:
1.     
Delež presežka prihodkov nad odhodki v razmerju do prihodkov                      10%
znaša nad 0,3% do vključno 1,0%
2.     
Delež presežka prihodkov nad odhodki v razmerju do prihodkov                      15%
znaša nad 1,0% do vključno 1,7%
3.     
Delež presežka prihodkov nad odhodki v razmerju do prihodkov                      20%
znaša nad 1,7% do vključno 2,4%
4.     
Delež presežka prihodkov nad odhodki v razmerju do prihodkov                      25%
znaša nad 2,4% do vključno 3,1%
5.     
Delež presežka prihodkov nad odhodki v razmerju do prihodkov                      30%
znaša nad 3,1
5. člen
(ovrednotenje kakovosti in strokovnosti)
Kakovost in strokovnost pri izvajanju letnega programa dela
se ovrednoti do največ 40%, in sicer:
1.     
Vzpostavljen sistem spremljanja kakovosti izvajanja letnega                              20%
programa dela
2.     
Na osnovi dokumentacije preverjeno zadovoljstvo uporabnikov                        10%
storitev osebe javnega prava s
področja športa (nad 50% |zadovoljnih)
3.     
Na osnovi dokumentacije preverjeno zadovoljstvo zaposlenih pri                      10%
osebi javnega prava s področja
športa (nad 50% zadovoljnih)
3. Merila za ugotavljanje delovne uspešnosti direktorjev s
področja mladinske dejavnosti
6. člen
(ovrednotenje izpolnitve letnega programa dela)
Izpolnitev letnega programa dela po obsegu in strukturi,
določeni za izvajanje javne službe na področju mladinske dejavnosti, se
ovrednoti do največ 30%, in sicer:
1.     
Izpolnitev letnega programa dela v obsegu od 95 do 97%                                  5%
2.     
Izpolnitev letnega programa dela v obsegu od 98 do 100%                                10%
3.     
Izpolnitev letnega programa dela v obsegu od 101 do 105%                              15%
4.     
Izpolnitev letnega programa dela v obsegu od 106 do 110%                              20%
5.     
Izpolnitev letnega programa dela v obsegu od 111 do 115%                              25%
6.     
Izpolnitev letnega programa dela v obsegu nad 116%                                        30%
7. člen
(ovrednotenje finančnega rezultata poslovanja)
Finančni rezultat poslovanja se določi kot presežek prihodkov
nad odhodki iz naslova izvajanja javne službe na področju mladinske dejavnosti
in se ugotavlja po obračunskem načelu in izkazuje v letnem poročilu. Finančni
rezultat poslovanja se ovrednoti do največ 30%, in sicer:
1.     
Delež presežka prihodkov nad odhodki v razmerju do prihodkov                      10%
znaša nad 0,3 do vključno 1,0%
2.     
Delež presežka prihodkov nad odhodki v razmerju do prihodkov                      15%
znaša nad 1,0 do vključno 1,7%
3.     
Delež presežka prihodkov nad odhodki v razmerju do prihodkov                      20%
znaša nad 1,7 do vključno 2,4%
4.     
Delež presežka prihodkov nad odhodki v razmerju do prihodkov                      25%
znaša nad 2,4 do vključno 3,1%
5.     
Delež presežka prihodkov nad odhodki v razmerju do prihodkov                      30%
znaša nad 3,1%
8. člen
(ovrednotenje kakovosti in strokovnosti)
Kakovost in strokovnost pri izvajanju letnega programa dela
se ovrednoti do največ 40%, in sicer:
1.     
Vzpostavljen sistem spremljanja kakovosti izvajanja letnega                              10%
programa dela
2.     
Vzpostavljen sistem spremljanja zadovoljstva in interesov mladih                      10%
za programe s področja mladinskega
dela
3.     
Zagotavljanje pluralnega programa mladinskega dela                                        10%
(neformalno učenje in usposabljanje
mladih za mladinsko delo,
prostovoljno mladinsko delo, informiranje
in svetovanja za mlade,
participacija in aktivno državljanstvo,
mednarodno mladinsko
delo, mobilnost mladih,
raziskovalno delo mladih)
4.     
Programi mladinskega centra presegajo lokalni oziroma občinski okvir            10%
4. Skupne določbe
9. člen
(del plače za delovno uspešnost)
Del plače za delovno uspešnost lahko letno znaša največ dve
osnovni mesečni plači direktorja, pri čemer se upošteva višina osnovne plače
direktorja v mesecu decembru preteklega leta.
10. člen
(ugotavljanje delovne uspešnosti)
Višino dela plače za delovno uspešnost direktorja določi svet
zavoda po obravnavi in potrditvi letnega poročila zavoda za preteklo leto.
Delovno uspešnost določi svet zavoda javno. K višini dela plače za delovno
uspešnost direktorja mora svet zavoda pridobiti soglasje ustanovitelja zavoda. 
Kot ocenjevalno obdobje šteje preteklo poslovno leto.
11. člen
(izračun dela plače za delovno uspešnost direktorja)
Višina dela plače za delovno uspešnost direktorja se izračuna
tako, da se seštevek doseženih odstotkov iz 3., 4. in 5. člena tega pravilnika
za področje športa oziroma iz 6., 7. in 8. člena za področje mladinske
dejavnosti pomnoži z višino dveh osnovnih mesečnih plač direktorja.
12. člen
(delovna uspešnost za del poslovnega leta)
Če direktor zaključi ali nastopi mandat med poslovnim letom,
je upravičen do dela plače za delovno uspešnost v sorazmerju s trajanjem
njegovega mandata v tem poslovnem letu.
13. člen
(neupravičenost do dela plače za delovno uspešnost)
Direktor ni upravičen do dela plače za delovno uspešnost, če
v ocenjevalnem obdobju: 
-       
zavod posluje z izgubo, 
-       
direktor ne zagotovi izvedbe sklepov in ukrepov oziroma v roku ne
odpravi pomanjkljivosti, ki jih ugotovi Inšpektorat Republike Slovenije za
šolstvo in šport ali Računsko sodišče Republike Slovenije, 
-       
zavod dobi negativno mnenje Računskega sodišča Republike Slovenije, ki
se nanaša na čas trajanja mandata direktorja, 
-       
zavod ni dosegel vsaj 95% izpolnitve letnega programa dela.
14. člen
(delovna uspešnost direktorja iz priloge I Uredbe o plačah
direktorjev v javnem sektorju)
Določbe tega pravilnika se ne uporabljajo za ugotavljanje delovne
uspešnosti direktorja osebe javnega prava s področja športa ali mladinske
dejavnosti, katerega plačni razred je določen v prilogi I Uredbe o plačah
direktorjev v javnem sektorju (Uradni list RS, št. 73/05, 103/05, 12/06, 36/06
in 46/06). Delovna uspešnost tega direktorja se ugotavlja na podlagi določb
pravilnika, ki določa merila za ugotavljanje delovne uspešnosti direktorjev s
področja šolstva.
15. člen
(uveljavitev)
Ta pravilnik začne veljati naslednji dan po objavi v Uradnem
listu Republike Slovenije.
Št. 0070-23/2006
Ljubljana, dne 3. julija 2006
EVA 2006-3311-0029
dr. Milan Zver l.r. 
Minister 
za šolstvo in šport