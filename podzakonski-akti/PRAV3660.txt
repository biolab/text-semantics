1. člen
Službena izkaznica policistov je
sestavljena iz:
-      
usnjenega ovitka,
-      
identifikacijske kartice,
-      
značke z znakom policije ali kriminalistične
policije.
Značko z znakom policije uporabljajo
delavci uniformirane policije ter delavci drugih notranje organizacijskih enot
v policiji, ki opravljajo naloge policije in imajo pravico in dolžnost izvajati
policijska pooblastila. Značko z znakom kriminalistične policije uporabljajo
delavci kriminalistične policije.
2. člen
Usnjeni ovitek je iz črnega usnja,
velikosti 7 krat 10,5 cm. Na sprednji strani usnjenega ovitka je v slepem tisku
vtisnjen znak policije.
3. člen
Na zgornji notranji strani usnjenega ovitka
je prostor za vstavitev identifikacijske kartice. Na spodnjo notranjo stran
ovitka je vstavljena značka z znakom policije, ki se da odpeti.
4. člen
Identifikacijska kartica je velikosti 8,5
krat 5,5 cm.
Identifikacijska kartica vsebuje:
-      
v levem zgornjem kotu prostor za fotografijo
velikosti 3 krat 2,5 cm,
-      
pod fotografijo je prostor za ime in priimek
imetnika, pod tem pa prostor za registrsko številko identifikacijske kartice,
-      
desno od prostora za fotografijo je logotip
Policije (grb Republike Slovenije in napisi REPUBLIKA SLOVENIJA, MINISTRSTVO ZA
NOTRANJE ZADEVE, POLICIJA),
-      
pod logotipom policije je napis SLUŽBENA
IZKAZNICA,
-      
pod napisom Službena izkaznica je napis
POLICIJA ali KRIMINALISTIČNA POLICIJA na barvni podlagi,
-      
v spodnjem desnem kotu je prostor za pečat in
podpis generalnega direktorja policije ter datum izdaje.
Osnovna barva identifikacijske
kartice je bela, logotip Policije se tiska modro, moder je tudi napis Policija
na svetlo modri podlagi, napis Kriminalistična policija je črn na zeleni
podlagi, ostali napisi so črni. Standard modre in zelene barve je predpisan in
je razviden iz priloge.
5. člen
Registrska številka identifikacijske
kartice je enaka številki značke z znakom policije ali kriminalistične policije,
ki je vtisnjena na zadnji strani značke in pomeni hkrati tudi številko službene
izkaznice.
6. člen
Službena izkaznica je veljavna le, če
vsebuje vse dele, naštete v 1. členu tega pravilnika.
7. člen
Organizacijska enota, pristojna za
kadrovske zadeve policije, evidentira v kadrovski evidenci policije datum
izdaje službene izkaznice posameznemu policistu in registrsko številko službene
izkaznice ter opravlja tudi vse ostale naloge v zvezi z izdajanjem izkaznic.
8. člen
Službena izkaznica se izda tudi za pomožne
policiste.
Predlog za izdajo službene izkaznice za
pomožne policiste vloži organizacijska enota, pristojna za rezervno sestavo
policije.
9. člen
Službeno izkaznico pomožnega policista
hrani organizacijska enota, v katero je pomožni policist razporejen.
Službena izkaznica se izroči pomožnemu
policistu samo v primerih in za čas, ko ima pri opravljanju nalog enake pravice,
dolžnosti ter pooblastila kot policisti (drugi odstavek 118. člena zakona o
policiji).
10. člen
Službene izkaznice ni dovoljeno posojati,
odtujiti, zastavljati ali uporabljati v nasprotju z namenom, zaradi katerega je
izdana.
11. člen
Če imetnik službeno izkaznico izgubi ali
kako drugače ostane brez nje, je dolžan o tem takoj obvestiti svojega
predstojnika, ta pa organizacijsko enoto, pristojno za kadrovske zadeve
policije, da se iz kadrovske evidence izbriše registrska številka izkaznice.
12. člen
Policist, ki mu je prenehalo delovno
razmerje ali je bil razporejen na drugo delovno mesto, na katerem nima statusa
policista, je dolžan z dnem dokončnosti odločbe vrniti službeno izkaznico
organizacijski enoti, pristojni za kadrovske zadeve policije.
Kriminalist, ki je razporejen na drugo
delovno mesto v policiji in ima v službeni izkaznici značko z znakom
kriminalistične policije, je dolžan z dnem dokončnosti odločbe vrniti
identifikacijsko kartico in značko z znakom kriminalistične policije organizacijski
enoti, pristojni za kadrovske zadeve, ki mu izda novo identifikacijsko kartico
ter značko z znakom policije. Enako se ob razporeditvi policista v
kriminalistično policijo opravi zamenjava identifikacijske kartice in značke z
znakom policije z identifikacijsko kartico in značko z znakom kriminalistične
policije.
Ob črtanju pomožnega policista iz rezervne
sestave, mora organizacijska enota, v katero je bil razporejen, v roku 15 dni
službeno izkaznico vrniti organizacijski enoti, pristojni za kadrovske zadeve
policije.
Policistu, ki mu generalni direktor
policije z odločbo odvzame pravico izvajati policijska pooblastila, se službena
izkaznica odvzame z dnem dokončnosti odločbe.
Policistu, ki se upokoji, lahko generalni
direktor policije na njegovo prošnjo dovoli, da zadrži značko iz službene
izkaznice.
13. člen
Obrazca identifikacijske kartice iz 4.
člena tega pravilnika in skici značke z znakom policije ali kriminalistične
policije so kot priloga sestavni del tega pravilnika.

Priloga: Skici
značke z znakom policije in kriminalistične policije; Obrazca identifikacijske
kartice

Pravilnik o službeni izkaznici policistov
(Uradni list RS, št. 6/01)
vsebuje naslednjo prehodno in končni določbi:
»14. člen
Z dnem, ko začne veljati ta pravilnik,
preneha veljati pravilnik o službeni izkaznici pooblaščenih uradnih oseb
organov za notranje zadeve (Uradni list RS, št. 36/92 in 47/97).
15. člen
Zamenjava službenih izkaznic, izdanih na
podlagi pravilnika o službeni izkaznici pooblaščenih uradnih oseb organov za
notranje zadeve (Uradni list RS, št. 36/92 in 47/97) se izvede v 18 mesecih po
uveljavitvi tega pravilnika.
Do izdaje novih izkaznic so veljavne in se
uporabljajo izkaznice, izdane na podlagi predpisa iz prejšnjega člena.
16. člen
Ta pravilnik začne veljati petnajsti dan po
objavi v Uradnem listu Republike Slovenije.«.

Pravilnik o spremembah in dopolnitvah
Pravilnika o službeni izkaznici policistov (Uradni list RS, št. 100/08)
vsebuje naslednji prehodni in končni določbi:
»PREHODNI IN KONČNI DOLOČBI
7. člen
Zamenjava službenih izkaznic z
identifikacijskimi karticami in značkami z znakom policije z identifikacijsko
kartico in značko z znakom kriminalistične policije se izvede v 20 mesecih po
uveljavitvi tega pravilnika.
8. člen
Ta pravilnik začne veljati petnajsti dan po
objavi v Uradnem listu Republike Slovenije.«.