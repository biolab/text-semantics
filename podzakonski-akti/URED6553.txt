1. člen
Ta uredba določa faktorje prilagoditve višine cestnine glede
na emisijski razred EURO za vozila, katerih največja dovoljena masa presega
3.500 kg.
2. člen
(1) Faktor prilagoditve višine cestnine za vozila
emisijskega razreda EURO III je 0,80, za vozila emisijskega razreda EURO IV
0,63 in za vozila emisijskega razreda EURO V in več 0,55 glede na višino
cestnine, določeno v sklepu, ki ureja višino cestnine za vozila, katerih
največja dovoljena masa presega 3.500 kg.
(2) Določba prejšnjega odstavka se uporablja le pri
cestninjenju, kot je določeno v tretjem odstavku 14. člena Zakona o cestnini za
vozila, katerih največja dovoljena masa presega 3.500 kg (Uradni list RS, št.
69/08 in 109/09).
3. člen
Najpozneje v 15 dneh po uveljavitvi te uredbe Družba za
avtoceste v Republiki Sloveniji, d. d., uskladi cenik cestnin za
cestninske ceste, ki jih upravlja, s to uredbo.
4. člen
Z dnem uveljavitve te uredbe preneha veljati Uredba o
določitvi faktorjev prilagoditve višine cestnine za vozila, katerih največja
dovoljena masa presega 3.500 kg (Uradni list RS, št. 102/09).
5. člen
Ta uredba začne veljati 1. oktobra 2013.
Št. 00729-33/2013
Ljubljana, dne 12. septembra 2013
EVA 2013-2430-0089
Vlada Republike Slovenije
mag. Alenka Bratušek l.r.
Predsednica