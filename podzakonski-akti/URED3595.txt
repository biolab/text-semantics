1. člen
S to uredbo se določajo postopki za
izvajanje Uredbe (ES) št. 273/2004 Evropskega parlamenta in Sveta z dne
11. februarja 2004 o predhodnih sestavinah pri prepovedanih drogah (UL L
št. 47 z dne 18. 2. 2004, str. 1; v nadaljnjem besedilu: Uredba
273/2004/ES), Uredbe Sveta (ES) št. 111/2005 z dne 22. decembra 2004 o
določitvi pravil za nadzor trgovine s predhodnimi sestavinami za prepovedane
droge med Skupnostjo in tretjimi državami (UL L št. 22 z dne 26. 1. 2005, str.
1; v nadaljnjem besedilu: Uredba 111/2005/ES) in Uredbe Komisije (ES) št.
1277/2005 z dne 27. julija 2005 o določitvi izvedbenih pravil za Uredbo
Evropskega parlamenta in Sveta (ES) št. 273/2004 o predhodnih sestavinah pri
prepovedanih drogah in Uredbo Sveta (ES) št. 111/2005 o določitvi pravil za
nadzor trgovine s predhodnimi sestavinami za prepovedane droge med Skupnostjo
in tretjimi državami (UL L št. 202 z dne 3. 8. 2005, str. 7; v nadaljnjem
besedilu: Uredba 1277/2005/ES).
2. člen
Pristojni organ za izvajanje Uredbe
273/2004/ES, Uredbe 111/2005/ES, Uredbe 1277/2005/ES in te uredbe je Urad
Republike Slovenije za kemikalije.
3. člen
Obrazce vlog za pridobitev licence, posebne
licence, registracije in posebne registracije v skladu z Uredbo 273/2004/ES,
Uredbo 111/2005/ES in Uredbo 1277/2005/ES izda minister, pristojen za
kemikalije.
3.a člen
Ne glede na določbe prvega odstavka 12.
člena Uredbe 1277/2005/ES se posebna licenca izdaja pod enakimi pogoji, kot je
določeno v Uredbi 273/2004/ES, Uredbi 111/2005/ES in Uredbi 1277/2005/ES.
3.b člen
Imetnik posebne licence, registracije ali
posebne registracije mora o spremembi naslednjih podatkov v desetih delovnih
dneh po nastanku takšne spremembe obvestiti pristojni organ:
-      
imenu in naslovu imetnika posebne licence, registracije ali posebne
registracije,
-      
imenu odgovornega uslužbenca,
-      
naslovu poslovnih prostorov,
-      
dodani snovi s seznama,
-      
začetku opravljanja nove dejavnosti.
3.c člen
(1) Posebna licenca, registracija in
posebna registracija niso prenosljive.
(2) Imetnik posebne licence, registracije
ali posebne registracije zaprosi za novo posebno licenco, registracijo ali
posebno registracijo v primeru sprememb iz prve, tretje, četrte in pete alinee
prejšnjega člena.
(3) V primeru iz prejšnjega odstavka
obstoječa posebna licenca, registracija ali posebna registracija preneha
veljati z datumom začetka veljavnosti nove posebne licence, registracije ali
posebne registracije.
(4) Imetnik posebne licence, registracije
ali posebne registracije vrne neveljavno posebno licenco, registracijo oziroma
posebno registracijo pristojnemu organu.
4. člen
(1) Izvajalci morajo obvestiti
pristojni organ o količinah nabavljenih, uporabljenih in dobavljenih predhodnih
sestavin v skladu z drugim odstavkom 8. člena Uredbe 273/2004/ES, drugim
odstavkom 9. člena Uredbe 111/2005/ES ter s 17., 18. in 19. členom Uredbe 1277/2005/ES na obrazcu, ki ga predpiše minister, pristojen za
kemikalije.
(2) Na zahtevo pristojnega organa
morajo izvajalci predložiti tudi dodatne podatke in pojasnila v zvezi z
dejavnostmi iz prejšnjega odstavka.
5. člen
(1) Inšpekcijski nadzor nad izvajanjem
določb Uredbe 273/2004/ES, Uredbe 111/2005/ES, Uredbe 1277/2005/ES in te uredbe
izvajajo inšpektorji, pristojni za kemikalije, v skladu s predpisi, ki urejajo
inšpekcijski nadzor in nadzor kemikalij.
(2) Nadzor nad uvozom in izvozom
predhodnih sestavin za prepovedane droge v skladu z Uredbo 111/2005/ES in s to
uredbo izvajajo carinski organi v skladu s svojimi pristojnostmi.
5.a člen
Inšpektorji, pristojni za kemikalije, lahko
v postopku pridobivanja licence ali posebne licence s predhodnim nadzorom pri
vlagatelju vloge preverijo dejstva, navedena v vlogi za pridobitev licence
oziroma posebne licence.
5.b člen
Izvajalec, ki poseduje snovi s seznama
predhodnih sestavin za prepovedane droge skupin 1 in 2, je v skladu s predpisi o kemikalijah dolžan zagotoviti varovanje snovi s seznama pred njihovo
odtujitvijo.
5.c člen
Zasežene, odvzete ali najdene predhodne
sestavine za prepovedane droge se hranijo, uničijo ali prodajo v skladu s
predpisi, ki urejajo prepovedane droge.
6. člen
(1) Z globo od 4.200 do 104.500 eurov
se kaznuje za prekršek pravna oseba ali samostojni podjetnik posameznik, če:
1.    
ni imenoval odgovornega uslužbenca (prvi odstavek 3. člena Uredbe
273/2004/ES in 3. člen Uredbe 1277/2005/ES);
2.    
ne pridobi licence ali posebne licence od pristojnega organa (drugi
odstavek 3. člena Uredbe 273/2004/ES in prvi odstavek 6. člena Uredbe
111/2005/ES) ali ne sporoči sprememb, ki so nastale v zvezi z licenco oziroma
posebno licenco (tretji odstavek 10. člena Uredbe 1277/2005/ES in 3.b člen);
3.    
dobavlja snovi s seznama skupine 1 iz Priloge I Uredbe 273/2004/ES
pravnim ali fizičnim osebam, ki nimajo licence, oziroma ne pridobi izjave kupca
pred opravljanjem prometa (tretji odstavek 3. člena Uredbe 273/2004/ES,
prvi in drugi odstavek 4. člena Uredbe 273/2004/ES), oziroma ta izjava ni
v skladu z določbami 4. člena Uredbe 273/2004/ES;
4.    
opravlja dejavnost brez registracije ali posebne registracije, če ne
dopolni podatkov v zvezi s to registracijo (šesti odstavek 3. člena Uredbe
273/2004/ES, prvi odstavek 7. člena Uredbe 111/2005/ES in 14. člen Uredbe
1277/2005/ES) ali ne sporoči sprememb, ki so nastale v zvezi z registracijo
oziroma posebno registracijo (3.b člen);
5.    
ne vodi dokumentacije ali če ta ni v skladu z določbami 5. člena
Uredbe 273/2004/ES in 3. člena Uredbe 111/2005/ES;
6.    
ne hrani dokumentacije v skladu s 5. členom Uredbe 273/2004/ES in
4. členom Uredbe 111/2005/ES;
7.    
ne zagotovi ustreznega označevanja (7. člen Uredbe 273/2004/ES in
5. člen Uredbe 111/2005/ES);
8.    
ne obvesti pristojnega organa o vseh okoliščinah, ki bi lahko vodile k
preusmerjanju snovi s seznama za nezakonito proizvodnjo prepovedanih drog ali
psihotropnih snovi (prvi odstavek 8. člena Uredbe 273/2004/ES in prvi
odstavek 9. člena Uredbe 111/2005/ES);
9.    
ne zagotavlja podatkov pristojnemu organu (4. člen te uredbe, drugi
odstavek 8. člena Uredbe 273/2004/ES, drugi odstavek 9. člena Uredbe
111/2005/ES ter 17., 18. in 19. člen Uredbe 1277/2005/ES);
10.  na
zahtevo pristojnega organa ne izkaže zakonitih namenov (prvi odstavek
8. člena Uredbe 111/2005/ES in 16. člen Uredbe 1277/2005/ES);
11.  izvaža
predhodne sestavine brez izvoznega dovoljenja (prvi odstavek 12. člena
Uredbe 111/2005/ES);
12.  uvaža
predhodne sestavine brez uvoznega dovoljenja (20. člen Uredbe
111/2005/ES);
13.  pošiljke
ne spremlja uvozno dovoljenje ali ga ne predloži carinskemu uradu
(22. člen Uredbe 111/2005/ES);
14.  ne
sprejme oziroma ne izvaja ustreznih ukrepov za zaščito poslovnih prostorov
(6. člen Uredbe 1277/2005/ES);
15.  ne
obvesti pristojnega organa o spremembi podatkov (tretji odstavek 10. člena
Uredbe 1277/2005/ES);
16.  ravna
v nasprotju s tretjim odstavkom 27. člena Uredbe 1277/2005/ES;
17.  ne
zagotovi ustreznega varovanja pred odtujitvijo snovi s seznama skupin 1 in 2 v skladu s predpisi o kemikalijah (5.b člen).
(2) Z globo od 1.250 do 2.100 eurov se
za prekršek iz prejšnjega odstavka kaznuje tudi odgovorna oseba pravne osebe in
odgovorna oseba samostojnega podjetnika posameznika.
(3) Z globo od 250 do 1.250 eurov se za
prekršek iz prvega odstavka tega člena kaznuje tudi posameznik.
(4) Carinski organ izvršuje nadzor
glede prekrškov iz 13. točke prvega odstavka tega člena.

Uredba o izvajanju uredb (ES) o predhodnih
sestavinah za prepovedane droge (Uradni list RS, št. 85/05)
vsebuje naslednjo prehodno in končno določbo:
»7. člen
(1) Dovoljenja za proizvodnjo in
promet s predhodnimi sestavinami za prepovedane droge, izdana na podlagi Zakona
o predhodnih sestavinah za prepovedane droge (Uradni list RS, št. 110/03 –
prečiščeno besedilo in 47/04 – ZdZPZ), veljajo do 18. avgusta 2006.
(2) Prijave poslovanja, opravljene na
podlagi Zakona o predhodnih sestavinah za prepovedane droge, veljajo do
18. februarja 2006.
8. člen
Ta uredba začne veljati naslednji dan po
objavi v Uradnem listu Republike Slovenije.«.

Uredba o spremembah in dopolnitvah Uredbe o
izvajanju uredb (ES) o predhodnih sestavinah za prepovedane droge (Uradni list
RS, št. 72/09) vsebuje naslednjo končno določbo:
»5. člen
Ta uredba začne veljati naslednji dan po
objavi v Uradnem listu Republike Slovenije.«.