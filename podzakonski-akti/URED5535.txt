1. člen
Republika Slovenija v letu 2011 izda zbirateljske kovance ob
20. obletnici samostojnosti Republike Slovenije v obsegu ter z glavnimi
znamenji in drugimi značilnostmi, določenimi s to uredbo.
2. člen
Ob 20. obletnici samostojnosti Republike Slovenije Republika Slovenija
izda:
-       
zlatnike z nominalno vrednostjo 100 eurov, v količini 2 500 kovancev in
v skupni nominalni vrednosti 250.000 eurov,
-       
srebrnike z nominalno vrednostjo 30 eurov, v količini 3 500 kovancev in
v skupni nominalni vrednosti 105.000 eurov in
-       
zbirateljske dvokovinske kovance z nominalno vrednostjo 3 eure, v
količini 300 000 kovancev in v skupni nominalni vrednosti 900.000 eurov.
3. člen
(1) Zlatniki so izdelani iz zlata čistine 900/1000, z ravnimi
in reliefnimi površinami.
(2) Teža zlatnikov je 7 gramov, njihov premer pa je 24
milimetrov. Pri vsakem posameznem zlatniku je dovoljen odmik pri teži do ± 1 ‰
in pri premeru do ± 0,1 milimetra.
4. člen
(1) Srebrniki so izdelani iz srebra čistine 925/1000, z ravnimi
in reliefnimi površinami.
(2) Teža srebrnikov je 15 gramov, njihov premer pa je 32
milimetrov. Pri vsakem posameznem srebrniku je dovoljen odmik pri teži do ± 1%
in pri premeru do ± 0,1 milimetra.
5. člen
(1) Zbirateljski dvokovinski kovanci so sestavljeni iz
kolobarja (zlitina: 78% bakra, 20% cinka, 2% niklja) in jedra (zlitina: 75%
bakra in 25% niklja).
(2) Teža kovancev je 15 gramov, njihov premer pa je 32
milimetrov (od tega jedro 22 milimetrov). Pri vsakem posameznem kovancu je dopusten
odmik pri teži ± 2% in pri premeru do ± 0,05 milimetra.
6. člen
Videz zbirateljskih kovancev iz 3., 4. in 5. člena te uredbe je
naslednji:
-       
sprednja stran:
beseda »EURO« je izpisana na levi polovici kovanca, vzporedno
z njo pa je na desni polovici s številom izpisana vrednost »100« oziroma »30«
oziroma »3«. Ob spodnjem robu kovanca sta napis »SLOVENIJA« in letnica »2011«;
-       
hrbtna stran:
ob zgornjem robu kovanca je napis »SAMOSTOJNA SLOVENIJA«. Na
spodnjih dveh tretjinah kovanca je simbolično prikazan lik Triglava z izrisanimi
zalomljenimi črtami. Med vrhovi sta letnici »1991« in »2011«.
7. člen
Zbirateljski kovanci, izdani na podlagi te uredbe, so okrogli
in po obodu valovito nazobčani.
8. člen
Ta uredba začne veljati naslednji dan po objavi v Uradnem listu
Republike Slovenije.
Št. 00712-42/2010
Ljubljana, dne 29. julija 2010
EVA 2010-1611-0118
Vlada Republike Slovenije
mag. Mitja Gaspari l.r.
Minister