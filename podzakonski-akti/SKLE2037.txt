1. člen
Odreja se javna razgrnitev splošnega dela gozdnogospodarskega
načrta gozdnogospodarske enote Žirovnica, izdelanega za obdobje od 1. 1. 1999
do 31. 12. 2008.
2. člen
Gradivo iz prejšnjega člena se javno razgrne za 14 dni v
prostorih Občine Žirovnica, Breznica 3, Žirovnica. Javna razgrnitev se začne
osmi dan po objavi tega sklepa v Uradnem listu Republike Slovenije.
3. člen
Lastniki gozdov in druge fizične ter pravne osebe lahko v
času javne razgrnitve podajo pisne pripombe na sedežu Zavoda za gozdove
Slovenije, Krajevne enote Jesenice, ter na kraju javne razgrnitve.
4. člen
V času javne razgrnitve bo v dvorani Kulturnega društva dr.
France Prešeren, Breznica 9, Žirovnica, organizirana javna obravnava. Datum
javne obravnave bo na kraju javne obravnave, na kraju javne razgrnitve ter na
sedežu Zavoda za gozdove, Krajevne enote Jesenice, objavljen naknadno.
5. člen
Ta sklep se objavi v Uradnem listu Republike Slovenije.
Št. 322-01-2-4/00
Ljubljana, dne 21. februarja 2001.
Minister 
za kmetijstvo, 
gozdarstvo in prehrano 
mag. Franc But l. r.
 