1. člen
(vsebina sklepa)
(1) Ta sklep določa
metodologijo za izračun celotnih stroškov poslovanja vzajemnega sklada iz
prvega odstavka 256. člena Zakona o investicijskih skladih in družbah za
upravljanje (Uradni list RS, št. 77/11 in 10/12 – ZPre-1C; v nadaljnjem besedilu:
ZISDU-2) ter način in roke objave podatka o celotnih stroškov poslovanja
vzajemnega sklada.
(2) V skladu s 376. členom ZISDU-2 se
ta sklep smiselno uporablja tudi za ne-UCITS sklade, pri čemer se namesto
stroškov iz 254. člena ZISDU-2 upoštevajo stroški iz 374. člena ZISDU-2,
namesto četrtega odstavka 249. člena ZISDU-2 pa peti odstavek 371. člena
ZISDU-2.
2. člen
(stroški poslovanja vzajemnega sklada)
(1) Med stroške poslovanja
vzajemnega sklada spadajo stroški provizije za upravljanje vzajemnega sklada,
stroški provizije za opravljanje skrbniških storitev za vzajemni sklad in
stroški iz četrtega odstavka 177. člena ZISDU-2 ter stroški iz drugega odstavka
254. člena ZISDU-2, kolikor se izplačujejo iz sredstev vzajemnega sklada,
razen:
1.    
stroškov plačil tretjim osebam v zvezi z pridobitvijo oziroma
odsvojitvijo premoženja vzajemnega sklada (razen enot ciljnih skladov), ne
glede na to ali so ti stroški neposredni (npr. provizije in stroški borznih
posrednikov) ali posredni (npr. stroški upravljavcev organiziranih trgov in
večstranskih sistemov trgovanja);
2.    
stroškov plačil tretjim osebam v zvezi s posedovanjem izvedenih
finančnih instrumentov (npr. margin calls);
3.    
stroškov obresti in drugih stroškov zadolževanja za posojila, ki jih
družba za upravljanje najema za račun vzajemnega sklada;
4.    
protivrednosti nefinančnih ekonomskih koristi, ki jih prejme družba za
upravljanje ali z njo povezana oseba od borznoposredniških družb oziroma bank v
zameno za dajanje naročil za trgovanje (mehke provizije).
(2) Stroški iz prvega odstavka tega
člena se pri izračunu celotnih stroškov poslovanja v skladu s tem sklepom,
upoštevajo v bruto zneskih.
(3) Celotni stroški poslovanja se
izračunavajo ločeno za vsak razred investicijskih kuponov vzajemnega sklada,
razen kadar se razredi investicijskih kuponov po stroških ne razlikujejo.
(4) Podatki o stroških uporabljenih za
izračun celotnih stroškov poslovanja vzajemnega sklada morajo izhajati iz
letnega poročila o poslovanju vzajemnega sklada za preteklo poslovno leto in iz
drugih najaktualnejših javno dostopnih poročil ciljnih skladov.
3. člen
(metodologija za izračun celotnih stroškov
poslovanja vzajemnega sklada)
(1) Celotni stroški poslovanja
vzajemnega sklada v preteklem poslovnem letu (v nadaljnjem besedilu: CSP)
vključujejo stroške poslovanja vzajemnega sklada iz prvega odstavka 2. člena
tega sklepa, ki so nastali v preteklem poslovnem letu poslovanja vzajemnega
sklada.
(2) CSP se izrazijo v odstotku na dve
decimalni mesti natančno od povprečne čiste vrednosti sredstev vzajemnega sklada
v preteklem poslovnem letu in se izračunajo po naslednjem postopku:
pri čemer je:
-      
ČVS povprečna čista vrednost sredstev vzajemnega sklada v preteklem
poslovnem letu v eurih;
-      
ČVSK čista vrednost sredstev vzajemnega sklada po stanju na
obračunski dan k v eurih;
-      
n število obračunskih dni v preteklem poslovnem letu;
-      
SPK stroški poslovanja vzajemnega sklada na obračunski dan k
v eurih;
-      
CSP celotni stroški poslovanja vzajemnega sklada v odstotkih.
4. člen
(posebnosti pri izračunu CSP)
(1) Ne glede na določbe 3.
člena tega sklepa, se v primeru vzajemnega sklada iz četrtega odstavka 249.
člena ZISDU-2, ki je imel v obdobju preteklega poslovnega leta vsaj 6 mesecev
najmanj 20 odstotkov svoje čiste vrednosti sredstev naložene v enote ciljnih
skladov, CSP izračuna po postopku navedenem v tem členu.
(2) Pri izračunu CSP vzajemnega
sklada, ki izpolnjuje pogoj iz prejšnjega odstavka, se poleg stroškov poslovanja
iz prvega odstavka 3. člena tega sklepa, upoštevajo tudi stroški, ki so
bremenili vzajemni sklad zaradi nalaganja sredstev v ciljne sklade, pri čemer
se pri vsakem posameznem ciljnem skladu upošteva:
1.    
vstopne in izstopne stroške, ki so bremenili vzajemni sklad iz naslova
nakupov in prodaj enot posameznega ciljnega sklada;
2.    
delež stroškov poslovanja posameznega ciljnega sklada v višini, ki je
odvisna od obdobja imetništva enot premoženja oziroma delnic posameznega
ciljnega sklada in višine sorazmernega deleža premoženja, ki ga je imel vzajemni
sklad v ciljnem skladu.
(3) CSP vzajemnega sklada, ki
izpolnjuje pogoj iz prvega odstavka tega člena, se izračunajo po naslednjem
postopku:
pri čemer je:
-      
ČVS povprečna čista vrednost sredstev vzajemnega sklada v preteklem
poslovnem letu v eurih;
-      
ČVSK čista vrednost sredstev vzajemnega sklada po stanju na
obračunski dan k v eurih;
-      
n število obračunskih dni v preteklem poslovnem letu;
-      
SPK stroški poslovanja vzajemnega sklada na obračunski dan v
eurih;
-      
x podatki za posamezni ciljni sklad x;
-      
i število ciljnih skladov, v katerih je imel v preteklem
poslovnem letu vzajemni sklad naložena svoja sredstva;
-      
Vstx celotni vstopni stroški, ki so bremenili vzajemni sklad ob
nakupih enot premoženja oziroma delnic posameznega ciljnega sklada v preteklem
poslovnem letu v eurih;
-      
Izsx celotni izstopni stroški, ki so bremenili vzajemni sklad ob
prodaji enot premoženja oziroma delnic posameznega ciljnega sklada v preteklem
poslovnem letu v eurih;
-      
SPix stroški poslovanja posameznega ciljnega sklada v preteklem
poslovnem letu v eurih;
-      
dx število dni v preteklem poslovnem letu, ko je bil vzajemni
sklad imetnik enot premoženja oziroma delnic posameznega ciljnega sklada;
-      
sx povprečni delež enot premoženja oziroma delnic v celotni
izdaji enot premoženja oziroma delnic posameznega ciljnega sklada, ki ga je
imel v preteklem poslovnem letu v lasti vzajemni sklad, izražen v koeficientu.
(4) Če ciljni sklad izračunava stroške
poslovanja ločeno za vsak razred investicijskih kuponov, se pri izračunu CSP iz
prejšnjega odstavka upoštevajo stroški tistega razreda investicijskih kuponov
ciljnega sklada, katerega imetnik investicijskih kuponov je vzajemni sklad.
5. člen
(ocena CSP)
(1) Če podatek o stroških
poslovanja posameznega ciljnega sklada, ki je potreben za izračun CSP
vzajemnega sklada iz prvega odstavka 4. člena tega sklepa, ni znan, družba za
upravljanje znesek stroškov poslovanja takšnega ciljnega sklada oceni.
(2) Če ciljni sklad iz prejšnjega
odstavka predstavlja manj kot 15 odstotkov sredstev vzajemnega sklada, družba
za upravljanje pri oceni stroškov poslovanja ciljnega sklada, upošteva zgolj
najvišjo upravljavsko provizijo, ki jo za upravljanje ciljnega sklada lahko
zaračunava družba, ki ciljni sklad upravlja in zadnjo razpoložljivo provizijo,
vezano na uspešnost ciljnega sklada.
6. člen
(način in rok objave podatka o CSP)
Družba za upravljanje podatek o CSP objavi
v prospektu vzajemnega sklada in v dokumentu s ključnimi podatki za vlagatelje
vzajemnega sklada v obsegu in na način, kot ga določata sklep Agencije za trg
vrednostnih papirjev, ki določa vsebino prospekta odprtega investicijskega
sklada in Uredba Komisije EU št. 583/2010 (Uradni list Evropske unije, št.
176/10). Podatek o CSP mora biti objavljen v roku iz drugega odstavka 206.
člena ZISDU-2.
7. člen
(arhiv podatkov o CSP)
(1) Družba za upravljanje vodi
arhiv podatkov o vseh doslej izračunanih in objavljenih CSP, ki mora biti vedno
na razpolago zainteresirani javnosti.
(2) Šteje se, da so podatki iz arhiva
na razpolago zainteresirani javnosti, če so na razpolago na vseh vpisnih
mestih, kjer so možna vplačila v vzajemni sklad, ali pa so objavljeni na javni
spletni strani družbe za upravljanje.
KONČNI DOLOČBI
8. člen
(prenehanje uporabe sklepa)
Z dnem uveljavitve tega sklepa se preneha
uporabljati Sklep o metodologiji za izračun celotnih stroškov poslovanja
vzajemnega sklada in celotnih stroškov poslovanja investicijske družbe, načinu
in rokih objave podatka o celotnih stroških poslovanja ter metodologiji za
izračun stopnje obrata naložb vzajemnega sklada (Uradni list RS, št. 126/04 in
28/09).
9. člen
(uveljavitev sklepa)
Ta sklep začne veljati petnajsti dan po
objavi v Uradnem listu Republike Slovenije.
Št. 00701-40/2011-3
Ljubljana, dne 11. aprila 2012
EVA 2012-1611-0074
Predsednik sveta Agencije za trg vrednostnih papirjev
dr. Damjan Žugelj l.r.