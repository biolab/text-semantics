I
Celotno ozemlje Republike Slovenije se za izvajanje
Izvedbenega sklepa Komisije (EU) 2018/1136 z dne 10. avgusta 2018 o ukrepih za
zmanjšanje tveganja in poostrenih biovarnostnih ukrepih ter sistemih zgodnjega
odkrivanja glede tveganj, ki jih pomenijo divje ptice za prenos virusov
visokopatogene aviarne influence na perutnino (UL L št. 205 z dne 14. 8. 2018,
str. 48) opredeli kot območje z izrazitim tveganjem za vnos virusov
visokopatogene aviarne influence na gospodarstva (v nadaljnjem besedilu:
območje z visokim tveganjem).
II
Na območju z visokim tveganjem se izvajajo naslednji ukrepi:
1.     
domačo perutnino in ptice v ujetništvu se zadržuje:
- 
v zaprtih prostorih oziroma na način, da se prepreči stik s
prostoživečimi pticami, predvsem vodnimi, ali
- 
v ograjenem prostoru na način, da se prepreči dostop do vodnih površin,
do katerih dostopajo vodne ptice, ter krmi in napaja v zaprtih prostorih;
2.     
zaradi dobrobiti se lahko vodni perutnini omogoči dostop do vode, vendar
je pri tem treba preprečiti fizični stik s prostoživečimi pticami, predvsem
vodnimi;
3.     
oskrbovanje perutnine z vodo iz površinskih vodnih zajetij, do katerih
imajo dostop prostoživeče vodne ptice, je dovoljeno po obdelavi vode, ki
zagotavlja inaktivacijo virusov aviarne influence (npr. prekuhavanje, uporaba
filtrov, UV razkuževanja ali kemijskih substanc, kot je npr. kloriranje);
4.     
krmljenje prostoživečih vodnih ptic ni dovoljeno; s tem se zmanjša
nepotrebno zadrževanje ptic na posameznih mestih in možnost prenosa virusa med
njimi ter na perutnino in ptice v ujetništvu preko kontaminirane obutve in
obleke;
5.     
prepovedano je zbiranje perutnine in drugih ptic v ujetništvu na trgih,
predstavah, razstavah in kulturnih prireditvah, razen če se taki dogodki
organizirajo in izvedejo tako, da je tveganje širjenja virusov z ptic, ki bi
bile lahko okužene, na druge ptice kar najbolj zmanjšano.
III
Z dnem uveljavitve tega sklepa prenehata veljati:
-       
Sklep o nujnih začasnih ukrepih zaradi aviarne influence pri
prostoživečih pticah v Sloveniji, št. U34405-2/2021/16, z dne 27. januarja
2021, objavljen na spletni strani Uprave Republike Slovenije za varno hrano,
veterinarstvo in varstvo rastlin, in
-       
Sklep o določitvi nujnih ukrepov v zvezi s pojavi aviarne influence pri
prostoživečih pticah (Uradni list RS, št. 191/20).
IV
Ta sklep začne veljati naslednji dan po objavi v Uradnem
listu Republike Slovenije.
Št. 007-59/2021
Ljubljana, dne 3. februarja 2021
EVA 2021-2330-0019
Dr. Jernej Drofenik
v. d. generalnega direktorja
Uprave RS za varno hrano,
veterinarstvo in varstvo rastlin