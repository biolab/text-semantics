1. SPLOŠNE DOLOČBE
1. člen
S tem tarifnim sistemom določa koncesionar, Petrol
Energetika, d.o.o., kot izvajalec gospodarske javne službe distribucije toplote
(v nadaljevanju: distributer), tarifne postavke za toploto, ki jo dobavlja
tarifnim odjemalcem toplote iz toplovodnega omrežja na območju Občine Hrastnik.
Distributer je dolžan brez diskriminacije in pod enakimi pogoji
omogočiti dostop do storitev te javne službe vsaki pravni ali fizični osebi, ki
izpolnjuje za to predpisane pogoje.
Distributer je dolžan skleniti pogodbo o dobavi toplote z vsakim
tarifnim odjemalcem, ki izpolnjuje pogoje, predpisane z zakonom in odlokom.
2. člen
V tem aktu so uporabljeni pojmi, kot so določeni v
Energetskem zakonu in podzakonskih predpisih, izdanih na njegovi podlagi, poleg
teh pa imajo v tem aktu uporabljeni pojmi naslednji pomen:
-       
distribucija toplote: je izbirna lokalna gospodarska javna
služba, ki obsega tako dejavnosti dobave toplote ali hladu iz omrežij za
distribucijo, kot tudi dejavnosti sistemskega operaterja distribucijskega
omrežja;
-       
distribucijsko omrežje: je omrežje za prenos tople vode, vroče
vode, katerega predstavlja sistem povezanih naprav, ki so namenjene
distribuciji energije do priključnega voda oziroma do odjemnega mesta;
-       
distributer toplote: je izvajalec dejavnosti distribucije toplote,
kar pomeni tako izvajalec dejavnosti dobave toplote ali hladu, kot tudi
izvajalec dejavnosti sistemskega operaterja distribucijskega omrežja;
-       
odjemalec toplote: je vsaka fizična ali pravna oseba, kateri
distributer toplote na podlagi pisne pogodbe dobavlja toplo vodo ali vročo vodo
po distribucijskem omrežju. Odjemalec toplote je lahko tudi skupina fizičnih
ali pravnih oseb, ki so priključene na skupno odjemno mesto;
-       
obračunska moč: je zakupljena in nastavljena moč na toplotni
postaji odjemalca toplote, ki je lahko enaka ali manjša od priključne moči
toplotne postaje, določene s projektno dokumentacijo. Obračunska moč se potrdi
z zapisnikom ob nastavitvi v toplotni postaji s strani pooblaščene osebe
distributerja toplote;
-       
priključna moč: je nazivna moč internih toplotnih naprav odjemalca
toplote, določena s projektno dokumentacijo, v skladu s sistemskimi
obratovalnimi navodili in s tehničnimi zahtevami distributerja toplote o
priključitvi na distribucijsko omrežje;
-       
primarni števec: je števec na odjemnem mestu v toplotni postaji,
kjer odjemalec toplote prevzema dobavljeno toploto. Odčitek količine dobavljene
toplote na osnovi primarnega števca je osnova za obračun dobavljene toplote;
-       
tarifna postavka: je v denarni vrednosti izraženi element tarifnega
sistema, ki omogoča izračun cene v obračunskem obdobju;
-       
tarifna skupina: je skupina odjemalcev toplote, za katere veljajo
enake tarifne postavke.
2. TARIFNI ELEMENTI IN TARIFNE POSTAVKE
3. člen
Tarifni elementi, za katere se ugotavljajo tarifne postavke, so
obračunska moč, dobavljena količina toplote ter nestandardne storitve.
Tarifne postavke za posamezne tarifne elemente so:
-       
cena za enoto obračunske moči [EUR/kW/mesec],
-       
cena za enoto dobavljene toplote [EUR/MWh],
-       
cena za nestandardne storitve po javno objavljenem ceniku [EUR].
4. člen
Cena za enoto obračunske moči in cena za enoto dobavljene količine
se oblikuje v skladu s predpisom, ki določa oblikovanje cen proizvodnje in
distribucije pare in tople vode za namene daljinskega ogrevanja za tarifne
odjemalce.
V primeru, da priključna moč ni znana, lahko distributer toplote
namesto obračuna za obračunsko moč (EUR/kW/mesec) uporabi druge elemente, ki
omogočajo primerljivost s posameznimi skupinami odjemalcev toplote.
3. STANDARDNE IN NESTANDARDNE STORITVE
5. člen
Standardne storitve distributerja toplote, ki so vključene v ceni
za enoto obračunske moči so:
-       
obračun po primarnem števcu,
-       
strošek obračuna po posameznih odjemalcih toplote, oziroma po posameznih
stanovanjih po v naprej določenem ali dogovorjenem razdelilniku stroškov.
6. člen
Storitve, ki niso vključene v ceni za enoto obračunske moči
so nestandardne storitve in jih lahko distributer toplote ponudi ter na osnovi
dogovora z odjemalcem toplote obračuna skladno z veljavnim cenikom. Veljavni
cenik mora biti stroškovno naravnan in javno dostopen vsem odjemalcem toplote.
4. RAZVRSTITEV ODJEMALCEV TOPLOTE
7. člen
Po tarifnem sistemu so odjemalci toplote glede na vrsto odjema
razdeljeni v naslednje tarifne skupine:
-       
tarifna skupina – gospodinjski odjem in ustanove,
-       
tarifna skupina – gospodarstvo.
8. člen
Distributer toplote lahko definira tudi posebne tarifne
skupine, ki zajemajo odjemalce toplote s specifičnim režimom odjema.
5. KONČNE DOLOČBE
9. člen
Z dnem uveljavitve tega tarifnega sistema prenehajo veljati določila
Tarifnega sistema za prodajo toplotne energije iz vročevodnega omrežja Toplarne
Hrastnik (Uradni vestnik Zasavja št. 8/2001).
10. člen
Ta tarifni sistem začne veljati naslednji dan po objavi v Uradnem
listu Republike Slovenije.
Št. 2801/09-NV
Hrastnik, dne 23. novembra 2009
EVA 2009-2111-0281
Petrol Energetika, d.o.o.
Direktorica
Mojca Kert Kos l.r.