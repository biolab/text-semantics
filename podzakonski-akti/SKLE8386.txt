1. člen
S tem odlokom se ustanovi Generalni
sekretariat Vlade Republike Slovenije (v nadaljnjem besedilu: generalni
sekretariat) kot vladna služba z delovnimi nalogami, določenimi s tem odlokom
in drugimi predpisi.
2. člen
V generalnem sekretariatu se opravljajo
organizacijske, strokovne, administrativne in tehnične naloge, ki se nanašajo
na:
-      
izvedbo sej Vlade Republike Slovenije, njenih
delovnih teles, strokovnih svetov ter drugih vladnih teles;
-      
spremljanje izvrševanja odločitev, ki jih je
sprejela Vlada Republike Slovenije, ter obveznosti, ki jih je prevzela ali so
naložene Vladi Republike Slovenije;
-      
sodelovanje Vlade Republike Slovenije oziroma
njenih predstavnikov pri delu državnega zbora Republike Slovenije ter sodelovanje
s predsednikom Republike Slovenije, z drugimi organi in organizacijami v državi
in na sodelovanje z drugimi državami in mednarodnimi organizacijami;
-      
zagotavljanje mnenj in drugih gradiv namenjenih
za oblikovanje stališč Vlade Republike Slovenije in njenih delovnih teles;
-      
na organizacijo in delovanje vladnih služb,
katerih predstojnik je generalni sekretar Vlade Republike Slovenije;
-      
druge zadeve, potrebne za delovanje vlade,
njenih delovnih teles in svetov ter vladnih služb, katerih predstojnik je generalni
sekretar Vlade Republike Slovenije.
3. člen
Za ministrstva, Kabinet predsednika Vlade
Republike Slovenije in vladne službe generalni sekretariat zagotavlja:
-      
lektorske in prevajalske storitve ter storitve
konferenčnega tolmačenja,
-      
storitve avtomobilskega prevoza.
4. člen
Za Kabinet predsednika Vlade Republike
Slovenije in vladne službe, katerih predstojnik je generalni sekretar Vlade
Republike Slovenije, v skladu s predpisi, ki urejajo notranjo organizacijo,
sistemizacijo, delovna mesta in nazive v organih javne uprave in v pravosodnih
organih, pa tudi za ostale vladne službe generalni sekretariat opravlja
strokovne, administrativne in tehnične naloge, ki se nanašajo na:
-      
finančno-materialno poslovanje in vzdrževanje
prostorov,
-      
informacijsko in dokumentacijsko dejavnost,
-      
urejanje pravic zaposlenih iz delovnih
razmerij,
-      
odpravo pošte in kurirsko službo,
-      
naloge tiskanja, fotokopiranja.
5. člen
Generalni sekretariat lahko za druge
organe, na podlagi njihovega pisnega pooblastila, zagotavlja:
-      
lektorske in prevajalske storitve ter storitve
konferenčnega tolmačenja,
-      
storitve protokolarnih prevozov.
6. člen
(1) Generalni sekretariat vodi
generalni sekretar Vlade Republike Slovenije.
(2) Pri vodenju generalnega
sekretariata in drugih vladnih služb, katerih delo usmerja in nadzoruje, ima
generalni sekretar Vlade Republike Slovenije enake pravice, dolžnosti in
pooblastila, ki jih ima po zakonu ali drugem predpisu minister pri vodenju ministrstva.
7. člen
(1) Generalni sekretar Vlade Republike
Slovenije ima namestnika. Za urejanje pravic in obveznosti iz delovnega
razmerja namestnika generalnega sekretarja Vlade Republike Slovenije se
uporabljajo predpisi, ki veljajo za namestnika direktorja vladne službe.
(2) Generalni sekretar Vlade Republike
Slovenije lahko pooblasti namestnika ali drugega javnega uslužbenca, da ga
stalno ali občasno nadomešča v posameznih njegovih nalogah.
8. člen
(1) Generalni sekretariat opravlja
svoje naloge v organizacijskih enotah v skladu z aktom o notranji organizaciji
in sistemizaciji delovnih mest.
(2) Akt o notranji organizaciji in
sistemizaciji delovnih mest v generalnem sekretariatu določi generalni sekretar
Vlade Republike Slovenije s soglasjem vlade.

Odlok o ustanovitvi Generalnega sekretariata
Vlade Republike Slovenije (Uradni list RS, št. 25/10)
vsebuje naslednjo prehodno in končni določbi:
»PREHODNA IN KONČNI DOLOČBI
9. člen
(1) Akt o notranji organizaciji in
sistemizaciji delovnih mest iz prejšnjega člena se določi v roku 30 dni od
uveljavitve tega odloka.
(2) Javni uslužbenci, zaposleni v
generalnem sekretariatu na dan uveljavitve tega odloka, nadaljujejo delo v
vladni službi.
(3) Do uveljavitve novega akta iz
prvega odstavka tega člena generalni sekretariat nadaljuje z delom v
organizacijskih enotah v skladu z aktom o notranji organizaciji in
sistemizaciji delovnih mest, veljavnim na dan uveljavitve tega odloka.
10. člen
Z dnem uveljavitve tega odloka preneha
veljati Sklep o Generalnem sekretariatu Vlade Republike Slovenije (Uradni list
RS, št. 8/01, 112/04 in 110/05).
11. člen
Ta odlok začne veljati naslednji dan po
objavi v Uradnem listu Republike Slovenije.«.

Odlok o dopolnitvi Odloka o ustanovitvi
Generalnega sekretariata Vlade Republike Slovenije (Uradni list RS, št. 1/11) vsebuje naslednjo prehodno in
končno določbo:
»PREHODNA IN KONČNA DOLOČBA
2. člen
Akt o notranji organizaciji in
sistemizaciji delovnih mest Generalnega sekretariata Vlade Republike Slovenije
mora biti usklajen s tem odlokom najkasneje v 15 dneh po njegovi uveljavitvi. 
3. člen
Ta odlok začne veljati naslednji dan po objavi
v Uradnem listu Republike Slovenije.«.