1. člen
S tem pravilnikom se sprejme
gozdnogospodarski načrt gozdnogospodarske enote Šentilj v Slovenskih goricah
(2014–2023), št. 12-08/14 z dne 6. 11. 2014, ki ga je za obdobje od
1. januarja 2014 do 31. decembra 2023 izdelal Zavod za gozdove
Slovenije, Območna enota Maribor.
2. člen
Gozdnogospodarska enota Šentilj v
Slovenskih goricah, ki meri 20.987,78 ha, se nahaja v Gozdnogospodarskem
območju Maribor, v občinah Pesnica, Kungota, Šentilj in Mestni občini Maribor
oziroma v katastrskih občinah Podigrac, Ciringa, Svečina, Slatina, Špičnik,
Slatinski dol, Plač, Zgornje Vrtiče, Spodnje Vrtiče, Plintovec, Zgornja
Kungota, Jedlovnik, Grušena, Jurski vrh, Pesnica, Vršnik, Kozjak, Gradiška,
Mali Rošpoh, Ruperče, Grušova, Metava, Trčova, Nebova, Celestrina, Malečnik,
Hrenca, Vodole, Orešje, Melje, Ročica, Spodnje Hlapje, Zgornje Hlapje, Počenik,
Zgornji Jakobski dol, Polička vas, Polički vrh, Vajgen, Spodnje Dobrenje,
Ranca, Jelenče, Gačnik, Jareninski dol, Jareninski vrh, Vukovski vrh, Vukovski
dol, Flekušek, Spodnji Jakobski dol, Vukovje, Kušernik, Vosek, Pesniški dvor,
Dolnja Počehova, Dragučova, Pernica, Ložane, Ceršak, Šentilj v Slovenskih
goricah, Selnica ob Muri, Sladki vrh, Zgornja Velka, Trate, Spodnja Velka,
Plodršnica, Šomat, Srebotje, Kaniža, Štrihovec, Cirknica, Zgornje Dobrenje,
Kresnica in Zgornji Dražen vrh.
3. člen
V gozdnogospodarski enoti Šentilj v
Slovenskih goricah je s 1. januarjem 2014 ugotovljeno naslednje stanje
gozdov:
a)     lastništvo: 78,1 % zasebnih gozdov v lasti fizičnih ali pravnih
oseb, 21,9 % državnih gozdov;
b)     površina: 5.484,41 ha, od katere je 5.347,02 ha večnamenskih
gozdov, 8,22 ha gozdov s posebnim namenom, v katerih gozdnogospodarski ukrepi
niso dovoljeni in 129,17 ha gozdov s posebnim namenom, v katerih so dovoljeni
ukrepi;
c)     lesna zaloga: 387,2 m3/ha, od tega 36,6 m3/ha
iglavcev in 350,6 m3/ha listavcev;
č)    tekoči letni prirastek: 8,95 m3/ha, od tega
0,65 m3/ha iglavcev in 8,30 m3/ha listavcev.
4. člen
(1) V gozdnogospodarskem načrtu
gozdnogospodarske enote Šentilj v Slovenskih goricah (2014–2023) je ob
upoštevanju usmeritev iz gozdnogospodarskega načrta Gozdnogospodarskega območja
Maribor, izdelanega za obdobje od 1. januarja 2014 do 31. decembra
2023, ugotovljenega stanja gozdov, analize preteklega gospodarjenja,
zakonitosti razvoja gozdov ter pridobljenih spoznanj pri spremljanju razvoja
gozdov v gozdnogospodarski enoti Šentilj določeno, da so najbolj poudarjene
funkcije gozdov, ki določajo način gospodarjenja z gozdom, naslednje:
-       
proizvodne funkcije na površini 5.102,94 ha,
-       
ekološke funkcije na površini 751,33 ha ter
-       
socialne funkcije na površini 49,41 ha.
(2) Na podlagi funkcij gozdov in
njihovega ovrednotenja so v gozdnogospodarskem načrtu gozdnogospodarske enote
Šentilj v Slovenskih goricah (2014–2023) določeni cilji gospodarjenja z gozdom
in gozdnim prostorom ter usmeritve za njihovo doseganje.
5. člen
(1) Na podlagi ciljev in usmeritev iz
drugega odstavka prejšnjega člena so v gozdnogospodarski enoti Šentilj v
Slovenskih goricah za obdobje od 1. januarja 2014 do 31. decembra
2023 določeni naslednji ukrepi:
-       
najvišji možni posek v višini 398.021 m3, od tega 36.522 m3
iglavcev in 361.499 m3 listavcev,
-       
gojitvena dela, potrebna za ohranitev in razvoj gozdov, na površini
427,63 ha,
-       
nega drogovnjaka na površini 78,86 ha,
-       
varstvena dela, potrebna za zaščito pred divjadjo, in sicer zaščita
24.280 sadik gozdnega drevja s količenjem ali tulci,
-       
nega habitatov prosto živečih živali, in sicer postavitev in vzdrževanje
valilnic v obsegu 0,6 dni.
(2) V gozdnogospodarskem načrtu
gozdnogospodarske enote Šentilj v Slovenskih goricah (2014–2023) so določeni
ukrepi in načini njihove izvedbe tudi na ravneh rastiščnogojitvenih razredov in
odsekov.
6. člen
Pri izdelavi gozdnogojitvenih načrtov za
posamezne ekosisteme in njihove dele v gozdnogospodarski enoti Šentilj v
Slovenskih goricah, v obdobju od uveljavitve tega pravilnika do
31. decembra 2023, se morajo upoštevati cilji, usmeritve in ukrepi,
določeni v gozdnogospodarskem načrtu gozdnogospodarske enote Šentilj v Slovenskih
goricah (2014–2023).
7. člen
Po en izvod gozdnogospodarskega načrta
gozdnogospodarske enote Šentilj v Slovenskih goricah (2014–2023) je na vpogled
na sedežu Zavoda za gozdove Slovenije, Območne enote Maribor, Tyrševa 15,
Maribor, na sedežu Zavoda za gozdove Slovenije, Krajevne enote Maribor, Tyrševa
15, Maribor, in na Ministrstvu za kmetijstvo, gozdarstvo in prehrano, Dunajska
22, Ljubljana, kjer se hrani tudi dokumentacija v zvezi s postopkom sprejemanja
gozdnogospodarskega načrta gozdnogospodarske enote Šentilj v Slovenskih goricah
(2014–2023).
8. člen
Ta pravilnik začne veljati naslednji dan po
objavi v Uradnem listu Republike Slovenije.
Št. 007-575/2014
Ljubljana, dne 7. januarja 2015
EVA 2014-2330-0054
Mag. Dejan Židan l.r.
Minister
 za kmetijstvo, gozdarstvo in
prehrano