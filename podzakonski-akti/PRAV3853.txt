1. člen
Ta pravilnik določa podatke in evidence,
potrebne za obračun obveznosti za vsakega upravičenca ter obrazce in
dokumentacijo, ki jo Zavod za pokojninsko in invalidsko zavarovanje Slovenije
(v nadaljnjem besedilu: ZPIZ) in Sklad obrtnikov in podjetnikov (v nadaljnjem
besedilu: sklad obrtnikov) predložita vsakemu obračunu finančnih obveznosti
Republike Slovenije (v nadaljnjem besedilu: obveznost republike).
Obrazci in dokumentacija iz prejšnjega
odstavka so sestavni del tega pravilnika.
2. člen
Obveznosti republike do ZPIZ iz naslova
izplačila pokojnin in drugih dajatev iz pokojninskega in invalidskega
zavarovanja se ugotavljajo in obračunavajo po naslednjih podatkih matične
evidence o zavarovancih in uživalcih pravic iz pokojninskega in invalidskega
zavarovanja:
1.    
splošni podatki o zavarovancu oziroma uživalcu
pokojnine,
2.    
številka zadeve,
3.    
vrsta pokojnine,
4.    
kategorija upokojenca oziroma zavarovanca (po
splošnih določbah zakona o pokojninskem in invalidskem zavarovanju (v
nadaljnjem besedilu: po splošnih predpisih), po predpisih o notranjih zadevah,
vojaški ipd).,
5.    
predpis, po katerem je bila priznana pravica do
pokojnine ali druge pravice,
6.    
datum priznanja pravice do pokojnine ali druge
pravice,
7.    
datum pričetka oziroma prenehanja izplačevanja
pokojnine ali druge pravice,
8.    
datum smrti zavarovanca oziroma uživalca
pravice,
9.    
datum nastanka invalidnosti,
10. 
vzrok nastanka invalidnosti,
11. 
zadnje leto zavarovanja, iz katerega je bila
vzeta plača oziroma zavarovalna osnova za izračun pokojninske osnove,
12. 
udeležba v NOV v dejanskem trajanju in šifra
udeležbe,
13. 
pokojninska doba po splošnih predpisih,
14. 
odstotek povečanja nad polno dobo,
15. 
lestvica za odmero pokojnine po splošnih
predpisih, dodatka na invalidnost oziroma prištete dobe, varstvenega dodatka in
vdovske oziroma družinske pokojnine,
16. 
pokojninska osnova po splošnih predpisih,
17. 
najnižja pokojninska osnova,
18. 
polovica najnižje pokojninske osnove,
19. 
osnova za odmero varstvenega dodatka,
20. 
odstotek za odmero pokojnine po splošnih
predpisih,
21. 
odstotek vdovske oziroma družinske pokojnine,
22. 
znesek varstvenega dodatka,
23. 
alikvotni količnik za odmero sorazmernega dela
pokojnine po splošnih predpisih,
24. 
izplačilni znesek pokojnine.
Obveznosti republike do ZPIZ iz naslova plačila
prispevkov se ugotavljajo in obračunavajo po podatkih Davčne uprave Republike
Slovenije.
3. člen
Obveznosti republike do sklada obrtnikov se
ugotavljajo in obračunavajo po naslednjih podatkih:
1.    
splošni podatki o upokojenem članu obrtnikov,
2.    
številka zadeve,
3.    
vrsta pokojnine,
4.    
datum vključitve v zavarovanje,
5.    
čas trajanja zavarovanja,
6.    
število vplačil po zavarovalnih razredih,
7.    
datum uveljavitve pravice do pokojnine,
8.    
datum in vzrok nastanka invalidnosti,
9.    
znesek pokojnine,
10. 
znesek najnižje pokojnine.
4. člen
ZPIZ predloži zahtevo za izplačilo obveznosti
republike Ministrstvu za finance (v nadaljnjem besedilu: ministrstvo) na
obrazcih Z-OR1 in Z-OR2. 
Obrazec Z-OR1 vsebuje podatke o številu
upravičencev, ločeno glede na vrste obveznosti. Če so upravičenci posamezne
vrste obveznosti uživalci pokojnin, je njihovo število prikazano ločeno glede
na vrsto pokojnine (starostna, invalidska, družinska ali vdovska). 
Obrazec Z-OR2 vsebuje podatke o zneskih
obveznosti, ločeno glede na vrste obveznosti. Če so upravičenci posamezne vrste
obveznosti uživalci pokojnin, so zneski obveznosti prikazani ločeno glede na
vrsto pokojnine (starostna, invalidska, družinska ali vdovska). 
Ob pripravi zahteve za izplačilo obveznosti
republike, pripravi ZPIZ na elektronskem mediju tudi seznam vseh upokojencev,
za katere je obračunana obveznost republike, z zneski obveznosti. Podatki se
hranijo v arhivu ZPIZ ter se predložijo v vpogled ob nadzoru oziroma v primerih
iz 15. člena Zakona o poračunavanju finančnih obveznosti Republike Slovenije iz
pokojninskega in invalidskega zavarovanja (Uradni list RS, št. 81/00).
5. člen
Sklad obrtnikov predloži ministrstvu
zahtevo za izplačilo obveznosti republike na obrazcu SO-OR1.
Skupaj z zahtevo iz prejšnjega odstavka
pripravi sklad obrtnikov na elektronskem mediju na obrazcu SO-OR2 seznam vseh
upokojencev, za katere je obračunana obveznost republike. Podatki iz obrazca
SO-OR2 se hranijo v arhivu sklada obrtnikov ter se predložijo na vpogled v
primerih iz drugega odstavka prejšnjega člena.

Obrazec
Z-OR1 - število upravičencev
Obrazec
Z-OR2 - znesek obveznosti
Obrazec Z-OR 3: (se
preneha uporabljati)
Obrazec
SO-OR 1: število upokojenih članov sklada obrtnikov, ki so upravičeni do
dodatka do najnižje pokojnine in znesek obveznosti
Obrazec
SO-OR 2: Seznam upokojencev, za katere obstaja obveznost Republike

Pravilnik o podatkih in evidencah za obračun
finančnih obveznosti iz pokojninskega in invalidskega zavarovanja ter o
obrazcih in dokumentaciji, ki se predloži obračunu obveznosti (Uradni list RS,
št. 22/01)
vsebuje naslednjo končno določbo:
»6. člen
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o spremembi Pravilnika o podatkih in
evidencah za obračun finančnih obveznosti iz pokojninskega in invalidskega
zavarovanja ter o obrazcih in dokumentaciji, ki se predloži obračunu obveznosti
(Uradni list RS, št. 90/09) vsebuje naslednji končni določbi:
»2. člen
Z dnem uveljavitve tega pravilnika se
preneha uporabljati obrazec Z-OR3.
3. člen
Ta pravilnik začne veljati petnajsti dan po objavi v Uradnem listu Republike Slovenije.«.