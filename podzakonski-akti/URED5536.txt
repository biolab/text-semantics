1. člen
Republika Slovenija v letu 2011 izda zbirateljske kovance ob
svetovnem prvenstvu v veslanju na Bledu v obsegu ter z glavnimi znamenji in
drugimi značilnostmi, določenimi s to uredbo.
2. člen
Ob svetovnem prvenstvu v veslanju na Bledu Republika Slovenija
izda:
-       
zlatnike z nominalno vrednostjo 100 eurov, v količini 2 500 kovancev in
v skupni nominalni vrednosti 250.000 eurov in
-       
srebrnike z nominalno vrednostjo 30 eurov, v količini 3 500 kovancev in
v skupni nominalni vrednosti 105.000 eurov.
3. člen
(1) Zlatniki so izdelani iz zlata čistine 900/1000, z ravnimi
in reliefnimi površinami.
(2) Teža zlatnikov je 7 gramov, njihov premer pa je 24
milimetrov. Pri vsakem posameznem zlatniku je dovoljen odmik pri teži do ± 1 ‰
in pri premeru do ± 0,1 milimetra.
4. člen
(1) Srebrniki so izdelani iz srebra čistine 925/1000, z ravnimi
in reliefnimi površinami.
(2) Teža srebrnikov je 15 gramov, njihov premer pa je 32
milimetrov. Pri vsakem posameznem srebrniku je dovoljen odmik pri teži do ± 1%
in pri premeru do ± 0,1 milimetra.
5. člen
Videz zbirateljskih kovancev iz 3. in 4. člena te uredbe je
naslednji:
-       
sprednja stran:
osrednji motiv je stiliziran obris vodne sledi čolna, ki
ustvarja dinamično mrežo. V spodnji polovici kovanca so ena pod drugo izpisane
besede »SLOVENIJA 2011« in »EURO«,pod njim pa številčna oznaka nominalne
vrednosti »100« oziroma »30«;
-       
hrbtna stran:
osrednji motiv so silhuete neporavnanih premcev čolnov, ki se
odražajo na vodni gladini. Na levi polovici so ena pod drugo izpisane besede
»SVETOVNO«, »PRVENSTVO«, »V VESLANJU« in »BLED 2011«.
6. člen
Zbirateljski kovanci, izdani na podlagi te uredbe, so okrogli
in po obodu valovito nazobčani.
7. člen
Ta uredba začne veljati naslednji dan po objavi v Uradnem listu
Republike Slovenije.
Št. 40401-4/2010
Ljubljana, dne 29. julija 2010
EVA 2010-1611-0119
Vlada Republike Slovenije
mag. Mitja Gaspari
Minister