1. člen
S tem pravilnikom se sprejme
gozdnogospodarski načrt gozdnogospodarske enote Krško (2014–2023), št. 08-05/14
z dne 12. novembra 2014, ki ga je za obdobje od 1. januarja 2014 do
31. decembra 2023 izdelal Zavod za gozdove Slovenije, Območna enota
Brežice.
2. člen
Gozdnogospodarska enota Krško, ki meri
8.062,58 ha, se nahaja v Gozdnogospodarskem območju Brežice, v občini Krško,
oziroma v katastrskih občinah Drnovo, Leskovec, Krško, Veliki Trn, Ravne in
Senuše.
3. člen
V gozdnogospodarski enoti Krško je s
1. januarjem 2014 ugotovljeno naslednje stanje gozdov:
a)     lastništvo: 96,11 % zasebnih gozdov v lasti fizičnih ali pravnih
oseb, 3,05 % državnih gozdov in 0,84 % gozdov lokalnih skupnosti;
b)     površina: 3.160,79 ha, od katere je 3.123,12 ha večnamenskih
gozdov, in 37,67 ha varovalnih gozdov;
c)     lesna zaloga: 266,4 m³/ha, od tega 28,6 m³/ha iglavcev in 237,8 m³/ha
listavcev;
č)    tekoči letni
prirastek: 7,90 m³/ha, od tega 0,99 m³/ha iglavcev in 6,91 m³/ha listavcev.
4. člen
(1) V gozdnogospodarskem načrtu
gozdnogospodarske enote Krško (2014–2023) je ob upoštevanju usmeritev iz gozdnogospodarskega
načrta Gozdnogospodarskega območja Brežice, izdelanega za obdobje od 1. januarja
2014 do 31. decembra 2023, ugotovljenega stanja gozdov, analize preteklega
gospodarjenja, zakonitosti razvoja gozdov ter pridobljenih spoznanj pri
spremljanju razvoja gozdov v gozdnogospodarski enoti Krško določeno, da so
najbolj poudarjene funkcije gozdov, ki določajo način gospodarjenja z gozdom,
naslednje:
-       
proizvodne funkcije na površini 2.924,73 ha,
-       
ekološke funkcije na površini 314,89 ha ter
-       
socialne funkcije na površini 185,37 ha.
(2) Na podlagi funkcij gozdov in
njihovega ovrednotenja so v gozdnogospodarskem načrtu gozdnogospodarske enote
Krško (2014–2023) določeni cilji gospodarjenja z gozdom in gozdnim prostorom
ter usmeritve za njihovo doseganje.
5. člen
(1) Na podlagi ciljev in usmeritev iz
drugega odstavka prejšnjega člena so v gozdnogospodarski enoti Krško za obdobje
od 1. januarja 2014 do 31. decembra 2023 določeni naslednji ukrepi:
-       
najvišji možni posek v višini 186.348 m³, od tega 19.907 m³
iglavcev in 166.441 m³ listavcev,
-       
gojitvena dela, potrebna za ohranitev in razvoj gozdov, na površini
474,49 ha,
-       
nega drogovnjaka na površini 59,03 ha,
-       
varstvena dela, potrebna za zaščito pred divjadjo, in sicer zaščita 1000
sadik gozdnega drevja s tulci ter zaščita sadik z 800 m ograje,
-       
varstvena dela, potrebna za zaščito pred boleznimi in žuželkami, v
obsegu 55 delovnih dni,
-       
nega habitatov prosto živečih živali, in sicer vzdrževanje travinj na
površini 9,68 ha ter postavitev 3 valilnic.
(2) V gozdnogospodarskem načrtu
gozdnogospodarske enote Krško (2014–2023) so določeni ukrepi in načini njihove
izvedbe tudi na ravneh rastiščnogojitvenih razredov in odsekov.
6. člen
Pri izdelavi gozdnogojitvenih načrtov za
posamezne ekosisteme in njihove dele v gozdnogospodarski enoti Krško, v obdobju
od uveljavitve tega pravilnika do 31. decembra 2023, se morajo upoštevati
cilji, usmeritve in ukrepi, določeni v gozdnogospodarskem načrtu
gozdnogospodarske enote Krško (2014–2023).
7. člen
Po en izvod gozdnogospodarskega načrta
gozdnogospodarske enote Krško (2014–2023) je na vpogled na sedežu Zavoda za
gozdove Slovenije, Območne enote Brežice, Cesta bratov Milavcev 61, Brežice na
sedežu Zavoda za gozdove Slovenije, Krajevne enote Kostanjevica, Ulica talcev
20, Kostanjevica in na Ministrstvu za kmetijstvo, gozdarstvo in prehrano,
Dunajska 22, Ljubljana, kjer se hrani tudi dokumentacija v zvezi s postopkom
sprejemanja gozdnogospodarskega načrta gozdnogospodarske enote Krško
(2014–2023).
8. člen
Ta pravilnik začne veljati naslednji dan po
objavi v Uradnem listu Republike Slovenije.
Št. 007-564/2014
Ljubljana, dne 5. januarja 2015
EVA 2014-2330-0050
Mag. Dejan Židan l.r.
minister
za kmetijstvo,
gozdarstvo in prehrano