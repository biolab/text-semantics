1. člen
(1) Ta pravilnik določa Elektro Slovenija, d.o.o., Hajdrihova
ul. 2 za koordinatorja obrambnih priprav v miru in izvajanja obrambnih
aktivnosti v kriznem in vojnem stanju na področju elektrogospodarstva in
premogovništva v Republiki Sloveniji. 
(2) Koordinacija obrambnih priprav v miru in izvajanje
obrambnih aktivnosti v vojni na področju elektrogospodarstva in premogovništva
v vojni se nanaša na podjetja: 
-       
Elektro Slovenija, d.o.o. 
-       
Elektro Celje, d.d. 
-       
Elektro Gorenjska, d.d. 
-       
Elektro Ljubljana, d.d. 
-       
Elektro Maribor, d.d. 
-       
Elektro Primorska, d.d. 
-       
Holding slovenskih elektrarn – HSE d.o.o.: 
-     Dravske
elektrarne Maribor, d.o.o. 
-     Savske
elektrarne Ljubljana, d.o.o. 
-     Soške
elektrarne Nova Gorica, d.o.o. 
-     Termoelektrarna
Šoštanj, d.o.o. 
-     Termoelektrarna
Brestanica, d.o.o 
-     Premogovnik
Velenje, d.d. 
-       
Termoelektrarna Trbovlje, d.o.o. 
-       
Termoelektrarna-toplarna Ljubljana, d.o.o. 
-       
Nuklearna elektrarna Krško, d.o.o. 
-       
RTH-JP Rudnik Trbovlje-Hrastnik, d.o.o.
2. člen
Podjetja s področja elektrogospodarstva in premogovništva iz
prejšnjega člena (v nadaljnjem besedilu: podjetja) opravljajo v kriznem in
vojnem stanju svoje naloge v skladu s predpisi in akti o ustanovitvi. Naloge se
zaradi narave dela izvajajo na istih lokacijah kot v miru, z isto
organizacijsko shemo in enakim načinom komuniciranja kot v miru.
3. člen
(1) Ob izpadih ali poškodbah objektov za proizvodnjo, prenos
in distribucijo zaradi vojnih delovanj, se električna energija zagotavlja tudi
po sistemu otočnega obratovanja, zato podjetja izdelajo načrte otočnega
obratovanja. 
(2) Po odločitvi Ministrstva za gospodarstvo, hidroelektrarne
v kriznem in vojnem stanju znižajo raven vode v hidroakumulacijah in
zadrževalnikih na varni nivo ter sproti obveščajo pristojne državne organe in
organe samoupravnih lokalnih skupnosti o izvedenih aktivnostih.
4. člen
(1) Planiranje in odločanje o omejevanju porabe električne
energije v kriznem in vojnem stanju se izvaja enako kot v miru glede na
vsakokratne možnosti v skladu s predpisom, ki ureja omejevanje obtežb in porabe
električne energije v elektroenergetskem sistemu. 
(2) Električna energija se v kriznem in vojnem stanju
prednostno zagotavlja Slovenski vojski, proizvodnji ter remontu vojaškega
orožja in opreme, državnim organom, infrastrukturnim sistemom s področja
energetike, prometa in zvez, komunalnega in vodnega gospodarstva ter
gospodarjenja z drugimi vrstami naravnega bogastva, varstva okolja ter drugih
področji gospodarske infrastrukture in zdravstva, proizvodnji osnovnih živil
ter proizvodnji zdravil in sanitetnega materiala, silam zaščite, reševanja in
pomoči, sistemu opazovanja in obveščanja ter javnega informiranja. Prednostno
zagotavljanje električne energije se izvaja na podlagi seznama, ki ga sestavi
Ministrstvo za gospodarstvo.
5. člen
Za načrtovanje in izvedbo nalog posameznih podjetji v kriznem
in vojnem stanju le ta zagotovijo potrebna sredstva in predlagajo pristojnim upravam
za obrambo razporeditev delavcev, ki jih potrebujejo za izvajanje teh nalog, na
delovno dolžnost.
6. člen
(1) Podjetja dostavijo Elektro Slovenija, d.o.o. izvlečke iz
izdelanih obrambnih dokumentov s podatki o nalogah, odgovornih osebah in
številu potrebnih delavcev ter materialnih sredstvih za izvedbo posamezne
naloge. 
(2) Podjetja so dolžna ažurirati podatke iz izvlečkov svojih
obrambnih načrtov in jih redno ob vsaki spremembi dostavljati Elektro
Slovenija, d.o.o.
7. člen
Z dnem uveljavitve tega pravilnika preneha veljati Odredba o
določitvi Javnega podjetja Elektro Slovenije, d.o.o., za koordinatorja pri
pripravah in izvajanju nalog v vojni na področju elektrogospodarstva in
premogovništva ter opredelitvi nalog javnim podjetjem s področja elektrogospodarstva
in premogovništva (Uradni list RS, št. 16/99).
8. člen
Ta pravilnik začne veljati naslednji dan po objavi v Uradnem
listu Republike Slovenije.
Št. 801-1/2006-28
Ljubljana, dne 25. septembra 2006
EVA 2006-2111-0101
mag. Andrej Vizjak l.r. 
Minister 
za gospodarstvo