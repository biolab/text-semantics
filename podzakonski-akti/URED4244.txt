I. VSEBINA IN OBSEG KONCESIJE
1. člen
(1) Ta uredba je koncesijski
akt, na podlagi katerega Vlada Republike Slovenije (v nadaljnjem besedilu:
vlada) podeli koncesijo za uporabo vode za proizvodnjo električne energije v
hidroelektrarnah do 10 MW nazivne moči na naslednjih delih vodnih teles
površinskih voda:


Deli
  vodnih teles (ime površinske vode, na kateri je del vodnega telesa, ki se uporablja
  za proizvodnjo električne energije)

Občina (ime)

Koordinate gorvodne
  meje dela vodnega telesa
Yzg / Xzg / Hzg

Koordinate dolvodne
  meje dela vodnega telesa
Ysp / Xsp / Hsp

Pretok
Q (m3/s)

Potencialna
  energija dela vodnega telesa
Wp (MWh/leto)


Krka

Žužemberg

497.465
73.965
185,00

497.885
73.670
178,63

10,0

5,474


Savinja – Jermanova
  struga

Ljubno

488.889
132.583
401,00

489.055
132.440
397,00

6,0

2,062


(2) Koordinate iz preglednice iz
prejšnjega odstavka so prevzete iz državnega koordinatnega sistema (v
Gauss-Krügerjevi projekciji), odčitane v temeljnih topografskih načrtih
Republike Slovenije v merilu 1: 5000.
(3) Deli vodnega telesa površinskih voda, za katere se podeli
koncesija, so deli vodnega telesa med koto zgornje vode in koto spodnje vode na
površinskih vodah.
2. člen
Izrazi, uporabljeni v tej uredbi, pomenijo naslednje:
1.     
hidroelektrarna do 10 MW nazivne moči (v nadaljnjem besedilu:
hidroelektrarna) je hidroelektrarna, ki je po merilih iz uredbe, ki ureja
pogoje za pridobitev statusa kvalificiranega proizvajalca električne energije,
razvrščena med mikroelektrarne, male ali srednje elektrarne;
2.     
kota zgornje vode je najvišja kota gladine vode pri srednjem letnem
pretoku površinske vode na delu vodnega telesa, za katerega se podeli
koncesija. Kota zgornje vode se izraža v metrih nadmorske višine (Hzg);
3.     
kota spodnje vode je najnižja kota gladine vode pri srednjem letnem
pretoku površinske vode na delu vodnega telesa, za katerega se podeli
koncesija. Kota spodnje vode se izraža v metrih nadmorske višine (Hsp);
4.     
potencialna energija dela vodnega telesa, izražena v MWh, je energija,
ki je v povprečju v koledarskem letu razpoložljiva za pridobivanje električne
energije;
5.     
srednji pretok mHE je pretok, ki je v povprečju v koledarskem letu
razpoložljiv za pridobivanje električne energije.
3. člen
Koncesionar lahko uporablja del vodnega telesa površinskih
voda iz 1. člena te uredbe izključno za pridobivanje električne energije.
II. POGOJI ZA PRIDOBITEV IN IZVAJANJE KONCESIJE
4. člen
(1) Koncesionar mora izpolnjevati naslednje pogoje:
-       
mora biti fizična ali pravna oseba, registrirana za proizvodnjo
električne energije, in
-       
imeti mora plačane davke, prispevke in druge obvezne dajatve.
(2) Koncesija na delu vodnega telesa površinske vode iz 1.
člena te uredbe se lahko podeli eni ali več fizičnim ali pravnim osebam ali več
koncesionarjem hkrati, če vsi izpolnjujejo pogoje iz prejšnjega odstavka.
(3) V primerih iz prejšnjega odstavka so fizične in pravne
osebe solidarno odgovorne za vse obveznosti iz te uredbe in koncesijske
pogodbe.
5. člen
(1) Koncesionar sme odvzemati vodo iz površinske vode za
pridobivanje električne energije v hidroelektrarni le, kadar je naravni pretok
površinske vode na kraju odvzema večji od ekološko sprejemljivega pretoka (v
nadaljnjem besedilu: Qes).
(2) Kadar se pretok površinske vode zaradi naravnih razmer
zmanjša pod vrednost Qes, mora koncesionar prekiniti odvzem vode in ustaviti
pridobivanje električne energije.
(3) Vrednost Qes določi koncedent, obveznosti koncesionarja v
zvezi z izpolnjevanjem zahtev iz prejšnjih odstavkov tega člena pa se
podrobneje določijo v koncesijski pogodbi.
(4) Koncesionar mora poleg izpolnjevanja okoljevarstvenih
zahtev iz prvega in drugega odstavka tega člena in pogojev iz prejšnjega člena
zagotoviti še:
-       
ukrepe za nemoteno izvajanje vodne pravice do uporabe površinske vode
drugih uporabnikov,
-       
ukrepe proti poslabšanju vodnega režima med gradnjo,
-       
ukrepe proti poslabšanju razmer v zvezi s kakovostjo in količino
podzemne vode,
-       
izvedbo objektov in naprav brez vpliva na kakovost površinskih voda in
vodni režim ter da bo omogočena selitev vodnih organizmov,
-       
ukrepe za preprečevanje škodljivega odlaganja gramoza, suspenzij in
drugih plavin,
-       
varnost predvidenih objektov in naprav pred poplavami in ohranjanje vsaj
dosedanje poplavne varnosti na vplivnem območju objektov in naprav med gradnjo
in trajanjem koncesije,
-       
smotrno porabo površinske vode z izbiro najboljše dosegljive
tehnologije,
-       
izvedbo predvidenega posega v okolje tako, da bo omogočena najmanjša
poraba prostora, snovi in energije med gradnjo in obratovanjem hidroelektrarne,
-       
upoštevanje urbanističnih, arhitektonskih in krajinskih značilnosti in
načel sonaravnega urejanja pri oblikovanju objektov, naprav in drugih ureditev,
-       
javno prehodnost jezovnih zgradb, če je tako določeno v prostorskih
ureditvah na tem območju,
-       
ohranjanje biotske raznovrstnosti in avtohtonosti habitatov,
-       
ohranjanje in varovanje naravnih vrednot.
(5) Ukrepi in pogoji iz prejšnjega odstavka se podrobneje
določijo v upravnih aktih v zvezi s postopki gradnje objektov za pridobivanje
električne energije.
(6) Za ureditev, vzpostavitev novega in nadomestitev
prejšnjega stanja po prenehanju koncesije se uporabljajo določbe predpisa, ki
ureja vode.
6. člen
Koncesionar krije vse stroške v zvezi s koncesijo, ki bo
podeljena na podlagi te uredbe, to je vse stroške zaradi obremenitve okolja v
skladu z zakonom o varstvu okolja, in vse nadomestne stroške ureditve prostora,
ki nastanejo zaradi pridobivanja električne energije.
7. člen
(1) Koncesija se podeli za trideset let.
(2) Rok iz prejšnjega odstavka začne teči z dnem podpisa
koncesijske pogodbe.
(3) Koncesija se lahko podaljša na način in pod pogoji, kakor
jih določata zakon, ki ureja vode, in koncesijska pogodba.
III. PLAČILO ZA KONCESIJO
8. člen
(1) Koncesionar mora plačati za koncesijo za vsako leto
porabe vode posebej, dokler traja koncesija.
(2) Višina plačila za koncesijo je sorazmerna razpoložljivosti
vode in vrednosti, ki jo za pridobljeno električno energijo koncesionar dobi na
trgu.
9. člen
(1) Prihodki od plačila za koncesijo so vir proračuna
Republike Slovenije in proračuna občine, na območju katere je del vodnega
telesa površinske vode iz prvega odstavka 1. člena te uredbe.
(2) Plačilo za koncesijo se za posamezno hidroelektrarno iz
1. člena te uredbe med državo in občino razdeli v razmerju 40 : 60 v korist
občine, na območju katere je del vodnega telesa površinske vode s
hidroelektrarno iz prvega odstavka 1. člena te uredbe.
(3) Razdelitev plačila za koncesijo med državo in občino iz
prvega odstavka tega člena je določena na podlagi podatkov o razvitosti
infrastrukture lokalnih gospodarskih javnih služb varstva okolja v tej občini v
skladu s predpisom, ki ureja merila za določanje razvitosti infrastrukture in
obremenjenosti okolja zaradi ugotavljanja deleža plačila občini za koncesijo na
naravni dobrini.
10. člen
(1) Plačilo za koncesijo se določi za vsako koledarsko leto
posebej na podlagi letne količine pridobljene električne energije.
(2) Letna količina pridobljene električne energije iz prejšnjega
odstavka je električna energija, ki je v koledarskem letu proizvedena v
hidroelektrarni in oddana v javno električno omrežje.
(3) Višina plačila za koncesijo je enaka najmanj trem
odstotkom povprečne prodajne vrednosti v koledarskem letu proizvedene in v
javno električno omrežje oddane električne energije.
11. člen
(1) Višina plačila za koncesijo se določi na podlagi
povprečne prodajne vrednosti 1 kWh električne energije in količine električne
energije, ki je v koledarskem letu iz hidroelektrarne oddana v javno električno
omrežje.
(2) Povprečno prodajno vrednost 1 kWh električne energije
določi minister, pristojen za okolje, do 31. decembra za naslednje leto s
sklepom, ki se objavi v Uradnem listu Republike Slovenije.
(3) Povprečna prodajna vrednost 1 kWh električne energije je
enaka letni povprečni vrednosti 1 kWh električne energije, ki jo pod pogoji za
kvalificiranega proizvajalca električne energije daje v omrežje hidroelektrarna
z električno močjo nad 1 MW, ki obratuje več kakor 10 let.
12. člen
Koncesionar mora Agenciji Republike Slovenije za okolje (v
nadaljnjem besedilu: agencija) do 31. januarja tekočega leta sporočiti vse
podatke, potrebne za izračun višine plačila za koncesijo za preteklo leto.
13. člen
(1) Koncesionar mora po poteku prvega leta, v katerem je
začel proizvodnjo električne energije na podlagi te uredbe, najpozneje do 31. januarja
naslednjega leta poslati agenciji vse podatke, potrebne za določitev višine
plačila za koncesijo za prvo leto izvajanja dejavnosti, in izračun višine
akontacije v drugem letu izvajanja dejavnosti.
(2) Koncesionar, ki je med letom prenehal izvajati dejavnost,
zaradi katere mora plačevati za koncesijo po tej uredbi, mora sporočiti
agenciji podatke, potrebne za izračun, v tridesetih dneh po prenehanju uporabe
vode za pridobivanje električne energije.
14. člen
Koncesionar mora dokumentacijo, s katero dokazuje resničnost
in pravilnost podatkov, poslanih za izračun plačila za koncesijo, hraniti še
najmanj pet let od dneva, ko mu je agencija izstavila račun za plačilo za
koncesijo.
15. člen
(1) Koncesionar plačuje za koncesijo med letom v obliki dveh
akontacij in poračuna plačil za koncesijo na račun, določen s predpisom
ministra, pristojnega za finance.
(2) Znesek akontacije znaša polovico zadnjega plačila za koncesijo,
povečanega ali zmanjšanega sorazmerno odstotku spremembe povprečne prodajne
vrednosti za 1 kWh električne energije.
(3) Plačilo prve akontacije v letu je treba poravnati do
zadnjega delovnega dneva v juniju, druge akontacije v letu pa do zadnjega
delovnega dneva v decembru.
(4) Morebitna razlika med zneskom plačila za koncesijo,
vplačanim z akontacijo, in višino plačila za koncesijo se mora nakazati na
račun iz prvega odstavka tega člena ali vrniti koncesionarju v 60 dneh potem,
ko je agencija koncesionarju izstavila poračun plačil za koncesijo.
(5) Za nepravočasno plačano koncesijo mora koncesionar
plačati zakonite zamudne obresti.
16. člen
Če agencija ugotovi, da koncesionar ni sporočil podatkov,
potrebnih za izračun višine plačila za koncesijo v predpisanem roku, ali je
poslal napačne podatke, agencija uporabi za določitev višine plačila za
koncesijo podatke o porabi vode iz svojih evidenc.
IV. PODELITEV KONCESIJE
17. člen
(1) Koncesija na delu vodnega telesa površinske vode iz 1.
člena te uredbe se podeli na podlagi javnega razpisa, ki ga izvede agencija.
(2) Koncesionarja določi vlada z odločbo o izbiri
koncesionarja, v kateri se določi tudi rok za sklenitev koncesijske pogodbe.
18. člen
(1) Javni razpis vsebuje predvsem navedbe o:
-       
vsebini koncesije,
-       
pogojih za koncesijo,
-       
prvinah, ki jih mora vsebovati prijava na razpis,
-       
začetku in času trajanja koncesije,
-       
zahtevanih strokovnih podlagah, ki jih zagotovi prijavitelj,
-       
roku za predložitev prijav,
-       
roku za izbiro koncesionarja,
-       
merilih in postopku za izbiro koncesionarja,
-       
prednostnih merilih, ki bodo vplivala na izbiro,
-       
roku, v katerem bodo prijavitelji obveščeni o izbiri,
-       
odgovorni osebi za dajanje informacij med razpisom.
(2) Pri izbiri koncesionarja se upoštevajo le prijave s
ponujenim plačilom koncesijske dajatve, katere višina mora biti usklajena z
določbo tretjega odstavka 10. člena te uredbe.
(3) Pri izbiri koncesionarja se upoštevajo predvsem naslednja
prednostna merila:
-       
razpoložljivost z zemljišči, ki omogočajo izvajanje koncesije,
-       
dosedanja vlaganja v pridobitev tehnične in upravne dokumentacije za
koncesijo, ki je predmet te uredbe,
-       
finančna sposobnost prijavitelja za izvedbo objektov, potrebnih za
izvajanje koncesije, in
-       
predviden čas gradnje objektov, potrebnih za izvajanje koncesije.
19. člen
(1) Javni razpis se objavi v Uradnem listu Republike
Slovenije in traja najmanj 30 dni od dneva objave.
(2) Prijava na javni razpis je veljavna, če je pravočasna in
v celoti vsebuje vse v razpisu določene sestavine.
(3) Javni razpis je uspešen, če se prijavi vsaj en ponudnik.
(4) Javni razpis je neuspešen, če do poteka razpisnega roka
ni predložena nobena veljavna prijava.
(5) Če javni razpis ne uspe, se lahko ponovi.
V. KONCESIJSKA POGODBA
20. člen
(1) Medsebojna razmerja med koncedentom in koncesionarjem se
podrobneje uredijo s koncesijsko pogodbo v skladu z zakonom, ki ureja vode.
(2) Koncesijsko pogodbo sklene v imenu koncedenta vlada,
podpiše pa jo minister, pristojen za okolje.
(3) Ob neskladju med to uredbo in koncesijsko pogodbo veljajo
določbe te uredbe.
VI. PRENEHANJE KONCESIJE
21. člen
(1) Za prenehanje koncesije se uporabljajo določbe zakona, ki
ureja vode.
(2) Ne glede na določbe prejšnjega odstavka koncesija
preneha, če koncesionar v roku treh let po pridobitvi gradbenega dovoljenja za
objekte, potrebne za izvajanje koncesije, ne prične z izvajanjem koncesije.
VII. NADZOR
22. člen
Nadzor nad izvajanjem te uredbe opravljajo inšpektorji,
pristojni za vode.
VIII. PREHODNA IN KONČNA DOLOČBA
23. člen
(1) Javni razpis iz 19. člena te uredbe se objavi najpozneje
tri mesece po uveljavitvi te uredbe.
(2) Ta uredba začne veljati petnajsti dan po objavi v Uradnem
listu Republike Slovenije.
Št. 00719-65/2006/9
Ljubljana, dne 31. avgusta 2006
EVA 2006-2511-0174
Vlada Republike Slovenije
Janez Janša l.r.
Predsednik