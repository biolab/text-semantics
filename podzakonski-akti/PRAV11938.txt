1. člen
S tem pravilnikom se sprejme
gozdnogospodarski načrt gozdnogospodarske enote Osankarica (2014–2023), št.
12-17/14 z dne 6. 11. 2014, ki ga je za obdobje od 1. januarja 2014 do
31. decembra 2023 izdelal Zavod za gozdove Slovenije, Območna enota
Maribor.
2. člen
Gozdnogospodarska enota Osankarica, ki meri
2.850,93 ha, se nahaja v Gozdnogospodarskem območju Maribor, v občinah
Slovenska Bistrica in Lovrenc na Pohorju oziroma v katastrskih občinah Kot,
Planina in Kumen.
3. člen
V gozdnogospodarski enoti Osankarica je s
1. januarjem 2014 ugotovljeno naslednje stanje gozdov:
a)     lastništvo: 12,7 % zasebnih gozdov v lasti fizičnih ali pravnih
oseb, 87,3 % državnih gozdov;
b)     površina: 2.733,01 ha, od katere je 2.482,36 ha večnamenskih
gozdov, 103,45 ha gozdov s posebnim namenom, v katerih gozdnogospodarski ukrepi
niso dovoljeni in 147,2 varovalnih gozdov;
c)     lesna zaloga: 387,5 m3/ha, od tega 275,7 m3/ha
iglavcev in 111,8 m3/ha listavcev;
č)    tekoči letni prirastek: 6,24 m3/ha, od tega
4,40 m3/ha iglavcev in 1,84 m3/ha listavcev.
4. člen
(1) V gozdnogospodarskem načrtu
gozdnogospodarske enote Osankarica (2014–2023) je ob upoštevanju usmeritev iz
gozdnogospodarskega načrta Gozdnogospodarskega območja Maribor, izdelanega za
obdobje od 1. januarja 2014 do 31. decembra 2023, ugotovljenega
stanja gozdov, analize preteklega gospodarjenja, zakonitosti razvoja gozdov ter
pridobljenih spoznanj pri spremljanju razvoja gozdov v gozdnogospodarski enoti
Osankarica določeno, da so najbolj poudarjene funkcije gozdov, ki določajo
način gospodarjenja z gozdom, naslednje:
-       
proizvodne funkcije na površini 2.629,56 ha,
-       
ekološke funkcije na površini 688,01ha ter
-       
socialne funkcije na površini 299,05 ha.
(2) Na podlagi funkcij gozdov in
njihovega ovrednotenja so v gozdnogospodarskem načrtu gozdnogospodarske enote
Osankarica (2014–2023) določeni cilji gospodarjenja z gozdom in gozdnim
prostorom ter usmeritve za njihovo doseganje.
5. člen
(1) Na podlagi ciljev in usmeritev iz
drugega odstavka prejšnjega člena so v gozdnogospodarski enoti Osankarica za
obdobje od 1. januarja 2014 do 31. decembra 2023 določeni naslednji
ukrepi:
-       
najvišji možni posek v višini 187.119 m3, od tega 122.545 m3
iglavcev in 64.574 m3 listavcev,
-       
gojitvena dela, potrebna za ohranitev in razvoj gozdov, na površini
213,34 ha,
-       
nega drogovnjaka na površini 59,5 ha,
-       
obžagovanje vej na površini 6 ha,
-       
varstvena dela, potrebna za zaščito pred divjadjo, in sicer zaščita
mladja s premazom na površini 13,24 ha, zaščita 400 sadik gozdnega drevja s
količenjem ali tulci ter zaščita z ograjo v obsegu 5.130 m;
-       
nega habitatov prosto živečih živali, in sicer vzdrževanje travinj na
površini 6,52 ha, vzdrževanje vodnih površin v obsegu 7,5 dni, postavitev in
vzdrževanje valilnic v obsegu 4,95 dni, puščanje stoječih odmrlih dreves v
obsegu 610 m3 ter puščanje ekocelic naravnemu razvoju in selektivno
čiščenje zarasti v barjih v obsegu 481,74 dni.
(2) V gozdnogospodarskem načrtu
gozdnogospodarske enote Osankarica (2014–2023) so določeni ukrepi in načini
njihove izvedbe tudi na ravneh rastiščnogojitvenih razredov in odsekov.
6. člen
Pri izdelavi gozdnogojitvenih načrtov za
posamezne ekosisteme in njihove dele v gozdnogospodarski enoti Osankarica, v
obdobju od uveljavitve tega pravilnika do 31. decembra 2023, se morajo
upoštevati cilji, usmeritve in ukrepi, določeni v gozdnogospodarskem načrtu
gozdnogospodarske enote Osankarica (2014–2023).
7. člen
Po en izvod gozdnogospodarskega načrta
gozdnogospodarske enote Osankarica (2014–2023) je na vpogled na sedežu Zavoda
za gozdove Slovenije, Območne enote Maribor, Tyrševa 15, Maribor, na sedežu
Zavoda za gozdove Slovenije, Krajevne enote Slovenska Bistrica, Trgovska
ulica 1, Slovenska Bistrica in na Ministrstvu za kmetijstvo, gozdarstvo in
prehrano, Dunajska 22, Ljubljana, kjer se hrani tudi dokumentacija v zvezi s
postopkom sprejemanja gozdnogospodarskega načrta gozdnogospodarske enote
Osankarica (2014–2023).
8. člen
Ta pravilnik začne veljati naslednji dan po
objavi v Uradnem listu Republike Slovenije.
Št. 007-568/2014
Ljubljana, dne 8. januarja 2015
EVA 2014-2330-0055
Mag. Dejan Židan l.r.
minister 
za kmetijstvo, gozdarstvo in prehrano