1. člen
S to uredbo se določa model oblikovanja povprečne skupne
prodajne cene zemeljskega plina iz prenosnega omrežja brez davčnih obremenitev
za tarifne odjemalce (v nadaljnjem besedilu: prodajna cena), sestavine, ki jih
podjetje, ki se ukvarja z dobavo zemeljskega plina tarifnim odjemalcem iz
prenosnega omrežja (v nadaljevanju: dobavitelj), upošteva, in merila, po
katerih se prodajna cena ali njena sestavina oblikuje.
2. člen
Prodajna cena iz prejšnjega člena se oblikuje na enoto
proizvoda, ki znaša 1 Sm3 in se računa na spodnjo kalorično vrednost
34.076 kJ/Sm3.
3. člen
Prodajna cena C izražena v SIT/Sm3 se določi po naslednji
enačbi:
kjer pomeni: 
C0
= izhodiščna cena zemeljskega plina, pri elementih enačbe M10, E0,
B0 in TV0, izračunana ob upoštevanju nabavnih cen
zemeljskega plina pri dobaviteljih, stroškov transporta do slovenske meje in
stroškov skladiščenja, vse v četrtem četrtletju 2003, ki znaša 31,354 SIT/Sm3;
M1 =
aritmetična sredina mesečnih povprečij najvišjih in najnižjih cen srednjega
kurilnega olja z 1% vsebnostjo žvepla v USD za metrsko tono za obdobje 9
zaporednih mesecev pred mesecem, kateremu sledi prvi mesec četrtletja, ki se
začne 1. januarja, 1. aprila, 1. julija in 1. oktobra; 
M10
= aritmetična sredina mesečnih povprečij najvišjih in najnižjih cen srednjega
kurilnega olja z 1% vsebnostjo žvepla v USD za metrsko tono za obdobje od
vključno decembra 2002 do vključno avgusta 2003 in znaša 172,967 USD/t; 
E =
aritmetična sredina mesečnih povprečij najvišjih in najnižjih cen ekstra
lahkega kurilnega olja z 0,2% vsebnostjo žvepla v USD za metrsko tono za
obdobje 9 zaporednih mesecev pred mesecem, kateremu sledi prvi mesec
četrtletja, ki se začne 1. januarja, 1. aprila, 1. julija in 1. oktobra; 
E0
= aritmetična sredina mesečnih povprečij najvišjih in najnižjih cen ekstra
lahkega kurilnega olja z 0,2% vsebnostjo žvepla v USD za metrsko tono za
obdobje od vključno decembra 2002 do vključno avgusta 2003 in znaša 245,144
USD/t; 
B =
aritmetična sredina mesečnih povprečij najvišjih in najnižjih cen nafte Brent v
USD za sodček za obdobje 6 zaporednih mesecev pred mesecem, kateremu sledi prvi
mesec četrtletja, ki se začne 1. januarja, 1. aprila, 1. julija in 1. oktobra; 
B0
= aritmetična sredina mesečnih povprečij najvišjih in najnižjih cen nafte Brent
v USD za sodček za obdobje od vključno marca 2003 do vključno avgusta 2003 in
znaša 31,187 USD/sodček; 
TV = zmesna
vrednost tečajev ameriškega dolarja - T$ in evra - TEUR
do slovenskega tolarja v razmerju 0,776 T$ + 0,224 TEUR.
Pri tem predstavljata T$ in TEUR aritmetično sredino
desetih zaporednih objav dnevnih tečajev ameriškega dolarja in evra v obdobju
do vključno dneva izračuna prodajne cene; 
TV0
= izhodiščna vrednost tečajev 1 T$ = 201,6918 SIT in 1 TEUR
= 235,5436 SIT v razmerju 0,776 T$ + 0,224 TEUR; A =
pribitek, izražen v SIT/Sm3, ki je izračunan ob upoštevanju
amortizacije in obratovalnih stroškov slovenskega prenosnega omrežja, stroškov
prodaje, stroškov nadomestil za prekinljive odjemalce in donosa na uporabljeni
kapital za količine QS; 
LFS
= stopnja izkoriščenosti transportnih kapacitet vseh odjemalcev za leto 2004,
ki se izračuna na naslednji način:
kjer so: 
QS
= pogodbena letna količina vseh odjemalcev za leto 2004, ki bodo plin
prevzemali po tarifnem sistemu; 
qS
= pogodbeni dnevni odjem vseh odjemalcev za leto 2004, ki bodo plin prevzemali
po tarifnem sistemu; 
LFTO
= stopnja izkoriščenosti transportnih kapacitet vseh odjemalcev za leto 2004,
ki bodo plin prevzemali po tarifnem sistemu, in se izračuna na naslednji način:
kjer so: 
QTO
= pogodbena letna količina vseh odjemalcev za leto 2004, ki bodo plin
prevzemali po tarifnem sistemu; 
qTO
= pogodbeni dnevni odjem vseh odjemalcev za leto 2004, ki bodo plin prevzemali
po tarifnem sistemu. 
Elementa LFS in LFTO
se ugotovita pri določanju povprečne cene za januar 2004 in ostajata
nespremenjena v celem letu 2004.
4. člen
Z dnem uveljavitve te uredbe znaša pribitek (A) 6,063 SIT/Sm3.
5. člen
Pri izračunu prodajne cene se uporablja naslednje število
decimalnih mest in zaokroževanje:
-       
elementi M1, E, B                                     3 decimalna mesta
                                                                         (vhodni
podatki),
-       
elementi T$, TEUR, TV                                4
decimalna mesta
                                                                         (vhodni
podatki),
-       
vmesni zmnožki in deljenja                       zaokrožitev na
                                                                         3
decimalna mesta,
-       
prodajna cena C                                        zaokrožitev na
                                                                         3
decimalna mesta.
6. člen
Viri za izračun prodajne cene so: 
-       
povprečne mesečne cene kurilnega olja (1 pct) z 1% in ekstra lahkega
kurilnega olja (Gasoil 0,2) z 0,2% vsebnostjo žvepla v USD za metrsko tono,
objavljene v Platt’s Oilgram Price Report v mesečni tabeli European Monthly
Averages v rubriki Cargoes FOB Med Basis Italy v vrstici za posamezno navedeno
olje, 
-       
povprečne mesečne cene za surovo nafto Brent v USD za barel (sodček),
objavljene v Platt’s Oilgram Price Report v mesečni tabeli World Crude Table v
rubriki FOB Breakeven Price – za Refining Center ARA, 
-       
dnevni srednji tečaji ameriškega dolarja in evra, objavljeni v tečajnici
Banke Slovenije. 
Kadar v enačbah upoštevani elementi na dan izračuna niso v
celoti na razpolago, se za izračun prodajne cene za manjkajoče obdobje
upoštevajo ustrezni zadnji objavljeni podatki. Če po objavi podatkov nastopi
obveznost poračuna, se le-ta ustrezno upošteva pri izračunu prodajne cene za
naslednje obdobje. 
V primeru, da se kateri od elementov ne objavlja ali ne
izračunava več ali se preneha uporabljati, se začasno, do uveljavitve
dopolnitve uredbe, uporablja drug istovrsten podatek.
7. člen
Prodajna cena se izračuna po modelu 25. dne v mesecu. Kadar
je navedeni dan sobota, nedelja, praznik ali drug dela prost dan, se cena
izračuna na zadnji delovni dan pred tem dnem. 
Na osnovi modela izračunana prodajna cena je najvišja cena iz
1. člena te uredbe in se uveljavi s prvim dnem naslednjega meseca. 
Sprememba prodajne cene se uveljavi, kadar je absolutna
razlika med novo in zadnjo pred njo, na podlagi te uredbe veljavno, prodajno
ceno večja od 0,40 SIT/Sm3. 
O spremembi prodajne cene in pričetku njene uveljavitve se v
roku največ treh delovnih dni od dneva izračuna prodajne cene obvestijo
pristojno ministrstvo in tarifni odjemalci. 
Obvestilo ministrstvu, pristojnemu za cene, mora vsebovati
novo in zadnjo pred njo, na podlagi te uredbe veljavno, prodajno ceno ter
izračun nove prodajne cene z razgrajenimi elementi (po formuli), ki so vplivali
na spremembo cene.
8. člen
Izhodiščna cena, pribitek in prodajna cena, izračunana na
osnovi modela, se uveljavijo na dan uveljavitve uredbe. Prvi preračun prodajne
cene po mehanizmu iz 3. člena te uredbe se izračuna za dan 24. decembra 2003.
9. člen
Z dnem začetka uporabe te uredbe preneha veljati uredba o
oblikovanju povprečne prodajne cene zemeljskega plina za dobavo tarifnim
odjemalcem na prenosnem omrežju (Uradni list RS, št. 109/02).
10. člen
Ta uredba začne veljati naslednji dan po objavi v Uradnem
listu Republike Slovenije, uporablja pa se od 1. januarja 2004.
Št. 382-16/2001-7
Ljubljana, dne 4. decembra 2003.
EVA 2003-2111-0109
Vlada Republike Slovenije
dr. Slavko Gaber l. r. 
Minister