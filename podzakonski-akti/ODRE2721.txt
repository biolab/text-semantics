1. člen
(vsebina)
(1) Ta odredba določa program obdobnega strokovnega
izpopolnjevanja za varnostnika čuvaja/varnostnico čuvajko,
varnostnika/varnostnico, varnostnika nadzornika/varnostnico nadzornico,
varnostnika telesnega stražarja/varnostnico telesno stražarko in operaterja
varnostno nadzornega centra/operaterko varnostno nadzornega centra.
(2) Program obdobnega strokovnega izpopolnjevanja
varnostnega osebja je določen v Prilogi, ki je sestavni del te odredbe.
PREHODNA IN KONČNI DOLOČBI
2. člen
(prehodna določba)
Obdobna strokovna izpopolnjevanja varnostnega osebja, začeta
pred uveljavitvijo te odredbe, se končajo v skladu z Odredbo o določitvi
programa obdobnega strokovnega izpopolnjevanja varnostnega osebja (Uradni list
RS, št. 64/11).
3. člen
(prenehanje veljavnosti)
Z dnem uveljavitve te odredbe preneha veljati Odredba o
določitvi programa obdobnega strokovnega izpopolnjevanja varnostnega osebja
(Uradni list RS, št. 64/11).
4. člen
(začetek veljavnosti)
Ta odredba začne veljati petnajsti dan po objavi v Uradnem
listu Republike Slovenije.
Št. 007-764/2021/18
Ljubljana, dne 9. februarja 2022
EVA 2021-1711-0110
Aleš Hojs
minister 
za notranje zadeve

Priloga:
Program obdobnega strokovnega izpopolnjevanja varnostnega osebja