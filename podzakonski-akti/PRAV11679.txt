1. člen
S tem pravilnikom se sprejme
gozdnogospodarski načrt gozdnogospodarske enote Kanomlja (2013–2022), št.
01-08/13 z dne 23. 8. 2013, ki ga je za obdobje od 1. januarja 2013
do 31. decembra 2022 izdelal Zavod za gozdove Slovenije, Območna enota
Tolmin.
2. člen
Gozdnogospodarska enota Kanomlja, ki meri
9.100,15 ha, se nahaja v Gozdnogospodarskem območju Tolmin, v občinah
Cerkno, Idrija, Tolmin oziroma v katastrskih občinah Prapretno Brdo, Reka-Ravne,
Šebreje, Otalež, Idrijske Krnice, Spodnja Kanomlja, Srednja Kanomlja, Gorenja
Kanomlja, Vojsko, Spodnja Idrija in Vojščica.
3. člen
V gozdnogospodarski enoti Kanomlja je s
1. januarjem 2013 ugotovljeno naslednje stanje gozdov:
a)     lastništvo: 91,40 % zasebnih gozdov v lasti fizičnih ali pravnih
oseb, 7,20 % državnih gozdov in 1,40 % gozdov lokalnih skupnosti;
b)     površina: 7.187,03 ha, od katere je 6.021,66 ha večnamenskih
gozdov, 185,85 ha gozdov s posebnim namenom, v katerih so gozdnogospodarski
ukrepi dovoljeni, in 979,52 ha varovalnih gozdov;
c)     lesna zaloga: 278,6 m³/ha, od tega 79,8 m³/ha iglavcev in 198,8 m³/ha
listavcev;
d)     tekoči letni prirastek: 8,14 m³/ha, od tega 2,58 m³/ha iglavcev in
5,56 m³/ha listavcev.
4. člen
(1) V gozdnogospodarskem načrtu gozdnogospodarske
enote Kanomlja (2013–2022) je ob upoštevanju usmeritev iz gozdnogospodarskega
načrta Gozdnogospodarskega območja Tolmin, izdelanega za obdobje od
1. januarja 2011 do 31. decembra 2020, ugotovljenega stanja gozdov,
analize preteklega gospodarjenja, zakonitosti razvoja gozdov ter pridobljenih
spoznanj pri spremljanju razvoja gozdov v gozdnogospodarski enoti Kanomlja
določeno, da so najbolj poudarjene funkcije gozdov, ki določajo način
gospodarjenja z gozdom, naslednje:
-       
proizvodne funkcije na površini 2.016,91 ha,
-       
ekološke funkcije na površini 1.141,83 ha ter
-       
socialne funkcije na površini 460,61 ha.
(2) Na podlagi funkcij gozdov in
njihovega ovrednotenja so v gozdnogospodarskem načrtu gozdnogospodarske enote
Kanomlja (2013–2022) določeni cilji gospodarjenja z gozdom in gozdnim prostorom
ter usmeritve za njihovo doseganje.
5. člen
(1) Na podlagi ciljev in usmeritev iz
drugega odstavka prejšnjega člena so v gozdnogospodarski enoti Kanomlja za
obdobje od 1. januarja 2013 do 31. decembra 2022 določeni naslednji
ukrepi:
-       
najvišji možni posek v višini 426.360 m³, od tega 127.875 m³ iglavcev in
298.485 m³ listavcev,
-       
gojitvena dela, potrebna za ohranitev in razvoj gozdov, na površini
547,36 ha,
-       
nega drogovnjaka na površini 550,20 ha,
-       
varstvena dela, potrebna za zaščito pred divjadjo, in sicer zaščita s
premazom na površini 94, 98 ha ter zaščita sadik gozdnega drevja s 550 tulci,
-       
varstvena dela, potrebna za zaščito pred boleznimi in žuželkami, v
obsegu 25 delovnih dni,
-       
nega habitatov prosto živečih živali, in sicer vzdrževanje travinj na
površini 10,86 ha ter izločanje eko celic na površini 10 ha.
(2) V gozdnogospodarskem načrtu
gozdnogospodarske enote Kanomlja (2013–2022) so določeni ukrepi in načini
njihove izvedbe tudi na ravneh rastiščnogojitvenih razredov in odsekov.
6. člen
Pri izdelavi gozdnogojitvenih načrtov za
posamezne ekosisteme in njihove dele v gozdnogospodarski enoti Kanomlja, v
obdobju od uveljavitve tega pravilnika do 31. decembra 2022, se morajo
upoštevati cilji, usmeritve in ukrepi, določeni v gozdnogospodarskem načrtu
gozdnogospodarske enote Kanomlja (2013–2022).
7. člen
Po en izvod gozdnogospodarskega načrta
gozdnogospodarske enote Kanomlja (2013–2022) je na vpogled na sedežu Zavoda za
gozdove Slovenije, Območne enote Tolmin, Tumov drevored 17, Tolmin, na sedežu
Zavoda za gozdove Slovenije, Krajevne enote Cerkno, Pot na Zavrte 26, Cerkno in
na Ministrstvu za kmetijstvo in okolje, Dunajska 22, Ljubljana, kjer se hrani
tudi dokumentacija v zvezi s postopkom sprejemanja gozdnogospodarskega načrta
gozdnogospodarske enote Kanomlja (2013–2022).
8. člen
Ta pravilnik začne veljati naslednji dan po
objavi v Uradnem listu Republike Slovenije.
Št. 007-572/2013
Ljubljana, dne 24. decembra 2013
EVA 2013-2330-0061
mag. Dejan Židan l.r.
Minister
za kmetijstvo in
okolje