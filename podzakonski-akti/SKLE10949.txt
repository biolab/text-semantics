1. SPLOŠNE DOLOČBE
1. člen
(predmet sklepa)
Ta sklep določa:
1.     
natančnejšo vsebino registra odvisnih borznoposredniških zastopnikov (v
nadaljevanju: register), ki ga na podlagi 237. člena Zakona o trgu finančnih
instrumentov (Uradni list RS, št. 108/10 – UPB3, 78/11, 55/12, 105/12 –
ZBan-1J, 63/13 – ZS-K, 30/16 in 44/16 – ZRPPB; v nadaljevanju ZTFI) vodi in
vzdržuje Agencija za trg vrednostnih papirjev (v nadaljevanju Agencija),
2.     
postopek vpisa v register,
3.     
postopek izbrisa iz registra,
4.     
način vodenja registra in
5.     
način dostopa do podatkov v registru.
2. NATANČNEJŠA VSEBINA REGISTRA
2. člen
(vsebina registra)
(1) V register se za fizične osebe vpisujejo naslednji
podatki:
1.     
opravilna številka zadeve,
2.     
ime in priimek,
3.     
naslov stalnega prebivališča,
4.     
davčna številka,
5.     
datum vpisa v register,
6.     
firma in sedež borznoposredniške družbe, investicijskega podjetja,
družbe za upravljanje ali upravljavca alternativnih investicijskih skladov, ki
jo oziroma ga fizična oseba zastopa,
7.     
datum pooblastila s seznamom dejanj iz prvega odstavka 238. člena ZTFI,
ki jih fizična oseba lahko opravlja kot odvisni borznoposredniški zastopnik v
imenu in za račun borznoposredniške družbe, investicijskega podjetja, družbe za
upravljanje ali upravljavca alternativnih investicijskih skladov,
8.     
datum spremembe podatkov v registru in
9.     
datum izbrisa iz registra.
(2) V register se za pravne osebe vpisujejo naslednji
podatki:
1.     
opravilna številka zadeve,
2.     
firma,
3.     
sedež,
4.     
davčna številka,
5.     
datum vpisa v register,
6.     
firma in sedež borznoposredniške družbe, investicijskega podjetja,
družbe za upravljanje ali upravljavca alternativnih investicijskih skladov, ki
jo oziroma ga pravna oseba zastopa,
7.     
datum pooblastila s seznamom dejanj iz prvega odstavka 238. člena ZTFI,
ki jih pravna oseba lahko opravlja kot odvisni borznoposredniški zastopnik v
imenu in za račun borznoposredniške družbe, investicijskega podjetja, družbe za
upravljanje ali upravljavca alternativnih investicijskih skladov,
8.     
datum spremembe podatkov v registru in
9.     
datum izbrisa iz registra.
3. POSTOPEK VPISA V REGISTER IN POSTOPEK IZBRISA IZ
REGISTRA
3. člen
(vsebina zahteve za vpis)
(1) Oseba, ki se želi vpisati v register, mora vložiti
zahtevo za vpis v register na Agencijo.
(2) Zahteva za vpis v register iz prvega odstavka tega
člena mora vsebovati naslednje podatke in dokazila:
1.     
podatke iz 2., 3. in 4. točke prvega odstavka oziroma iz 2., 3. in 4.
točke drugega odstavka 2. člena tega sklepa,
2.     
dokazila o izpolnjevanju pogojev iz tretjega odstavka v zvezi z osmim
odstavkom 237. člena ZTFI, in sicer:
(a) 
za fizično osebo dokazila o izpolnjevanju pogojev za pridobitev
dovoljenja za izpolnjevanje poslov borznega posrednika najmanj za posle iz 1.
in 2. točke prvega odstavka 186. člena ZTFI,
(b) 
za pravno osebo dokazila, da bo ustrezno število fizičnih oseb, ki
izpolnjujejo pogoje za pridobitev dovoljenja za izpolnjevanje poslov borznega
posrednika najmanj za posle iz 1. in 2. točke prvega odstavka 186. člena ZTFI,
dejansko opravljalo storitve iz prvega odstavka 238. člena ZTFI za to pravno
osebo, na podlagi pogodbe o zaposlitvi oziroma drugega ustreznega pogodbenega
razmerja, glede na načrtovan obseg poslovanja odvisnega borznoposredniškega
zastopnika.
(3) Za dokazila iz 2. točke drugega odstavka tega člena
se smiselno uporabljajo določbe 1. in 5. točke 6. člena in 18. člen Sklepa
o dokumentaciji za izdajo dovoljenj za opravljanje investicijskih ter pomožnih
investicijskih storitev (Uradni list RS, št. 85/16).
(4) Odvisni borznoposredniški zastopnik predloži
Agenciji obvestilo o spremembi podatka iz drugega odstavka tega člena, skupaj z
ustreznimi pisnimi dokazili, najkasneje v roku 8 dni po nastanku spremembe
podatka.
4. člen
(vpis v register)
Agencija vpiše odvisnega borznoposredniškega zastopnika v
register z dnem dokončnosti odločbe iz četrtega odstavka 237. člena ZTFI.
5. člen
(izbris iz registra)
Agencija izbriše odvisnega borznoposredniškega zastopnika iz
registra z dnem dokončnosti odločbe iz osmega odstavka 237. člena v zvezi s
189. členom ZTFI oziroma z dnem dokončnosti odločbe, ki jo Agencija izda na
podlagi vložene zahteve odvisnega borznoposredniškega zastopnika za izbris iz
registra.
4. NAČIN VODENJA REGISTRA IN DOSTOP DO PODATKOV V
REGISTRU
6. člen
(vodenje registra)
(1) Register vodi Agencija kot informatizirano bazo
podatkov.
(2) Ob spremembi podatka, vpisanega v register, Agencija
vpiše v informatizirano bazo podatkov datum vpisa spremembe podatka in
zagotovi, da v tej bazi ostane shranjen in dostopen tudi prej vpisani podatek.
(3) Za osebe, ki so vpisane v register, Agencija vodi
tudi celotno dokumentacijo v zvezi z zahtevo za vpis v register iz drugega
odstavka 3. člena tega sklepa, v zvezi z obvestili o spremembah podatkov iz
četrtega odstavka 3. člena tega sklepa in v zvezi z zahtevo za izbris iz
registra iz 5. člena tega sklepa.
7. člen
(vpogled v register)
(1) Podatki registra, ki so javni, razen podatkov, ki so
bili iz registra izbrisani, so dostopni na spletni strani Agencije.
(2) Javni podatki iz registra so:
-       
opravilna številka zadeve,
-       
ime in priimek fizične osebe oziroma firma družbe,
-       
naslov stalnega prebivališča za fizično osebo oziroma sedež družbe,
-       
datum vpisa v register,
-       
firmo in sedež borznoposredniške družbe, investicijskega podjetja,
družbe za upravljanje ali upravljalca alternativnih investicijskih skladov, ki
jo oziroma ga fizična oseba ali pravna oseba zastopa.
(3) Izpisek iz registra Agencija zagotovi z
računalniškim izpisom vpisanih podatkov, ki se nanašajo na posameznega
odvisnega borznoposredniškega zastopnika, ne glede na to, ali je bil na dan, ko
je bila dana zahteva za izdajo izpiska, že izbrisan iz registra.
(4) Na zahtevo borznoposredniške družbe, investicijskega
podjetja, družbe za upravljanje ali upravljavca alternativnih investicijskih
skladov, ki v skladu s šestim odstavkom 237. člena ZTFI izjavi, da namerava
pooblastiti posameznega odvisnega borznoposredniškega zastopnika, ki je vpisan
v register, Agencija tej borznoposredniški družbi, investicijskemu podjetju,
družbi za upravljanje ali upravljavcu alternativnih investicijskih skladov,
lahko posreduje tudi podatke o dokazilih iz 2. točke drugega odstavka 3. člena
tega sklepa.
8. člen
(vpis drugih podatkov v register)
(1) Odvisni borznoposredniški zastopnik predloži
Agenciji pooblastilo borznoposredniške družbe, investicijskega podjetja, družbe
za upravljanje ali upravljavca alternativnih investicijskih skladov, ki jo
oziroma ga bo zastopal, najkasneje v roku 8 dni od izdaje tega pooblastila, v
katerem so navedena tista dejanja iz prvega odstavka 238. člena ZTFI, ki jih
odvisni borznoposredniški zastopnik lahko opravlja v imenu in za račun
borznoposredniške družbe, investicijskega podjetja, družbe za upravljanje ali
upravljavca alternativnih investicijskih skladov.
(2) Odvisni borznoposredniški zastopnik, ki je vpisan v
register, obvesti Agencijo o prenehanju pooblastila iz prejšnjega odstavka tega
člena, najkasneje v roku 8 dni po prenehanju pooblastila.
(3) Agencija po prejemu obvestila iz prvega oziroma
drugega odstavka tega člena, po uradni dolžnosti vpiše v register datum izdaje
oziroma prenehanja pooblastila odvisnemu borznoposredniškemu zastopniku in
dejanja iz prvega odstavka 238. člena ZTFI, ki jih odvisni borznoposredniški
zastopnik lahko opravlja v imenu in za račun borznoposredniške družbe,
investicijskega podjetja, družbe za upravljanje ali upravljavca alternativnih
investicijskih skladov.
5. PREHODNI IN KONČNA DOLOČBA
9. člen
(obveznost poročanja odvisnih borznoposredniških
zastopnikov, ki so že vpisani v register)
Osebe, ki so na dan uveljavitve tega sklepa vpisane v
register odvisnih borznoposredniških zastopnikov, predložijo Agenciji
pooblastila iz prvega odstavka 8. člena tega sklepa najkasneje v roku 3 mesecev
po uveljavitvi tega sklepa. Agencija vpiše v register podatke o tem, koga
odvisni borznoposredniški zastopnik zastopa in katera dejanja lahko opravlja v
njegovem imenu in za njegov račun.
10. člen
(prenehanje veljavnosti)
Z dnem uveljavitve tega sklepa preneha veljati Sklep o
vodenju, pogojih za vpis in javni dostopnosti registra odvisnih
borznoposredniških zastopnikov (Uradni list RS, št. 106/07 in 54/08).
11. člen
(končna določba)
Ta sklep začne veljati v petnajstih dneh po objavi v Uradnem
listu Republike Slovenije.
Št. 00700-22/2016-3
Ljubljana, dne 21. decembra 2016
EVA 2016-1611-0144
Predsednik Sveta
Agencije za trg vrednostnih papirjev
mag. Miloš Čas l.r.