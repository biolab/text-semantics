I. UVODNA DOLOČBA
1. člen
(vsebina)
Ta uredba podrobneje določa vrste, obseg in
druge pogoje za dejavnosti, ki se lahko opravljajo kot dopolnilne dejavnosti na
kmetiji.
II. VRSTE DOPOLNILNIH DEJAVNOSTI NA KMETIJI
2. člen
(vrste dopolnilnih dejavnosti na kmetiji)
(1) Na kmetiji so dovoljene naslednje
vrste dopolnilnih dejavnosti:
1.     
predelava kmetijskih pridelkov, medu in čebeljih izdelkov, zelišč,
gozdnih sadežev, gob in gozdnih sortimentov;
2.     
prodaja:
- 
kmetijskih pridelkov z drugih kmetij in izdelkov, ki jih druga kmetija
proizvaja v skladu s predpisi o dopolnilnih dejavnostih na kmetiji,
- 
drugje proizvedenih izdelkov iz lastnih surovin;
3.     
turizem na kmetiji:
- 
gostinska dejavnost,
- 
negostinska dejavnost;
4.     
dejavnost, povezana s tradicionalnim znanjem na kmetiji, storitve ali
izdelki (npr. oglarstvo, tradicionalno krovstvo s slamo, skodlami in skriljem,
peka v kmečki peči, izdelava drobnih galanterijskih izdelkov iz lesa, zbirke,
izdelava podkev, podkovno kovaštvo, tradicionalni izdelki iz zelišč in
dišavnic);
5.     
pridobivanje in prodaja energije iz obnovljivih virov;
6.     
storitve s kmetijsko in gozdarsko mehanizacijo, opremo, orodjem in
živalmi ter njihova oddaja v najem;
7.     
izobraževanje na kmetijah, povezano s kmetijsko, gozdarsko in dopolnilno
dejavnostjo na kmetiji;
8.     
zbiranje in kompostiranje organskih snovi;
9.     
ribogojstvo in predelava sladkovodnih rib;
10.  
aranžiranje in izdelava vencev, šopkov ipd. iz lastnega cvetja in drugih
okrasnih rastlin.
(2) Na kmetiji se dopolnilne
dejavnosti opravljajo v celoti ali delno na zemljiščih ali v objektih, ki jih
ima nosilec dopolnilne dejavnosti ali družinski član v lasti, najemu ali
zakupu, ali v skupnih objektih, razen tistih vrst dopolnilnih dejavnosti, pri
katerih se nekatera opravila zaradi svoje narave izvajajo zunaj kmetije.
(3) Podrobnejši seznam dopolnilnih
dejavnosti iz prvega odstavka tega člena je naveden v prilogi, ki je sestavni
del te uredbe.
III. OBSEG OPRAVLJANJA DOPOLNILNE DEJAVNOSTI NA KMETIJI
3. člen
(dohodek iz dopolnilne dejavnosti na
kmetiji)
(1) Kot dohodek iz dopolnilne
dejavnosti se šteje celoten dohodek, ustvarjen na kmetiji z opravljanjem
dopolnilnih dejavnosti, in to ne glede na število njihovih vrst in število
njihovih nosilcev.
(2) Za dohodek iz dopolnilne
dejavnosti na kmetiji se štejejo dohodki posameznih dopolnilnih dejavnosti na
kmetiji, ugotovljeni v skladu s predpisi o dohodnini.
4. člen
(fizični obseg)
(1) Za posamezne vrste dopolnilne
dejavnosti iz 2. člena te uredbe so določeni naslednji največji dovoljeni
fizični obsegi:
1.     
priprava piva po 1. točki prvega odstavka 2. člena te uredbe: do
52 000 l letno;
2.     
gostinska dejavnost po 3. točki prvega odstavka 2. člena te uredbe: na
kmetijah z nastanitvijo, izletniških kmetijah in v vinotočih največ 60 sedežev,
na kmetijah z nastanitvijo največ 10 sob in dodatnih skupnih ležišč, pri čemer
število vseh ležišč na kmetiji ne sme biti večje od 30;
3.     
peka kruha po 4. točki prvega odstavka 2. člena te uredbe: do
13 500 kg letno;
4.     
peka potic in peciva ter izdelava testenin po 4. točki prvega odstavka
2. člena te uredbe: do 2 000 kg letno;
5.     
pridobivanje energije iz obnovljivih virov po 5. točki prvega odstavka
2. člena te uredbe: do 1 MW nazivne moči kotla ali generatorja;
6.     
storitve po 6. točki prvega odstavka 2. člena te uredbe: do 1 500
ur letno;
7.     
ribogojstvo in predelava sladkovodnih rib po 9. točki prvega odstavka 2.
člena te uredbe: do 3 000 kg letno.
(2) Za dejavnost iz 6. točke
prejšnjega odstavka se ne štejejo storitve, ki so opravljene preko strojnega
krožka, ki izpolnjujejo pogoje za oprostitev plačila dohodnine.
IV. POGOJI ZA OPRAVLJANJE DOPOLNILNE DEJAVNOSTI NA KMETIJI
5. člen
(velikost kmetije)
(1) Kmetija, na kateri se opravlja
dopolnilna dejavnost, mora imeti v uporabi najmanj en hektar primerljivih kmetijskih
površin razen v primeru predelave medu in čebeljih izdelkov.
(2) Za izračun primerljivih kmetijskih
površin se upošteva vrsta rabe v skladu s pravilnikom, ki ureja evidenco
dejanske rabe kmetijskih in gozdnih zemljišč. Za izračun primerljivih
kmetijskih površin se upoštevajo prijavljene grafične enote rabe zemljišča
kmetijskega gospodarstva (v nadaljnjem besedilu: GERK) v Register kmetijskih
gospodarstev v skladu z zakonom, ki ureja kmetijstvo. Glede na različne vrste
dejanske rabe GERK se za en hektar primerljivih kmetijskih površin štejejo:
-       
1 ha njiv (raba 1 100 in 1 180),
-       
2 ha travnikov ali ekstenzivnih ali travniških sadovnjakov (raba 1 222
in 1 300),
-       
0,3 ha intenzivnih sadovnjakov, vinogradov, oljčnikov, matičnjakov,
hmeljišč ali rastlinjakov (raba 1 221, 1 211, 1 230, 1 212,
1 240, 1 160 in 1 190) ali
-       
6 ha drugih površin (raba 1 321, 1 800, 1 430, 1 420
in 1 600).
(3) Za en hektar primerljivih
kmetijskih površin se šteje tudi 8 ha zemljišč, ki so po dejanski rabi v
zemljiškem katastru evidentirana kot gozdna zemljišča.
6. člen
(opravljanje dopolnilne dejavnosti na
kmetiji)
(1) Na kmetiji se lahko hkrati
opravlja več vrst dopolnilnih dejavnosti.
(2) Na kmetiji je lahko za isto vrsto
dopolnilne dejavnosti le en nosilec, razen za dopolnilne dejavnosti iz 6. in 7.
točke prvega odstavka 2. člena te uredbe.
(3) Pri sezonskih delih, ki trajajo
manj od šest mesecev na leto, se dopolnilna dejavnost lahko opravlja samo v
času trajanja teh del.
(4) Dopolnilna dejavnost na kmetiji se
registrira najpozneje do začetka prvih vlaganj v okviru te dejavnosti,
opravljati pa se lahko začne, ko je registrirana in so izpolnjeni vsi pogoji,
ki jih zanjo določajo posamezni področni predpisi.
7. člen
(posebni pogoji za opravljanje dopolnilne
dejavnosti)
(1) Za dopolnilno dejavnost priprave
piva se mora zagotoviti najmanj ena lastna surovina. Tako pripravljeno pivo se
lahko proda samo neposredno končnemu potrošniku.
(2) Za dopolnilno dejavnost turizem na
kmetiji – gostinska dejavnost se mora zagotoviti tak obseg kmetijske dejavnosti,
ki zagotavlja najmanj 30 % vrednosti lastnih surovin, do največ 30 % vrednosti
surovin se lahko dokupi v trgovini, preostalo pa od drugih kmetij.
(3) Za dopolnilno dejavnost predelava
živil rastlinskega izvora morajo lastne surovine predstavljati najmanj 50 %
količine potrebnih surovin, preostale pa izhajati z drugih kmetij.
(4) Za dopolnilno dejavnost predelava
živil živalskega izvora morajo pri neposredni prodaji končnemu potrošniku
lastne surovine predstavljati 100 % potrebnih surovin, v drugih primerih pa
najmanj 50 % količine.
(5) Pri večjem izpadu letine ali
prireje zaradi naravnih pojavov, bolezni ali škodljivcev se upošteva 50 % v
drugem, tretjem in četrtem odstavku tega člena navedenih vrednosti, ki jih mora
kmetija zagotoviti iz lastne pridelave ali prireje. Za večji izpad letine ali
prireje zaradi naravnih pojavov, bolezni ali škodljivcev se šteje, če je
pridelek ali prireja zmanjšana za 30 % ali več. To zmanjšanje ne velja za
neposredno prodajo živil živalskega izvora končnemu potrošniku.
(6) Za dopolnilno dejavnost prodaja
pridelkov in izdelkov kmetij mora vrednost prodaje lastnih kmetijskih pridelkov
in izdelkov znašati najmanj 30 % celotne vrednosti prodaje na kmetiji.
(7) Za dopolnilno dejavnost predelava
gozdnih sortimentov in za dopolnilno dejavnost pridobivanje energije iz biomase
morajo lastne surovine predstavljati najmanj 20 % količine potrebnih surovin.
(8) Pri dopolnilni dejavnosti
ribogojstvo in predelava sladkovodnih rib mora biti vodno zemljišče sestavni
del kmetije.
8. člen
(lasten izdelek)
Nosilec dopolnilne dejavnosti lahko prodaja
kot lasten izdelek tudi izdelek iz lastne surovine, pridelane na tej kmetiji in
predelane v obratu, ki je registriran v skladu s predpisi, ki urejajo predelavo
v obratih.
V. PREHODNA IN KONČNI DOLOČBI
9. člen
(prehodni določbi)
(1) Postopki, začeti na podlagi Uredbe
o vrsti, obsegu in pogojih za opravljanje dopolnilnih dejavnosti na kmetiji (Uradni
list RS, št. 61/05 in 45/08 – ZKme-1), se dokončajo v skladu z določbami te
uredbe.
(2) Za dovoljenja za opravljanje
dopolnilne dejavnosti na kmetiji, izdana na podlagi Uredbe o vrsti, obsegu in
pogojih za opravljanje dopolnilnih dejavnosti na kmetiji (Uradni list RS, št.
61/05 in 45/08 – ZKme-1), se šteje, da izpolnjujejo pogoje po tej uredbi.
10. člen
(prenehanje veljavnosti)
Z dnem uveljavitve te uredbe preneha
veljati Uredba o vrsti, obsegu in pogojih za opravljanje dopolnilnih dejavnosti
na kmetiji (Uradni list RS, št. 61/05 in 45/08 – ZKme-1).
11. člen
(končna določba)
Ta uredba začne veljati naslednji dan po
objavi v Uradnem listu Republike Slovenije.
Št. 00728-4/2014
Ljubljana, dne 13. februarja
2014
EVA 2013-2330-0215
Vlada Republike Slovenije
mag. Alenka Bratušek l.r.
Predsednica

Priloga: Seznam
dopolnilnih dejavnosti na kmetiji