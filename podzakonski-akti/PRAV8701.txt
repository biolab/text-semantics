1. člen
S tem pravilnikom se sprejme gozdnogospodarski načrt gozdnogospodarske
enote Šentjur (2008–2017), št. 09-43/08 z dne 9. 9. 2008, ki ga je za obdobje
od 1. januarja 2008 do 31. decembra 2017 izdelal Zavod za gozdove Slovenije,
Območna enota Celje.
2. člen
Gozdnogospodarska enota Šentjur, ki meri 11.245,51 ha, se
nahaja v Gozdnogospodarskem območju Celje, v občini Šentjur, oziroma v
katastrskih občinah Dramlje, Pletovarje, Slatina, Ostrožno, Dolga gora,
Ponkvica, Ponikva, Zagaj, Vodule, Marija Dobje, Primož, Goričica, Zlateče,
Lokarje, Kameno,Grobelno, Šentjur, Podgrad, Krajnčica, Rifnik, Tratna, Vodruž,
Zgornje Selce in Bezovje.
3. člen
V gozdnogospodarski enoti Šentjur je s 1. januarjem 2008 ugotovljeno
naslednje stanje gozdov:
A)    
lastništvo: 97,8% zasebnih gozdov v lasti fizičnih ali pravnih oseb,
2,0% državnih gozdov in 0,2% gozdov lokalnih skupnosti;
B)    
površina: 4.655,48 ha, od katere so vsi gozdovi večnamenski;
C)   
lesna zaloga: 303 m3/ha, od tega 122 m3/ha
iglavcev in 181 m3/ha listavcev;
D)   
tekoči letni prirastek: 7,65 m3/ha, od tega 3,06 m3/ha
iglavcev in 4,59 m3/ha listavcev.
4. člen
(1) V gozdnogospodarskem načrtu gozdnogospodarske enote
Šentjur (2008–2017) je ob upoštevanju usmeritev iz gozdnogospodarskega načrta
Gozdnogospodarskega območja Celje, izdelanega za obdobje od 1. januarja 2001 do
31. Decembra 2010, ugotovljenega stanja gozdov, analize preteklega gospodarjenja,
zakonitosti razvoja gozdov ter pridobljenih spoznanj pri spremljanju razvoja
gozdov v gozdnogospodarski enoti Šentjur določeno, da so najbolj poudarjene
funkcije gozdov, ki določajo način gospodarjenja z gozdom:
-       
proizvodne funkcije na površini 4.655,48 ha,
-       
ekološke funkcije na površini 87,79 ha ter
-       
socialne funkcije na površini 128,30 ha.
(2) Na podlagi funkcij gozdov in njihovega ovrednotenja so v
gozdnogospodarskem načrtu gozdnogospodarske enote Šentjur (2008–2017) določeni
cilji gospodarjenja z gozdom in gozdnim prostorom ter usmeritve za njihovo
doseganje.
5. člen
(1) Na podlagi ciljev in usmeritev iz drugega odstavka prejšnjega
člena so v gozdnogospodarski enoti Šentjur za obdobje od 1. januarja 2008 do
31. decembra 2017 določeni naslednji ukrepi:
-       
najvišji možni posek v višini 228.799 m3, od tega 94.896 m3
iglavcev in 133.903 m3 listavcev,
-       
gojitvena dela, potrebna za ohranitev in razvoj gozdov, na površini
592,18 ha,
-       
nega drogovnjaka na površini 155,69 ha,
-       
varstvena dela, potrebna za zaščito pred divjadjo, in sicer zaščita
sadik gozdnega drevja s 19.600 tulci,
-       
nega habitatov prosto živečih živali, in sicer vzdrževanje travinj na
površini 47,0 ha, vzdrževanje vodnih površin v obsegu 36 delovnih dni, sadnja
sadik plodonosnega drevja na površini 1,10 ha, zaščita sadik plodonosnega
drevja s 1.550 tulci ter postavitev valilnic v obsegu 7 delovnih dni.
(2) V gozdnogospodarskem načrtu gozdnogospodarske enote
Šentjur (2008–2017) so določeni ukrepi in načini njihove izvedbe tudi na ravneh
rastiščnogojitvenih razredov in odsekov.
6. člen
Pri izdelavi gozdnogojitvenih načrtov za posamezne ekosisteme
in njihove dele v gozdnogospodarski enoti Šentjur, v obdobju od uveljavitve
tega pravilnika do 31. decembra 2017, se morajo upoštevati cilji, usmeritve in
ukrepi, določeni v gozdnogospodarskem načrtu gozdnogospodarske enote Šentjur (2008–2017).
7. člen
Po en izvod gozdnogospodarskega načrta gozdnogospodarske enote
Šentjur (2008–2017) je na vpogled na sedežu Zavoda za gozdove Slovenije,
Območne enote Celje, Ljubljanska 13, Celje, na sedežu Zavoda za gozdove
Slovenije, Krajevne enote Šentjur, Ulica Dušana Kvedra 14a, Šentjur, in na
Ministrstvu za kmetijstvo, gozdarstvo in prehrano, Dunajska 58, Ljubljana, kjer
se hrani tudi dokumentacija v zvezi s postopkom sprejemanja gozdnogospodarskega
načrta gozdnogospodarske enote Šentjur (2008–2017).
8. člen
Ta pravilnik začne veljati naslednji dan po objavi v Uradnem listu
Republike Slovenije.
Št. 322-01-09-15/2001/8
Ljubljana, dne 9. decembra 2008
EVA 2008-2311-0042
dr. Milan Pogačnik l.r.
Minister
za kmetijstvo,
gozdarstvo in prehrano