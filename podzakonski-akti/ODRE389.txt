1. člen
Sprejme se splošni del gozdnogospodarskega načrta gozdnogospodarske
enote Mokronog, št. 08-06/95 z dne 26. 2. 1999, ki ga je izdelal Zavod za
gozdove Slovenije, Območna enota Brežice, za obdobje od 1. 1. 1995 do 31. 12.
2004.
Cilji, usmeritve in ukrepi, ki so določeni v splošnem delu
gozdnogospodarskega načrta gozdnogospodarske enote Mokronog na ravneh celotne
gozdnogospodarske enote, gospodarskih razredov in odsekov, so sestavni del te odredbe.
2. člen
Splošni del gozdnogospodarskega načrta gozdnogospodarske enote
Mokronog je izdelan v treh izvodih za 8209,65 hektarjev gozdov, ki ležijo v
gozdnogospodarskem območju Brežice, v občinah Trebnje in Litija oziroma v
katastrskih občinah Bistrica, Brezovica, Jelševec, Laknice, Mirna, Mokronog,
Novo Zabukovje, Ornuška vas, Ostrožnik, Prelesje, Selo Mirna, Staro Zabukovje,
Straža, Šentrupert, Trebelno, Velika Goba.
3. člen
Po en izvod splošnega dela gozdnogospodarskega načrta
gozdnogospodarske enote Mokronog je na vpogled na sedežu Zavoda za gozdove
Slovenije, Območne enote Brežice, Bratov Milavcev 61, Brežice, na sedežu Zavoda
za gozdove Slovenije, Krajevne enote Mokronog, Slovenska vas 5, Mokronog, in na
Ministrstvu za kmetijstvo, gozdarstvo in prehrano Republike Slovenije,
Ljubljana, Dunajska 58, kjer se hrani tudi dokumentacija v zvezi s postopkom
sprejemanja splošnega dela gozdnogospodarskega načrta gozdnogospodarske enote
Mokronog.
4. člen
Ta odredba začne veljati naslednji dan po objavi v Uradnem
listu Republike Slovenije.
Št. 322-01-8/5-97
Ljubljana, dne 2. marca 1999.
Minister
za kmetijstvo,
gozdarstvo in prehrano
Ciril Smrkolj l. r.