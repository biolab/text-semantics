1
Banka Slovenije bo 12. aprila 2010 dala v prodajo in obtok
zbirateljske kovance, in sicer zlatnike z nominalno vrednostjo 100 eurov,
srebrnike z nominalno vrednostjo 30 eurov in dvokovinske kovance z nominalno
vrednostjo 3 eure, izdane ob dogodku "Ljubljana – svetovna prestolnica
knjige", z znamenji, ki so določena z Uredbo o obsegu izdaje, sestavinah, apoenih
in glavnih znamenjih zbirateljskih kovancev ob dogodku "Ljubljana –
svetovna prestolnica knjige" (Uradni list RS, št. 63/09).
2
Prodajna cena zlatnikov in srebrnikov bo višja od njihove nominalne
vrednosti, in sicer bo prodajna cena zlatnika 200 eurov, srebrnika pa 40 eurov.
3
Dvokovinski kovanci se bodo prodajali po njihovi nominalni vrednosti.
4
Vsi zbirateljski kovanci iz 1. točke tega sklepa so zakonito plačilno
sredstvo na območju Republike Slovenije v višini nominalne vrednosti, ki je
označena na njih.
5
Ta sklep začne veljati naslednji dan po objavi v Uradnem listu
Republike Slovenije.
Št. GP-50/10
Ljubljana, dne 16. marca 2010
Predsednik
Sveta Banke Slovenije
dr. Marko Kranjec l.r.