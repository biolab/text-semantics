1. člen
Republika Slovenija v letu 2013 izda
zbirateljske kovance ob 300. obletnici velikega tolminskega punta v obsegu ter
z glavnimi znamenji in drugimi značilnostmi, določenimi s to uredbo.
2. člen
Ob 300. obletnici velikega tolminskega
punta Republika Slovenija izda:
-      
zlatnike z nominalno vrednostjo 100 eurov v količini 1 500 kovancev
in skupni nominalni vrednosti 150.000 eurov,
-      
srebrnike z nominalno vrednostjo 30 eurov v količini 2 000 kovancev
in skupni nominalni vrednosti 60.000 eurov in
-      
zbirateljske dvokovinske kovance z nominalno vrednostjo 3 eure v
količini 200 000 kovancev in skupni nominalni vrednosti 600.000 eurov.
3. člen
(1) Zlatniki so izdelani iz zlata
čistine 900/1000 z ravnimi in reliefnimi površinami.
(2) Teža zlatnikov je 7 gramov, njihov
premer pa je 24 milimetrov. Pri vsakem posameznem zlatniku je dovoljen
odmik pri teži do –1 ‰/+ 1 % in pri premeru do +/– 0,1 milimetra.
4. člen
(1) Srebrniki so izdelani iz srebra
čistine 925/1000 z ravnimi in reliefnimi površinami.
(2) Teža srebrnikov je 15 gramov,
njihov premer pa je 32 milimetrov. Pri vsakem posameznem srebrniku je dovoljen
odmik pri teži do –1  ‰/+ 1 % in pri premeru do +/– 0,1 milimetra.
5. člen
(1) Zbirateljski dvokovinski kovanci
so sestavljeni iz kolobarja (zlitina: 78 % bakra, 20 % cinka, 2 % niklja) in
jedra (zlitina: 75 % bakra in 25 % niklja).
(2) Teža kovancev je 15 gramov, njihov
premer pa je 32 milimetrov (od tega jedro 22 milimetrov). Pri vsakem
posameznem kovancu je dopusten odmik pri teži do +/– 2 % in pri premeru do +/–
0,05 milimetra.
6. člen
Videz zbirateljskih kovancev iz 3., 4. in
5. člena te uredbe je naslednji:
-      
sprednja stran:
v osrednjem delu kovanca je
s številko izpisana vrednost »100« oziroma »30« oziroma »3«, pod njo pa beseda
»EURO«. V spodnjem delu kovanca sta napis »SLOVENIJA« in letnica »2013«;
-      
hrbtna stran:
med stiliziranim kmečkim
orodjem (burkle, cepec in kosa) so številke »1«, »7«, »1« in »3«, ki
predstavljajo letnico 1713. Pod njimi je napis »VELIKI TOLMINSKI PUNT«.
7. člen
Zbirateljski kovanci, izdani na podlagi te
uredbe, so okrogli in po obodu nazobčani.
8. člen
Ta uredba začne veljati naslednji dan po
objavi v Uradnem listu Republike Slovenije.
Št. 40401-2/2012
Ljubljana, dne 31. maja 2012
EVA 2012-1611-0089
Janez Janša l.r.
Predsednik