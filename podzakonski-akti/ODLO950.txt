1. člen
Za kulturni spomenik državnega pomena se razglasi enoto
dediščine: 
-       
Knežak – Domačija Knežak 103 (EŠD 9133). 
Enota ima zaradi kulturnih, etnoloških, umetnostnih in
arhitekturnih ter naselbinskih lastnosti poseben pomen za Republiko Slovenijo.
Zato jo razglašamo za kulturni spomenik državnega pomena z lastnostmi
etnološkega spomenika.
2. člen
Lastnosti, ki utemeljujejo razglasitev za spomenik državnega
pomena: 
Domačija je primer bogate domačije z nekdanjo furmansko
gostilno in trgovino, katere nastanek ob koncu 19. stoletja in razvoj je
omogočila lega na prehodnem območju med celinsko Slovenijo in Sredozemljem.
Oblikovanje domačije in posameznih stavbnih delov se navzven izkazuje kot
edinstven primer ljudskega stavbarstva s prevlado sredozemskih elementov nad
osrednje slovenskimi.
3. člen
Spomenik obsega nepremičnine: stavbe št. 494, 496, 519 in
521, vse k. o. 2511 – Knežak in parceli št. 2513 in 2528/5, obe k. o. 2511 –
Knežak.
Meja spomenika je določena na digitalnem katastrskem načrtu
(uveljavljen 7. aprila 2003, Uradni list RS, št. 40/03; datoteka z dne 30.
avgusta 2013; izvorno merilo 1:2880) in vrisana na temeljnem topografskem
načrtu 1:5000. 
Izvirnika načrtov iz prejšnjega odstavka hranita ministrstvo,
pristojno za kulturno dediščino in Zavod za varstvo kulturne dediščine
Slovenije (v nadaljnjem besedilu: zavod).
4. člen
Za spomenik velja varstveni režim, ki določa: 
-       
varovanje kulturnih, etnoloških, umetnostnih in arhitekturnih ter
naselbinskih vrednot v celoti, v njihovi izvirnosti in neokrnjenosti, 
-       
podrejanje vsake rabe in vseh posegov v objekte in njihove robne
površine ohranjanju in vzdrževanju varovanih spomeniških lastnosti, 
-       
podrejanje vseh posegov znotraj spomenika varovanim lastnostim
kulturnega spomenika, 
-       
omogočanje predstavitve celote in posameznih zaščitenih elementov ter
dostopnost javnosti v meri, ki ne ogroža varovanja domačije in v 2. členu
odloka imenovanih posameznih elementov te enote. 
Spomenik je zavarovan z namenom, da se: 
-       
ohranijo kulturne, etnološke, umetnostne in arhitekturne ter naselbinske
vrednote spomenika, 
-       
poveča pričevalnost kulturnega spomenika, 
-       
predstavi kulturne vrednote spomenika in situ, v tisku in drugih
medijih, 
-       
spodbudi učno – predstavitveno in znanstvenoraziskovalno delo.
5. člen
Za vsako morebitno spremembo funkcije kulturnega spomenika
ali njegovega dela in za vsak poseg v spomenik, njegove sestavne dele ali
odprti prostor so potrebni predhodni pisni kulturno-varstveni pogoji in na
njihovi podlagi kulturno-varstveno soglasje zavoda.
6. člen
(prenehal veljati)
7. člen
Nadzor nad izvajanjem tega odloka opravlja Inšpektorat
Republike Slovenije za varstvo kulturne dediščine.

Priloga: (črtana)

Odlok o razglasitvi Domačije Knežak 103 za
kulturni spomenik državnega pomena (Uradni list RS, št. 26/01) vsebuje naslednjo končno določbo:
»8. člen
Ta odlok začne veljati naslednji dan po objavi v Uradnem
listu Republike Slovenije.«.

Zakon o varstvu kulturne dediščine - ZVKD-1
(Uradni list RS, št. 16/08) v zvezi s prenehanjem veljavnosti
6. člena odloka določa:
»147. člen
(prenehanje obveznosti
izdajanja odločb o varstvu spomenikov)
Z dnem uveljavitve tega zakona prenehajo veljati določbe
aktov o razglasitvi kulturnih spomenikov, sprejetih na podlagi Zakona o varstvu
kulturne dediščine (Uradni list RS, št. 7/99), ki v zvezi s 13. členom tega
zakona predpisujejo izdajanje odločb o varstvu spomenikov.«;
ter vsebuje naslednjo končno določbo:
»148. člen
(končna določba)
Ta zakon začne veljati petnajsti dan po objavi v Uradnem
listu Republike Slovenije.«.

Odlok o spremembi Odloka o razglasitvi
Domačije Knežak 103 za kulturni spomenik državnega pomena (Uradni list RS, št. 43/14) vsebuje naslednji končni določbi:
»2. člen
Pristojno sodišče po uradni dolžnosti v zemljiški knjigi
izbriše zaznambo statusa kulturnega spomenika državnega pomena na parceli št.
2528/6, k. o. 2511 – Knežak.
3. člen
Ta odlok začne veljati naslednji dan po objavi v Uradnem
listu Republike Slovenije.«.