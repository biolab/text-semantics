1. člen
Ta uredba ureja plačo in druge prejemke rezidenčnega
projektnega svetovalca, ki sodeluje v projektu tesnega medinstitucionalnega
sodelovanja (v nadaljnjem besedilu: projekt), ki se financira iz sredstev
Evropske unije, in je napoten na delo v tujino za celotno obdobje izvajanja
projekta.
2. člen
Rezidenčni projektni svetovalec je za čas napotitve na delo v
partnersko državo upravičen do plače in drugih prejemkov v skladu s pravili
Evropske unije. Rezidenčnemu projektnemu svetovalcu pripadajo: 
-    
plača, ki bi jo prejemal v organu, če ne bi bil napoten na delo v
partnersko državo, 
-    
dnevni dodatek za bivanje v višini 75 odstotkov dnevnice, kot je
določena v skladu s pravili Evropske unije, za ves čas trajanja napotitve v
partnersko državo, 
-    
povračilo stroškov šolnine za otroke do višine, kot je določena v skladu
s pravili Evropske unije, 
-    
povračilo potnih stroškov za mesečno ali letno pot v državo stalnega
bivališča, 
-    
povračilo potnih in selitvenih stroškov ob nastopu in prenehanju dela v
partnerski državi, skupaj s stroški zavarovanja prevoza osebnih predmetov,
gospodinjskih predmetov in pohištva, 
-    
povračilo stroškov prevoza osebnega vozila, skupaj s stroški zavarovanja
prevoza osebnega vozila, 
-    
drugi prejemki v skladu s pravili Evropske unije.
2.a člen
Ne glede na določbe prejšnjega člena rezidenčnemu projektnemu
svetovalcu pripadajo tudi: 
-    
povračilo stroškov zdravstvenega zavarovanja, 
-    
povračilo stroškov prostovoljne vključitve v obvezno pokojninsko in
invalidsko zavarovanje za nezaposlenega partnerja, povračilo stroškov
zavarovanja za primer brezposelnosti in starševsko varstvo, 
-    
nadomestilo za nezaposlenega partnerja, 
-    
nadomestilo za nepreskrbljene otroke, 
kot jih določa predpis, ki ureja plače in
druge prejemke javnih uslužbencev za delo v tujini.
3. člen
Sredstva za plačilo plače, drugih prejemkov in nadomestil
rezidenčnega projektnega svetovalca se v celoti zagotavljajo iz sredstev
Evropske unije.
4. člen
Plačo in druge prejemke izplačuje rezidenčnemu projektnemu
svetovalcu organ, iz katerega je bil napoten v partnersko državo.

Uredba o plačah in drugih prejemkih
rezidenčnih projektnih svetovalcev za delo v tujini (Uradni list RS, št. 75/06) vsebuje naslednjo končno določbo:
»5. člen
Ta uredba začne veljati naslednji dan po objavi v Uradnem
listu Republike Slovenije.«.

Uredba o spremembah in dopolnitvi Uredbe o
plačah in drugih prejemkih rezidenčnih projektnih svetovalcev za delo v tujini
(Uradni list RS, št. 40/17) vsebuje naslednjo prehodno in
končno določbo:
»PREHODNA IN KONČNA DOLOČBA
4. člen
V projektu tesnega medinstitucionalnega sodelovanja, ki je
objavljen pred 1. julijem 2017, se plača in drugi prejemki rezidenčnega
projektnega svetovalca določijo v skladu z Uredbo o plačah in drugih prejemkih
rezidenčnih projektnih svetovalcev za delo v tujini (Uradni list RS, št.
75/06). 
5. člen
Ta uredba začne veljati naslednji dan po objavi v Uradnem
listu Republike Slovenije, uporablja pa se za projekte tesnega
medinstitucionalnega sodelovanja, ki se objavijo po 30. juniju 2017.«.