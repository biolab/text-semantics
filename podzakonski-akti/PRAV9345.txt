1. člen
Ta pravilnik določa strokovno-tehnične pogoje, ki jih morajo
izpolnjevati izvajalci biomonitoringa kemikalij in njihovih razgradnih produktov
v ljudeh in organizmih v okolju ter postopek ugotavljanja izpolnjevanja teh
pogojev.
2. člen
Izvajalci biomonitoringa morajo izpolnjevati naslednje
strokovne pogoje: 
-       
imajo za področje biomonitoringa kemikalij v ljudeh zaposlenega
strokovnjaka z najmanj visoko izobrazbo naravoslovne smeri, usposobljenega za
izdelavo ocene tveganja za zdravje ljudi in z ustreznimi referencami s področja
biomonitoringa; 
-       
imajo za področje biomonitoringa kemikalij v organizmih v okolju
zaposlenega strokovnjaka z najmanj visoko izobrazbo naravoslovne smeri,
usposobljenega za izdelavo ocene tveganja za organizme v okolju in z ustreznimi
referencami s področja biomonitoringa;imajo delovne izkušnje pri načrtovanju,
pripravi in izvedbi programov s področja spremljanja kemikalij in njihovih
ostankov v organizmih; 
-       
imajo dostop do znanstvenih in raziskovalnih informacij o
zdravstveno-ekološkem stanju v populacijah prebivalcev oziroma prostoživečih
živalih ter o stanju onesnaženosti okolja v Republiki Sloveniji; 
-       
poznajo predpise in smernice na področju spremljanja kemikalij v okolju
in v organizmih oziroma jih izvajajo in uporabljajo; 
-       
imajo glede na tisti del programa biomonitoringa, ki ga izvajajo,
zaposlene usposobljene delavce za ravnanje s podatki biomonitoringa kemikalij
ter za njihovo obdelavo in varno hrambo.
3. člen
Izvajalci biomonitoringa morajo za dela na področju analiz
bioloških vzorcev izpolnjevati naslednje tehnične pogoje: 
-       
imeti morajo uveden sistem zagotavljanja kakovosti delovanja, ki je
usklajen s splošnimi merili za delo preskusnih laboratorijev, določenih v
standardu SIST EN ISO/IEC 17025; 
-       
za posamezna preskušanja morajo uporabljati mednarodno priznane,
akreditirane ali validirane metode; 
-       
če metode niso mednarodno priznane (standardne, referenčne metode)
morajo uporabljati validirane lastne metode, z znanimi lastnostmi kot so npr.
točnost, zaznavnost detekcije, primernost, natančnost, zanesljivost,
ponovljivost, prenosljivost; 
-       
vključeni morajo biti v mednarodne primerjalne sheme za matrikse, ki so
po lastnostih podobni matriksom v biomonitoringu; 
-       
zagotavljati morajo zmogljivosti glede tehnoloških prostorov, opreme in
kadrov za pravočasno in kakovostno izvedbo preiskav vzorcev in za njihovo
hrambo, določenih v standardu SIST EN ISO/IEC 17025.
4. člen
Urad Republike Slovenije za kemikalije pozove potencialne
izvajalce, da vložijo vloge za pridobitev pooblastila za izvajanje
biomonitoringa, za ljudi in organizme v okolju skupaj ali ločeno.
Zainteresirani izvajalci morajo vloge vložiti najpozneje v 30-ih dneh po objavi
poziva in predložiti vsa dokazila o izpolnjevanju pogojev o strokovno-tehnični
usposobljenosti za izvajanje biomonitoringa kemikalij. 
Dokazila iz prejšnjega odstavka so naslednja: 
-       
izjava o izpolnjevanju pogojev iz 2. člena tega pravilnika s pripadajočimi
ustreznimi dokazili, 
-       
akreditacijska listina, 
-       
seznam akreditiranih metod ali seznam validiranih metod, 
-       
rezultati medlaboratorijskih primerjalnih testov za parametre, 
-       
seznam zaposlenih z nalogami, povezanimi z izvajanjem biomonitoringa, 
-       
seznam prostorov in opreme, ključnih za izvedbo biomonitoringa. 
Poleg dokazil iz prejšnjega odstavka zainteresirani izvajalci
izpolnjevanje pogojev o strokovno-tehnični usposobljenosti za izvajanje
biomonitoringa kemikalij dokazujejo tudi z drugimi dokazili, izjavami in
referencami. 
Izvajalci biomonitoringa lahko v izvajanje posameznih nalog
vključijo podizvajalce, za katere morajo izpolnjevati pogoje iz tega
pravilnika.
5. člen
Minister za zdravje s sklepom imenuje tričlansko komisijo, ki
preuči vloge iz prejšnjega člena. Komisija v postopku ugotavljanja
izpolnjevanja pogojev zainteresiranih izvajalcev biomonitoringa pregleda vloge,
po potrebi opravi ogled in pripravi mnenje o izpolnjevanju pogojev
zainteresiranih izvajalcev biomonitoringa za izvajanje biomonitoringa
kemikalij. 
Na podlagi mnenja iz prejšnjega odstavka minister za zdravje
izda odločbo o pooblastitvi izvajalcev biomonitoringa kemikalij, za ljudi in
organizme v okolju skupaj ali ločeno.
6. člen
Urad Republike Slovenije za kemikalije spremlja izvajanje biomonitoringa
in če naknadno pri posameznem izvajalcu biomonitoringa ugotovi večje
nepravilnosti pri izpolnjevanju pogojev iz tega pravilnika, lahko minister za
zdravje prekliče izdano pooblastilo.
7. člen
Z dnem uveljavitve tega pravilnika preneha veljati Pravilnik
o pogojih glede strokovno-tehnične usposobljenosti javnih zavodov za izvajanje
monitoringa kemikalij in njihovih razgradnih produktov (Uradni list RS, št.
91/06).
8. člen
Ta pravilnik začne veljati naslednji dan po objavi v Uradnem
listu Republike Slovenije.
Št. 0070-16/2008
Ljubljana, dne 2. januarja 2009
EVA 2008-2711-0128
Borut Miklavčič l.r. 
Minister 
za zdravje