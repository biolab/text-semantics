1. člen
Ta uredba določa zunanjo mejo priobalnega zemljišča na
nekaterih zemljiških parcelah ob potoku Vrtojbica na območju
poslovno-trgovsko-stanovanjske cone v Rožni dolini v Občini Nova Gorica.
2. člen
Zunanja meja priobalnega zemljišča potoka Vrtojbica v Rožni
dolini poteka po zemljiščih parc. št. 215/1 in 212/2, vse k.o. Rožna dolina, in
sega 5 m od zunanje meje vodnega zemljišča potoka Vrtojbica, parc. št. 809/1,
k.o. Rožna dolina.
3. člen
Podatek o širini in zunanji meji priobalnega zemljišča iz
prejšnjega člena se vnese kot podatek v zemljiški kataster oziroma v evidenco
pravnih režimov po predpisih o evidentiranju nepremičnin, državne meje in
prostorskih enot.
4. člen
Ta uredba začne veljati naslednji dan po objavi v Uradnem
listu Republike Slovenije.
Št. 00719-64/2005/6
Ljubljana, dne 7. julija 2005.
EVA 2005-2511-0200
Vlada Republike Slovenije
Janez Janša l. r. 
Predsednik