1. člen
S to uredbo se določi ureditveno območje meddržavnega mejnega
prehoda Ormož (v nadaljnjem besedilu: mejni prehod) na podlagi Elaborata za
ugotavljanje javne koristi za meddržavni mejni prehod Ormož, ki ga je izdelal
Proplus, d.o.o., Maribor pod št. 28/E/2006 januarja 2007, in je na vpogled na
Ministrstvu za javno upravo, Direktoratu za investicije, nepremičnine in skupne
službe državne uprave, Tržaška 21, Ljubljana.
2. člen
(1) Ureditveno območje mejnega prehoda obsega: 
a)    
nepremičnine, potrebne za opravljanje varnostnega, carinskega in
inšpekcijskega nadzora, ter neposredno okolico z objekti, ki so potrebni za
smotrno in varno odvijanje prometa, in sicer zemljišča oziroma dele zemljišč
parc. št. 1012, 1235/1, 1283 in 1301, vse k.o. Ormož; 
b)    
trase za izgradnjo infrastrukturnih objektov in naprav, potrebnih za
nemoteno delovanje mejnega prehoda, ki so električni vod, vodovod, kanalizacija
ter telefonski kabel, ki sicer potekajo znotraj ureditvenega območja, razen za:
- 
kanalizacijo v dolžini dvakrat po cca 5 m, ki bo potekala po zemljišču
parc. št. 1235/1, k.o. Ormož, 
- 
TK kabel v dolžini cca 5 m, ki bo potekal po delu zemljišča parc. št.
1235/1, k.o. Ormož, 
- 
NN kabel v dolžini cca 12 m, ki bo potekal po zemljišču parc. št. 1283
in v dolžini cca 5 m, ki bo potekal po zemljišču parc. št. 1235/1, vse k.o.
Ormož. 
(2) Meja ureditvenega območja je prikazana v elaboratu iz
prejšnjega člena in je razvidna iz pregledne situacije v merilu 1:1000, ki je
kot priloga sestavni del te uredbe.
3. člen
Urbanistična podlaga za določitev ureditvenega območja
mejnega prehoda je prostorski izvedbeni akt občine Ormož. Ureditveno področje
mejnega prehoda urejajo: 
-       
Dolgoročni plan občine Ormož za obdobje 1986–2000 (Uradni vestnik občine
Ormož in Ptuj, št. 14/86, 9/90), 
-       
Družbeni plan občine Ormož za obdobje 1986–1990 (Uradni vestnik občine
Ormož in Ptuj, št. 28/86), 
-       
Odlok o spremembah in dopolnitvah prostorskih sestavin dolgoročnega in
srednjeročnega plana občine Ormož v letu 1994 (Uradni vestnik občine Ormož in
Ptuj, št. 27/94, 33/95, in Uradni vestnik občine Ormož, št. 4/97), 
-       
Odlok o spremembah in dopolnitvah prostorskih sestavin dolgoročnega in
srednjeročnega plana občine Ormož (Uradni vestnik občine Ormož, št. 7/03), 
-       
Odlok o prostorskih ureditvenih pogojih za južni nižinski del občine
Ormož (Uradni vestnik občine Ormož, št. 8/00).
4. člen
Območje mejnega prehoda zajema zemljišča, namenjena: 
-       
za novogradnjo, postavitev objekta carine in policije ter nadstrešnice, 
-       
za odstranitev obstoječih objektov, 
-       
za rušitev vseh utrjenih površin in izvedbo novih voznih površin, 
-       
za ureditev parkirišč in potrebne infrastrukture, 
-       
za zunanjo ureditev.
5. člen
Šteje se, da je za namene gradnje iz prejšnjega člena na
ureditvenem območju iz 2. člena te uredbe izkazana javna korist.
6. člen
Z dnem uveljavitve te uredbe lahko pooblaščeni investitor
prične s pripravljalnimi deli na območju mejnega prehoda.
7. člen
Ta uredba začne veljati naslednji dan po objavi v Uradnem
listu Republike Slovenije.
Št. 00714-17/2007/8
Ljubljana, dne 5. aprila 2007
EVA 2007-3111-0031
Vlada Republike Slovenije
Janez Janša l.r. 
Predsednik

Območje
meddržavnega mejnega prehoda Ormož