1. člen
Službena izkaznica za opravljanje inšpekcijskega nadzorstva
nad izvrševanjem predpisov o upravnem postopku (v nadaljnjem besedilu:
izkaznica) se izdaja upravnim inšpektorjem iz 308. člena zakona o splošnem
upravnem postopku.
2. člen
Izkaznica je sestavljena iz identifikacijske kartice.
3. člen
Obrazec identifikacijske kartice je velikosti 8,5 x 5,5 cm.
Po vpisu podatkov o imetniku se obrazec zaščiti s plastičnim ovitkom. 
Obrazec vsebuje: 
-       
v levem zgornjem kotu prostor za fotografijo velikosti 3 x 3 cm, 
-       
pod fotografijo je prostor za ime in priimek z nazivom višjega upravnega
delavca imetnika izkaznice, pod tem pa prostor za registrsko številko
identifikacijske kartice, 
-       
desno od prostora za fotografijo je grb Republike Slovenije, poleg tega
pa napis “MINISTRSTVO ZA NOTRANJE ZADEVE“, 
-       
pod napisom iz prejšnje alinee tega člena je napis “SLUŽBENA IZKAZNICA“,
-       
v spodnjem desnem kotu je prostor za podpis in pečat osebe, ki je
pooblaščena za izdajo izkaznice, ter datum izdaje. 
Osnovna barva identifikacijske kartice je svetlo rumena,
barva tiska oziroma napisa pa črna.
4. člen
Obrazec identifikacijske kartice upravnega inšpektorja poleg
podatkov iz 5. člena pod grbom Republike Slovenije in napisom “Ministrstvo za
notranje zadeve“ ter “Službena izkaznica“ vsebuje še napis “UPRAVNI INŠPEKTOR“
(obrazec št. 1). 
Napis “Upravni inšpektor“ je izpisan s črnimi črkami na
svetlo modri podlagi.
5. člen
Na drugi strani identifikacijske kartice iz 4. člena tega
pravilnika je navedeno pooblastilo imetniku izkaznice.
6. člen
Izpisano pooblastilo iz prejšnjega člena se glasi:
“Imetnik te izkaznice je pooblaščen, da
opravlja nadzorstvo nad izvrševanjem predpisov o upravnem postopku v upravnih
in drugih državnih organih, organih lokalnih skupnosti, pri nosilcih javnih
pooblastil in drugih, ki so dolžni postopati po zakonu o splošnem upravnem
postopku“. (obrazec št. 2)
7. člen
O izdanih izkaznicah se vodi evidenca v organizacijski enoti
za kadrovske zadeve Ministrstva za notranje zadeve, ki opravlja tudi vse
administrativne in tehnične naloge v zvezi z izdajanjem izkaznic.
8. člen
Organizacijska enota iz prejšnjega člena vodi evidenco
izdanih izkaznic s podatki: osebno ime imetnika izkaznice, datum izdaje,
registrska številka, datum prenehanja ali zamenjave izkaznice in razlog
prenehanja veljavnosti oziroma nadomestitve izkaznice.
9. člen
Veljavnost izkaznice preneha z dnem: 
1.     
prenehanja delovnega razmerja imetnika izkaznice; 
2.     
razporeditve imetnika izkaznice na delovno mesto, za katero ni
predpisanih pooblastil upravnega inšpektorja. 
V primeru iz prejšnjega odstavka mora imetnik vrniti
izkaznico organizacijski enoti, ki vodi evidenco izdanih izkaznic.
10. člen
Izkaznica se zamenja: 
1.     
če jo imetnik izgubi in je preklicana v Uradnem listu Republike
Slovenije; 
2.     
če je poškodovana; 
3.     
če je imetnik spremenil osebno ime. 
Če upravni inšpektor izkaznico izgubi ali kako drugače ostane
brez nje, je dolžan o tem takoj obvestiti svojega neposrednega predstojnika, ta
pa organizacijsko enoto iz 11. člena tega pravilnika, da se izkaznica prekliče
in izbriše iz evidence izkaznic.
11. člen
Obrazci in skice iz tega pravilnika so objavljeni kot priloga
tega pravilnika in so njegov sestavni del.
12. člen
Ta pravilnik začne veljati naslednji dan po objavi v Uradnem
listu Republike Slovenije.
Št. 0103-1-012-01-10/00-6
Ljubljana, dne 5. junija 2000.
dr. Peter Jambrek l. r. 
Minister 
za notranje zadeve

Obrazec
št. 1: Identifikacijska kartica
Obrazec
št. 2: Notranja stran ovitka