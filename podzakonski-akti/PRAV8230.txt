1. člen
Skladnost izdelkov iz prvega odstavka 6. člena Zakona o
izdelkih iz plemenitih kovin (Uradni list RS, št. 4/06 – uradno prečiščeno
besedilo; v nadaljnjem besedilu: zakon) se potrjuje z izdajo potrdila o
skladnosti izdelkov iz plemenitih kovin s predpisi.
2. člen
(1) Vsebina in oblika obrazca potrdila o skladnosti izdelkov
iz plemenitih kovin s predpisi, ki ga izda Urad RS za meroslovje, je v Prilogi
1, ki je kot priloga sestavni del tega pravilnika. 
(2) Vsebina in oblika obrazca potrdila o skladnosti izdelkov
iz plemenitih kovin s predpisi, ki ga izda pravna oseba ali samostojni
podjetnik posameznik iz 16. člena zakona, je v Prilogi 2, ki je kot priloga
sestavni del tega pravilnika. 
(3) Vsebina in oblika obrazca potrdila o skladnosti izdelkov
iz plemenitih kovin s predpisi, ki ga izda dobavitelj, ki sam zagotavlja
skladnost izdelkov iz plemenitih kovin s predpisi, je v Prilogi 3, ki je kot
priloga sestavni del tega pravilnika.
3. člen
Če izda dobavitelj, ki sam zagotavlja skladnost izdelkov iz
plemenitih kovin s predpisi, poleg potrdila iz Priloge 3 tega pravilnika še
kakšno drugo potrdilo, ki se nanaša na te izdelke, mora v takem potrdilu
navesti podatek o številki in datumu izdaje potrdila iz Priloge 3 tega
pravilnika. V prometu z izdelki iz plemenitih kovin lahko tako potrdilo
nadomesti potrdilo iz Priloge 3 tega pravilnika.
4. člen
Z dnem uveljavitve tega pravilnika preneha veljati Pravilnik
o vsebini in obliki potrdila o skladnosti izdelkov iz plemenitih kovin s
predpisi (Uradni list RS, št. 97/00 in 60/01).
5. člen
Ta pravilnik začne veljati petnajsti dan po objavi v Uradnem
listu Republike Slovenije.
Št. 0073-10/2007/1
Ljubljana, dne 16. novembra 2007
EVA 2007-3211-0008
Mojca Kucler Dolinar l.r.
Ministrica
za visoko šolstvo, znanost in tehnologijo

Priloga
1: Potrdilo Urada RS za meroslovje o skladnosti izdelkov iz plemenitih kovin s
predpisi
Priloga
2: Potrdilo pravne osebe ali samostojnega podjetnika posameznika iz 16. člena
zakona o izdelkih iz plemenitih kovin o skladnosti izdelkov iz plemenitih kovin
s predpisi
Priloga
3: Potrdilo dobavitelja o skladnosti izdelkov iz plemenitih kovin s predpisi