1. člen
Sprejme se splošni del gozdnogospodarskega načrta
gozdnogospodarske enote Kobarid, št. 01-03/99 z dne 19. 2. 2002, ki ga je
izdelal Zavod za gozdove Slovenije, Območna enota Tolmin, za obdobje od 1. 1.
1999 do 31. 12. 2008. 
Cilji, usmeritve in ukrepi, ki so določeni v splošnem delu
gozdnogospodarskega načrta gozdnogospodarske enote Kobarid na ravneh celotne
gozdnogospodarske enote, gospodarskih razredov in odsekov, so sestavni del te
odredbe.
2. člen
Splošni del gozdnogospodarskega načrta gozdnogospodarske
enote Kobarid je izdelan v treh izvodih za 11656,06 hektarjev gozdov, ki ležijo
v gozdnogospodarskem območju Tolmin, v občinah Kobarid in Tolmin, oziroma v
katastrskih občinah Breginj, Robidišče, Logje, Sedlo, Borjana, Kred, Staro
selo, Sužid, Svino, Kobarid, Trnovo, Drežnica, Vrsno, Smast, Ladra, Idrsko,
Livek in Kamno.
3. člen
Po en izvod splošnega dela gozdnogospodarskega načrta
gozdnogospodarske enote Kobarid je na vpogled na sedežu Zavoda za gozdove Slovenije,
Območne enote Tolmin, Tumov drevored 17, Tolmin, na sedežu Zavoda za gozdove
Slovenije, Krajevne enote Tolmin, Tumov drevored 17, Tolmin, in na Ministrstvu
za kmetijstvo, gozdarstvo in prehrano Republike Slovenije, Dunajska 58,
Ljubljana, kjer se hrani tudi dokumentacija v zvezi s postopkom sprejemanja
splošnega dela gozdnogospodarskega načrta gozdnogospodarske enote Kobarid.
4. člen
Ta odredba začne veljati naslednji dan po objavi v Uradnem
listu Republike Slovenije.
Št. 322-01-01-2/00
Ljubljana, dne 6. maja 2002.
Minister 
za kmetijstvo, gozdarstvo in prehrano 
mag. Franc But l. r.
 