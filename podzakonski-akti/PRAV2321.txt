1. člen
Pravilnik Slovenske razvojne družbe, d.d., (v nadaljnjem besedilu:
SRD) o izvajanju javnih razpisov razvojno projektnega financiranja ureja:
I.      
Vsebino javnega razpisa in postopek v zvezi z javnim razpisom (v
nadaljevanju: javni razpis)
II.     
Opredelitev pogojev za uporabo posameznih instrumentov pri izvajanju
dejavnosti SRD - oblike financiranja
III.   
Določbe o vsebini in zagotavljanju podatkov pri pripravi poslovnega načrta
IV.   
Postopek pri spremljanju uresničevanja investicijskih načrtov in
njihovih učinkov.
I. JAVNI RAZPIS
2. člen
SRD v skladu s sprejetim letnim poslovnim načrtom objavlja
javne razpise za pospeševanje razvojnih projektov.
Razpis se objavi v Uradnem listu Republike Slovenije in najmanj
v enem izmed sredstev javnega obveščanja.
Vsebina razpisa
3. člen
Javni razpis obvezno vsebuje naslednje elemente:
-       
ime in sedež pravne osebe, ki objavlja javni razpis,
-       
predmet razpisa in višina razpisanih sredstev,
-       
maksimalna višina sredstev financiranja posameznega projekta,
-       
pogoji za udeležbo na razpisu,
-       
finančni pogoji,
-       
zavarovanje posojil in poroštev,
-       
kriteriji pri izbiri,
-       
vsebina vloge za prijavo na razpis,
-       
način in rok prijave,
-       
postopek pri izbiri vlog.
Predmet razpisa
4. člen
Predmet razpisa je določen v skladu z 11. členom zakona o
Slovenski razvojni družbi in programa prestrukturiranj podjetij in letnim
poslovnim načrtom SRD ter podrobneje opredeljen v razpisu.
Predmet razpisa je dodeljevanje posojil, dajanje poroštev in
kapitalsko vlaganje predvsem za:
-       
razvoj novega proizvoda oziroma tehnologije,
-       
proizvodnjo in trženje novih proizvodov in storitev na podlagi lastnega
razvoja in novih tehnologij,
-       
prenos raziskovalno razvojnih rezultatov in invencij v gospodarsko
izkoriščanje,
-       
ustanavljanje gospodarskih družb na osnovi novih lastnih proizvodov in
tehnologij,
-       
povečanje kvalitete proizvodnje in njene konkurenčnosti, ki temelji na
novi lastni tehnologiji in invencijah.
Trajanje razpisa in način določanja višine razpisanih sredstev
5. člen
Javni razpis predstavlja vabilo za zbiranje ponudb – vlog tistih
interesentov, ki menijo, da ustrezajo pogojem razpisa.
Javni razpis je odprt do roka, ki ga je potrebno objaviti v razpisu,
vendar najdlje do porabe namenskih sredstev. Ko so sredstva porabljena pred
iztekom roka, SRD, na enak način kot je predpisan za objavo, obvesti javnost o
zaprtju razpisa.
Skupni znesek razpisne vsote in maksimalne zneske financiranja
posameznega projekta določi ob vsakem razpisu v skladu z letnim poslovnim načrtom
uprava SRD.
Vse denarne vrednosti v razpisu in v vlogah se prikazujejo v
SIT.
Razpisni pogoji
6. člen
Glede razpisnih pogojev je potrebno v razpisu objaviti naslednje
osnovne formalne pogoje, ki jih mora prosilec obvezno izpolniti:
-       
pri javnem razpisu lahko sodelujejo slovenske pravne osebe, samostojni
podjetniki posamezniki in fizične osebe, državljani Republike Slovenije,
-       
projekti morajo biti ekološko nesporni,
-       
druge pogoje določene z razpisom.
Na podlagi tega pravilnika lahko pri javnem razpisu
sodelujejo tudi vse pravne in fizične osebe, ki se pojavljajo kot ustanovitelji
novih gospodarskih družb, katere bodo ustrezale gornjim razpisnim pogojem.
Za samostojnega podjetnika posameznika in fizične osebe se
smiselno uporabljajo določbe tega pravilnika.
Kadar sodelujejo pri javnem razpisu samostojni podjetniki in
fizične osebe, je sklep o odobritvi ene od oblik financiranja sprejet pod odložnim
pogojem, da bo prosilec najkasneje v času 6 mesecev po odobritvi ustanovil
gospodarsko družbo v eni izmed pravnoveljavnih oblik.
Finančni pogoji
7. člen
Finančni pogoji razpisa so vsakokrat opredeljeni skladno s
poslovno politiko SRD in zajemajo:
-       
največjo višino udeležbe SRD v posameznem projektu glede na njegovo
predračunsko vrednost in način koriščenja,
-       
najdaljšo odplačilno oziroma naložbeno dobo,
-       
najdaljšo dobo moratorija,
-       
najdaljši odplačilni rok,
-       
višino obrestne mere,
-       
način in roke odplačevanja glavnice in obresti,
-       
višino nadomestila stroškov SRD.
Način prijave
8. člen
Interesenti lahko oddajo vloge v zaprtih kuvertah osebno v
tajništvu SRD ali jih pošljejo s priporočeno pošto na naslov:
SLOVENSKA RAZVOJNA DRUŽBA, d.d., Dunajska 160, 1001 LJUBLJANA
z oznako, ki je predvidena v razpisu.
Vsebina vloge za prijavo
9. člen
Vloga v pisni obliki mora praviloma vsebovati:
A)    
Prijavo za razvojno projektno financiranje, iz katere so razvidni vsaj
naslednji podatki:
- 
naziv projekta,
- 
firma in sede. prosilca,
- 
matična številka in šifra dejavnosti,
- 
leto ustanovitve,
- 
število zaposlenih,
- 
osnovni podatki o poslovanju,
- 
elani uprave,
- 
za fizične osebe ime in priimek, naslov bivališča, rojstni podatki,
- 
podatek, za katero obliko financiranja oziroma udeležbe SRD je prosilec
zainteresiran.
B)    
Opis razvojnega projekta, iz katerega mora biti predvsem razvidno:
- 
prijavitelj,
- 
kadrovska predstavitev,
- 
opis predmeta razvoja,
- 
tržna analiza,
- 
plan razvojnega projekta,
- 
donos vloženih sredstev v razvojni projekt.
C)   
Predstavitev družbe nosilke razvojnega projekta z naslednjimi podatki:
- 
osnovni podatki o družbi,
- 
lastninska struktura družbe,
- 
organi družbe,
- 
zaposleni,
- 
poslovanje,
- 
tržišče, kupci in dobavitelji,
- 
finančno poslovanje,
- 
utemeljitev projekta,
- 
izjavo o resničnosti in verodostojnosti podatkov ter prevzemanje
odgovornosti v zvezi s tem s prilogami:
- 
overjena fotokopija podatkov iz sodnega registra, ne starejša od 30 dni,
- 
dokazila o izpolnjevanju pogojev iz 6. člena tega pravilnika in razpisa,
- 
za samostojne podjetnike in obrtnike potrdilo o plačanih davkih,
- 
za fizične osebe potrdilo o državljanstvu, življenjepisi in reference
prijavitelja in drugih sodelavcev oziroma družbenikov,
- 
podatki o zastopniku pravne osebe in obsegu pooblastil,
- 
za obstoječe gospodarske družbe bilanco uspeha in bilanco stanja za
zadnje dve leti ter bilanco stanja za zadnje polletje pred oddajo vloge,
- 
BON 1 in BON 2 (ne starejša od 30 dni),
- 
izkazi uspeha, bilance stanja in denarni tokovi za zadnji dve leti in
zadnje polletje pred oddajo vloge.
D)   
Poslovni načrt družbe z vključenim razvojnim projektom, ki obsega
obvezno vsaj naslednja poglavja:
- 
povzetek poslovnega načrta,
- 
opis poslovanja,
- 
management in kadri,
- 
trženje,
- 
raziskovanje in razvoj,
- 
proizvodnja,
- 
kritična tveganja,
- 
terminski načrt,
- 
finančne projekcije.
V primeru ko se zaradi specifičnosti razpisa zahtevajo še druga
poglavja poslovnega načrta, morajo ta biti opredeljena z razpisom.
E)    
Druge z razpisom zahtevane dokumente ali dokumente, za katere
prijavitelj meni, da lahko pripomorejo pri obravnavi vloge
Kadar gre za ustanavljanje novih gospodarskih družb, navede
ustanovitelj v vlogi svoje podatke, podatki o nazivu projekta in poslovnem načrtu
oziroma njegovi idejni zasnovi pa se smiselno nanašajo na družbo, ki jo
ustanovitelj želi ustanoviti.
Kadar da vlogo samostojni podjetnik posameznik ali fizična
oseba, mora le-ta pridobiti status pravne osebe najkasneje v šestih mesecih od
sprejetega sklepa o odobritvi ene od oblik financiranja.
Vsi obrazci za prijavo in navodila za pripravo drugih gradiv so
za vsak razpis dosegljivi na sedežu SRD.
Postopek pri izbiri projektov
Razpisna komisija
10. člen
Najkasneje do dneva objave razpisa imenuje uprava SRD izmed
strokovnih delavcev SRD vsaj tričlansko razpisno komisijo, ki je odgovorna za
izvedbo razpisa in za vsa opravila, ki jih določa ta pravilnik v zvezi s tem.
Komisija najprej ugotovi, katere izmed prejetih vlog
ustrezajo formalnim pogojem iz 6. do 9. člena tega pravilnika.
Po kontroli formalnih kriterijev začne komisija s postopkom za
ocenjevanje primernosti projekta za financiranje. Komisija lahko zaradi hitrejšega
in objektivnejšega ocenjevanja projektov pri svojem delu angažira strokovne
sodelavce iz SRD ali izven nje.
Pozitivne ocene in predloge komisije obravnava in dokončno
potrdi ali zavrne uprava SRD.
Kriteriji pri izbiri
11. člen
V postopku ocenjevanja projektov razpisna komisija izbere projekte,
za katere na podlagi predložene dokumentacije po lastni prosti presoji oceni,
da bodo zagotavljali primerne ekonomske rezultate.
Poleg tega splošnega kriterija imajo prednost pri izbiri projekti,
ki izpolnjujejo še posebne pogoje, ki so določeni z razpisom.
Način dela komisije
12. člen
Razpisna komisija deluje kontinuirano - stalno v roku, ko je
razpis odprt, če ni z razpisom določeno drugače.
Popolne vloge, ki prispejo na SRD prej, imajo pri obravnavi in
odločanju prednost pred pozneje prispelimi popolnimi vlogami. Zaradi doslednega
upoštevanja načela prioritete obravnavanja in odločanja o vlogah, ki so
prispele pred drugimi, so vse popolne vloge označene z zaporednimi številkami.
13. člen
Vloge, ki niso v skladu s 6., 7., 8. in 9. členom tega pravilnika
in določili razpisa, zavrne razpisna komisija SRD brez nadaljne obravnave
projekta. Preden vlogo dokončno zavrne lahko razpisna komisija zahteva
dopolnitev vloge in določi primeren rok za tako dopolnitev. Po odpravi
pomanjkljivosti se .teje vloga kot popolna in se lahko označi z zaporedno številko.
Pri vlogah, ki izpolnjujejo formalne pogoje pravilnika in razpisa,
razpisna komisija SRD opravi presojo projekta po kriterijih za izbiro
projektov.
Če na osnovi kriterijev razpisna komisija presodi, da projekt
ni primeren za finančno udeležbo SRD, sprejme razpisna komisija sklep, s
katerim vlogo prosilca s kratko utemeljitvijo zavrne.
Pri pozitivni presoji sprejme razpisna komisija sklep, da je
projekt primeren za finančno udeležbo SRD. V tem primeru je dolžna razpisna
komisija v obrazložitvi sklepa utemeljiti razloge za finančno udeležbo SRD,
predlagati obliko financiranja, znesek in pogoje finančne udeležbe.
Odločanje o financiranju projektov
14. člen
Dokončno odobravanje financiranja projektov, ki jih izbere razpisna
komisija, poteka tako, da je pozitiven predlog komisije z obrazložitvijo podan
upravi SRD, ki ga lahko potrdi ali pa sprejme negativen sklep. V primeru če bi
se obravnavalo financiranje, ki bi preseglo pooblastila uprave SRD določena s
statutom, le-ta posreduje svoj predlog v obravnavo Nadzornemu svetu SRD.
Obveščanje o rezultatih razpisa
15. člen
SRD s pisnim sklepom obvesti vse, ki so se s popolnim naslovom
pisno prijavili na razpis o pozitivni rešitvi oziroma zavrnitvi njihove vloge.
Organ, ki je pristojen za odločanje o vlogi, je dolžan sprejeti
sklep praviloma v 90 dnevih od prispetja popolne vloge na naslov SRD.
Rok za obvestilo o uspehu pri razpisu je petnajst dni po sprejemu
sklepa pristojnega organa.
Varovanje poslovne tajnosti
16. člen
Ne glede na to ali je prosilec s svojo vlogo uspel ali ne, mu
SRD ni dolžna vrniti dokumentacije, ki jo je priložil k osnovni vlogi.
SRD obravnava vse podatke in dokumentacijo, ki jo je dobila
od prosilcev, kot poslovno tajnost.
Način reševanja pritožb
17. člen
Kolikor prosilec meni, da je bil v procesu odločanja o njegovi
vlogi oškodovan se ima pravico pritožiti na Nadzorni svet SRD. Pritožbo mora
podati najkasneje v roku 15 dni po prejemu sklepa SRD, na katerega se pritožba
nanaša.
II. POGOJI ZA UPORABO POSAMEZNIH OBLIK FINANCIRANJA
Dodeljevanje posojil
18. člen
SRD dodeljuje posojila za odobrene projekte pod pogoji opredeljenimi
v razpisu zlasti pa so podane opredelitve glede:
1.     
dobe za odplačilo posojila
2.     
moratorija na odplačevanje
3.     
višine obrestne mere
4.     
višine deleža proračunskih sredstev posameznega projekta, za katere
lahko SRD dodeli posojilo
5.     
namena uporabe posojila.
Provizija SRD
19. člen
SRD zaračunava nadomestila svojih stroškov v skladu z določili
razpisa.
Zavarovanje
20. člen
Posojilojemalec je dolžan posojilodajalcu za posojilo nuditi ustrezno
zavarovanje. Zavarovanje posojila je poleg akceptnih nalogov in menic potrebno
tudi z enim ali istočasno z večimi izmed naslednjih instrumentov:
-       
bančno garancijo,
-       
zastavo vrednostnih papirjev,
-       
vpisom hipoteke na nepremičnine,
-       
zastavo premičnega premoženja ali deleža družbe.,
-       
drugimi primernimi instrumenti zavarovanja.
Natančni pogoji glede zavarovanja so določeni z razpisom.
Poroštva SRD
21. člen
SRD spodbuja tehnični in tehnološki razvoj tudi z izdajanjem poroštev
SRD za najetje posojil pri drugih finančnih institucijah.
Postopki za oceno primernosti, kakor tudi postopki
odobravanja izdaje poroštva so enaki kot postopki za dodeljevanje posojil.
Obseg sredstev, ki so namenjena za dajanje poroštev in maksimalna
višina zneska, do katerega se daje poroštvo so določeni z razpisom.
Izdajanje poroštev SRD je praviloma namenjeno predvsem majhnim
in srednje velikim družbam.
Pogoji za pridobitev poroštva
22. člen
Pogoji za pridobitev poroštva (kreditni pogoji ipd.) so določeni
v razpisu.
Poroštvo je lahko izdano največ za delež. predračunskih sredstev
projekta, ki je določen v razpisu.
Pogodba o poroštvu
23. člen
S prosilcem, ki mu SRD odobri poroštvo, se sklene pogodba.
S pogodbo o danem poroštvu se določi višina poroštva SRD.
Poroštvo SRD se praviloma ne daje za obresti in druge stroške najetja posojila.
Glede nadomestil stroškov SRD in zavarovanja poroštva veljajo
smiselno določila 19. in 20. člena tega pravilnika.
Kapitalska udeležba
24. člen
Najkvalitetnejšo obliko sodelovanja SRD v posameznem projektu
predstavlja kapitalska udeležba v gospodarskih družbah in zavodih.
V tem primeru SRD zagotovi svoj dele. v osnovnem kapitalu družbe
bodisi v fazi ustanovitve družbe, bodisi z naknadnim vstopom v družbo kot družbenik.
Udeležba SRD v kapitalu drugih družb je možna v primeru predhodno
preverjene in iz ustanovitvenih aktov jasno razvidne lastniške strukture
gospodarske družbe. Praviloma je udeležba SRD v kapitalu drugih družb povezana
z vnaprej določenim načinom in rokom izstopa SRD iz lastništva družbe. V
obdobju do izstopa SRD praviloma zahteva prenos
pravice upravljanja na SRD.
Ob upoštevanju zakonskih pogojev in v skladu z določili tega
pravilnika sprejme sklep o kapitalski udeležbi v drugih gospodarskih družbah na
podlagi predloga komisije uprava SRD.
Kapitalska vlaganja so namenjena predvsem majhnim in srednje
velikim družbam.
25. člen
Natančnejši pogoji za kapitalsko udeležbo SRD so razvidni v
razpisu, v katerem je tudi opredeljeno komu so predvsem namenjena sredstva za
kapitalske udeležbe.
26. člen
Postopek ocenjevanja projektov in odločanja o kapitalskih vlaganjih
je smiselno enak kot postopek ocenjevanja projektov in odobravanja posojil.
27. člen
Pri kapitalski udeležbi SRD zagotovi svojo udeležbo pri upravljanju
druge družbe najmanj sorazmerno s svojim deležem v osnovnem kapitalu te družbe,
v vsakem primeru pa ima pravico veta pri nekaterih ključnih odločitvah v zvezi
s preoblikovanjem družbe, odprodajami deleža družbe, uvedbo stečajnega oziroma
likvidacijskega postopka, predvsem pa v zvezi z odprodajo tehnično-tehnološkega
znanja, ki je bil osnova za vlaganje SRD ipd.
SRD sodeluje pri upravljanju družbe z namenom nadzora nad
svojim vložkom, z namenom uresničevanja svoje dejavnosti v zvezi s spodbujanjem
tehnološkega razvoja v kapitalsko povezani družbi, kot tudi z namenom
ustvarjanja čim večjega dobička.
Praviloma bo SRD za svoja vlaganja zahtevala participativno kumulativno
prednostne deleže s pravico do upravljanja.
28. člen
SRD lahko proda svoj poslovni delež, ki ga ima v drugi gospodarski
družbi, takrat ko na osnovi ekonomskih kriterijev ali po lastni prosti presoji
ugotovi, da je čas primeren za prodajo.
29. člen
SRD zagotovi v ustanovitvenih aktih družb, kamor vlaga svoj
kapital, določbe, da brez glasov predstavnikov SRD kot družbenika ni mogoče
spreminjati družbene pogodbe, kadar gre za:
-       
dokapitalizacijo družbe,
-       
zmanjšanje osnovnega kapitala družbe,
-       
združitev in preoblikovanje družbe in druge statusne spremembe,
-       
prodajo oziroma odtujitev tehnično tehnološkega znanja, ki je bilo v
določeni obliki pogoj za vstop SRD v družbo,
-       
druge za družbo pomembne zadeve.
30. člen
Na podlagi novega javnega razpisa in nove vloge lahko SRD
financira projekte, ki jih je v preteklosti .e financiral, če gre za širitev
projektov, oziroma so za to podani drugi ekonomski razlogi.
Za zaščito svojih gospodarskih interesov lahko SRD odobri dodatna
sredstva gospodarskim družbam, v katerih ima že vložena sredstva kot posojilo
ali kot vložek v osnovnem kapitalu.
Vsebina in zagotavljanje podatkov poslovnega načrta
31. člen
Poslovni načrt je sestavni del vloge za sofinanciranje oziroma
udeležbo SRD.
Okvirne sestavine, ki jih mora poslovni načrt obvezno vsebovati,
so določene v 9. členu tega pravilnika.
SRD lahko zahteva potrebno prilagoditev vsebine določenega
poslovnega načrta z ozirom na specifičnosti projekta in z ozirom na obliko
udeležbe SRD.
Opomnik za pripravo z razpisom zahtevanega poslovnega načrta
je na razpolago na sedežu SRD.
Pri poslovnem načrtu je potrebno obvezno navesti podatek, katera
institucija oziroma posameznik ga je izdelal.
Spremljanje uresničevanja pogodb (projektov) in
njihovih učinkov
32. člen
SRD spremlja uresničevanje poslovno-investicijskih načrtov na
podlagi sklenjenih pogodb in v odvisnosti od oblike financiranja oziroma udeležbe
SRD.
Kontrola SRD je upravno-pravna, tehnično-tehnološka in finančna.
Kontrola poteka praviloma v skladu z določili pogodbe med SRD
in prosilcem. Poslovni načrt mora biti definiran kot priloga in kot sestavni
del pogodbe.
Ne glede na določila posamezne pogodbe lahko SRD po predhodni
najavi kadarkoli preizkusi izvajanje pogodbe po upravno-pravni, tehnično-tehnološki
in finančni plati.
33. člen
Poleg običajnih določil morajo tako posojilne pogodbe kot
tudi pogodbe o izdaji poroštev obvezno vsebovati določila o kontroli izvajanja
projekta in izpolnjevanja pogodbenih določil s strani SRD, o načinu in pogostosti
obveščanja SRD ter o sankcijah zaradi neizpolnjevanja projektnih načrtov in pogodbenih
določil.
Kontrola posojilnih pogodb
34. člen
SRD spremlja in kontrolira namensko porabo odobrenih sredstev
na podlagi pridobljene dokumentacije, ki jo je dolžan zagotoviti
posojilojemalec.
Najkasneje v roku treh mesecev po črpanju sredstev je koristnik
dolžan predložiti dokaze o namenski porabi sredstev.
V primeru dodeljevanja posojila po tranšah je posojilojemalec
dolžan dokumentirati namensko porabo posojila za vsako tranšo posebej in nato
.e za celotni znesek posojila.
35. člen
Posojilojemalec mora SRD brez odlašanja obvestiti o:
-       
vseh eventualnih odstopanjih od pogodbe,
-       
statusnih in drugih bistvenih organizacijskih in kadrovskih spremembah,
-       
spremembi zakonitega zastopnika,
-       
najetju novih posojil.
Kontrola poroštev SRD
36. člen
Kadar SRD nastopa v vlogi garanta, se v pogodbi s posojilojemalcem
opredeli njegova obveznost, da garantu posreduje podatke o namenski porabi
posojila, o vračanju posojila in druge za garanta pomembne podatke o uresničevanju
osnovne pogodbe med posojilodajalcem in posojilojemalcem.
Nadzor srd pri ugotovljenih odstopanjih od projektov
37. člen
V primerih, ko SRD pri kontroli izvajanja projekta ugotovi odstopanja
od pogodbe, o svojih ugotovitvah obvesti drugo pogodbeno stranko.
Druga pogodbena stranka je dolžna sodelovati s predstavniki SRD
pri odpravi napak, oziroma pri sanaciji stanja na projektu.
Pomoč pri sanaciji projektov, ki jih financira SRD
38. člen
Kadar obe pogodbeni stranki ugotovita večje zastoje ali odstopanja
pri realizaciji projekta, se lahko dogovorita za oblike strokovne pomoči in
nadzora, ki jih zagotovi SRD.
V tem primeru se druga pogodbena stranka v pogodbi zaveže, da
bo upoštevala predloge, navodila in druge rezultate strokovne pomoči SRD pri
izvajanju oziroma sanaciji projekta.
Kadar gre za strokovno pomoč zunanjih strokovnjakov, gredo
stroški za tako pomoč v breme projekta.
39. člen
Kadar je pri kontroli izvajanja projekta ugotovljeno, da bi
zaradi pomanjkanja finančnih sredstev lahko nastala večja gospodarska .koda pri
projektu, lahko uprava v mejah pooblastil, ki jih ima po ustanovitvenem aktu
SRD, odobri dodatna sredstva kot kratkoročno premostitveno posojilo.
40. člen
Določbe o dolžnosti posredovanja dokumentacije, nadzora SRD,
dolžnosti sodelovanja pri odpravi napak in zastojev ter upoštevanja predlogov,
navodil in strokovne pomoči, se smiselno uporabljajo tudi pri kapitalskih
vlaganjih SRD.
41. člen
SRD lahko odstopi od kreditiranja projekta in zahteva vračilo
že vloženih sredstev ali primerno odškodnino zlasti v naslednjih primerih, ko:
-       
je ugotovljena nenamenska poraba posojila,
-       
so ugotovljene druge nepravilnosti pri porabi posojila,
-       
so ugotovljena odstopanja od sprejetih pogodbenih obveznosti,
-       
pride do statusnih sprememb posojilojemalca, ki niso bile prej usklajene
s SRD,
-       
se bistveno poslabša finančna in likvidnostna situacija posojilojemalca,
-       
koristnik ne upošteva ugotovitev, navodil in drugih rezultatov
dogovorjene strokovne pomoči SRD.
Namesto odstopa SRD od pogodbe se lahko ugotovljene pomanjkljivosti
na novo uredijo z ustrezno prenovo oziroma dopolnitvijo pogodbe.
Smiselno veljajo določila tega člena tudi pri pogodbah o
izdaji poroštev.
42. člen
Ta pravilnik začne veljati naslednji dan po objavi v Uradnem listu
Republike Slovenije.
Št. 408-12/98-5
Ljubljana, dne 7. maja 1998.
dr. Janez Drnovšek l. r.
Predsednik
skupščine Slovenske
razvojne družbe, d.d.