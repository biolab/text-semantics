1. člen
Ta tarifa določa način oblikovanja cene ter ceno storitev
koncesionirane gospodarske javne službe ravnanja s klavničnimi odpadki in
kužnim materialom živalskega porekla (v nadaljnjem besedilu: javna služba).
2. člen
Uporabniku storitev javne službe koncesionar opravljene
storitve obračuna glede na količino prevzetih živalskih odpadkov ter njihovo
kakovost. 
Cena storitev opravljanja javne službe se določi kot razlika
med stroški opravljanja storitev javne službe in vrednosti živalskih odpadkov
kot surovine, določene na podlagi deleža kosti v odpadkih, stopnje očiščenosti
kosti v odpadkih in borzne cene očiščenih in sortiranih kosti.
3. člen
Stroški opravljanja storitev javne službe za primerno
pripravljene odpadke, kot jih določa 28. člen uredbe o načinu, predmetu in
pogojih opravljanja gospodarske javne službe ravnanja s klavničnimi odpadki in
kužnim materialom živalskega porekla (Uradni list RS, št. 13/98) (v nadaljnjem
besedilu: uredba), se določijo na podlagi naslednjega izračuna: 
TARIFA I = letni
stroški koncesionarja / količina prevzetih odpadkov
kjer so: 
-       
letni stroški koncesionarja izračunani na podlagi 31. člena uredbe, 
-       
količina prevzetih odpadkov letna količina odpadkov iz 27. člena uredbe.
Stroški za opravljanje storitev
javne službe za živalske odpadke, pripravljene v nasprotju z določbami 28.
člena uredbe, se povečajo za 30% in se določijo na podlagi naslednjega
izračuna: 
TARIFA II = TARIFA I .
1,30.
Stroški iz prejšnjih odstavkov se
izražajo v SIT na kg odpadkov.
4. člen
Tarifa za ceno storitev javne službe za primerno pripravljene
odpadke se določi na naslednji način: 
TARIFA I = TARIFA I – Cvrednost
odpadkov.
Tarifa za ceno storitev javne službe
za neprimerno pripravljene odpadke se določi na naslednji način: 
TARIFA II = TARIFA II –
Cvrednost odpadkov ,
kjer je Cvrednost odpadkov vrednost
surovine živalskih odpadkov, izražena v SIT/kg odpadkov. 
Tarifa iz prejšnjih odstavkov se izraža v SIT na kg odpadkov.
5. člen
Izračun tarife za ceno storitev javne službe je določen na
podlagi podatkov o stroških koncesionarja, količinah prevzetih odpadkov za leto
1998 ter podatkov o vrednosti odpadkov kot surovine za leto 1999.
6. člen
Za 1 kg živalskih primerno pripravljenih odpadkov, to je
odpadkov, ki niso starejši od 24 ur ali pa so do prevzema začasno skladiščeni
skladno s predpisi na področju veterinarstva v prostoru hlajenem do 4 °C, je
tarifa za ceno storitev javne službe: 
TARIFA I = 7,1 SIT / kg
prevzetih odpadkov.
Za 1 kg živalskih neprimerno
pripravljenih odpadkov, to je odpadkov, ki so starejši od 24 ur in niso do
prevzema začasno skladiščeni skladno s predpisi na področju veterinarstva v
prostoru ohlajenem do 4 °C, je tarifa za ceno storitev javne službe: 
TARIFA
II = 9,51 SIT / kg prevzetih odpadkov.
7. člen
Tarifa za ceno storitev javne službe opravljenih v sobotah,
nedeljah in dela prostih dnevih med državnimi prazniki je za 50 odstotkov večja
od tarife za ceno storitev javne službe iz prejšnjega člena.
8. člen
Obračun storitev javne službe iz prejšnjega člena velja tudi
za živalske odpadke v primeru množičnega pogina ali ob naravnih in drugih
nesrečah, za katere je od pristojne veterinarske službe odrejena predelava v
kafileriji.
9. člen
Davek na dodano vrednost ni vštet v ceno storitev javne
službe.
10. člen
Ta sklep začne veljati 1. maja 2000.
Št. 389-07/2000-1
Ljubljana, dne 6. aprila 2000.
Vlada Republike Slovenije
dr. Janez Drnovšek l. r. 
Predsednik
 