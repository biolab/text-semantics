I. SPLOŠNI DOLOČBI
1. člen
Ta pravilnik določa meroslovne in z njimi povezane tehnične
zahteve, ki jih morajo izpolnjevati uteži nad srednjo točnostjo, katerih nazivna
vrednost je večja ali enaka 1 mg ter manjša ali enaka 50 kg, ki lahko nosijo
oznake in znake EEC (v nadaljnjem besedilu: uteži), način označevanja in roke
rednih overitev. 
Uteži niso predmet EEC-odobritve tipa, morajo pa opraviti
EEC-prvo overitev. 
Ta pravilnik se označi skrajšano z oznako MP-25-74/148.
2. člen
Izrazi, uporabljeni v tem pravilniku, pomenijo: 
-    
“utež“ je materializirana mera mase, katere konstrukcijske in meroslovne
lastnosti so opredeljene z obliko, velikostjo, materialom, obdelavo, nazivno
vrednostjo in največjim dopustnim pogreškom; 
-    
“garnitura uteži“ je niz uteži, ki so ponavadi v zaboju v taki
kombinaciji, da omogočajo tehtanje bremen od najmanjše nazivne mase uteži do
vsote mas vseh uteži v garnituri, in v zaporedju, katerega enota je najmanjša
nazivna masa uteži v garnituri. Zaporedje uteži v garnituri je ponavadi
naslednje: 
(1; 1; 2; 5) x 10n kg 
(1; 1; 1; 2; 5) x 10 n kg 
(1; 2; 2; 5) x 10 n kg 
(1; 1; 2; 2; 5) x 10 n kg 
V teh izrazih je n pozitivno ali negativno
celo število ali nič; 
-    
“etalonske uteži“ so uteži, ki se uporabljajo pri kontroli tehtnic in
uteži.
II. MEROSLOVNE ZAHTEVE
3. člen
Uteži morajo izpolnjevati meroslovne in z njimi povezane
tehnične zahteve iz Priloge I, ki je sestavni del tega pravilnika.
III. NAPISI IN OZNAKE
4. člen
Uteži v obliki ploščic ali žice, ki imajo nazivne vrednosti
manjše ali enake 1 gramu, nimajo oznake nazivne vrednosti.
5. člen
Uteži z nazivnimi vrednostmi, ki so večje ali enake 1 gramu: 
-    
v razredih E1 in E2 nimajo oznake nazivne vrednosti;
-    
v razredu F1 imajo samo oznako nazivne vrednosti, kot je
določena v tretjem odstavku tega člena; oznaka mora biti glajena ali
vgravirana; 
-    
v razredu F2 imajo napise za razred F1 skupaj s
črko F; 
-    
v razredu M1 imajo nazivno vrednost, označeno s številkami,
ki jim sledi simbol ustrezne enote, bodisi vdolbeno ali izbočeno na zgornji
ploskvi telesa ali ročaja za prijemanje uteži. 
Cilindrične uteži se označijo s črko M, ki je bodisi vdolbena
ali izbočena; paralelepipedne uteži se označijo s črko M, ki ni nujno vdolbena
ali izbočena. 
Z nazivno vrednostjo uteži se označijo: 
-    
uteži za 1 kg in več v kilogramih, 
-    
uteži od 1 do 500 gramov v gramih. 
Uteži, ki se v zaporedjih pojavljajo dva do trikrat, se
morajo razlikovati po eni ali dveh zvezdicah oziroma po eni ali dveh pikah.
6. člen
Zaboji, ki vsebujejo uteži razredov E1, E2
in F1, ter vsi zaboji, ki vsebujejo gramske uteži in manjkratnike
grama, se zapečatijo z oznako EEC-končne overitve. 
Pri utežeh razreda F2 se oznaka EEC-končne
overitve namesti na pokrov odprtine za naravnavanje, če odprtine za
naravnavanje ni, pa na spodnjo površino uteži. Pri utežeh razreda M1
od 1 grama do 50 kg se oznaka EEC-končne overitve odtisne na svinčen žig, ki
zapira odprtino za naravnavanje, ali na spodnjo površino, če uteži nimajo
odprtine za naravnavanje.
IV. REDNE IN IZREDNE OVERITVE
7. člen
Za uteži so obvezne overitve. Rok za redne overitve je 1
leto. Redne in izredne overitve vključujejo meroslovni pregled, s katerim se
ugotavlja, ali uteži izpolnjujejo zahteve tega pravilnika.
8. člen
Največji dopustni pogreški pri redni in izredni overitvi so
enaki največjim dopustnim pogreškom pri EEC-prvi overitvi, določenim v točki 3
Priloge I.
V. KONČNA DOLOČBA
9. člen
Ta pravilnik začne veljati petnajsti dan po objavi v Uradnem
listu Republike Slovenije, uporablja pa se z dnem pristopa Republike Slovenije
k Evropsko unijo oziroma z dnem uveljavitve ustreznega mednarodnega sporazuma.
Št. 009-13/01-9
Ljubljana, dne 14. septembra 2001.
dr. Lucija Čok l. r. 
Ministrica 
za šolstvo, znanost in šport

Priloga
I: Meroslovne in tehnične zahteve
* Ta pravilnik smiselno povzema
vsebino direktive EGS o približevanju zakonov držav članic, ki se nanašajo na
uteži nad srednjo točnostjo, katerih nazivna vrednost je večja ali enaka 1 mg
ter manjša ali enaka 50 kg (74/148/EGS).