1. SPLOŠNA DOLOČBA
1. člen
Ta sklep določa:
-       
podrobnejšo vsebino mesečnih poročil družbe iz prvega odstavka 2. člena
Zakona o pravnih naslednicah pooblaščenih investicijskih družb (v nadaljnjem
besedilu družba) ter način in roke poročanja,
-       
način, vsebino in roke obveščanja Agencije za trg vrednostnih papirjev
(v nadaljnjem besedilu Agencija) in javnosti o poslovanju družbe, poslih,
sklenjenih s povezanimi osebami, in pomembnih poslovnih dogodkih.
2. člen
Pojem povezana oseba, uporabljen v tem sklepu, ima pomen, opredeljen
v 13. členu Zakona o investicijskih skladih in družbah za upravljanje (Uradni
list RS, št. 26/05 – ZISDU-1-UPB1, 68/05 – odločba US, 28/06 – ZTVP-1B in
114/06 – ZUE).
2. POROČANJE
3. člen
Za poročanje družbe o letnih in polletnih poročilih ter poslovnih
dogodkih se uporabljajo zakon, ki ureja trg finančnih instrumentov, in na
njegovi podlagi izdani predpisi s področja poročanja javnih družb.
4. člen
(1) Družba mora enkrat mesečno, in sicer do petnajstega dne v
mesecu, po stanju na zadnji dan preteklega meseca na svoji spletni strani
objaviti najmanj:
a)    
sestavo sredstev družbe z navedbo deležev v odstotkih od vseh sredstev
družbe po naslednjih vrstah sredstev:
- 
naložbe v tržne vrednostne papirje;
- 
naložbe v netržne vrednostne papirje;
- 
likvidna sredstva z rokom dospelosti do 6 mesecev;
- 
ostalo;
b)    
seznam desetih največjih posamičnih naložb družbe po velikosti od
največje do najmanjše.
(2) Družba mora v roku iz prejšnjega odstavka o datumu objave
podatkov obvestiti Agencijo.
5. člen
(1) Družba mora v rokih, ki veljajo za poročanje o letnih in polletnih
poročilih, na svoji spletni strani objaviti seznam poslov, ki jih je v
preteklem obdobju sklenila s povezanimi osebami, z navedbo vrste in predmeta
posameznega posla ter povezane osebe, ki je nasprotna stranka tega posla.
(2) Družba mora v roku iz prejšnjega odstavka o datumu objave
podatkov obvestiti Agencijo.
(3) Določba prvega odstavka tega člena se ne uporablja za
posle iz 2. člena Zakona o zavarovalništvu (Uradni list RS, št. 109/06 –
ZZavar-UPB2 in 114/06 – ZUE).
3. PREHODNA IN KONČNA DOLOČBA
6. člen
Določbe Sklepa o podrobnejši vsebini in načinu objave sporočil
javnih družb (Uradni list RS, št. 6/00, 76/01, 117/02, 13/05 in 18/05 – popr.)
o letnih izkazih, polletnih izkazih in poslovnih dogodkih se smiselno
uporabljajo za poročanje iz 3. člena tega sklepa do uveljavitve predpisa,
izdanega na podlagi zakona, ki ureja trg finančnih instrumentov.
7. člen
Ta sklep začne veljati petnajsti dan po objavi v Uradnem listu
Republike Slovenije.
Št. 241-6/1-9/2007
Ljubljana, dne 24. oktobra 2007
EVA 2007-1611-0144
Predsednik sveta
Agencije za trg vrednostnih papirjev
dr. Miha Juhart l.r.