1. člen
(vsebina)
Ta uredba določa potek meje naselij ob državni meji z
Republiko Hrvaško za območja, ki v skladu z razsodbo arbitražnega sodišča
preidejo v državno ozemlje Republike Slovenije ali preidejo iz državnega
ozemlja Republike Slovenije.
2. člen
(območja naselij, ki se spremenijo)
(1) Potek meje naselij za območja, ki preidejo iz državnega
ozemlja Republike Slovenije, je prikazan v prilogi 1, ki je sestavni del te
uredbe, in sicer za naslednja naselja:
-       
naselje Parecag, Občina Piran,
-       
naselje Sečovlje, Občina Piran,
-       
naselje Močunigi, Mestna občina Koper,
-       
naselje Topolovec, Mestna občina Koper,
-       
naselje Sušak, Občina Ilirska Bistrica,
-       
naselje Novi Kot, Občina Loški Potok,
-       
naselje Kamenica, Občina Metlika,
-       
naselje Gregovce, Občina Brežice,
-       
naselje Jesenice, Občina Brežice,
-       
naselje Loče, Občina Brežice,
-       
naselje Obrežje, Občina Brežice,
-       
naselje Pince-Marof, Občina Lendava.
(2) Potek meje naselij za območja, ki preidejo v državno
ozemlje Republike Slovenije, je prikazan v prilogi 1 te uredbe, in sicer za
naslednja naselja:
-       
naselje Močunigi, Mestna občina Koper,
-       
naselje Loče, Občina Brežice,
-       
naselje Brezovec – del, Občina Lendava,
-       
naselje Pince-Marof, Občina Lendava.
3. člen
(evidentiranje v registru prostorskih enot)
Potek meje naselij iz priloge 1 te uredbe Geodetska uprava
Republike Slovenije evidentira v registru prostorskih enot v 15 dneh od
uveljavitve te uredbe.
4. člen
(vodenje podatkov o mejah naselij v registru prostorskih
enot)
Do uveljavitve sklepa iz drugega odstavka 11. člena Zakona o
evidentiranju državne meje z Republiko Hrvaško (Uradni list RS, št. 69/17) se v
registru prostorskih enot vodijo tudi meje naselij iz prvega odstavka 2. člena
te uredbe po stanju na dan uveljavitve te uredbe.
5. člen
(začetek veljavnosti)
Ta uredba začne veljati naslednji dan po objavi v Uradnem
listu Republike Slovenije.
Št. 00719-5/2018
Ljubljana, dne 2. februarja 2018
EVA 2017-2550-0102
Vlada Republike Slovenije 
dr. Miroslav Cerar l.r.
Predsednik

Priloga
1: Prikaz poteka meje naselij