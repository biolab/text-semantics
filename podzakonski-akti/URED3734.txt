I. SPLOŠNE DOLOČBE
1. člen
S to uredbo se določajo sankcije za prekrške iz te uredbe in
Uredbe Sveta (ES) št. 2580/2001 z dne 27. decembra 2001 o posebnih omejevalnih
ukrepih za nekatere osebe in subjekte zaradi boja proti terorizmu (UL L št. 344
z dne 28. 12. 2001, str. 70, z vsemi spremembami; v nadaljnjem besedilu: Uredba
2580/2001/ES).
2. člen
(1) Fizične in pravne osebe morajo ministrstvo, pristojno za
zunanje zadeve, v petih dneh po uveljavitvi te uredbe pisno obvestiti o vseh
ukrepih, ki so jih izvedle na podlagi prvega in drugega odstavka 2. člena,
prvega odstavka 3. člena in prvega odstavka 4. člena Uredbe 2580/2001/ES. 
(2) Fizične in pravne osebe morajo ministrstvu, pristojnemu
za zunanje zadeve, sporočiti podatke o poskusu storitve dejanj iz prvega in
drugega odstavka 2. člena, prvega odstavka 3. člena in prvega odstavka 4. člena
Uredbe 2580/2001/ES v 48 urah od takrat, ko ugotovijo te podatke.
3. člen
Pristojni organ iz priloge Uredbe 2580/2001/ES v Republiki
Sloveniji je Banka Slovenije.
II. KAZENSKE DOLOČBE
4. člen
(1) Z globo od 100.000 do 30,000.000 tolarjev se kaznuje za
prekršek pravna oseba ali samostojni podjetnik posameznik, če: 
-       
razen izjem, dopustnih v skladu s 5. in 6. členom Uredbe 2580/2001/ES,
ne zamrzne vseh denarnih sredstev, drugega finančnega premoženja in
gospodarskih virov, ki pripadajo fizični ali pravni osebi, skupini ali
organizaciji, navedeni na seznamu iz tretjega odstavka 2. člena Uredbe
2580/2001, ki so v njeni lasti ali s katerimi ta razpolaga (točka (a) prvega
odstavka 2. člena Uredbe 2580/2001/ES); 
-       
razen izjem, dopustnih v skladu s 5. in 6. členom Uredbe 2580/2001/ES,
da neposredno ali posredno v razpolaganje ali v korist fizični ali pravni
osebi, skupini ali organizaciji, navedeni na seznamu iz tretjega odstavka 2.
člena Uredbe 2580/2001/ES, kakršna koli denarna sredstva, drugo finančno
premoženje in gospodarske vire (točka (b) prvega odstavka 2. člena Uredbe
2580/2001/ES); 
-       
razen izjem, dopustnih v skladu s 5. in 6. členom Uredbe 2580/2001/ES,
omogoča fizični ali pravni osebi, skupini ali organizaciji, navedeni na seznamu
iz tretjega odstavka 2. člena Uredbe 2580/2001/ES, finančne storitve ali
storitve v njeno korist (drugi odstavek 2. člena Uredbe 2580/2001/ES). 
(2) Z globo od 10.000 do 1,000.000 tolarjev se za prekršek iz
prejšnjega odstavka kaznuje tudi odgovorna oseba pravne osebe. 
(3) Z globo od 10.000 do 1,000.000 tolarjev se za prekršek iz
prvega odstavka tega člena kaznuje tudi odgovorna oseba samostojnega podjetnika
posameznika. 
(4) Z globo od 10.000 do 300.000 tolarjev se kaznuje fizična
oseba, ki stori prekršek iz prvega odstavka tega člena.
5. člen
(1) Z globo od 100.000 do 30,000.000 tolarjev se kaznuje za
prekršek pravna oseba ali samostojni podjetnik posameznik, če: 
-       
zavestno in namerno sodeluje pri dejavnostih, ki imajo za cilj ali
posledico neposredno ali posredno zaobiti 2. člen Uredbe 2580/2001/ES (3. člen
Uredbe 2580/2001/ES). 
(2) Z globo od 10.000 do 1,000.000 tolarjev se za prekršek iz
prejšnjega odstavka kaznuje tudi odgovorna oseba pravne osebe. 
(3) Z globo od 10.000 do 1,000.000 tolarjev se za prekršek iz
prvega odstavka tega člena kaznuje tudi odgovorna oseba samostojnega podjetnika
posameznika. 
(4) Z globo od 10.000 do 300.000 tolarjev se kaznuje fizična
oseba, ki stori prekršek iz prvega odstavka tega člena.
6. člen
(1) Z globo od 100.000 do 30,000.000 tolarjev se kaznuje za
prekršek pravna oseba ali samostojni podjetnik posameznik, če: 
-       
nemudoma ne priskrbi vseh podatkov, ki bi pripomogli k spoštovanju
Uredbe 2580/2001/ES, kakor je npr. zamrznitev računov in zneskov v skladu z 2.
členom Uredbe 2580/2001/ES in o transakcijah, izvedenih v skladu s 5. in 6.
členom Uredbe 2580/2001/ES: 
(a) 
pristojnim organom držav članic Evropske unije, ki so navedeni v prilogi
Uredbe 2580/2001/ES, in 
(b) 
prek teh pristojnih organov Evropski komisiji (prvi odstavek 4. člena
Uredbe 2580/2001/ES); 
-       
ne sodeluje s pristojnimi organi, navedenimi v prilogi Uredbe
2580/2001/ES, pri vsakem preverjanju takih informacij (prvi odstavek 4. člena
Uredbe 2580/2001/ES). 
(2) Z globo od 10.000 do 1,000.000 tolarjev se za prekršek iz
prejšnjega odstavka kaznuje tudi odgovorna oseba pravne osebe. 
(3) Z globo od 10.000 do 1,000.000 tolarjev se za prekršek iz
prvega odstavka tega člena kaznuje tudi odgovorna oseba samostojnega podjetnika
posameznika. 
(4) Z globo od 10.000 do 300.000 tolarjev se kaznuje fizična
oseba, ki stori prekršek iz prvega odstavka tega člena.
7. člen
(1) Z globo od 100.000 do 30,000.000 tolarjev se kaznuje za
prekršek pravna oseba ali samostojni podjetnik posameznik, če: 
-       
ministrstva, pristojnega za zunanje zadeve, v petih dneh po uveljavitvi
te uredbe pisno ne obvesti o vseh ukrepih, ki jih je izvedla na podlagi prvega
in drugega odstavka 2. člena, prvega odstavka 3. člena in prvega odstavka 4.
člena Uredbe 2580/2001/ES (prvi odstavek 2. člena te uredbe); 
-       
ministrstvu, pristojnemu za zunanje zadeve, ne sporoči podatkov o
poskusu storitve dejanj iz prvega in drugega odstavka 2. člena, prvega odstavka
3. člena in prvega odstavka 4. člena Uredbe 2580/2001/ES v 48 urah od takrat,
ko ugotovi te podatke (drugi odstavek 2. člena te uredbe). 
(2) Z globo od 10.000 do 1,000.000 tolarjev se za prekršek iz
prejšnjega odstavka kaznuje tudi odgovorna oseba pravne osebe. 
(3) Z globo od 10.000 do 1,000.000 tolarjev se za prekršek iz
prvega odstavka tega člena kaznuje tudi odgovorna oseba samostojnega podjetnika
posameznika. 
(4) Z globo od 10.000 do 300.000 tolarjev se kaznuje fizična
oseba, ki stori prekršek iz prvega odstavka tega člena.
III. NADZOR
8. člen
(1) Nadzor nad izvajanjem določb Uredbe 2580/2001/ES
opravljajo pristojni inšpekcijski in carinski organi ter policija. 
(2) Pri opravljanju nadzora iz prejšnjega odstavka smejo
organi odvzeti predmete, ki so bili uporabljeni ali namenjeni za prekršek ali
pa so nastali v zvezi z njim. 
(3) O ugotovljenih kršitvah določb Uredbe 2580/2001/ES organi
iz prvega odstavka tega člena nemudoma obvestijo ministrstvo, pristojno za
zunanje zadeve.
IV. KONČNA DOLOČBA
9. člen
Ta uredba začne veljati naslednji dan po objavi v Uradnem
listu Republike Slovenije.
Št. 00724-59/2005/5
Ljubljana, dne 7. julija 2005
EVA 2005-1811-0044
Vlada Republike Slovenije
Janez Janša l. r. 
Predsednik