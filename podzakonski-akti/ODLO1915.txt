I
Na podlagi zahteve najmanj 40.000 volivk in volivcev, ki jo
je Državni zbor prejel 27. 6. 2017, se razpiše zakonodajni referendum o
Zakonu o izgradnji, upravljanju in gospodarjenju z drugim tirom železniške
proge Divača–Koper (ZIUGDT), ki ga je Državni zbor sprejel 8. maja 2017.
II
Vprašanje, ki se daje na referendum, se glasi:
»Ali ste za to, da se uveljavi Zakon o izgradnji, upravljanju
in gospodarjenju z drugim tirom železniške proge Divača–Koper (ZIUGDT), ki ga
je sprejel Državni zbor na seji dne 8. maja 2017?«.
III
Za dan razpisa referenduma, s katerim začnejo teči roki za
opravila, ki so potrebna za izvedbo referenduma, se določi četrtek,
6. julija 2017.
IV
Glasovanje na referendumu se izvede v nedeljo, 24. septembra
2017.
V
Ta odlok začne veljati naslednji dan po objavi v Uradnem
listu Republike Slovenije.
Št. 005-02/17-3/41
Ljubljana, dne 4. julija 2017
EPA 2094-VII
Državni zbor
Republike Slovenije
dr. Milan Brglez l.r.
Predsednik