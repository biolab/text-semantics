1. člen
(predmet urejanja)
Ta sklep ureja:
1.     
namen zbiranja podatkov o nadomestilih, ki jih zaračunavajo ponudniki
plačilnih storitev uporabnikom v zvezi z opravljanjem plačilnih storitev na
območju Republike Slovenije,
2.     
ponudnike plačilnih storitev, ki so zavezani poročati poročanja),
3.     
obseg in način poročanja in objave podatkov iz prve alinee tega člena.
2. člen
(pojmi)
Pojmi, uporabljeni v tem sklepu, imajo enak pomen kot v
Zakonu o plačilnih storitvah in sistemih (Uradni list RS, št. 58/09, v
nadaljevanju ZPlaSS).
3. člen
(namen)
Banka Slovenije zbira podatke o nadomestilih, ki jih
obvezniki poročanja zaračunavajo uporabnikom v zvezi z opravljanjem plačilnih
storitev na območju Republike Slovenije v skladu z ZPlaSS, za namene
statističnega spremljanja gibanja višin teh nadomestil ter za namen pregledne
objave.
Banka Slovenije uporablja statistične podatke iz prvega in
nadziranja delovanja plačilnih sistemov v skladu s pooblastili na podlagi
Zakona o Banki Slovenije (Uradni list RS, št. 72/06 – uradno prečiščeno
besedilo).
4. člen
(obvezniki poročanja)
O nadomestilih, ki jih zaračunavajo uporabnikom v zvezi z opravljanjem
plačilnih storitev na območju Republike Slovenije, morajo Banki Slovenije
poročati naslednji ponudniki plačilnih storitev:
1.     
banke, ki so pridobile dovoljenje Banke Slovenije za opravljanje
plačilnih storitev v skladu z zakonom, ki ureja bančništvo, in banke držav
članic, ki so pridobile dovoljenje pristojnega nadzornega organa države sedeža
za opravljanje plačilnih storitev in so v skladu z zakonom, ki ureja
bančništvo, ustanovile podružnico na območju Republike Slovenije ali neposredno
opravljajo plačilne storitve na območju Republike Slovenije,
2.     
družbe za izdajo elektronskega denarja, ki so pridobile dovoljenje Banke
Slovenije za opravljanje storitev izdaje elektronskega denarja v skladu z
zakonom, ki ureja bančništvo, in družbe za izdajo elektronskega denarja držav
članic, ki so pridobile dovoljenje pristojnega nadzornega organa države sedeža
za opravljanje storitev izdaje elektronskega denarja in so v skladu z zakonom,
ki ureja bančništvo, ustanovile podružnico na območju Republike Slovenije ali
neposredno opravljajo storitve izdaje elektronskega denarja na območju Republike
Slovenije,
3.     
plačilne institucije in plačilne institucije držav članic, ki so v
skladu z ZPlaSS ustanovile podružnico na območju Republike Slovenije ali
opravljajo plačilne storitve na območju Republike Slovenije preko zastopnika
ali neposredno,
4.     
plačilne institucije z opustitvijo.
5. člen
(navodilo)
Guverner Banke Slovenije izda navodilo, s katerim določi nabor
plačilnih storitev ter z njimi povezanih dodatnih in pomožnih storitev, v zvezi
s katerimi so obvezniki poročanja dolžni poročati Banki Slovenije podatke o
nadomestilih po tem sklepu, ter predpiše način in roke poročanja.
6. člen
(objava)
Podatke, zbrane na podlagi tega sklepa, Banka Slovenije objavi
na svoji spletni strani, na način, ki uporabnikom plačilnih storitev omogoča
primerjavo nadomestil, ki jih za določene plačilne storitve uporabnikom
zaračunavajo različni ponudniki plačilnih storitev.
7. člen
(prehodna in končna določba)
Ta sklep začne veljati 1. oktobra 2009.
Ponudniki plačilnih storitev poročajo Banki Slovenije podatke
po tem sklepu o nadomestilih za storitve iz 4. člena tega sklepa, ki jih
zaračunavajo od vključno 1. novembra 2009 dalje.Celovite podatke po tem sklepu
prvič pošljejo Banki Slovenije 27 oktobra 2009.
Izpolnjevanje obveznosti ponudnikov plačilnih storitev po drugem
odstavku tega člena do vključno 31. oktobra 2009 šteje kot izpolnjevanje
obveznosti poročanja izvajalcev plačilnega prometa po Sklepu o enotnem in
celovitem informiranju uporabnikov storitev plačilnega prometa o tarifah za
storitve plačilnega prometa (Uradni list RS, št. 17/07 in 58/09 – ZPlaSS).
Ljubljana, dne 1. septembra
2009
dr. Marko Kranjec l.r.
Predsednik
Sveta Banke Slovenije