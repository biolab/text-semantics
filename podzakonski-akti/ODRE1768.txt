1. člen
Sprejme se splošni del gozdnogospodarskega načrta
gozdnogospodarske enote Mozelj, št. 06-09/99 z dne 29. marca 2001, ki ga je
izdelal Zavod za gozdove Slovenije, Območna enota Kočevje, za obdobje od 1. 1.
1999 do 31. 12. 2008. 
Cilji, usmeritve in ukrepi, ki so določeni v splošnem delu
gozdnogospodarskega načrta gozdnogospodarske enote Mozelj na ravneh celotne
gozdnogospodarske enote, gospodarskih razredov in odsekov, so sestavni del te
odredbe.
2. člen
Splošni del gozdnogospodarskega načrta gozdnogospodarske
enote Mozelj je izdelan v treh izvodih za 5912,51 hektarjev gozdov, ki ležijo v
gozdnogospodarskem območju Kočevje, v Občini Kočevje, oziroma v katastrskih
občinah Žejne, Onek, Kočevje, Livold, Koprivnik, Mozelj, Brezje, Črni potok,
Nemška loka, Rajndol, Knežja Lipa in Čeplje.
3. člen
Po en izvod splošnega dela gozdnogospodarskega načrta
gozdnogospodarske enote Mozelj je na vpogled na sedežu Zavoda za gozdove
Slovenije, Območne enote Kočevje, Rožna ul. 39, Kočevje, na sedežu Zavoda za
gozdove Slovenije, Krajevne enote Rog, Rožna ul. 39, Kočevje in na Ministrstvu
za kmetijstvo, gozdarstvo in prehrano Republike Slovenije, Dunajska 58,
Ljubljana, kjer se hrani tudi dokumentacija v zvezi s postopkom sprejemanja
splošnega dela gozdnogospodarskega načrta gozdnogospodarske enote Mozelj.
4. člen
Ta odredba začne veljati naslednji dan po objavi v Uradnem
listu Republike Slovenije.
Št. 322-01-06-3/00
Ljubljana, dne 14. novembra 2001.
Minister 
za kmetijstvo, 
gozdarstvo in prehrano 
mag. Franc But l. r.