1. člen
Ta pravilnik določa podrobnejše pogoje glede postopka in
načina elektronske oddaje vlog in izdaje dovoljenj za prodajo tobaka, tobačnih
izdelkov in povezanih izdelkov poslovnemu subjektu za določen poslovni prostor
(v nadaljnjem besedilu: dovoljenje) ter obrazec, na katerem se izda dovoljenje.
2. člen
Vloga za izdajo dovoljenja se vloži elektronsko, prek sistema
za podporo poslovnim subjektom, ki ga upravlja ministrstvo, pristojno za javno
upravo.
3. člen
Sistem za podporo poslovnim subjektom za potrebe postopka za
izdajo dovoljenja pridobiva podatke iz uradnih evidenc iz četrtega odstavka 35.
člena Zakona o omejevanju uporabe tobačnih in povezanih izdelkov (Uradni list
RS, št. 9/17 in 29/17).
4. člen
Dovoljenje se izda na obrazcu, ki je kot Priloga sestavni del
tega pravilnika.
KONČNA DOLOČBA
5. člen
Ta pravilnik začne veljati naslednji dan po objavi v Uradnem
listu Republike Slovenije.
Št. 007-84/2018
Ljubljana, dne 18. julija 2018
EVA 2018-2711-0029
Milojka Kolar Celarc l.r.
Ministrica
za zdravje

Priloga:
Obrazec za izdajo dovoljenja za prodajo tobaka, tobačnih izdelkov in povezanih
izdelkov