I. SPLOŠNE DOLOČBE
1. člen
(vsebina)
S to uredbo se za izvajanje 2. (razen 7. člena), 3. in 4.
poglavja Sklepa Sveta 2008/615/PNZ z dne 23. junija 2008 o poglobitvi
čezmejnega sodelovanja, zlasti na področju boja proti terorizmu in čezmejnemu
kriminalu (UL L št. 210/1 z dne 6. 8. 2008, str. 1; v nadaljnjem besedilu:
Sklep Sveta 2008/615/PNZ), in 3., 4. in 5. poglavja Sklepa Sveta 2008/616/PNZ z
dne 23. junija 2008 o izvajanju Sklepa 2008/615/PNZ o poglobitvi čezmejnega
sodelovanja, zlasti na področju boja proti terorizmu in čezmejnemu kriminalu
(UL L št. 210/12 z dne 6. 8. 2008, str. 12; v nadaljnjem besedilu: Sklep Sveta
2008/616/PNZ), določa: 
-       
pristojni organ za izvajanje navedenih sklepov, 
-       
nacionalne kontaktne točke za avtomatizirano iskanje in primerjavo
podatkov ter izmenjavo informacij in podatkov za zagotovitev javnega reda ob
pomembnih dogodkih in množičnih prireditvah s čezmejno razsežnostjo ter za
potrebe ukrepov za preprečevanje kaznivih dejanj s področja terorizma.
II. PRISTOJNI ORGAN
2. člen
(pristojni organ)
Organ, ki je pristojen za izvajanje predpisov s področja
policije, s katerimi se izvajajo določbe 2. (razen 7. člena), 3. in 4. poglavja
Sklepa Sveta 2008/615/PNZ ter 3., 4. in 5. poglavja Sklepa Sveta 2008/616/PNZ,
je ministrstvo, pristojno za notranje zadeve.
III. NACIONALNE KONTAKTNE TOČKE
3. člen
(nacionalna kontaktna točka za avtomatizirano iskanje in
primerjavo DNK profilov)
(1) Za avtomatizirano iskanje in primerjavo DNK profilov
skladno s 6. členom Sklepa Sveta 2008/615/PNZ je pristojna notranja
organizacijska enota Policije, ki opravlja forenzične preiskave. 
(2) Za prejemanje, posredovanje in obdelavo zaprosil za
nadaljnje razpoložljive osebne podatke je pristojna notranja organizacijska
enota Policije, odgovorna za izmenjavo informacij in podatkov z drugimi
državami za namene preprečevanja, odkrivanja in preiskovanja kaznivih dejanj.
4. člen
(nacionalna kontaktna točka za avtomatizirano iskanje
daktiloskopskih podatkov)
(1) Za avtomatizirano iskanje in primerjavo daktiloskopskih
podatkov skladno z 11. členom Sklepa Sveta 2008/615/PNZ je pristojna notranja
organizacijska enota Policije, ki opravlja forenzične preiskave. 
(2) Za prejemanje, posredovanje in obdelavo zaprosil za
nadaljnje razpoložljive osebne podatke je pristojna notranja organizacijska
enota Policije, odgovorna za izmenjavo informacij in podatkov z drugimi
državami za namene preprečevanja, odkrivanja in preiskovanja kaznivih dejanj.
5. člen
(nacionalna kontaktna točka za avtomatizirano iskanje v
evidencah motornih vozil)
(1) Za avtomatizirano iskanje podatkov v skladno z 12. členom
Sklepa Sveta 2008/615/PNZ je pristojna notranja organizacijska enota pristojnega
ministrstva, ki opravlja naloge upravljavca evidence registriranih vozil. 
(2) Za posredovanje zaprosil policije, pristojni enoti iz
prejšnjega odstavka, je pristojna notranja organizacijska enota Policije,
odgovorna za izmenjavo informacij in podatkov z drugimi državami za namene
preprečevanja, odkrivanja in preiskovanja kaznivih dejanj.
6. člen
(nacionalna kontaktna točka za preprečevanje kaznivih dejanj
ter vzdrževanje in zagotavljanje javnega reda in mira ob javnih zbiranjih)
Za prejemanje in posredovanje informacij ter osebnih podatkov
skladno s 15. členom Sklepa Sveta 2008/615/PNZ je pristojna notranja
organizacijska enota Policije, odgovorna za vzdrževanje in zagotavljanje
javnega reda in mira ob javnih zbiranjih.
7. člen
(nacionalna kontaktna točka za preprečevanje kaznivih dejanj
s področja terorizma)
(1) Za izvajanje nalog preprečevanja kaznivih dejanj s
področja terorizma v skladu s 16. členom Sklepa Sveta 2008/615/PNZ je pristojna
notranja organizacijska enota Policije, odgovorna za preprečevanje kaznivih
dejanj s področja terorizma. 
(2) Za prejemanje in posredovanje informacij ter osebnih
podatkov iz prejšnjega odstavka je pristojna notranja organizacijska enota
Policije, odgovorna za izmenjavo informacij in osebnih podatkov z drugimi
državami za namene preprečevanja, odkrivanja in preiskovanja kaznivih dejanj.
IV. KONČNA DOLOČBA
8. člen
Ta uredba začne veljati petnajsti dan po objavi v Uradnem
listu Republike Slovenije.
Št. 00717-4/2011
Ljubljana, dne 3. marca 2011
EVA 2010-1711-0035
Vlada Republike Slovenije
Gregor Golobič l.r. 
Minister
 