1. člen
(vsebina)
Ta pravilnik določa podrobnejše pogoje
glede strokovne izobrazbe in drugih zahtev, ki jih mora izpolnjevati oseba, da
lahko opravlja strokovno delo pri izvajanju javne službe upravljanja in
vzdrževanja hidromelioracijskih sistemov (v nadaljnjem besedilu: javna služba),
cene storitev javne službe ter višino in vir za subvencioniranje cene.
2. člen
(strokovna izobrazba in druge zahteve)
(1) Da lahko opravlja strokovno delo
pri izvajanju javne službe, mora oseba, ki izvaja naloge javne službe, poleg
pogojev, ki jih določa zakon, ki ureja kmetijstvo, izpolnjevati tudi naslednje
pogoje:
-      
tehnični sodelavec, ki opravlja naloge javne službe, mora imeti najmanj
srednjo strokovno izobrazbo kmetijske smeri ali druge naravoslovno-tehnične
smeri;
-      
strokovni sodelavec, ki opravlja naloge javne službe, mora imeti najmanj
višjo strokovno izobrazbo oziroma izobrazbo prve bolonjske stopnje naravoslovne
ali družboslovne smeri;
-      
imeti mora vozniški izpit B kategorije;
-      
imeti mora najmanj 3 leta delovnih izkušenj s področja kmetijstva.
(2) Če je za posamezne naloge
vzdrževanja hidromelioracijskih sistemov izbran podizvajalec v skladu s
predpisom, ki ureja javno naročanje, se določbe prejšnjega odstavka ne
uporabljajo.
3. člen
(cene storitev)
(1) Javna služba se financira iz
Proračuna Republike Slovenije, proračunske postavke 2430 – Zemljiške operacije,
8227 – Vzdrževanje melioracijskih sistemov, v skladu s predpisom, ki ureja
način izvajanja javne službe upravljanja in vzdrževanja hidromelioracijskih
sistemov.
(2) Cene za posamezne vrste storitev
upravljanja po tem pravilniku se določijo na podlagi najvišjega obsega ur,
potrebnih za opravljanje posameznih vrst storitev, v skladu s prilogo, ki je
sestavni del tega pravilnika in vrednosti urne postavke za naloge upravljanja.
(3) Storitve upravljanja iz prejšnjega
odstavka so za uporabnika brezplačne.
(4) Vrednost urne postavke za naloge
upravljanja znaša 20,44 eura.
(5) Cene storitev vzdrževanja se
določijo v višini in na način, ki ga določa zakon, ki ureja kmetijska
zemljišča, za nadomestila na hektar za kritje stroškov za vzdrževalna dela na
skupnih objektih in napravah na melioracijskih območjih.
4. člen
(začetek veljavnosti)
Ta pravilnik začne veljati naslednji dan po
objavi v Uradnem listu Republike Slovenije.
Št. 007-449/2011
Ljubljana, dne 3. februarja 2012
EVA 2011-2311-0102
mag.
Dejan Židan l.r.
Minister
za kmetijstvo, gozdarstvo in prehrano

Priloga 1:
Storitev upravljanja