I. SPLOŠNE DOLOČBE
1. člen
(vsebina)
(1) Ta uredba določa ukrepe kmetijske strukturne
politike in kmetijske politike razvoja podeželja ter druge ukrepe kmetijske politike,
pri čemer se:
-       
ukrep iz 4. člena te uredbe določa za izvajanje Uredbe Komisije (EU) št.
702/2014 z dne 25. junija 2014 o razglasitvi nekaterih vrst pomoči v
kmetijskem in gozdarskem sektorju ter na podeželju za združljive z notranjim
trgom z uporabo členov 107 in 108 Pogodbe o delovanju Evropske unije (UL L št.
193 z dne 1. 7. 2014, str. 1; v nadaljnjem besedilu: Uredba 702/2014/EU)
in
-       
ukrep iz 9. člena te uredbe določa za izvajanje Uredbe Komisije (EU) št.
1407/2013 z dne 18. decembra 2013 o uporabi členov 107 in 108 Pogodbe o
delovanju Evropske unije pri pomoči de minimis (UL L št. 352 z dne
24. 12. 2013, str. 1; v nadaljnjem besedilu: Uredba 1407/2013/EU).
(2) S to uredbo se določajo upravičenci, upravičeni
stroški, pogoji, merila, postopki, višina sredstev in finančna merila za
izvajanje ukrepov iz prejšnjega odstavka.
2. člen
(vrste ukrepov)
Za uresničevanje ciljev trajnostnega razvoja kmetijstva se
sredstva po tej uredbi namenijo za naslednje ukrepe:
1.     
pomoč za dokončanje komasacijskih postopkov;
2.     
pomoč za prenos znanja in informiranje na področju predelave ter s
kmetijstvom povezanega delovanja na podeželju;
3.     
pomoč delovanju nepridobitnih združenj na področju kmetijstva,
gozdarstva in podeželja;
4.     
pomoč nepridobitnim organizacijam pri organizaciji strokovnih in
jubilejnih dogodkov in
5.     
organiziranje in izvedba tekmovanj v oranju ter udeležba na svetovnem
prvenstvu.
3. člen
(pomen izrazov)
Izrazi, uporabljeni v tej uredbi, imajo naslednji pomen:
1.     
1. kmetijski proizvod je kmetijski proizvod iz četrtega odstavka 2.
člena Uredbe 702/2014/EU;
2.     
predelava kmetijskih proizvodov je predelava kmetijskih proizvodov iz
šestega odstavka 2. člena Uredbe 702/2014/EU;
3.     
mikro, mala in srednja podjetja so podjetja, ki izpolnjujejo merila iz
priloge I Uredbe 702/2014/EU;
4.     
podjetje v težavah je podjetje iz 14. točke 2. člena Uredbe 702/2014/EU;
5.     
enotno podjetje je enotno podjetje iz drugega odstavka 2. člena Uredbe
1407/2013/EU;
6.     
celotno območje Republike Slovenije je območje najmanj osmih
statističnih regij;
7.     
širše območje Republike Slovenije je območje najmanj štirih statističnih
regij;
8.     
ožje območje Republike Slovenije je območje največ treh statističnih
regij.
II. UKREPI
1. Ukrep: Pomoč za dokončanje komasacijskih postopkov
4. člen
(namen pomoči in upravičeni stroški)
(1) Namen ukrepa Pomoč za dokončanje komasacijskih
postopkov je dokončanje komasacijskih postopkov v skladu s 15. členom Uredbe
702/2014/EU.
(2) Upravičeni stroški so stroški iz 15. člena Uredbe
702/2014/EU in so podrobneje določeni v programu iz drugega odstavka 7. člena
te uredbe.
5. člen
(vlagatelj)
Vlagatelj za pomoč iz prejšnjega člena je upravna enota, na
območju katere leži nedokončana komasacija, ki je vključena v program iz
drugega odstavka 7. člena te uredbe.
6. člen
(izvajalec in upravičenec)
(1) Izvajalec ukrepa iz 4. člena te uredbe je fizična
ali pravna oseba, ki je usposobljena za dokončanje komasacijskih postopkov iz
4. člena te uredbe.
(2) Upravičenec do pomoči iz 4. člena te uredbe je
komasacijski udeleženec, ki je fizična ali pravna oseba, ki se ukvarja s
primarno proizvodnjo kmetijskih proizvodov ter izpolnjuje merila iz priloge I
Uredbe 702/2014/EU za mikro, mala in srednje velika podjetja in ni podjetje v
težavah ter nima neporavnanega naloga za izterjavo na podlagi predhodnega
sklepa Evropske komisije, v katerem je pomoč razglasila za nezakonito in
nezdružljivo v skladu z notranjim trgom v skladu s točko (a) petega odstavka 1.
člena Uredbe 702/2014/EU.
7. člen
(pogoji za odobritev pomoči)
(1) Seznam komasacijskih območij, ki so upravičena do
pomoči iz 4. člena te uredbe, je objavljen na spletni strani ministrstva,
pristojnega za kmetijstvo (v nadaljnjem besedilu: ministrstvo).
(2) Agencija Republike Slovenije za kmetijske trge in
razvoj podeželja (v nadaljnjem besedilu: agencija) pripravi letni program
dokončanja komasacijskih postopkov, ki ga potrdi direktor agencije v soglasju z
ministrom, pristojnim za kmetijstvo.
(3) S programom iz prejšnjega odstavka se določijo
prednostne komasacije, za katere je namenjena pomoč v tekočem letu, in sicer do
porabe sredstev.
(4) Vlagatelj iz 5. člena te uredbe v skladu s predpisi,
ki urejajo javno naročanje, izbere izvajalca ukrepa iz 4. člena te uredbe.
(5) Vlagatelj iz 5. člena te uredbe agenciji predloži
dokumentacijo o izbiri izvajalca ukrepa iz 4. člena te uredbe.
(6) Pogodbo z izvajalcem ukrepa iz 4. člena te uredbe
sklene agencija.
8. člen
(finančne določbe)
(1) Upravičenec do pomoči iz 4. člena te uredbe za iste
upravičene stroške ne sme prejeti oziroma uveljavljati drugih državnih pomoči
ali pomoči de minimis, ki bi skupaj s pomočjo po tej uredbi presegale
100 odstotkov upravičenih stroškov dokončanja komasacijskih postopkov.
(2) Izvajalec ukrepa iz 4. člena te uredbe pošlje račun
za opravljeno delo skupaj s poročilom o izvedenih delih upravni enoti, na
območju katere leži nedokončana komasacija.
(3) Vlagatelj iz 5. člena te uredbe potrdi poročilo in
račun iz prejšnjega odstavka ter vso dokumentacijo pošlje agenciji, vključno z
dokazili, da komasacijski udeleženci izpolnjujejo pogoje iz drugega odstavka 6.
člena te uredbe, ki na podlagi pogodbe iz šestega odstavka prejšnjega člena
plača upravičene stroške iz 4. člena te uredbe.
(4) Po izvršljivosti sklepa o stroških upravnega
postopka vlagatelj iz 5. člena te uredbe sklep o stroških upravnega postopka pošlje
agenciji, ki izvede izplačilo.
(5) Sredstva za pomoč iz 4. člena te uredbe se dodelijo
do višine, zagotovljene v proračunu Republike Slovenije za izvedbo tega ukrepa
v posameznem proračunskem letu.
(6) Pomoč iz 4. člena te uredbe se dodeljuje kot
nepovratna sredstva v obliki subvencioniranih storitev.
2. Ukrep: Pomoč za prenos znanja in informiranje na
področju predelave ter s kmetijstvom povezanega delovanja na podeželju
9. člen
(namen pomoči)
(1) Namen ukrepa Pomoč za prenos znanja in informiranje na
področju predelave ter s kmetijstvom povezanega delovanja na podeželju je
sofinanciranje izvajanja strokovnih prireditev, ki spodbujajo prenos znanja in
informiranja ljudi na podeželju, na področju predelave in s kmetijstvom
povezanega delovanja na podeželju, ki niso predmet primarne proizvodnje
kmetijskih proizvodov, v okviru nevladnih in nepridobitnih oblik sodelovanja
kmetov v zvezah, združenjih in društvih, povezanih s kmetijstvom.
(2) Pomoč iz prejšnjega odstavka se dodeljuje kot pomoč
po pravilu de minimis v skladu z Uredbo 1407/2013/EU.
10. člen
(vlagatelj)
Vlagatelj za pomoč iz prejšnjega člena je nevladna
organizacija, nepridobitno združenje ali druga nepridobitna oblika sodelovanja
kmetov v združenju, ki je registrirana po predpisih, ki urejajo društva, zveze
ali združenja in deluje na širšem ali ožjem območju Republike Slovenije.
11. člen
(upravičenec in prejemnik pomoči)
Upravičenec in prejemnik pomoči iz 9. člena te uredbe je
vlagatelj iz prejšnjega člena.
12. člen
(upravičeni stroški)
Upravičeni stroški za ukrep iz 9. člena te uredbe so
naslednji:
-       
stroški, povezani s prenosom znanja in informiranjem (npr. najemnine za
prostore, honorarji predavateljev, materialni stroški za izvedbo aktivnosti),
-       
stroški, povezani z organizacijo forumov za izmenjavo znanja med
kmetijskimi gospodarstvi, tekmovanj, razstav in sejmov ter sodelovanjem na njih
(npr. stroški udeležbe, stroški publikacij, potni stroški, najemnine za
razstavne prostore),
-       
stroški publikacij, kot so predstavitve, katalogi ali spletišča, ki
predstavljajo dejanske podatke o delovanju vlagatelja, proizvajalcih danega
proizvoda, pri čemer morajo imeti vsi proizvajalci enake možnosti za
predstavitev.
13. člen
(pogoji za odobritev pomoči)
(1) Pogoji za odobritev pomoči iz 9. člena te uredbe so
naslednji:
-       
vlagatelj iz 10. člena te uredbe ima aktivne člane,
-       
geografska pokritost delovanja vlagatelja na področju predelave ter s
kmetijstvom povezanega delovanja na podeželju v skladu z 10. členom te uredbe,
-       
prejemnik pomoči iz 11. člena te uredbe ne more pridobiti sredstev za
druge ukrepe iz te uredbe.
(2) Pogoji za dodelitev pomoči iz 9. člena te uredbe,
merila, dokazila in upravičeni stroški se podrobneje opredelijo v javnem
razpisu.
14. člen
(finančne določbe)
(1) Višina sredstev za pomoč iz 9. člena te uredbe se
določi v skladu z drugim odstavkom 34. člena te uredbe.
(2) Delež dodeljene pomoči iz 9. člena te uredbe lahko
na upravičenca iz 11. člena te uredbe znaša do 70 odstotkov upravičenih
stroškov iz 12. člena te uredbe.
(3) Delež dodeljenih pomoči iz vseh javnih virov za
namene tega člena lahko znaša do 100 odstotkov upravičenih stroškov iz 12.
člena te uredbe.
(4) Ne glede na določbo prejšnjega odstavka za
aktivnosti, za katere se dodeljujejo sredstva pomoči za ukrep iz 9. člena te
uredbe, ni dovoljeno pridobiti sredstev, namenjenih za izvajanje ukrepov
razvoja podeželja.
15. člen
(kumulacija in skupni znesek pomoči)
Pomoč iz 9. člena te uredbe se dodeli do višine, ki ne
presega skupnega zneska pomoči iz 3. člena Uredbe 1407/2013/EU. Z drugimi
pomočmi se ta pomoč lahko kumulira le pod pogoji iz 5. člena Uredbe
1407/2013/EU.
3. Ukrep: Pomoč delovanju nepridobitnih združenj na
področju kmetijstva, gozdarstva in podeželja
16. člen
(namen pomoči)
Namen ukrepa Pomoč delovanju nepridobitnih združenj na
področju kmetijstva, gozdarstva in podeželja je sofinanciranje spodbujanja
delovanja, združevanja in povezovanja ljudi na podeželju v okviru civilne
pobude, sindikatov ter nevladnih in nepridobitnih oblik sodelovanja kmetov v
zvezah, združenjih in društvih, povezanih s kmetijstvom ali gozdarstvom, saj s
svojim delovanjem prispevajo k razvoju in ohranjanju kmetijstva in gozdarstva
ter ohranjanju poseljenosti podeželja.
17. člen
(vlagatelj)
(1) Vlagatelj za pomoč iz prejšnjega člena je pravna
oseba, ki povezuje pravne osebe, ki so registrirane kot društva, ali kmete, ki
opravljajo kmetijsko dejavnost, v sindikat kmetov ali posameznike v društvo in
deluje na celotnem, širšem ali ožjem območju Republike Slovenije.
(2) Vlagatelj za pomoč iz prejšnjega člena mora biti
registriran.
18. člen
(upravičenec in prejemnik pomoči)
Upravičenec in prejemnik pomoči iz 16. člena te uredbe je
vlagatelj iz prejšnjega člena.
19. člen
(upravičeni stroški)
Upravičeni stroški za ukrep iz 16. člena te uredbe so
naslednji:
-       
stroški opreme in prostorov za delovanje upravičenca iz prejšnjega
člena,
-       
materialni stroški ter stroški dela vlagatelja iz 17. člena te uredbe, 
-       
stroški članarin v mednarodnih organizacijah, katerih član je vlagatelj
iz 17. člena te uredbe,
-       
stroški izvajanja aktivnosti za spodbujanje delovanja, združevanja in
povezovanja ljudi na podeželju in
-       
stroški izvajanja vsebin za enake možnosti žensk in moških ter drugih
programov in aktivnosti v skladu s predpisi, strategijami in programskimi
dokumenti.
20. člen
(pogoji za odobritev pomoči)
(1) Pogoji za odobritev pomoči iz 16. člena te uredbe so
naslednji:
-       
vlagatelj iz 17. člena te uredbe ima aktivne člane,
-       
vlagatelj iz 17. člena te uredbe deluje na področju kmetijstva ali
gozdarstva,
-       
geografska pokritost delovanja vlagatelja na področju kmetijstva ali
gozdarstva v skladu s 17. členom te uredbe,
-       
prejemnik pomoči iz 18. člena te uredbe ne more pridobiti sredstev za
druge ukrepe iz te uredbe.
(2) Pogoji za dodelitev pomoči iz 16. člena te uredbe,
merila, dokazila in upravičeni stroški se podrobneje opredelijo v javnem
razpisu.
21. člen
(finančne določbe)
(1) Višina sredstev za pomoč iz 16. člena te uredbe
se določi v skladu z drugim odstavkom 34. člena te uredbe.
(2) Delež dodeljene pomoči iz 16. člena te uredbe
lahko na upravičenca znaša do 100 odstotkov upravičenih stroškov iz
19. člena te uredbe.
4. Ukrep: Pomoč nepridobitnim organizacijam pri
organizaciji strokovnih in jubilejnih dogodkov
22. člen
(namen pomoči)
Namen ukrepa Pomoč nepridobitnim organizacijam pri
organizaciji strokovnih in jubilejnih dogodkov je sofinanciranje izvedbe
strokovnega ali jubilejnega dogodka, ki pripomore k boljši prepoznavnosti
slovenskega kmetijstva in gozdarstva.
23. člen
(vlagatelj)
Vlagatelj za pomoč iz prejšnjega člena je nepridobitna
organizacija, ki deluje na področju kmetijstva ali gozdarstva.
24. člen
(upravičenec in prejemnik pomoči)
Upravičenec in prejemnik pomoči iz 22. člena te uredbe je
vlagatelj iz prejšnjega člena.
25. člen
(upravičeni stroški)
Upravičeni stroški za ukrep iz 22. člena te uredbe so
naslednji:
-       
stroški izdaje strokovne publikacije za obeležitev dogodka,
-       
stroški promocije dogodka,
-       
stroški najema prostora dogodka,
-       
drugi stroški, povezani z organizacijo in izvedbo dogodka (npr.
materialni stroški, potni stroški).
26. člen
(pogoji za odobritev pomoči)
(1) Pogoj za odobritev pomoči iz 22. člena te uredbe je,
da vlagatelj deluje na področju kmetijstva ali gozdarstva.
(2) Vlagatelj iz 23. člena te uredbe lahko pridobi pomoč
iz 22. člena te uredbe samo za en strokovni ali jubilejni dogodek v posameznem
proračunskem letu.
(3) Upravičenec iz 24. člena te uredbe ne more pridobiti
sredstev za dogodek po ukrepu iz 22. člena te uredbe tudi iz drugih
ukrepov te uredbe.
(4) Pogoji za dodelitev pomoči iz 22. člena te uredbe,
merila, dokazila in upravičeni stroški se podrobneje opredelijo v javnem
razpisu.
27. člen
(finančne določbe)
(1) Višina sredstev za pomoč iz 22. člena te uredbe
se določi v skladu z drugim odstavkom 34. člena te uredbe.
(2) Delež dodeljene pomoči iz 22. člena te uredbe
lahko na upravičenca znaša do 100 odstotkov upravičenih stroškov iz 25.
člena te uredbe.
5. Ukrep: Organiziranje in izvedba tekmovanj v oranju ter
udeležba na svetovnem prvenstvu
28. člen
(namen ukrepa)
Namen ukrepa Organiziranje in izvedba tekmovanj v oranju ter
udeležba na svetovnem prvenstvu je organiziranje in izvedba tekmovanj v oranju
v Republiki Sloveniji ter organiziranje in izvedba udeležbe na svetovnem prvenstvu,
saj se s tem spodbuja pomen obdelave zemlje, prenašanje dobrih praks,
izobraževanje, ohranjanje dediščine podeželja in promocija slovenskega
kmetijstva doma in v tujini.
29. člen
(izvajalec)
(1) Izvajalec za izvedbo ukrepa iz prejšnjega člena se izbere
v skladu s predpisi, ki urejajo javno naročanje.
(2) Izvajalec za izvedbo ukrepa iz prejšnjega člena je
pravna oseba, ki izpolnjuje naslednje pogoje:
-       
deluje na področju kmetijstva,
-       
ima reference na področju priprave in izvedbe tekmovanj v oranju,
-       
izpolnjuje pogoje za udeležbo na svetovnem tekmovanju v oranju, ki ga
organizira Svetovna organizacija oračev (World Ploughing Organization – WPO).
30. člen
(upravičenec in prejemnik)
Upravičenec in prejemnik sredstev iz 28. člena te uredbe je
izvajalec za izvedbo ukrepa iz prejšnjega člena.
31. člen
(upravičeni stroški)
Upravičeni stroški za ukrep iz 28. člena te uredbe so
naslednji:
-       
stroški za pripravo tekmovališč,
-       
stroški za pripravo in najem tekmovalnega in prireditvenega prostora,
-       
stroški usposabljanja za sodnike,
-       
materialni stroški izvajalca iz prejšnjega člena,
-       
stroški promocije,
-       
stroški članarin izvajalca iz prejšnjega člena,
-       
stroški priprave tekmovalcev,
-       
potni stroški za udeležbo na svetovnem prvenstvu v oranju,
-       
stroški najema zemljišč za trening,
-       
stroški organizacije strokovnih prireditev v okviru tekmovanj (npr.
okrogle mize, demonstracije, konference) in
-       
drugi stroški, povezani z organizacijo, izvedbo in udeležbo (npr.
nagrade po pravilniku, ki ureja tekmovanje oračev, tiskovine, oblačila,
prehrana, prenočitev, dnevnice, potni stroški).
32. člen
(pogoji za odobritev sredstev)
(1) Izvajalec iz 29. člena te uredbe ne more pridobiti
sredstev za druge ukrepe iz te uredbe.
(2) Pogoji za izbiro izvajalca iz 29. člena te
uredbe, merila, dokazila in upravičeni stroški se podrobneje opredelijo v
razpisni dokumentaciji javnega naročila.
33. člen
(finančne določbe)
Sredstva za izvajanje ukrepa iz 28. člena te uredbe se
določijo v javnem naročilu v skladu z razpoložljivimi proračunskimi sredstvi v
posameznem proračunskem letu.
III. POSTOPEK ZA ODOBRITEV POMOČI
34. člen
(javni razpisi)
(1) Pomoči po tej uredbi, razen dodelitev sredstev iz 4.
in 28. člena te uredbe, se dodelijo na podlagi zaprtih javnih razpisov. Za
izvedbo ukrepov iz 4. in 28. člena te uredbe se uporabljajo predpisi, ki
urejajo javno naročanje.
(2) Višina pomoči za ukrepe iz 9., 16. in 22. člena te
uredbe se na letni ravni določi v javnem razpisu največ do višine sredstev,
zagotovljenih za te namene v proračunu Republike Slovenije v posameznem proračunskem
letu, pri čemer se ta višina sredstev zniža za vrednost iz pritožb zoper
odločbe, katerim je bilo ugodeno.
(3) Postopke za dodelitev pomoči po tej uredbi in
izplačilo sredstev izvede agencija, razen za ukrep iz 28. člena te uredbe,
katerega izvede ministrstvo.
(4) Ministrstvo pripravi javne razpise in jih objavi v
Uradnem listu Republike Slovenije. V okviru javnega razpisa za posamezen ukrep
iz te uredbe so sredstva lahko razdeljena po posameznih namenih znotraj ukrepa,
ciljih ukrepa ali skupinah posameznih upravičencev, vloge za ta namen pa se
ločeno uvrščajo na sezname prejetih in popolnih vlog.
35. člen
(odločitev o vlogah)
(1) Vloge za javni razpis iz prvega odstavka prejšnjega
člena se pošljejo priporočeno po pošti na naslov: Agencija Republike Slovenije
za kmetijske trge in razvoj podeželja, Dunajska cesta 160, 1000 Ljubljana, ali
se vložijo neposredno v vložišču agencije.
(2) Vloga iz prejšnjega odstavka se vloži pisno na
obrazcu, ki je dostopen na spletni strani agencije in ministrstva. Sestavni deli
vloge morajo biti speti ali vloženi v mapo po vrstnem redu. Na ovojnici vloge
morajo biti razvidni datum in čas (ura, minuta) oddaje vloge na pošti, kar
označi pošta, ali v vložišču agencije, naslov vlagatelja in oznaka javnega
razpisa, na katerega se prijavlja. Vloge z nepravilno označenimi ovojnicami se
ne obravnavajo in se vrnejo vlagateljem.
(3) Ne glede na prvi in drugi odstavek tega člena se vloge za
ukrepe iz 9., 16. in 22. člena te uredbe vložijo na agencijo v elektronski
obliki v roku, ki je opredeljen v javnem razpisu.
(4) Vloge iz prejšnjega odstavka vlagatelj ali njegov
pooblaščenec za elektronsko vložitev izpolni elektronsko in podpiše s
kvalificiranim elektronskim podpisom ter vloži v elektronski obliki, pri čemer
se priloge predložijo kot skenogram.
(5) Za elektronsko izpolnjevanje in vložitev vlog iz
prejšnjega odstavka agencija vzpostavi vstopno spletno mesto na naslovu
https://e-kmetija.gov.si, na katerem se vlagatelj ali njegov pooblaščenec za
elektronsko vložitev s sredstvom elektronske identifikacije prijavi v
informacijski sistem agencije, ima dostop do vseh podatkov, potrebnih za
izpolnitev vloge, izvede elektronski vnos, vključno s kvalificiranim
elektronskim podpisom in vloži vlogo v informacijski sistem agencije, ki ga
obvesti o uspešni vložitvi vloge.
(6) Če vlogo iz tretjega odstavka tega člena vlaga
pooblaščenec za elektronsko vložitev, se pred elektronsko vložitvijo vloge
registrira pri agenciji. Pooblaščenec za elektronsko vložitev pri vnosu vloge
izpolni pooblastilo za dostop in uporabo informacijskega sistema agencije. S
podpisom na vlogi vlagatelj ali njegov pooblaščenec za elektronsko vložitev
potrdi pravilnost vnosa podatkov. Podrobna navodila o prijavi v informacijski
sistem in izpolnjevanju vloge v njem ter vlaganju vloge se objavijo na
osrednjem spletnem mestu državne uprave.
(7) Kot sredstvo elektronske identifikacije iz petega
odstavka tega člena se šteje sredstvo elektronske identifikacije ravni
zanesljivosti srednja ali visoka oziroma drug način elektronske identifikacije
za dostop do elektronskih storitev ravni zanesljivosti srednja ali visoka v
skladu s predpisi, ki urejajo elektronsko identifikacijo in storitev zaupanja.
36. člen
(obravnava vlog)
(1) Odpiranje vlog za ukrepe iz 9., 16. in 22. člena te
uredbe ni javno. Prispele vloge obravnava agencija in jih, če posamezen ukrep
to določa, tudi oceni.
(2) Izberejo se vloge, ki na podlagi ocene dosežejo
spodnjo vstopno mejo točk.
37. člen
(kumulacija oziroma združevanje pomoči – skupinske izjeme)
(1) Skupna višina pomoči, določena v skladu z 8. členom
te uredbe, ne sme preseči skupne višine pomoči, določene z Uredbo 702/2014/EU,
ne glede na to, ali se pomoč za ukrep v celoti financira iz proračuna Republike
Slovenije ali proračunov lokalnih skupnosti ali pa se delno financira iz
sredstev Evropske unije.
(2) Pomoč iz 4. člena te uredbe se ne sme združevati s
pomočjo de minimis v zvezi z istimi upravičenimi stroški, če bi bila s
takim združevanjem presežena intenzivnost ali znesek pomoči iz Uredbe
702/2014/EU.
38. člen
(omejitev pomoči)
(1) Pomoči iz te uredbe se dodeljujejo le za izvajanje
ukrepov znotraj območja Republike Slovenije.
(2) Upravičenci, ki so v postopku vračanja neupravičeno
prejete državne pomoči na podlagi odločbe Evropske komisije, ki je prejeto
državno pomoč razglasila za nezakonito in nezdružljivo s skupnim trgom EU,
dokler taka pomoč ni povrnjena skupaj z zamudnimi obrestmi, ne morejo
uveljavljati pomoči po tej uredbi.
39. člen
(obveznosti prejemnika pomoči in dajalca pomoči)
(1) Prejemnik pomoči iz te uredbe mora pred dodelitvijo
sredstev po tej uredbi podati pisno izjavo o:
-       
pomočeh de minimis, ki jih je prejel na podlagi te uredbe ali
drugih predpisov, ki urejajo pomoč de minimis, v predhodnih dveh in v
tekočem proračunskem letu,
-       
drugih že prejetih ali zaprošenih pomočeh za iste upravičene stroške in
zagotovilih, da z dodeljenim zneskom pomoči de minimis ne bo presežena
zgornja meja de minimis pomoči ter intenzivnosti pomoči po drugih
predpisih.
(2) Dajalec pomoči pisno obvesti prejemnika pomoči o tem,
da je pomoč dodeljena po pravilu de minimis v skladu z Uredbo
1407/2013/EU in o znesku pomoči de minimis.
(3) Vse aktivnosti, na katere se nanaša vloga za
pridobitev pomoči iz 9., 16. in 22. člena te uredbe, morajo biti dokončane in
plačane pred vložitvijo zadnjega zahtevka za izplačilo sredstev po tej uredbi.
(4) Vloga za pridobitev pomoči iz 4. člena te uredbe se
vloži v skladu s 6. členom Uredbe 702/2014/EU pred začetkom izvajanja projekta
ali dejavnosti, s čimer se zagotavlja spodbujevalni učinek take pomoči.
40. člen
(hramba dokumentacije)
Prejemnik pomoči iz te uredbe in agencija morata
dokumentacijo, ki je bila podlaga za odobritev pomoči po tej uredbi, hraniti
deset let od dneva zadnje dodelitve pomoči v okviru sheme pomoči.
IV. VLAGANJE ZAHTEVKOV ZA IZPLAČILO SREDSTEV
41. člen
(vlaganje zahtevkov za izplačilo sredstev)
(1) Za izplačila sredstev za ukrepe iz 9., 16. in 22. člena
te uredbe v tekočem letu morajo prejemniki pomoči zahtevke za izplačilo
sredstev izpolniti in vložiti na agencijo v elektronski obliki ter podpisane s
kvalificiranim elektronskim podpisom, pri čemer se priloge predložijo kot
skenogram.
(2) Za elektronsko izpolnjevanje in vložitev zahtevkov iz
prejšnjega odstavka se smiselno uporabljajo določbe četrtega do sedmega
odstavka 35. člena te uredbe.
(3) Zahtevki za izplačilo sredstev iz prvega odstavka tega
člena se vlagajo v obdobju od izdaje odločbe o pravici do sredstev do 30.
oktobra tekočega leta v skladu z roki, opredeljenimi v odločbi o pravici do
sredstev.
(4) Če agencija prejemniku pomoči izda odločbo o pravici do
sredstev z datumom vlaganja zahtevka po 30. oktobru tekočega leta, se izplačila
sredstev izvedejo v naslednjem koledarskem letu.

Uredba o ukrepih kmetijske strukturne politike
in kmetijske politike razvoja podeželja (Uradni list RS, št. 35/15) vsebuje naslednjo prehodno in
končni določbi:
»V. PREHODNA IN KONČNI DOLOČBI
42. člen
(dokončanje postopkov)
Postopki, začeti do uveljavitve te uredbe, se končajo v
skladu z dosedanjimi predpisi.
43. člen
(prenehanje veljavnosti)
Z dnem uveljavitve te uredbe preneha veljati Uredba o ukrepih
kmetijske strukturne politike in kmetijske politike razvoja podeželja (Uradni
list RS, št. 45/12 in 64/12).
44. člen
(začetek veljavnosti)
Ta uredba začne veljati petnajsti dan po objavi v Uradnem
listu Republike Slovenije.«.

Uredba o spremembi in dopolnitvi Uredbe o
ukrepih kmetijske strukturne politike in kmetijske politike razvoja podeželja
(Uradni list RS, št. 10/22) vsebuje naslednjo končno določbo:
»KONČNA DOLOČBA
3. člen
(začetek veljavnosti)
Ta uredba začne veljati naslednji dan po objavi v Uradnem
listu Republike Slovenije.«.