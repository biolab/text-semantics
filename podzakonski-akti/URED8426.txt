1. člen
(vsebina)
S to uredbo se za izvajanje Uredbe (EU) 2021/1232 z dne
14. julija 2021 o začasnem odstopanju od nekaterih določb Direktive
2002/58/ES glede uporabe tehnologij s strani ponudnikov medosebnih
komunikacijskih storitev, neodvisnih od številke, za obdelavo osebnih in drugih
podatkov za namene boja proti spolni zlorabi otrok na spletu (UL L št. 274
z dne 30. 7. 2021, str. 41, v nadaljnjem besedilu: Uredba
2021/1232/EU) določita pristojna organa za predložitev statističnih podatkov.
2. člen
(pristojna organa za predložitev statističnih podatkov)
(1) Organ, pristojen za objavo in predložitev
statističnih podatkov iz točke (a) in (b) prvega odstavka 8. člena Uredbe
2021/1232/EU Komisiji, je Ministrstvo za notranje zadeve, Policija.
(2) Organ, pristojen za objavo in predložitev
statističnih podatkov iz točke (c) prvega odstavka 8. člena Uredbe
2021/1232/EU Komisiji, je Ministrstvo za pravosodje.
3. člen
(nadzor)
Nadzor nad izvajanjem Uredbe (EU) 2021/1232 opravlja
Informacijski pooblaščenec na podlagi zakona, ki ureja položaj in pristojnosti
informacijskega pooblaščenca.
KONČNA DOLOČBA
4. člen
(začetek veljavnosti)
Ta uredba začne veljati naslednji dan po objavi v Uradnem
listu Republike Slovenije.
Št. 00714-34/2021
Ljubljana, dne 13. januarja 2022
EVA 2021-3130-0050
Vlada Republike Slovenije
Janez Janša
predsednik