I. SPLOŠNE DOLOČBE
1. člen
(vsebina)
(1) Ta uredba ureja izvajanje ukrepa zdravje in varnost
iz operativnega programa, ki ureja izvajanje Evropskega sklada za pomorstvo in
ribištvo v Republiki Sloveniji za obdobje 2014–2020 (v nadaljnjem besedilu: OP
ESPR 2014–2020). OP ESPR 2014–2020 je dostopen na osrednjem spletnem mestu
državne uprave ter na spletni strani ribiškega sklada (http://www.ribiski-sklad.si/).
(2) Ta uredba za ukrep iz prejšnjega odstavka določa
pristojne organe, predmet podpore, upravičence, upravičene stroške, pogoje za
dodelitev sredstev, merila za ocenjevanje vlog, pogoje za izplačilo sredstev,
obveznosti upravičenca in finančne določbe za izvajanje:
1.     
Uredbe (EU) št. 1303/2013 Evropskega parlamenta in Sveta z dne
17. decembra 2013 o skupnih določbah o Evropskem skladu za regionalni
razvoj, Evropskem socialnem skladu, Kohezijskem skladu, Evropskem kmetijskem
skladu za razvoj podeželja in Evropskem skladu za pomorstvo in ribištvo, o splošnih
določbah o Evropskem skladu za regionalni razvoj, Evropskem socialnem skladu,
Kohezijskem skladu in Evropskem skladu za pomorstvo in ribištvo ter o
razveljavitvi Uredbe Sveta (ES) št. 1083/2006 (UL L št. 347 z dne
20. 12. 2013, str. 320), zadnjič spremenjene z Uredbo (EU) 2020/2221
Evropskega parlamenta in Sveta z dne 23. decembra 2020 o spremembi Uredbe (EU)
št. 1303/2013, kar zadeva dodatne vire in ureditev izvrševanja, da se zagotovi
pomoč za spodbujanje odprave posledic krize v okviru pandemije COVID-19 in
njenih socialnih posledic ter za pripravo zelenega, digitalnega in odpornega
okrevanja družbe in gospodarstva (REACT-EU) (UL L št. 437 z dne 28. 12. 2020,
str. 30);
2.     
Uredbe (EU) št. 1380/2013 Evropskega parlamenta in Sveta z dne
11. decembra 2013 o skupni ribiški politiki in o spremembi uredb Sveta
(ES) št. 1954/2003 in (ES) št. 1224/2009 ter razveljavitvi uredb Sveta
(ES) št. 2371/2002 in (ES) št. 639/2004 ter Sklepa Sveta 2004/585/ES (UL L
št. 354 z dne 28. 12. 2013, str. 22), zadnjič spremenjene z Delegirano
uredbo Komisije (EU) 2020/2015 z dne 21. avgusta 2020 o določitvi podrobnosti
izvajanja obveznosti iztovarjanja za nekatere vrste ribolova v zahodnih vodah
za obdobje 2021–2023 (UL L št. 415 z dne 10. 12. 2020, str. 2), (v nadaljnjem
besedilu: Uredba 1380/2013/EU);
3.     
Izvedbene uredbe Komisije (EU) št. 215/2014 z dne 7. marca 2014 o
določitvi pravil za izvajanje Uredbe (EU) št. 1303/2013 Evropskega
parlamenta in Sveta o skupnih določbah o Evropskem skladu za regionalni razvoj,
Evropskem socialnem skladu, Kohezijskem skladu, Evropskem kmetijskem skladu za
razvoj podeželja in Evropskem skladu za pomorstvo in ribištvo, o splošnih
določbah o Evropskem skladu za regionalni razvoj, Evropskem socialnem skladu,
Kohezijskem skladu in Evropskem skladu za pomorstvo in ribištvo v zvezi z
metodologijami za določitev podpore ciljem na področju podnebnih sprememb,
določitvijo mejnikov in ciljnih vrednosti v okviru uspešnosti ter nomenklaturo
kategorij ukrepov za strukturne in investicijske sklade (UL L št. 69 z dne
8. 3. 2014, str. 65), zadnjič spremenjene z Izvedbeno uredbo Komisije
(EU) 2021/439 z dne 3. marca 2021 o spremembi Izvedbene uredbe (EU) št.
215/2014 glede vključitve novega tematskega cilja v nomenklaturo kategorij
ukrepov za ESRR, ESS in Kohezijski sklad v okviru cilja „naložbe za rast in
delovna mesta“ (UL L št. 85 z dne 12. 3. 2021, str. 149), (v nadaljnjem
besedilu: Uredba 215/2014/EU);
4.     
Delegirane uredbe Komisije (EU) št. 480/2014 z dne 3. marca 2014 o
dopolnitvi Uredbe (EU) št. 1303/2013 Evropskega parlamenta in Sveta o skupnih
določbah o Evropskem skladu za regionalni razvoj, Evropskem socialnem skladu,
Kohezijskem skladu, Evropskem kmetijskem skladu za razvoj podeželja in
Evropskem skladu za pomorstvo in ribištvo ter o splošnih določbah o Evropskem
skladu za regionalni razvoj, Evropskem socialnem skladu, Kohezijskem skladu in
Evropskem skladu za pomorstvo in ribištvo (UL L št. 138 z dne
13. 5. 2014, str. 5), zadnjič spremenjene z Delegirano uredbo
Komisije (EU) 2019/886 z dne 12. februarja 2019 o spremembi in popravku
Delegirane uredbe (EU) št. 480/2014 glede določb o finančnih instrumentih,
možnostih poenostavljenega obračunavanja stroškov, revizijski sledi, obsegu in
vsebini revizij operacij in metodologiji za izbor vzorca operacij ter glede Priloge
III (UL L št. 142 z dne 29. 5. 2019, str. 9), (v nadaljnjem besedilu:
Uredba 480/2014/EU);
5.     
Uredbe (EU) št. 508/2014 Evropskega parlamenta in Sveta z dne
15. maja 2014 o Evropskem skladu za pomorstvo in ribištvo in razveljavitvi
uredb Sveta (ES) št. 2328/2003, (ES) št. 861/2006, (ES) št. 1198/2006 in (ES)
št. 791/2007 in Uredbe (EU) št. 1255/2011 Evropskega parlamenta in Sveta (UL L
št. 149 z dne 20. 5. 2014, str. 1), zadnjič spremenjene z Uredbo (EU)
2020/1781 Evropskega parlamenta in Sveta z dne 25. novembra 2020 o spremembi
Uredbe (EU) 2016/1139 v zvezi z zmanjšanjem ribolovne zmogljivosti v Baltskem
morju ter Uredbe (EU) št. 508/2014 v zvezi s trajnim prenehanjem ribolovnih
dejavnosti flot, ki lovijo trsko iz vzhodnega Baltskega morja, trsko iz
zahodnega Baltskega morja in sleda iz zahodnega Baltskega morja (UL L št. 400 z
dne 30. 11. 2020, str. 1);
6.     
Izvedbene uredbe Komisije (EU) št. 763/2014 z dne 11. julija 2014 o
določitvi pravil za uporabo Uredbe (EU) št. 508/2014 Evropskega parlamenta in
Sveta o Evropskem skladu za pomorstvo in ribištvo glede tehničnih značilnosti
ukrepov informiranja in obveščanja ter navodil za oblikovanje simbola Unije (UL
L št. 209 z dne 16. 7. 2014, str. 1), (v nadaljnjem besedilu:
Uredba 763/2014/EU);
7.     
Delegirane uredbe Komisije (EU) št. 1014/2014 z dne 22. julija 2014
o dopolnitvi Uredbe (EU) št. 508/2014 Evropskega parlamenta in Sveta o
Evropskem skladu za pomorstvo in ribištvo in razveljavitvi uredb Sveta (ES) št.
2328/2003, (ES) št. 861/2006, (ES) št. 1198/2006 in (ES) št. 791/2007 in Uredbe
(EU) št. 1255/2011 Evropskega parlamenta in Sveta v zvezi z vsebino in sestavo
skupnega sistema spremljanja in vrednotenja za operacije, financirane iz
Evropskega sklada za pomorstvo in ribištvo (UL L št. 283 z dne
27. 9. 2014, str. 11), zadnjič popravljene s Popravkom (UL L št.
260 z dne 7. 10. 2015, str. 31), (v nadaljnjem besedilu: Uredba
1014/2014/EU);
8.     
Izvedbene uredbe Komisije (EU) št. 1232/2014 z dne 18. novembra
2014 o spremembi Izvedbene uredbe Komisije (EU) št. 215/2014 zaradi
prilagoditve sklicev Uredbi (EU) št. 508/2014 Evropskega parlamenta in Sveta
ter o popravku Izvedbene uredbe (EU) št. 215/2014 (UL L št. 332 z dne 19. 11. 2014,
str. 5; v nadaljnjem besedilu: Uredba 1232/2014/EU);
9.     
Izvedbene uredbe Komisije (EU) št. 1242/2014 z dne 20. novembra
2014 o pravilih v skladu z Uredbo (EU) št. 508/2014 Evropskega parlamenta in
Sveta o Evropskem skladu za pomorstvo in ribištvo v zvezi s predložitvijo
ustreznih kumulativnih podatkov o operacijah (UL L št. 334 z dne 21. 11. 2014,
str. 11), zadnjič spremenjene z Izvedbeno uredbo Komisije (EU) 2020/1027 z dne
14. julija 2020 o spremembi izvedbenih uredb (EU) št. 771/2014, (EU) št.
1242/2014 in (EU) št. 1243/2014 v zvezi z izvajanjem in spremljanjem posebnih
ukrepov za ublažitev posledic izbruha COVID-19 v sektorju ribištva in
akvakulture (UL L št. 227 z dne 16. 7. 2020, str. 1), (v nadaljnjem besedilu:
Uredba 1242/2014/EU);
10.  
Izvedbene uredbe Komisije (EU) št. 1243/2014 z dne 20. novembra
2014 o pravilih v skladu z Uredbo (EU) št. 508/2014 Evropskega parlamenta in
Sveta o Evropskem skladu za pomorstvo in ribištvo v zvezi z informacijami, ki
jih predložijo države članice, ter potrebami po podatkih in sinergijami med
potencialnimi viri podatkov (UL L št. 334 z dne 21. 11. 2014, str.
39), zadnjič spremenjene z Izvedbeno uredbo Komisije (EU) 2020/1027 z dne 14.
julija 2020 o spremembi izvedbenih uredb (EU) št. 771/2014, (EU) št. 1242/2014
in (EU) št. 1243/2014 v zvezi z izvajanjem in spremljanjem posebnih ukrepov za
ublažitev posledic izbruha COVID-19 v sektorju ribištva in akvakulture (UL L
št. 227 z dne 16. 7. 2020, str. 1), (v nadaljnjem besedilu: Uredba
1243/2014/EU);
11.  
Delegirane uredbe Komisije (EU) 2015/288 z dne 17. decembra 2014 o
dopolnitvi Uredbe (EU) št. 508/2014 Evropskega parlamenta in Sveta o Evropskem
skladu za pomorstvo in ribištvo glede časovnega obdobja in datumov za
nedopustnost vlog (UL L št. 51 z dne 24. 2. 2015, str. 1), zadnjič spremenjene
z Delegirano uredbo Komisije (EU) 2015/2252 z dne 30. septembra 2015 o
spremembi Delegirane uredbe (EU) 2015/288 glede obdobja nedopustnosti vlog za
podporo iz Evropskega sklada za pomorstvo in ribištvo (UL L št. 321 z dne
5. 12. 2015, str. 2), (v nadaljnjem besedilu: Uredba 288/2015/EU);
12.  
Delegirane uredbe Komisije (EU) št. 2015/531 z dne 24. novembra
2014 o dopolnitvi Uredbe (EU) št. 508/2014 Evropskega parlamenta in Sveta z
določitvijo stroškov, upravičenih do podpore iz Evropskega sklada za pomorstvo
in ribištvo za izboljšanje higienskih, zdravstvenih, varnostnih in delovnih
pogojev za ribiče, varstvo in obnovo morske biotske raznovrstnosti in
ekosistemov, ublažitev podnebnih sprememb ter izboljšanje energetske
učinkovitosti ribiških plovil (UL L št. 86 z dne 31. 3. 2015, str.
1), (v nadaljnjem besedilu: Uredba 2015/531/EU);
13.  
Delegirane uredbe Komisije (EU) 2015/1970 z dne 8. julija 2015 o
dopolnitvi Uredbe (EU) št. 1303/2013 Evropskega parlamenta in Sveta s posebnimi
določbami o poročanju o nepravilnostih v zvezi z Evropskim skladom za
regionalni razvoj, Evropskim socialnim skladom, Kohezijskim skladom in
Evropskim skladom za pomorstvo in ribištvo (UL L št. 293 z dne
10. 11. 2015, str. 1) in
14.  
Izvedbene uredbe Komisije (EU) št. 2015/1974 z dne 8. julija 2015 o
določitvi pogostosti in oblike poročanja o nepravilnostih v zvezi z Evropskim
skladom za regionalni razvoj, Evropskim socialnim skladom, Kohezijskim skladom
in Evropskim skladom za pomorstvo in ribištvo v skladu z Uredbo (EU) št.
1303/2013 Evropskega parlamenta in Sveta (UL L št. 293 z dne
10. 11. 2015, str. 20).
2. člen
(pomen izrazov)
Izrazi, uporabljeni v tej uredbi, pomenijo:
1.     
upravičenec je subjekt, ki so mu odobrena sredstva po tej uredbi;
2.     
prednostne naloge so prednostne naloge EU iz 6. člena Uredbe
508/2014/EU;
3.     
ukrep je sklop operacij iz točke (13) drugega odstavka 3. člena
Uredbe 508/2014/EU;
4.     
operacija je projekt, pogodba, ukrep ali skupina projektov, ki ga izbere
organ upravljanja v okviru posameznega ukrepa v skladu s točko(9) 2. člena
Uredbe 1303/2013/EU;
5.     
mali priobalni ribolov pomeni ribolov z ribiškimi plovili, katerih
skupna dolžina ne presega 12 metrov in ki ne uporabljajo vlečnega ribolovnega
orodja iz Izvedbene uredbe Komisije (EU) 2017/218 z dne 6. februarja 2017 o
registru ribiške flote (UL L št. 34 z dne 9. 2. 2017, str. 9);
6.     
zahtevek za povračilo sredstev je zahtevek, ki ga predloži upravičenec
za povračilo sredstev za izvedbo dela operacije ali celotne operacije,
sofinancirane iz ukrepa OP ESPR 2014–2020;
7.     
mikro, mala in srednja podjetja (v nadaljnjem besedilu: MSP) so
podjetja, ki izpolnjujejo merila iz Priloge I Priporočila Komisije št. 361
z dne 6. maja 2003 o opredelitvi definicij za mikro, mala in srednje
velika podjetja (UL L št. 124 z dne 20. 5. 2003, str. 36);
8.     
priznana vrednost operacije je tista vrednost, od katere se izračuna
delež javnih sredstev;
9.     
koledarsko leto je obdobje od 1. januarja do 31. decembra;
10.  
končana operacija pomeni operacijo, ki je bila fizično zaključena ali
popolnoma izvedena, za katero so upravičenci izvršili vsa zadevna izplačila,
njim pa je bil izplačan ustrezen javni prispevek;
11.  
primerljive ponudbe so tiste ponudbe, za katere je upravičenec
ponudnikom poslal enako povpraševanje, v katerem je navedel minimalne pogoje,
ki jih mora neki izdelek oziroma storitev vsebovati, da bo ponudba lahko
izbrana;
12.  
študija izvedljivosti je dokument, iz katerega je razvidno, ali je neka
operacija izvedljiva glede na tržne in finančne razmere, in vlagatelju pomaga
pri odločitvi za naložbo. Študija izvedljivosti je sestavljena iz analize trga,
tehnološko-tehnične analize, analize lokacije, organizacijske analize ter
analize gospodarskih in finančnih kazalnikov;
13.  
dovoljenje za gospodarski ribolov je uradni dokument, ki imetniku
podeljuje pravico do uporabe določenih ribolovnih zmogljivosti za komercialno
izkoriščanje živih vodnih virov v skladu z zakonom, ki ureja morsko ribištvo;
14.  
višja sila ali izjemne okoliščine za namen te uredbe pomenijo predvsem
naravno nesrečo, ki resno prizadene gospodarsko dejavnost upravičenca, tako na
primer, da se mu potopi plovilo, izbruhne požar na plovilu itd. ter bolezen ali
poškodbo, ki upravičencu onemogoči izvajanje gospodarske dejavnosti.
3. člen
(pristojni organi in odbor)
(1) Organ upravljanja OP ESPR 2014–2020 (v nadaljnjem
besedilu: OU) iz prvega odstavka 123. člena Uredbe 1303/2013/EU je
Ministrstvo za kmetijstvo, gozdarstvo in prehrano (v nadaljnjem besedilu:
MKGP). OU opravlja naloge iz 125. člena Uredbe 1303/2013/EU in
97. člena Uredbe 508/2014/EU.
(2) Posredniški organ OU je Agencija Republike Slovenije
za kmetijske trge in razvoj podeželja (v nadaljnjem besedilu: ARSKTRP).
Posredniški organ opravlja naloge v zvezi z izborom operacij, preverjanjem
zahtevkov za povračilo sredstev s strani upravičenca, beleženjem podatkov o
operacijah in spremljanjem njihovega izvajanja ter izvajanjem izplačil
upravičencem. Posredniškemu organu so naloge prenesene v skladu s šestim
odstavkom 123. člena Uredbe 1303/2013/EU.
(3) Organ za potrjevanje iz drugega odstavka
123. člena Uredbe 1303/2013/EU je ARSKTRP. Organ za potrjevanje opravlja
naloge iz 126. člena Uredbe 1303/2013/EU.
(4) Revizijski organ iz četrtega odstavka
123. člena Uredbe 1303/2013/EU je Urad Republike Slovenije za nadzor
proračuna. Revizijski organ opravlja naloge iz 127. člena Uredbe 1303/2013/EU.
(5) Odbor za spremljanje iz prvega odstavka
47. člena Uredbe 1303/2013/EU je Odbor za spremljanje Operativnega
programa za izvajanje Evropskega sklada za pomorstvo in ribištvo v Republiki
Sloveniji za obdobje 2014–2020. Odbor za spremljanje opravlja naloge iz
49. člena Uredbe 1303/2013/EU in 113. člena Uredbe 508/2014/EU.
4. člen
(ukrep)
V skladu z 32. členom Uredbe 508/2014/EU se sredstva iz
te uredbe namenijo za ukrep zdravje in varnost prve prednostne naloge EU iz
prvega odstavka 6. člena Uredbe 508/2014/EU (v nadaljnjem besedilu: ukrep
zdravje in varnost).
5. člen
(finančne določbe)
(1) Za celotno programsko obdobje 2014–2020 je za
izvajanje ukrepa zdravje in varnost namenjenih skupaj 260.000 eurov javnih
sredstev, pri čemer je 195.000 eurov evropskih sredstev, 65.000 eurov pa
sredstev iz proračuna Republike Slovenije.
(2) Sredstva iz te uredbe se odobrijo v obliki
nepovratnih sredstev.
(3) Sredstva za sofinanciranje ukrepa zdravje in varnost
se določijo v javnih razpisih, in sicer do višine, opredeljene za prednostno
nalogo EU iz 4. člena te uredbe.
(4) Najvišja stopnja intenzivnosti javne podpore je v
skladu s prvim odstavkom 95. člena Uredbe 508/2014/EU 50 % skupnih upravičenih
odhodkov za operacijo, ki jo zagotovita EU in Republika Slovenija, preostalih
50 % skupnih upravičenih odhodkov za operacijo zagotovi upravičenec.
(5) Ne glede na določbo prvega odstavka 95. člena Uredbe
508/2014/EU in v skladu z Izvedbeno uredbo 772/2014/EU se uporabijo dodatne
odstotne točke intenzivnosti javne pomoči za posebne vrste operacij v zvezi z
malim priobalnim ribolovom, kot so določene v Prilogi I Uredbe 508/2014/EU, in
se stopnja javne podpore poveča za 30 % ter tako znaša 80 % skupnih upravičenih
odhodkov za operacijo, preostalih 20 % skupnih upravičenih odhodkov za
operacijo pa zagotovi upravičenec.
(6) Najnižji znesek podpore je 1.000 eurov na posamezno
vlogo. Najvišji znesek podpore je 50.000 eurov na posamezno vlogo.
(7) Upravičenec lahko v celotnem programskem obdobju
2014–2020 iz tega ukrepa pridobi največ 50.000 eurov podpore.
(8) Do podpore iz te uredbe so upravičene operacije,
katerih vloge so popolne in vsebinsko ustrezne ter so v skladu z določbami 6.
do 11. člena te uredbe.
(9) Upravičencu se podpora izplača na podlagi odobrenega
zahtevka za povračilo sredstev v skladu z 22. členom te uredbe.
Upravičenec lahko na posamezno vlogo vloži največ štiri zahtevke za povračilo
sredstev.
(10) Sredstva, namenjena za izvajanje tega ukrepa, se
zagotovijo iz sredstev EU v višini 75 % in iz proračuna Republike Slovenije v
višini 25 %.
II. UKREP
6. člen
(predmet podpore)
Predmet podpore iz te uredbe je izvajanje operacij za
izboljšanje higienskih, zdravstvenih, varnostnih in delovnih pogojev za ribiče
v obliki naložb v ribiška plovila oziroma opremo za posameznike, če te naložbe
presegajo zahteve prava EU ali nacionalnega prava.
7. člen
(upravičenci)
Upravičenci do podpore so pravne osebe, samostojni podjetniki
posamezniki in ribiči – fizične osebe v skladu z zakonom, ki ureja morsko
ribištvo, ki so lastniki, solastniki ali uporabniki ribiških plovil z veljavnim
dovoljenjem za gospodarski ribolov, izdanim v Republiki Sloveniji.
8. člen
(upravičeni stroški)
(1) Upravičeni stroški operacij so v skladu z Delegirano
Uredbo Komisije (EU) št. 2015/531 z dne 24. novembra o dopolnitvi Uredbe
(EU) št. 508/2014 Evropskega parlamenta in Sveta z dne 15. maja 2014 o
Evropskem skladu za pomorstvo in ribištvo in razveljavitvi uredb Sveta (ES)
št. 2328/2003, ES št. 861/2006, (ES) 1198/2006 in (ES) 791/2007 in Uredbe
(EU) št. 1255/2011 Evropskega parlamenta in Sveta ter 6. členom te uredbe
naslednji:
a)    
za izboljšanje varnostnih pogojev za ribiče na ribiških plovilih sta
upravičena nakup in namestitev naslednjih predmetov:
1.     
rešilni splavi in hidrostatične sprožilne enote za rešilne splave,
2.     
osebni označevalci, kot so radijske naprave za samodejni klic v sili
(Emergency Position Indicating Radio Beacon – EPIRB), ki jih je mogoče vgraditi
v rešilne jopiče in delovna oblačila ribičev,
3.     
osebni plavajoči pripomočki (Personal Flotation Devices – PFD), zlasti
potapljaške obleke ali obleke za preživetje, rešilni pasovi in jopiči,
4.     
signalne bakle in rakete,
5.     
naprave za metanje vrvi,
6.     
sistemi za reševanje ljudi iz vode (Man-Overboard – MOB),
7.     
gasilska oprema, kot so gasilni aparati, ognjevarne odeje, detektorji
ognja in dima, dihalni aparati,
8.     
protipožarna vrata,
9.     
zaporni ventili rezervoarja za gorivo,
10.  
detektorji plina in alarmni sistemi za javljanje prisotnosti plina,
11.  
drenažne črpalke in alarmi,
12.  
oprema za radijsko in satelitsko komunikacijo,
13.  
vodotesne lopute in vrata,
14.  
varovala na napravah, kot so vitli ali koluti za mrežo,
15.  
mostovi in dostopne lestve,
16.  
razsvetljava za iskanje, na krovu ali zasilna razsvetljava,
17.  
varnostni sprostitveni mehanizmi za primere, ko ribolovno orodje naleti
na podvodno oviro,
18.  
varnostne kamere in zasloni,
19.  
oprema in elementi, potrebni za izboljšanje varnosti na krovu;
b)    
za izboljšanje zdravstvenih pogojev za ribiče na ribiških plovilih so
upravičene naslednje operacije:
1.     
nakup in namestitev opreme za prvo pomoč,
2.     
nakup zdravil in pripomočkov za nujno zdravljenje na ribiških plovilih,
3.     
zagotavljanje medicine na daljavo, vključno z elektronsko tehnologijo,
opremo in medicinskim slikovnim materialom za posvetovanje na daljavo s plovil,
4.     
zagotavljanje navodil in priročnikov za izboljšanje zdravja na ribiških
plovilih;
c)    
za izboljšanje higienskih pogojev za ribiče na ribiških plovilih sta
upravičena nakup in namestitev naslednjih predmetov:
1.     
sanitarna oprema, kot so stranišča in umivalniki,
2.     
kuhinjska oprema in oprema za shranjevanje zalog hrane,
3.     
naprave za prečiščevanje pitne vode,
4.     
čistilna oprema za vzdrževanje ustreznih sanitarnih pogojev na ribiških
plovilih,
5.     
navodila in priročniki za izboljšanje higiene na ribiških plovilih,
vključno s programskimi orodji;
č)    za izboljšanje delovnih pogojev za ribiče
na ribiških plovilih sta upravičena nakup in namestitev naslednjih predmetov:
1.     
ograje na krovu,
2.     
zatočišča na krovu in posodobitev kabin za zagotovitev zaščite pred
neugodnimi vremenskimi razmerami,
3.     
predmeti za izboljšanje varnosti v kabinah in zagotovitev skupnih
prostorov za posadko,
4.     
oprema za zmanjšanje ročnega dvigovanja težkih bremen, razen naprav, ki
so neposredno povezane z ribolovnimi operacijami, kot so vitli,
5.     
protizdrsna barva in protizdrsne gumijaste podloge,
6.     
izolacijska oprema za zaščito pred hrupom, vročino ali mrazom ter oprema
za izboljšanje prezračevanja,
7.     
delovna oblačila in varnostna oprema, kot so nepremočljivi varovalni
čevlji, zaščita za oči in dihala, zaščitne rokavice, čelade in zaščitna oprema
proti padcem,
8.     
znaki za opozarjanje v izrednih razmerah, varnostni opozorilni znaki,
9.     
analize in ocene tveganja za prepoznavanje tveganj za ribiče v
pristanišču ali med plovbo, da se sprejmejo ukrepi za preprečitev ali
zmanjšanje tveganj,
10.  
navodila in priročniki za izboljšanje delovnih pogojev na ribiških
plovilih.
(2) Poleg stroškov iz prejšnjega odstavka so upravičeni
tudi splošni stroški, neposredno povezani s pripravo in izvedbo naložbe, in
sicer plačila projektantom, inženirjem in svetovalcem, stroški pridobitve
tehnične dokumentacije, plačila za svetovanje v zvezi z okoljsko trajnostjo,
stroški za študije izvedljivosti in ekonomske upravičenosti ter stroški
informiranja in obveščanja javnosti. Višina upravičenih splošnih stroškov znaša
do vključno 10 % upravičenih stroškov naložbe.
(3) Do podpore iz OP ESPR 2014–2020 so upravičeni samo
stroški, potrebni za namestitev predmetov in neposredno povezani z
namestitvijo.
(4) Kadar operacija vključuje naložbo v ribiško plovilo,
se podpora v skladu z 32. členom Uredbe 508/2014/EU za posamezno plovilo dodeli
le enkrat v programskem obdobju za isto naložbo. Kadar operacija vključuje
naložbo v individualno opremo, se v skladu z 32. členom Uredbe 508/2014/EU
podpora posameznemu upravičencu dodeli le enkrat v programskem obdobju za isto
opremo.
(5) Upravičeni stroški se lahko podrobneje določijo v
javnem razpisu.
9. člen
(neupravičene operacije in stroški)
(1) Neupravičene operacije so določene v 11. členu
Uredbe 508/2014/EU.
(2) Neupravičeni stroški operacij so:
a)    
DDV, razen kadar ni izterljiv v skladu s predpisi, ki urejajo DDV;
b)    
prispevek v naravi;
c)    
plačilo davkov, carin in dajatev pri uvozu;
č)    obresti na dolgove, bančne stroške in stroške garancij;
d)    
upravni stroški in takse;
e)    
vavčersko svetovanje;
f)     
stroški javne uprave;
g)    
nakup rabljene opreme;
h)    
operativni stroški, vključno s stroški tekočega poslovanja (na primer
stroški vzdrževanja in najema);
i)      
stroški promocije;
j)      
stroški operacij, ki so nastali zaradi pristojbin za uporabo in
kotizacijo pred dokončanjem projekta;
k)    
stroški operacij, katerih predmet so naložbe, ki niso sklenjena celota
oziroma pri katerih se predvidevajo še dodatna vlaganja po njihovem dokončanju;
l)      
stroški operacij, ki se sofinancirajo v okviru drugih evropskih
investicijskih in strukturnih skladov ali instrumentov financiranja EU ali
nacionalnih instrumentov financiranja ali iz drugih javnih sredstev;
m)   
stroški za plačilo storitev inženirjev in svetovalcev, študij
izvedljivosti in ekonomske upravičenosti, ki so neposredno povezani z ukrepom
in presegajo 10 % priznane vrednosti naložbe;
n)    
stroški lizinga in zakupa objektov, naprav in opreme;
o)    
stroški pridobitve patentnih pravic, licenc, plačilnih pravic, avtorskih
pravic ter blagovnih in storitvenih znamk, nakupa »know-howa«, licenc in
nepatentiranega tehničnega znanja;
p)    
drugi stroški, povezani s pogodbami o zakupu, kot so marža
najemodajalca, stroški refinanciranja obresti, režijski stroški in stroški
zavarovanja.
(3) Poleg neupravičenih stroškov in operacij iz
prejšnjega in prvega odstavka tega člena se podpora ne dodeli tudi za:
a)    
nakup motorjev;
b)    
naložbe v plovila, ki so registrirana zunaj Republike Slovenije;
c)    
naložbe v plovila, ki niso vpisana v evidenco ribiških plovil;
č)    nakup ribiških plovil;
d)    
stroške nakupa nadomestnih delov in servisiranja;
e)    
naložbe v povečanje ribolovnega napora;
f)     
potrošni material ter stroške nakupa primarnih surovin in materiala,
razen če je drugače določeno v prejšnjem členu;
g)    
stroške načrtovanega ali preventivnega vzdrževanja kateregakoli dela
opreme, s katerim se naprava ohranja v delovnem stanju;
h)    
stroške amortizacije;
i)      
stroške, ki niso potrebni za namestitev predmetov in niso neposredno
povezani z namestitvijo iz prejšnjega člena;
j)      
vse stroške, povezane z nakupom standardne opreme in opreme, ki je na
dan predložitve vloge za določeno plovilo obvezna v skladu s predpisi EU
oziroma nacionalnimi predpisi.
(4) Sredstva se ne odobrijo vlagatelju, ki je za iste
upravičene stroške, kot jih navaja v vlogi za pridobitev sredstev po tej
uredbi, že prejel sredstva EU ali druga javna sredstva Republike Slovenije.
Vlagatelj ob vložitvi vloge priloži podpisano izjavo, da za iste upravičene
stroške še ni pridobil sredstev.
(5) Neupravičeni stroški se lahko podrobneje določijo v
javnem razpisu.
10. člen
(pogoji za pridobitev podpore ob vložitvi vloge)
(1) Pogoji za pridobitev podpore so:
a)    
ribiško plovilo, na katerem se bo izvedla naložba, je registrirano za
dejavnost morskega gospodarskega ribolova in mora imeti veljavno dovoljenje za
gospodarski ribolov ter veljavno plovno dovoljenje in biti vpisano v evidenco
ribiških plovil, ki jo vodi MKGP;
b)    
vlagatelj je lastnik, solastnik ali uporabnik ribiškega plovila, na
katerem se bo izvajala naložba. Če je vlagatelj solastnik ali uporabnik
ribiškega plovila, predloži podpisano izjavo preostalih solastnikov ali
lastnika, da se naložba na plovilu lahko izvede;
c)    
oddanih ima vsaj 46 ladijskih dnevnikov v zadnjih treh koledarskih letih
pred oddajo vloge za plovilo, s katerim se vlagatelj prijavlja, kar izkazuje
aktivnost plovila;
č)    vlagatelj se z izjavo obveže, da bo ostal lastnik, najemnik ali
uporabnik aktivnega ribiškega plovila še najmanj pet let po zadnjem izplačilu
sredstev ter bo z njim izvajal gospodarski ribolov na morju. Vlagatelj, ki je
najemnik ali uporabnik aktivnega ribiškega plovila, pa ni lastnik, priloži tudi
soglasje lastnika ali solastnikov;
d)    
vlagatelj ne sme biti v konfliktu interesov z izvajalci oziroma
ponudniki blaga in del, ki so predmet podpore, kar izkaže z izjavo;
e)    
za predvideno naložbo vlagatelj predloži preprost načrt obnove plovila,
s katerim se prijavlja, v katerem navede popis del in opreme ter stroškovno
opredelitev cen ponudbe. Naložba mora biti zaključena celota. Vlagatelj
predloži tudi skico plovila z vrisano lokacijo naložbe;
f)     
vlagatelj v vlogi prikaže naslednja kazalnika:
- 
sprememba pojavnosti poškodb in nesreč pri delu; skupno število poškodb
in nesreč za zadnje polno koledarsko leto pred oddajo vloge, ciljno vrednost
poškodb in nesreč ter okvirni rezultat poškodb in nesreč (vrednost v polnem
koledarskem letu po izplačilu sredstev),
- 
število ribičev, vključenih v operacijo; izhodiščno stanje (0,00),
ciljno vrednost (število ribičev, vključenih v operacijo) in okvirni rezultat
(število ribičev, vključenih v operacijo); ciljna vrednost in okvirni rezultat
imata isto vrednost;
g)    
vlagatelj se z izjavo obveže, da ni:
- 
storil hude kršitve iz 42. člena Uredbe 1005/2008/ES ali prvega odstavka
90. člena Uredbe 1224/2009/ES;
- 
bil udeležen pri upravljanju, vodenju ali lastništvu ribiških plovil,
vključenih na seznam plovil, ki izvajajo nezakonit, neprijavljen in nereguliran
ribolov EU iz tretjega odstavka 40. člena Uredbe 1005/2008/ES, ali plovil, ki
plujejo pod zastavo držav, ki so opredeljene kot nesodelujoče tretje države iz
33. člena Uredbe 1005/2008/ES;
- 
storil hude kršitve pravil skupne ribiške politike, ki je kot taka
opredeljena v predpisih Evropskega parlamenta in Sveta;
- 
storil goljufije v okviru Evropskega sklada za ribištvo in Evropskega
sklada za pomorstvo in ribištvo.
(2) Podrobnejši pogoji za pridobitev podpore se določijo
v javnem razpisu.
11. člen
(priloge k vlogi na javni razpis)
Priloge k vlogi na javni razpis se podrobneje določijo v
javnem razpisu.
12. člen
(merila za ocenjevanje vlog)
(1) Merila za ocenjevanje vlog so:
-       
varnostni vidik,
-       
ekonomski vidik in
-       
mali priobalni ribolov.
(2) Podrobnejša merila in točkovnik za ocenjevanje vlog
se določijo v javnem razpisu.
13. člen
(pogoji ob vložitvi zadnjega zahtevka za povračilo sredstev)
(1) Operacija mora biti zaključena pred vložitvijo
zadnjega zahtevka za povračilo sredstev. Operacija mora biti končana v času,
določenem v odločbi o pravici do sredstev. Zahtevku se priložijo dokazila o
izvedenih dejavnostih.
(2) Za zaključek operacije se štejejo:
-       
namestitev opreme v/na plovilo in
-       
predložitev izjave o vključitvi naložbe v uporabo z začetkom izvajanja
gospodarskega ribolova z novo opremo.
(3) Podrobnejši pogoji ob vložitvi zadnjega zahtevka za
povračilo sredstev se določijo v javnem razpisu.
14. člen
(obveznosti upravičenca)
(1) Upravičenec mora od datuma končnega izplačila
izpolnjevati naslednje obveznosti:
-       
vso dokumentacijo, ki je bila podlaga za pridobitev sredstev po javnem
razpisu, mora hraniti še najmanj pet let od datuma končnega izplačila.
Dokumenti se hranijo kot izvirniki, kopije izvirnikov ali na splošno sprejetih
nosilcih podatkov, vključno z elektronskimi različicami izvirnih dokumentov ali
dokumentov, ki so le v elektronski obliki v skladu s tretjim odstavkom 140.
člena Uredbe 1303/2013/EU;
-       
omogočiti mora dostop do dokumentacije o operaciji ter preverjanje
operacije na kraju samem ARSKTRP, MKGP, revizijskemu organu, izvajalcu vrednotenja,
ki ga je pooblastil MKGP, ter drugim nadzornim organom EU in Republike
Slovenije;
-       
obveščati mora javnost o pridobitvi podpore iz OP ESPR 2014–2020 pet let
od datuma končnega izplačila v skladu z navodili za informiranje in obveščanje
javnosti o operacijah, ki prejemajo podporo iz OP ESPR 2014–2020, objavljenimi
na spletni strani http://www.ribiski-sklad.si/Oznacevanje_aktivnosti_1/.
(2) V skladu z 10. členom Uredbe 508/2014/EU v času
izvajanja operacije in še pet let po zadnjem izplačilu sredstev upravičenec ne
sme:
-       
storiti hude kršitve iz 42. člena Uredbe 1005/2008/ES ali
prvega odstavka 90. člena Uredbe 1224/2009/ES;
-       
biti udeležen pri upravljanju, vodenju ali lastništvu ribiških plovil,
vključenih na seznam plovil, ki izvajajo nezakonit, neprijavljen in nereguliran
ribolov EU iz tretjega odstavka 40. člena Uredbe 1005/2008/ES, ali plovil, ki
plujejo pod zastavo držav, ki so opredeljene kot nesodelujoče tretje države iz
33. člena Uredbe 1005/2008/ES;
-       
storiti hude kršitve pravil skupne ribiške politike, ki je opredeljena v
predpisih Evropskega parlamenta in Sveta;
-       
storiti goljufije v okviru Evropskega sklada za pomorstvo in ribištvo.
(3) Upravičenec mora o kazalnikih iz točke f) 10. člena
te uredbe poročati ARSKTRP enkrat, in sicer za obdobje od začetka izvajanja
operacije do vključno konca naslednjega koledarskega leta po zadnjem izplačilu
sredstev. Poročilo pošlje v elektronski obliki do 31. marca drugega
koledarskega leta po zadnjem izplačilu na obrazcu, objavljenem na spletni
strani ARSKTRP.
(4) Za operacije, katerih predmet so naložbe iz te
uredbe, se mora podprta operacija uporabljati v skladu s predmetom podpore
ukrepa, za katero so bila sredstva po tej uredbi dodeljena, še najmanj
naslednjih pet let od datuma končnega izplačila.
(5) Za operacije, katerih predmet so naložbe iz te
uredbe, morajo upravičenci izpolnjevati pogoje iz 71. člena Uredbe
1303/2013/EU še pet let od datuma končnega izplačila upravičencu.
(6) Upravičenec mora voditi ločeno knjigovodstvo ali
ločeno računovodsko kodo od začetka izvajanja operacije in še pet koledarskih
let od datuma končnega izplačila sredstev.
(7) Upravičenec je obvezan, da bo z ribiškim plovilom,
na katerega se vloga nanaša, aktiven vsaj še pet let po izplačilu sredstev.
Aktivnost se meri z oddanimi ladijskimi dnevniki. V obdobju petih let po
izplačilu sredstev bo moralo biti za plovilo, za katerega so bila namenjena
sredstva, oddanih vsaj 75 ladijskih dnevnikov.
(8) Ribiško plovilo, ki je predmet podpore, ne sme biti
premeščeno zunaj Evropske unije pet let po zadnjem izplačilu.
(9) Opreme, ki je bila predmet naložbe, upravičenec ne
sme prodati, dati v najem ali kako drugače uporabljati za druge namene, razen
za namen, ki je predmet podpore še pet let po zadnjem izplačilu.
(10) Upravičenec mora izvesti naložbo v celoti, kot jo
je prikazal v vlogi.
(11) Podrobnejše obveznosti upravičenca od datuma
končnega izplačila upravičencu se določijo v javnem razpisu.
III. VLOGA IN POSTOPEK ZA PRIDOBITEV SREDSTEV
15. člen
(javni razpis)
(1) Sredstva se razpišejo z delno odprtim javnim
razpisom v skladu z zakonom, ki ureja kmetijstvo.
(2) MKGP objavi javni razpis v Uradnem listu Republike
Slovenije in v njem določi tudi datum začetka elektronske oddaje vlog in datum,
do katerega se oddajajo vloge na javni razpis.
(3) MKGP na osrednjem spletnem mestu državne uprave
objavi prijavni obrazec za izvedbo javnega razpisa, spremembo in zaprtje
javnega razpisa.
(4) V javnem razpisu se podrobneje določijo višina razpisanih
sredstev, upravičeni in neupravičeni stroški, pogoji za dodelitev sredstev in
podrobna merila ter točkovnik za ocenjevanje vlog, pogoji za izplačilo
sredstev, postopki za vložitev vloge in zahtevka za povračilo sredstev, datum
za zaključek operacije ter podrobnejše obveznosti upravičenca.
(5) Za priloge, ki jih je treba priložiti vlogi, se
lahko v javnem razpisu določi obdobje veljavnosti, če to ni predpisano z
drugimi predpisi.
(6) Sredstva za ukrep zdravje in varnost se dodelijo v
obliki nepovratnih sredstev v skladu s točko (a) prvega odstavka 67. člena
Uredbe 1303/2013/EU.
(7) Vloge in predloženi dokumenti morajo biti v
slovenskem jeziku. Za dokumente (na primer predračun, račun), predložene v
tujem jeziku, vlagatelj zagotovi slovenski prevod na zahtevo ARSKTRP.
16. člen
(vlaganje vlog in zahtevkov za povračilo)
(1) Vloga je sestavljena iz prijavnega obrazca in
prilog.
(2) Vlagatelj se pred elektronsko vložitvijo vloge iz
prejšnjega odstavka prijavi pri ARSKTRP.
(3) Za elektronsko izpolnjevanje vloge iz prejšnjega
odstavka ARSKTRP vzpostavi spletno vstopno mesto na naslovu
http://e-kmetija.gov.si, na katerem se vlagatelj ali njegov pooblaščenec za
elektronsko vložitev vloge s sredstvi elektronske identifikacije ravni
zanesljivosti srednja ali visoka oziroma drugih načinov elektronske
identifikacije za dostop do elektronskih storitev ravni zanesljivosti srednja
ali visoka v skladu s predpisi na področju elektronske identifikacije in
storitev zaupanja prijavi v informacijski sistem ARSKTRP.
(4) Vlagatelj ali njegov pooblaščenec izvede elektronski
vnos in vloži prijavni obrazec v informacijski sistem ARSKTRP ter ga podpiše s
kvalificiranim elektronskim podpisom. Priloge se predložijo kot skenogram.
(5) Vlogi priloženi predračuni, posamični upravni akti in
druga dokazila se morajo glasiti na vlagatelja.
(6) Podrobnejša navodila za elektronsko izpolnjevanje
vloge pripravi ARSKTRP in se objavijo na osrednjem spletnem mestu državne
uprave.
(7) Zahtevki za povračilo se vlagajo v elektronski
obliki na način, določen v drugem, tretjem in četrtem odstavku tega člena.
17. člen
(nedopustnost vlog)
Vloge za operacije za ukrep zdravje in varnost so nedopustne
v obdobju in pod pogoji, določenimi v Uredbi (EU) št. 288/2015 Evropskega
parlamenta in Sveta o Evropskem skladu za pomorstvo in ribištvo glede časovnega
obdobja in datumov za nedopustnost vlog.
18. člen
(obravnava in izbor vlog)
(1) Prispele vloge odpira in obravnava ARSKTRP ter v
primeru pomanjkljivosti zahteva njihovo odpravo. Vloge se odobravajo in
sredstva, razpisana z javnim razpisom, se dodeljujejo do njihove porabe.
Obravnava vloge se začne s preveritvijo njene popolnosti in ustreznosti v
skladu z določbami tretjega odstavka 125. člena Uredbe 1303/2013/EU in te
uredbe.
(2) Če je vloga nepopolna ali nerazumljiva, ARSKTRP
vlagatelja pozove k njeni dopolnitvi.
(3) Vlagatelja popolne vloge, ki je vsebinsko
nerazumljiva, se pozove, da jo pojasni. Vlagatelj opravi pojasnitev na način in
v času, določenem v zahtevi za pojasnitev.
(4) Vloga na javni razpis, ki je popolna in ustrezna, se
oceni na podlagi meril, določenih s to uredbo in podrobneje v javnem razpisu.
Sredstva se odobrijo za vloge, prispele na javni razpis, ki izpolnjujejo pogoje
za dodelitev sredstev in dosežejo vsaj vstopni prag točk. Med vlogami, ki presežejo
vstopni prag, se izberejo tiste, ki dosežejo višje število točk, do porabe
sredstev za posamezni javni razpis. Vloge, ki ne dosegajo minimalnega vstopnega
praga ali ne izpolnjujejo pogojev, se zavrnejo.
(5) Če dve ali več popolnih vlog izpolnjuje vse pogoje,
določene v javnem razpisu, in dosega enako število točk ter ima enak datum in
čas oddaje, sredstev pa ni dovolj za odobritev obeh oziroma vseh vlog, se
izvede žreb. Pri žrebu so lahko navzoči tudi vlagatelji, ki se jih o dnevu
žrebanja pisno obvesti. Tričlansko komisijo, ki nadzira žrebanje, in osebo, ki
ga vodi, imenuje predstojnik ARSKTRP med javnimi uslužbenci, zaposlenimi na
ARSKTRP.
(6) Žrebanje se opravi v uradnih prostorih ARSKTRP.
Evidenčne številke vlog se izpišejo na prepognjene listke, ki se z žigom
ARSKTRP overijo v navzočnosti komisije, ki nadzira žrebanje. Listki z
evidenčnimi številkami vlog se v navzočnosti komisije zaprejo v škatlo, ki se
takoj zapečati. Škatla se odpre v navzočnosti prisotnih vlagateljev in
komisije. Oseba, ki vodi žrebanje, vleče listke iz škatle in javno pove
evidenčno številko izžrebane vloge ter izžrebani listek takoj odda komisiji.
(7) O žrebanju se sestavi zapisnik. Podpišejo ga člani
komisije, ki nadzirajo žrebanje, oseba, ki je vodila žrebanje, in vlagatelji,
če so navzoči.
(8) Vloga na javni razpis, ki je popolna in ustrezna ter
izpolnjuje pogoje iz javnega razpisa, vendar razpoložljiva sredstva ne
zadoščajo za dodelitev sredstev v celoti, se v celoti zavrne.
(9) Sredstva se upravičencu odobrijo z odločbo, ki jo
izda ARSKTRP.
(10) Vloge se odobravajo do porabe sredstev.
IV. OMEJITVE PRI ODOBRAVANJU SREDSTEV
19. člen
(izjave vlagatelja glede dopustnosti vlog)
(1) Vlagatelj vlogi priloži:
-       
podpisano izjavo, s katero izjavlja, da spoštuje merila iz točk (a), (b)
in (c) prvega odstavka 10. člena Uredbe 508/2014/EU, in
-       
podpisano izjavo, s katero izjavlja, da ni storil goljufije v okviru
evropskega sklada za ribištvo ali evropskega sklada za pomorstvo in ribištvo iz
tretjega odstavka 10. člena Uredbe 508/2014/EU.
(2) ARSKTRP in MKGP preverita pristnost izjav iz
prejšnjega odstavka v okviru uradnih evidenc.
20. člen
(datum upravičenosti stroškov)
(1) Upravičeni stroški operacij so stroški, ki so
nastali od datuma vložitve vloge do dokončanja operacije. Zadnji zahtevek za
povračilo sredstev mora upravičenec oddati ARSKTRP najpozneje do 30. septembra
2023.
(2) Ne glede na določbe prejšnjega odstavka so
upravičeni stroški lahko tudi splošni stroški, ki so neposredno povezani s
pripravo in izvedbo operacije, nastali od 1. januarja 2014 naprej.
V. POGOJI ZA ODOBRITEV IN PORABO SREDSTEV
21. člen
(splošni pogoji za odobritev vloge na javni razpis)
(1) Poleg pogojev za pridobitev in porabo sredstev za
ukrep zdravje in varnost mora vlagatelj izpolnjevati še naslednje splošne pogoje:
a)    
operacija je izvedena na plovilu, registriranem v Republiki Sloveniji;
b)    
če je vlagatelj pravna oseba ali samostojni podjetnik posameznik, ne sme
biti v postopku prenehanja, prisilne poravnave, stečaja, prepovedi delovanja,
sodne likvidacije ali izbrisa iz registra;
c)    
če je vlagatelj ribič - fizična oseba, ne sme biti v osebnem stečaju;
č)    vlagatelj ima lahko na dan
predložitve vloge do 50 eurov neporavnanih obveznih dajatev in drugih denarnih
nedavčnih obveznosti v skladu z zakonom, ki ureja finančno upravo, ki jih
izterjuje davčni organ v skladu s predpisi, ki urejajo davčni postopek;
d)    
vlagatelj poda izjavo, da lahko zagotovi sredstva za sofinanciranje
operacije;
e)    
ob oddaji 1. zahtevka ima za nakazilo dodeljenih sredstev vlagatelj
odprt transakcijski račun v skladu z zakonom, ki ureja kmetijstvo;
f)     
vlogi priloženi računi in predračuni se morajo glasiti na vlagatelja;
g)    
vlagatelj se strinja, da se opis operacije ter znesek odobrenih in
izplačanih javnih sredstev objavijo na spletni strani ribiškega sklada v skladu
s poglavjem 3.2 Priloge V Uredbe 508/2014/EU;
h)    
pred datumom upravičenosti stroškov iz prvega odstavka prejšnjega člena
vlagatelj ne sme začeti del niti prevzeti nobenih obveznosti na račun
morebitnih dodeljenih sredstev, kot je sklenitev katere koli pogodbe ali
naročanje materiala, opreme, storitev ali del. Splošni stroški, kot so stroški
za pripravljalno delo, pridobivanje dovoljenj ter izdelava študije
izvedljivosti, se ne štejejo za začetek izvajanja operacije. Vlagatelj, ki se
šteje za naročnika v skladu s predpisi, ki urejajo javno naročanje, pred dnem
vložitve vloge ne sme začeti postopka javnega naročanja;
i)      
če se vlagatelj šteje za naročnika v skladu s predpisi, ki urejajo javno
naročanje, mora biti postopek izbire dobavitelja oziroma izvajalca izveden v
skladu s predpisi, ki urejajo javno naročanje;
j)      
v vlogi na javni razpis vlagatelj opredeli časovno dinamiko vlaganja
zahtevkov za povračilo sredstev;
k)    
če vlagatelj ni naročnik v skladu s predpisi, ki urejajo javno
naročanje, mora za dobavo blaga oziroma izvedbo storitve, katerih vrednost je
višja od 5.000 eurov brez DDV, predložiti tri primerljive ponudbe, ki ustrezajo
zahtevam iz projektne dokumentacije, razen za splošne stroške. Ponudbe morajo
biti pridobljene od neodvisnih ponudnikov, pri čemer vlagatelj izbere
najugodnejšo. Vlagatelj mora ponudnikom poslati enako povpraševanje, v katerem
navede minimalne pogoje, ki jih mora blago ali storitev vsebovati, da je
ponudba lahko izbrana. Če vlagatelj kot najugodnejšo ponudbo ni izbral
najcenejše ponudbe, mora predložiti ustrezno utemeljitev izbora ponudbe.
Ponudbe lahko ARSKTRP dodatno preveri in v skladu z ugotovitvijo omeji priznano
vrednost operacije, če oceni, da so predvideni stroški za neko operacijo glede
na njeno vrednost nerealni oziroma previsoki;
l)      
V primeru storitve, dobave in dela, katerih vrednost je manjša ali enaka
5.000 eurov brez DDV, vlagatelj predloži le eno ponudbo, ki ustreza zahtevam iz
projektne dokumentacije.
(2) Za izvajanje ukrepa zdravje in varnost vlagatelj
glede izpolnjevanja obveznosti iz točk b), c), č) in d) prejšnjega odstavka
predloži pisno izjavo. Vlagatelj priloži tudi izjavo, ali spada v kategorijo
mikro, malih ali srednjih podjetij.
(3) Vlagatelj ne sme umetno ustvarjati pogojev, ki bi
upravičevali pridobitev sredstev. Če se ugotovi, da so bili pogoji umetno
ustvarjeni, se sredstva ne odobrijo ali se naknadno odvzamejo.
(4) Podrobnejši pogoji, ki jih mora vlagatelj
izpolnjevati za odobritev in porabo sredstev, se določijo v javnem razpisu.
VI. VLAGANJE ZAHTEVKA ZA POVRAČILO SREDSTEV IN OBVEZNOSTI
UPRAVIČENCA MED IZVAJANJEM OPERACIJE
22. člen
(zahtevek za povračilo sredstev in obveznosti upravičenca
med izvajanjem operacije)
(1) Sredstva se izplačajo na podlagi zahtevka
upravičenca za povračilo sredstev.
(2) Zahtevek za povračilo sredstev vloži upravičenec na
način določen v drugem, tretjem in četrtem odstavku 16. člena te uredbe.
(3) Ob vložitvi posameznega zahtevka za povračilo
sredstev mora biti posamezno obdobje operacije zaključeno in vsi računi, ki se
nanašajo to obdobje, plačani. Pri vložitvi zadnjega zahtevka za povračilo
sredstev mora biti operacija v celoti zaključena in vsi računi plačani.
(4) Računi in druga dokazila, ki dokazujejo upravičenost
za povračila sredstev, se morajo glasiti na upravičenca.
(5) Upravičenec zahtevku za povračilo sredstev priloži
naslednja dokazila:
a)    
končne ponudbe, na podlagi katerih je vlagatelj sklenil pogodbe ali
naročil opremo ali storitev, je treba priložiti skupaj z obrazložitvijo, iz
katere so razvidni povpraševanje, prejete ponudbe, odločitev za nakup in
utemeljitev izbora;
b)    
račune ali račune s specifikacijo, iz katerih je razvidna vrsta opreme,
kamor sodijo tudi elektronski in e-računi;
c)    
dokazila o plačilu računov;
č)    poročilo o opravljenem delu, vključno s ciljnimi kazalniki iz 10.
člena te uredbe;
d)    
fotografije izvedbe operacij;
e)    
fotografijo vgrajene opreme v času vgradnje in tehnično dokumentacijo
opreme ob vgradnji pri operacijah, v katerih gre za naložbe z vgrajeno skrito
opremo, ki se je po končani naložbi ne more več preveriti (oprema, do katere po
končani investiciji med preverjanjem na kraju samem ni več dostopa);
f)     
izjavo, da ni prejel javnih sredstev za iste upravičene stroške;
g)    
izjavo o vključitvi opreme v proces, kadar gre za nakup opreme;
h)    
pri operacijah, katerih predmet je nakup opreme, za katero je obvezno
ugotavljanje skladnosti s standardi in predpisi o varnosti strojev, upravičenec
dokument, ki to izkazuje, hrani na kraju samem ter ga predloži na zahtevo
ARSKTRP;
i)      
če se vlagatelj šteje za naročnika v skladu s predpisi, ki urejajo javno
naročanje, mora ob zahtevku za povračilo sredstev predložiti skenogram
dokumentacije postopka izbire izvajalca oziroma dobavitelja v skladu s
predpisom, ki ureja javno naročanje. Na zahtevo ARSKTRP mora vlagatelj
omogočiti vpogled v originalno dokumentacijo.
(6) Upravičenec vodi ustrezno ločeno računovodstvo ali
ločeno računovodsko kodo v skladu s slovenskimi računovodskimi standardi in
pravili skrbnega računovodenja, za kar predloži dokazilo ter zagotavlja
evidentiranje poslovnih dogodkov, vezanih na operacijo, v skladu s predpisanim
kontnim okvirjem.
(7) Upravičenec za vsako finančno, vsebinsko in časovno
spremembo operacije poda obrazložen zahtevek za spremembo obveznosti v skladu s
54. členom Zakona o kmetijstvu (Uradni list RS, št. 45/08, 57/12, 90/12 –
ZdZPVHVVR, 26/14, 32/15, 27/17 in 22/18; v nadaljnjem besedilu: ZKme-1).
(8) Podrobnejše določbe glede zahtevanih prilog in
dokazil ob vlaganju zahtevka za povračilo sredstev se določijo v javnem
razpisu.
(9) Na podlagi vloženega popolnega zahtevka za povračilo
sredstev in po opravljenem preverjanju iz 24. člena te uredbe se sredstva
izplačajo na transakcijski račun upravičenca.
(10) Upravičenec mora v skladu z Uredbo 763/2014/EU
izpolnjevati zahteve glede označevanja operacij. Te zahteve so opredeljene tudi
v navodilih za informiranje in obveščanje javnosti o operacijah, ki prejemajo
podporo iz OP ESPR 2014–2020, objavljenih na spletni strani ribiškega sklada.
23. člen
(časovna dinamika vlaganja zahtevka za povračilo sredstev)
(1) Upravičenec vloži zahtevke za povračilo sredstev v
skladu s časovno dinamiko, določeno v odločbi o pravici do sredstev. Zahtevek
za povračilo sredstev se vloži najpozneje na datum, določen v odločbi o pravici
do sredstev. Skrajni datum za oddajo zadnjega zahtevka za povračilo je
30. september 2023.
(2) Upravičenec lahko vloži največ štiri zahtevke za
povračilo sredstev na posamezno vlogo.
(3) Kadar upravičenec vloži obrazložen zahtevek za
spremembo obveznosti v skladu z zakonom, ki ureja kmetijstvo iz sedmega
odstavka 22. člena te uredbe, lahko ARSKTRP podaljša razpoložljivi čas za vložitev
zahtevka za največ dvanajst mesecev, vendar ne več kot do 30. septembra 2023.
24. člen
(preverjanje zahtevkov za povračilo sredstev)
(1) ARSKTRP izvaja upravna preverjanja pred izplačilom
sredstev za ukrep zdravje in varnost v skladu s točko (a) petega odstavka
125. člena Uredbe 1303/2013/EU.
(2) Služba za kontrolo ARSKTRP je odgovorna za izvajanje
preverjanj operacij na kraju samem pred izplačilom sredstev in preverjanj po
izplačilu sredstev v skladu s točko (b) petega odstavka 125. člena
Uredbe 1303/2013/EU.
(3) ARSKTRP z ustrezno organiziranostjo zagotavlja
ločeno izvajanje nalog upravnih preverjanj in preverjanj na kraju samem.
(4) Zahtevek, ki izpolnjuje pogoje iz te uredbe, javnega
razpisa in odločbe o odobritvi sredstev, ARSKTRP odobri in izplača sredstva v
skladu s 132. členom Uredbe 1303/2013/EU. Če je zahtevku za povračilo sredstev
v celoti ugodeno, se upravičencu zahtevana višina sredstev v celoti nakaže na
transakcijski račun. Če zahtevku ni v celoti ugodeno, ARSKTRP o zahtevku odloči
z odločbo in upravičencu odobreni del sredstev nakaže na transakcijski račun.
(5) Zahtevek, ki je v nasprotju z zahtevami iz te
uredbe, javnega razpisa ali odločbe o odobritvi sredstev, ARSKTRP z odločbo
zavrne. Če so neupravičeni samo določeni stroški, se zahtevek zavrne samo v
delu, v katerem je neupravičen.
(6) Če se pri upravnem preverjanju vlog ali preverjanju
na kraju samem ugotovijo nepravilnosti, ARSKTRP sredstev ne izplača ali jih
izplača delno. Če so bila sredstva že izplačana upravičencu, ARSKTRP izda
odločbo o vračilu sredstev ali dela sredstev. Če upravičenec sredstev ali dela
sredstev v z odločbo določenem roku ne vrne, ARSKTRP sproži postopek za
izterjavo sredstev.
(7) Preverjanja zahtevkov na kraju samem pred zadnjim
izplačilom sredstev oziroma ob zaključku operacije se izvajajo v najmanj petih
odstotkih vseh odobrenih operacij v tekočem koledarskem letu.
(8) Služba za kontrolo ARSKTRP izvaja naknadna
preverjanja investicijskih dejavnosti, za katere še velja obveznost, v obsegu
najmanj enega odstotka izplačanih sredstev vsako koledarsko leto.
VII. OBVEZNOSTI OD DATUMA KONČNEGA IZPLAČILA UPRAVIČENCU
25. člen
(poročilo o uresničevanju obveznosti)
(1) Poročilo o uresničevanju obveznosti predloži
upravičenec v skladu s tretjim odstavkom 14. člena te uredbe.
(2) Podrobnejša navodila glede poročanja o izpolnjenih
obveznostih se objavijo na spletni strani ribiškega sklada in osrednjem
spletnem mestu državne uprave.
VIII. NEIZPOLNJEVANJE OBVEZNOSTI
26. člen
(izvedba preverjanj izpolnjevanja obveznosti ter sistem
kršitev in sankcij)
(1) Za preverjanje izpolnjevanja vseh obveznosti
upravičenca, določenih v tej uredbi, je pristojna ARSKTRP.
(2) Preverjanje podatkov o uresničevanju obveznosti za
ukrep zdravje in varnost izvaja ARSKTRP za vsako operacijo. Ob tem ARSKTRP
preveri še izpolnjevanje obveznosti 14. člena te uredbe.
(3) MKGP kot OU preverja pravilnost izvajanja ukrepa
zdravje in varnost.
(4) Neizpolnitev ali kršitev obveznosti iz te uredbe se
sankcionira v skladu z 41.a členom ZKme-1 in določbami te uredbe.
(5) Za kršitve obveznosti, ki zahtevajo vračilo
sredstev, ARSKTRP upravičencu izda odločbo v skladu z zakonom, ki ureja
kmetijstvo.
27. člen
(kršitve in sankcije za kršitve)
(1) Pri očitno namerni vložitvi neupravičene vloge ali
zahtevka za povračilo, očitno namerni nepravilnosti v skladu s predpisi EU in
kadar upravičenec sredstva uporablja v nasprotju z namenom, za katerega so mu
bila dodeljena, ali je sredstva pridobil nezakonito, na podlagi lažnih podatkov
ali lažnih izjav, ARSKTRP zahteva vračilo že izplačanih sredstev v skladu z
zakonom, ki ureja kmetijstvo.
(2) Če MKGP ali ARSKTRP na podlagi uradnih dokumentov,
evidenc inšpekcijskih zapisnikov, ladijskih dnevnikov, evidenc Zavoda za zdravstveno
zavarovanje Slovenije, Finančne uprave Republike Slovenije in drugih dostopnih
uradnih podatkov ugotovi nepravilnosti, navedene v vlogi, oziroma
neizpolnjevanje pogojev, določenih s to uredbo, se vloga zavrne.
(3) Če upravičenec zamudi datum za vložitev zahtevka za
povračilo sredstev, ki je določen v odločbi o pravici do sredstev, ni upravičen
do sredstev, določenih po tem zahtevku.
(4) Če upravičenec ne uporablja predmeta podpore v
skladu s četrtim odstavkom 14. člena te uredbe še najmanj pet let od
datuma končnega izplačila, mora v proračun Republike Slovenije vrniti vsa
izplačana sredstva.
(5) Če upravičenec v petih letih od datuma končnega
izplačila ne upošteva določb petega odstavka 14. člena te uredbe, mora v
proračun Republike Slovenije vrniti izplačana sredstva sorazmerno glede na
mesece neuporabe predmeta operacije, pri čemer se vsak začeti dan v mesecu
neuporabe šteje za celoten mesec neuporabe. Upravičenca se izključi iz
prejemanja podpore v okviru istega ukrepa v koledarskem letu ugotovitve kršitve
in naslednjem koledarskem letu.
(6) V skladu s četrtim odstavkom 71. člena Uredbe
1303/2013/EU se prejšnji odstavek ne uporablja, če dejavnost morskega
gospodarskega ribolova preneha zaradi višje sile ali stečaja, ki ni posledica
goljufij.
(7) Upravičencu, ki ne vodi ločenega knjigovodstva in ne
poroča o izpolnjenih obveznostih za ukrep zdravje in varnost, se določijo
sankcije, in sicer:
-       
po prvi ugotovljeni kršitvi upravičenec prejme opozorilo,
-       
po drugi ugotovljeni kršitvi mora vrniti celotno višino izplačanih
sredstev.
(8) Upravičenec, ki ne hrani dokumentacije v skladu s
prvim odstavkom 14. člena te uredbe, mora v proračun Republike Slovenije
vrniti izplačana sredstva, in sicer v naslednjih deležih:
-       
po prvi ugotovljeni kršitvi mora vrniti deset odstotkov izplačanih
sredstev,
-       
po drugi ugotovljeni kršitvi mora vrniti dvajset odstotkov izplačanih
sredstev,
-       
po tretji ugotovljeni kršitvi mora vrniti razliko med skupno višino
izplačanih sredstev in vrnjenimi sredstvi.
(9) Upravičenec, ki ne omogoči preverjanj na kraju samem
oziroma dostopa do dokumentacije o operaciji iz prvega odstavka 14. člena
te uredbe, mora v proračun Republike Slovenije vrniti vsa izplačana sredstva.
(10) Če upravičenec ne označi operacije ali označenosti
ne zagotavlja v času trajanja obveznosti označevanja v skladu s prvim odstavkom
14. člena te uredbe:
-       
po prvi ugotovljeni kršitvi prejme opozorilo,
-       
po drugi in vsaki nadaljnji ugotovljeni kršitvi mora v proračun
Republike Slovenije vrniti po deset odstotkov skupnih izplačanih sredstev.
28. člen
(javna objava upravičencev)
Seznam operacij in podatki o upravičencih se objavijo na
spletni strani ribiškega sklada v skladu s prvim odstavkom Priloge V Uredbe
508/2014/EU.
29. člen
(spremljanje izvajanja operacij in informacijska podpora)
(1) Podatke o posameznih operacijah v skladu z zahtevami
iz Uredbe 1014/2014/EU, Uredbe 1242/2014/EU, Uredbe 1243/2014/EU, Uredbe
480/2014/EU, Uredbe 215/2014/EU, Uredbe 1232/2014/EU in Uredbe 616/2015/EU
zagotavlja ARSKTRP.
(2) Informacijska podpora za spremljanje podatkov o
operacijah se zagotovi v informacijskem sistemu OU za računalniško beleženje in
shranjevanje podatkov z namenom shranjevanja podatkov o posameznih operacijah,
potrebnih za spremljanje, vrednotenje, finančno upravljanje, preverjanje in revizijo,
vključno s podatki o posameznih udeležencih v operacijah.
(3) Informacijska podpora iz prejšnjega odstavka
zagotavlja vnos vseh potrebnih podatkov za spremljanje operacij in sledljivosti
podatkov v skladu z Uredbo 480/2014/EU, Uredbo 1242/2014/EU in Uredbo
1243/2014/EU.
(4) ARSKTRP zagotavlja sproten vnos podatkov o
operacijah v informacijski sistem za računalniško beleženje in shranjevanje
podatkov.
30. člen
(obdelava osebnih podatkov)
V skladu s 13. in 14. členom Uredbe (EU) 2016/679 Evropskega
parlamenta in Sveta z dne 27. aprila 2016 o varstvu posameznikov pri
obdelavi osebnih podatkov in o prostem pretoku takih podatkov ter o
razveljavitvi Direktive 95/46/ES (Splošna uredba o varstvu podatkov) (UL L št.
119, z dne 4. 5. 2016, str. 1) so informacije za posameznike, katerih
osebne podatke bo obdelovala ARSKTRP, objavljene na spletni strani ARSKTRP na
enotnem državnem portalu.
31. člen
(hramba dokumentacije)
MKGP in ARSKTRP morata v skladu s 140. členom Uredbe
1303/2013/EU hraniti vso dokumentacijo o dodeljenih nepovratnih sredstvih v
skladu s to uredbo in dokumente iz 141. člena Uredbe 1303/2013/EU.

Uredba o izvajanju ukrepa zdravje in varnost
iz Operativnega programa za izvajanje Evropskega sklada za pomorstvo in
ribištvo v Republiki Sloveniji za obdobje 2014–2020 (Uradni list RS, št. 89/20) vsebuje naslednjo končno določbo:
»IX. KONČNA DOLOČBA
32. člen
(začetek veljavnosti)
Ta uredba začne veljati naslednji dan po objavi v Uradnem
listu Republike Slovenije.«.

Uredba o spremembah in dopolnitvah Uredbe o
izvajanju ukrepa zdravje in varnost iz Operativnega programa za izvajanje
Evropskega sklada za pomorstvo in ribištvo v Republiki Sloveniji za obdobje
2014–2020 (Uradi list RS, št. 90/21) vsebuje naslednjo prehodno in
končno določbo:
»PREHODNA IN KONČNA DOLOČBA
16. člen
(končanje postopkov)
Postopki, začeti na podlagi Uredbe o izvajanju ukrepa zdravje
in varnost iz Operativnega programa za izvajanje Evropskega sklada za pomorstvo
in ribištvo v Republiki Sloveniji za obdobje 2014–2020 (Uradni list RS, št.
89/20), se končajo v skladu z Uredbo o izvajanju ukrepa zdravje in varnost iz
Operativnega programa za izvajanje Evropskega sklada za pomorstvo in ribištvo v
Republiki Sloveniji za obdobje 2014–2020 (Uradni list RS, št. 89/20).
17. člen
(začetek veljavnosti)
Ta uredba začne veljati naslednji dan po objavi v Uradnem
listu Republike Slovenije.«.