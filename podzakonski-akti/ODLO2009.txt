1. člen
S tem odlokom se začasno prepoveduje zbiranje ljudi v zavodih
s področja vzgoje in izobraževanja ter univerzah in samostojnih visokošolskih
zavodih, zaradi zajezitve in obvladovanja epidemije COVID-19, in sicer v:
-       
vrtcih,
-       
osnovnih šolah,
-       
osnovnih šolah s prilagojenim programom,
-       
glasbenih šolah,
-       
zavodih za vzgojo in izobraževanje otrok in mladostnikov s posebnimi
potrebami, razen tistih, ki so ustanovljeni za delo z otroki s čustvenimi in
vedenjskimi motnjami,
-       
srednjih šolah,
-       
višjih strokovnih šolah,
-       
domovih za učence,
-       
dijaških domovih, razen v primeru dijakov in študentov tujcev, ki jim je
zaradi trenutnih varnostnih razmer onemogočena vrnitev v kraj stalnega bivališča,
in mladoletnikov brez spremstva s statusom prosilca mednarodne zaščite oziroma
s priznano mednarodno zaščito,
-       
organizacijah za izobraževanje odraslih,
-       
študentskih domovih, razen v primeru študentov, ki imajo stalno
prebivališče v študentskem domu in študentskih družin ter študentov tujcev in
gostujočih profesorjev, ki jim je zaradi trenutnih varnostnih razmer
onemogočena vrnitev v kraj stalnega bivališča ter
-       
univerzah in samostojnih visokošolskih zavodih.
Ne glede na začasno prepoved iz prejšnjega odstavka lahko
poveljnik Civilne zaščite odredi uporabo teh prostorov za izvajanje ukrepov
zaradi zajezitve in obvladovanja epidemije COVID-19.
1.a člen
Ne glede na prejšnji člen prepoved zbiranja ljudi ne velja za
javne uslužbence, zaposlene v zavodih iz prejšnjega člena, posameznike, ki v
teh zavodih opravljajo delo na drugi pravni podlagi (na primer podjemne,
avtorske pogodbe), in posameznike, ki so člani organov teh zavodov.
1.b člen
Zavodi iz 1. člena tega odloka morajo pri izvajanju
dejavnosti upoštevati navodila ministrstva, pristojnega za zdravje, in
Nacionalnega inštituta za javno zdravje za preprečevanje okužbe z virusom
SARS-CoV-2, ki so objavljena na spletni strani ministrstva, pristojnega za
zdravje, (https://www.nijz.si/sl/sproscanje-ukrepov-covid-19).
2. člen
Strokovno utemeljenost ukrepov iz tega odloka Vlada Republike
Slovenije ugotavlja vsakih 14 dni in ob upoštevanju strokovnih razlogov odloči,
da se ti ukrepi še naprej uporabljajo, ali pa ukrepe spremeni oziroma odpravi
ter o tem obvesti Državni zbor in javnost.

Odlok o začasni prepovedi zbiranja ljudi v
zavodih s področja vzgoje in izobraževanja ter univerzah in samostojnih
visokošolskih zavodih (Uradni list RS, št. 25/20) vsebuje naslednji končni določbi:
»3. člen
Z dnem uveljavitve tega odloka preneha veljati Odredba o
prepovedi zbiranja ljudi v zavodih s področja vzgoje in izobraževanja ter
univerzah in samostojnih visokošolskih zavodih (Uradni list RS, št. 19/20 in
22/20).
4. člen
Ta odlok začne veljati 16. marca 2020 ob 00.00 uri.«.

Odlok o dopolnitvi Odloka o začasni prepovedi
zbiranja ljudi v zavodih s področja vzgoje in izobraževanja ter univerzah in
samostojnih visokošolskih zavodih (Uradni list RS, št. 29/20) vsebuje naslednjo končno določbo:
»KONČNA DOLOČBA
2. člen
Ta odlok začne veljati 19. marca
2020 ob 00.00 uri.«.

Odlok
o spremembi in dopolnitvah Odloka o začasni prepovedi zbiranja ljudi v zavodih
s področja vzgoje in izobraževanja ter univerzah in samostojnih visokošolskih
zavodih (Uradni list RS, št. 65/20)
vsebuje naslednjo končno določbo:
»KONČNA DOLOČBA
3. člen
Ta odlok začne veljati naslednji dan po objavi v Uradnem
listu Republike Slovenije.«.