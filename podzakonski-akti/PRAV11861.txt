1. člen
S tem pravilnikom se določajo vrsta, oblika
in način dajanja podatkov za odmero dohodnine.
2. člen
Zavezanci za dajanje podatkov, določeni v
prvem in drugem odstavku 337. člena ter prvem odstavku 338. člena Zakona o
davčnem postopku (Uradni list RS, št. 13/11 – uradno prečiščeno besedilo,
32/12, 94/12, 101/13 – ZDavNepr, 111/13, 22/14 – odl. US, 25/14 – ZFU, 40/14 –
ZIN-B, 90/14, 91/15, 63/16, 69/17, 13/18 – ZJF-H,
36/19, 66/19, 145/20 – odl. US in 203/20 – ZIUPOPDVE; v nadaljnjem besedilu:
ZDavP-2) dostavijo podatke po vrstah, v obliki in na
način, določen v Prilogi, ki je sestavni del tega pravilnika.
3. člen
Podatki se pošljejo v elektronski obliki po
sistemu eDavki na spletni naslov http://edavki.durs.si.
4. člen
(1) Če pri zavezancu za dajanje
podatkov nastopijo statusne spremembe zaradi združitve ali delitve, predloži
podatke za odmero dohodnine pravni naslednik.
(2) Ob stečaju ali likvidaciji
zavezanca za dajanje podatkov, kadar ni pravnega naslednika, pošlje podatke za
odmero dohodnine stečajni ali likvidacijski upravitelj.
(3) Ob prenehanju obstoja zavezanca za
dajanje podatkov iz drugih razlogov pošlje podatke pravna oziroma fizična
oseba, pri kateri se hranijo poslovne knjige in knjigovodska dokumentacija.

Priloga:
Vrsta, oblika in način dajanja podatkov za odmero dohodnine

Pravilnik o dostavi podatkov za odmero
dohodnine (Uradni list RS, št. 100/13) vsebuje naslednjo končno določbo:
»5. člen
Ta pravilnik začne veljati naslednji dan po
objavi v Uradnem listu Republike Slovenije, prvič pa se uporabi za dostavo
podatkov za odmero dohodnine za leto 2013.«.

Pravilnik o spremembah in dopolnitvah
Pravilnika o dostavi podatkov za odmero dohodnine (Uradni list RS, št. 32/15) vsebuje naslednjo končno določbo:
»2. člen
Ta pravilnik začne veljati naslednji dan po
objavi v Uradnem listu
Republike Slovenije, uporablja pa se že za dostavo podatkov za davčno leto 2015.«.

Pravilnik o spremembah in dopolnitvah
Pravilnika o dostavi podatkov za odmero dohodnine (Uradni list RS, št. 38/16) vsebuje naslednjo končno določbo:
»4. člen 
Ta pravilnik začne veljati naslednji dan po
objavi v Uradnem listu Republike Slovenije. Novo 4. in 5. poglavje Priloge
pravilnika se prvič uporabita za dostavo podatkov za leto 2016.«.

Pravilnik o spremembah in dopolnitvah
Pravilnika o dostavi podatkov za odmero dohodnine (Uradni list RS, št. 83/16) vsebuje naslednjo končno določbo: 
»9. člen
Ta pravilnik začne veljati naslednji dan po
objavi v Uradnem listu Republike Slovenije, prvič pa se uporabi za dostavo
podatkov za leto 2016, razen 8. člena tega pravilnika, ki se prvič uporabi za
dostavo podatkov za leto 2017.«.

Pravilnik o spremembah in dopolnitvi
Pravilnika o dostavi podatkov za odmero dohodnine (Uradni list RS, št. 80/19) vsebuje naslednji končni določbi:
»KONČNI DOLOČBI
2. člen
Spremenjena opisa vrste dohodka za dohodka
z oznakama vrste dohodka 8017 in 8019 iz točke 2.2.3 Priloge pravilnika se
prvič uporabita za dostavo podatkov za davčno leto 2020, nova oznaka vrste
dohodka 8069 iz točke 2.2.3 Priloge pravilnika pa se uporablja že za davčno
leto 2019. 
Do začetka uporabe spremenjenih opisov
vrste dohodka za dohodka z oznako vrste dohodka 8017 in 8019 iz točke 2.2.3
Priloge pravilnika se uporabljata opisa vrste dohodka za dohodka z oznakama
vrste dohodka 8017 in 8019 iz točke 2.2.3 Priloge Pravilnika o dostavi
podatkov za odmero dohodnine (Uradni list RS, št. 100/13, 32/15, 38/16 in
83/16). 
3. člen
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik
o spremembah in dopolnitvah Pravilnika o dostavi podatkov za odmero dohodnine
(Uradni list RS, št. 43/22)
vsebuje naslednjo končno določbo:
»KONČNA DOLOČBA
4. člen
Ta pravilnik začne veljati naslednji dan po
objavi v Uradnem listu Republike Slovenije, spremenjena in dopolnjena Priloga
pravilnika pa se prvič uporabi za dostavo podatkov za davčno leto 2022.«.

Pravilnik
o spremembi in dopolnitvah Pravilnika o dostavi podatkov za odmero dohodnine (Uradni
list RS, št. 60/22)
vsebuje naslednjo končno določbo:
»KONČNA DOLOČBA
2. člen
Ta pravilnik začne veljati petnajsti dan po
objavi v Uradnem listu Republike Slovenije, nova deveta alineja točke 1.1
poglavja 1. in nova točka 2.8 Priloge pravilnika pa se prvič uporabita za
dostavo podatkov za davčno leto 2023.«.