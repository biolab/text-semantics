1
Za kulturni spomenik državnega pomena se razglasita enoti
dediščine:
-       
Dornava - Park dvorca Dornava (EŠD 7876),
-       
Dornava - Dvorec Dornava (EŠD 120).
Enota dediščine Dvorec Dornava stoji sredi območja enote Park
dvorca Dornava.
Enota ima zaradi kulturnih, krajinskih,
umetnostno-arhitekturnih, zgodovinskih in drugih izjemnih lastnosti poseben pomen
za Republiko Slovenijo. Zato jo razglašamo za kulturni spomenik državnega
pomena z lastnostmi arhitekturnega spomenika, kulturne krajine, spomenika
oblikovane narave in umetnostnega spomenika.
2
Lastnosti, ki utemeljujejo razglasitev za spomenik državnega
pomena:
Dornavski park je največja slovenska baročna parkovna zasnova
18. stol. na Štajerskem in edina celota z ohranjenim, nadstropnim baročnim
dvorcem, ki je izhodišče in glavni poudarek kompozicije. Enotno zasnovo
poudarja skoraj 2 km dolga os, ki se začne v drevoredu pred dvorcem in se
zaključi ob reki. Ob njej so vrt pred vhodom v dvorec, z bogato okrašeno zidano
ograjo, 90 metrov dolg štiridelen parter s središčno postavljenim bazenom z
Neptunovim kipom in vrtnimi skulpturami in pahljačasti drevoredi v smeri reke.
Celota je edinstvena za Štajersko in Slovenijo.
3. člen
Dvorec Dornava obsega zemljišča, parcelne številke: 1/3, 1/7,
71, 72, vse k.o. Dornava. Park dvorca Dornava obsega zemljišča, parcelne
številke: *170, *6/1, 1/1, 1/3, 1/7, 69/1, 69/5, 70/1, 70/2, 70/3, 70/4, 71,
72, 75/5, 75/7, 75/8, 759/2, 759/3, 77/11, 77/13, 77/14, 77/15, 77/16, 77/17,
77/18, 77/19, 77/20, 77/21, 77/4, 77/5, 802/1 (del), 802/14, 802/5, 802/6,
803/2, 867, 868, 869, 873, vse k.o. Dornava.
Meja spomenika je vrisana na katastrskem načrtu v merilu
1:1000, 1:2880 in 1:2500 in na temeljnem topografskem načrtu v merilu 1:5000.
Izvirnika načrtov, ki sta sestavni del tega odloka, hranita Ministrstvo za
kulturo, Uprava Republike Slovenije za kulturno dediščino in Javni zavod Republike
Slovenije za varstvo kulturne dediščine (v nadaljnjem besedilu: zavod).
Vplivno območje spomenika obsega območje, oddaljeno 300 m od
zarisane meje kulturnega spomenika ter vsa robna področja s parkom, na katerih
bi načrtovali objekte ali uporabo, ki bi s svojo namembnostjo, obliko ali
velikostjo, lahko negativno vplivali na zaščitene funkcionalne in vizualne
elemente spomenika.
4
Za spomenik velja varstveni režim, ki določa:
-       
varovanje kulturnih, arhitekturnih, krajinskih, likovnih in zgodovinskih
vrednot v celoti, v njihovi izvirnosti in neokrnjenosti,
-       
prepoved predelav vseh likovnih in tehničnih prvin stavbe, ki so
ovrednotene kot del spomenika,
-       
podrejanje vsake rabe in vseh posegov v park in njegove objekte ter
odprti prostor ohranjanju in vzdrževanju varovanih spomeniških lastnosti:
značilnega tlorisa, razporeda posameznih dreves in drugih rastlin, njihovih
združb in druge opreme parka, varovanje vedut na parkovno celoto in ohranitev
pogledov iz parka na širšo, nepozidano okolico, preprečevanje zaraščanja
parkovnih osi,
-       
omogočanje predstavitve celote in posameznih zaščitenih elementov in
dostopa javnosti v meri, ki ne ogroža varovanja spomenika in v 2. točki odloka
naštetih posameznih elementov te enote,
-       
znotraj območja je prepovedano postavljanje objektov trajnega ali
začasnega značaja, vključno z nadzemno in podzemno infrastrukturo ter nosilci
reklam, razen v primerih, ki jih s kulturnovarstvenim soglasjem predhodno
odobri pristojni zavod,
-       
prepovedana je vožnja z motornimi vozili znotraj zaščitenega območja,
razen za potrebe vzdrževanja, raziskovanja in oskrbe.
Zavarovano območje je namenjeno:
-       
trajni ohranitvi kulturnih, arhitekturnih, krajinskih, likovnih, zgodovinskih
vrednot imenovanega spomenika,
-       
povečevanju pričevalnosti kulturnega spomenika, 
-       
predstavitvi kulturnih vrednot spomenika in premične dediščine in situ,
v tisku in drugih medijih,
-       
znanstveno-raziskovalnemu delu,
-       
učno-demonstracijskemu delu.
5
Za vsako spremembo funkcije kulturnega spomenika ali
njegovega dela in za vsak poseg v spomenik, njegove dele ali zemljišče, so
potrebni predhodni pisni kulturnovarstveni pogoji in na njihovi podlagi
kulturnovarstveno soglasje zavoda.
6
Pristojni organ mora v dveh mesecih po uveljavitvi tega odloka
izdati odločbe o varstvu lastnikom spomenika ali njegovih sestavnih delov na
podlagi 13. člena zakona o varstvu kulturne dediščine (Uradni list RS, št.
7/99). 
Odločbe iz prejšnjega odstavka določajo pogoje za raziskovanje,
načine vzdrževanja, pogoje za posege, fizično zavarovanje, pravni promet, način
upravljanja in rabe spomenika, dostopnost spomenika za javnost in časovne
okvire dostopnosti, posamezne druge ukrepe in prepovedi za čim bolj učinkovito
varstvo spomenika.
Varstveni režim lahko omejuje lastninsko pravico le v obsegu,
ki je nujen za izvajanje varstva spomenika.
7
Nadzor nad izvajanjem tega odloka opravlja Inšpektorat Republike
Slovenije za področje kulturne dediščine.

Kulturni
spomenik državnega pomena; Dvorec in park Dornava ( topografski načrt )

Odlok o razglasitvi Dvorca in parka Dornava za
kulturni spomenik državnega pomena (Uradni list RS, št. 81/99) vsebuje naslednjo končno določbo:
»8
Ta odlok začne veljati naslednji dan po objavi v Uradnem listu
Republike Slovenije.«.

Odlok o spremembi odloka o razglasitvi Dvorca
in parka Dornava za kulturni spomenik državnega pomena (Uradni list RS, št. 22/02) vsebuje naslednjo končno določbo:
»2. člen
Ta odlok začne veljati naslednji dan po objavi v Uradnem
listu Republike Slovenije.«.