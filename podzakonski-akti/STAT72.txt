I. UVODNA DOLOČBA
1. člen
Statut določa statusne zadeve, dejavnost, zastopanje in
predstavljanje, organe in delovna telesa Slovenskega inštituta za
standardizacijo (v nadaljnjem besedilu: SIST), njihove pristojnosti ter odločanje,
odgovornost, organizacijo, financiranje ter druga vprašanja, povezana z
njegovim poslovanjem.
II. STATUSNE DOLOČBE
2. člen
Ime: Slovenski inštitut za standardizacijo.
Ime v angleškem jeziku: Slovenian Institute for
Standardization.
Skrajšano ime: SIST.
Sedež: Ljubljana.
Leto ustanovitve: 2000.
SIST je vpisan v sodni register Okrožnega sodišča v Ljubljani
pod št. vložka 1/34235/00 dne 15. 2. 2001.
3. člen
SIST je pravna oseba javnega prava. Za njegovo delovanje se
uporabljajo določbe zakona o standardizaciji, določbe predpisov, ki veljajo za
javne zavode, in predpisov, ki mu nalagajo izvajanje določenih dejavnosti, ter
določbe sklepa o ustanovitvi in tega statuta.
4. člen
SIST ima svoj logo in znak.
Znak SIST in logo "SIST" je izdelan v barvni in
črno-beli grafični predlogi. Ta zaščita obsega vsebino in razrede po mednarodni
klasifikaciji. Znak in logo SIST sta prijavljena pri Uradu Republike Slovenije
za intelektualno lastnino za naslednje barve:
-       
črno-bela – št. prijave Z 2002 7 0246,
-       
bela, rdeča, siva – št. prijave Z 2002 7 0247.
SIST ima dva različno velika žiga okrogle oblike z besedilom:
Slovenski inštitut za standardizacijo, Ljubljana.
III. DEJAVNOSTI SIST
5. člen
SIST opravlja dejavnosti, ki so opredeljene v 4. členu sklepa
o ustanovitvi v skladu z Uredbo o uvedbi in uporabi standardne klasifikacije
dejavnosti (Uradni list RS, št. 2/02):

DE/22.110

Izdajanje
  knjig


DE/22.130

Izdajanje
  revij in periodike


DE/22.150

Drugo
  založništvo


DE/22.220

Drugo
  tiskarstvo


DE/22.230

Knjigoveštvo


DE/22.240

Priprava
  za tisk


DE/22.250

Druge
  dejavnosti povezane s tiskarstvom


DE/22.330

Razmnoževanje
  računalniških zapisov


G/51.190

Posredništvo
  pri prodaji raznovrstnih izdelkov


G/52.471

Dejavnost
  knjigarn


G/52.472

Trgovina
  na drobno s časopisi in revijami


G/52.610

Trgovina
  na drobno po pošti


K/72.210

Razvoj
  in založba programskih paketov


K/72.300

Obdelava
  podatkov


K/72.400

Omrežne
  podatkovne storitve


K/72.600

Druge
  računalniške dejavnosti


K/73.10

Raziskovanje
  in eksperimentalni razvoj na področju naravoslovja in tehnologije


K/73.20

Raziskovanje
  in eksperimentalni razvoj na področju družboslovja in humanistike


K/74.140

Podjetniško
  in poslovno svetovanje


K/74.300

Tehnično
  preizkušanje in analiziranje


K/74.400

Oglaševanje


K/74.851

Prevajanje


K/74.852

Fotokopiranje
  in drugo razmnoževanje


K/74.871

Prirejanje
  razstav, sejmov in kongresov


K/74.873

Druge
  poslovne dejavnosti, d. n.


L/75.130

Urejanje
  gospodarskih področij za učinkovitejše poslovanje


M/80.422

Drugo
  izobraževanje, izpopolnjevanje in usposabljanje, d. n.


O/91.120

Dejavnost
  strokovnih združenj


O/92.511

Dejavnost
  knjižnic


O/92.512

Dejavnost
  arhivov


O/93.05

Druge
  osebne storitve

IV. POSLOVNA TAJNOST
6. člen
Listine in podatki, določeni s statutom ali drugim splošnim
aktom SIST, katerih posredovanje nepooblaščeni osebi bi škodovalo interesom
SIST in njegovemu poslovnemu ugledu, se obravnavajo kot poslovna tajnost.
Poslovno tajnost posameznega dokumenta določi organ SIST, ki
ga sprejme.
7. člen
Za pridobitev, posredovanje in uporabo podatkov in dokumentov
ne glede na medij velja splošni akt SIST o intelektualni lastnini.
Na SIST se brez nadomestila izključno in neomejeno prenesejo
materialne avtorske pravice za vse standarde in publikacije, ki nastanejo v
tehničnih delovnih telesih SIST. Te standarde in publikacije se objavi pod
imenom SIST. Razmnoževanje, predelava ali distribuiranje delov ali celote brez
soglasja SIST ni dovoljeno.
V. CILJI IN NALOGE SIST
8. člen
S svojimi dejavnostmi si SIST prizadeva za uresničevanje
naslednjih ciljev:
-       
zagotavljanje kakovosti proizvodov, procesov in storitev,
-       
zviševanje ravni varnosti, varovanja zdravja in življenja ter varstva
okolja,
-       
zagotavljanje smotrne izrabe dela, materiala in energije pri izdelavi in
menjavi proizvodov,
-       
izboljšanje proizvodne učinkovitosti,
-       
pospeševanje mednarodne trgovine s preprečevanjem ali odpravo ovir pri
trgovanju, ki izvirajo iz neutemeljenih razlik pri poslovanju na nacionalni
ravni.
9. člen
SIST opravlja naslednje naloge:
-       
zagotavlja infrastrukturo za dejavnosti nacionalne standardizacije v
Sloveniji,
-       
pripravlja, sprejema, izdaja, vzdržuje (pregleduje, popravlja,
spreminja, dopolnjuje in nadomešča) ter razveljavlja slovenske nacionalne
standarde in druge dokumente s področja slovenske nacionalne standardizacije,
kar vključuje tudi privzemanje tujih, regionalnih in mednarodnih standardov in
drugih sorodnih dokumentov,
-       
vodi register slovenskih nacionalnih standardov,
-       
zbira, ureja in posreduje (arhivira, obvešča, omogoča dostop, prodaja)
standarde in druge dokumente s področja standardizacije,
-       
posreduje informacije s področja standardizacije in z njo povezanih
dejavnosti,
-       
vzpostavlja in vzdržuje baze podatkov o standardih in drugih dokumentih
s področja slovenske nacionalne standardizacije ter posreduje informacije iz
baz podatkov,
-       
spremlja in posreduje podatke o programih evropske in mednarodne
standardizacije,
-       
izvaja postopke notificiranja na področju standardov, tehničnih
predpisov in postopkov za ugotavljanje skladnosti v skladu z uredbo o postopkih
notificiranja na področju standardov, tehničnih predpisov in postopkov za
ugotavljanje skladnosti,
-       
izdaja glasilo, ki je namenjeno objavam o sprejetih slovenskih
nacionalnih standardih ter informacijam o drugih dokumentih in dejavnostih
slovenske nacionalne standardizacije,
-       
izdaja druge publikacije, kot so katalogi, brošure, knjige s področja
standardizacije in z njo povezanih dejavnosti,
-       
promovira uporabo slovenskih nacionalnih standardov, regionalnih
(evropskih) in mednarodnih standardov,
-       
usposablja s področja standardizacije in z njo povezanih dejavnosti,
-       
organizira svetovanje o uporabi standardov in tolmačenje standardov ter
drugih dokumentov s področja slovenske nacionalne standardizacije,
-       
potrjuje skladnost proizvodov, procesov ali storitev s standardi in z
drugimi dokumenti, povezanimi s standardizacijo,
-       
predstavlja interese slovenske nacionalne standardizacije v mednarodnih
in evropskih organizacijah za standardizacijo in z njimi samostojno sklepa
sporazume oziroma pogodbe,
-       
sodeluje z drugimi nacionalnimi organizacijami za standardizacijo, ki
imajo enake ali podobne cilje, in z njimi samostojno sklepa sporazume oziroma
pogodbe,
-       
izvaja obveznosti, ki izhajajo iz članstva v mednarodnih in evropskih
organizacijah za standardizacijo,
-       
omogoča sodelovanje pri pripravljanju standardov v evropskih in
mednarodnih organizacijah za standardizacijo skladno z njihovimi pravili,
-       
izvaja druge naloge skladno s slovenskimi predpisi in sklenjenimi
mednarodnimi pogodbami, ki obvezujejo Republiko Slovenijo.
V soglasju z ustanoviteljem lahko SIST opravlja tudi druge
dejavnosti.
VI. ČLANSTVO V SIST, PRAVICE, OBVEZNOSTI IN UGODNOSTI ČLANOV
10. člen
Član SIST lahko postane državljan Republike Slovenije ali
pravna oseba, ustanovljena po pravu Republike Slovenije, s sedežem v Republiki
Sloveniji.
Članstvo v SIST se pridobi s pisno prijavo in teče od dne, ko
je SIST prejel podpisano prijavo in dokazilo o plačani članarini.
Prijava vsebuje:
-       
podatke o pravni ali fizični osebi,
-       
davčno številko,
-       
število zaposlenih,
-       
letni prihodek za pravno osebo in
-       
izjavo o spoštovanju načel slovenske nacionalne standardizacije, ki
predstavlja pravno zavezo člana, zakona o standardizaciji, sklepa o ustanovitvi
SIST in tega statuta.
11. člen
Članarina se določi glede na naravo dejavnosti člana, letni
prihodek oziroma proračun in število zaposlenih. Za fizične osebe se višina
članarine določi v odstotku na podlagi povprečne bruto plače v Sloveniji v
preteklem letu.
Predstavniki ustanovitelja ne plačujejo članarine.
Članarina se plačuje letno skladno s pravili za določanje
višine članarine za posamezno leto. Način odmere in plačevanje članarine se
uredi s splošnim aktom SIST, ki ga sprejme upravni odbor.
12. člen
Članstvo v SIST preneha:
-       
z dnem vložitve pisne izjave o odpovedi,
-       
z dnem prenehanja člana kot pravne osebe ali s smrtjo člana,
-       
z dnem pravnomočnosti sklepa o izključitvi, ki ga sprejme skupščina
SIST.
Pisna izjava o odpovedi članstva v SIST naj vsebuje podatke o
pravni ali fizični osebi. Izjavo podpiše odgovorna oseba.
S prenehanjem članstva preneha obveznost plačevanja članarine
z naslednjim letom. Član, ki po dveh opominih še vedno ne plača članarine,
izgubi pravico do članstva.
Član je izključen s sklepom skupščine SIST:
-       
če ne plačuje članarine,
-       
če krši temeljna načela standardizacije, zakon o standardizaciji, statut
ali druge splošne akte SIST ter sklepe, ki so jih sprejeli organi SIST z
namenom, da se dosežejo zastavljeni cilji, kot jih predvideva statut.
Prizadeti mora pred tem imeti možnost, da izrazi svoje
stališče o očitkih, ki naj bi bili vzrok za izključitev.
Ob izključitvi preneha obveznost plačevanja članarine z
naslednjim letom.
13. člen
Član SIST ima pravico, da:
-       
se udeležuje zasedanj skupščine in na njih glasuje (osebno ali po
pooblaščenem predstavniku, če gre za pravno osebo),
-       
sodeluje pri delu organov SIST,
-       
oblikuje stališča in daje pobude za uresničevanje nalog,
-       
v okviru skupščine sodeluje pri volitvah predstavnikov v druge organe
SIST,
-       
je izvoljen za predstavnika v drugih organih SIST,
-       
je redno obveščen o dejavnostih SIST,
-       
lahko vpliva na odločitve na področju nacionalne standardizacije.
14. člen
Član SIST mora:
-       
upoštevati temeljna načela standardizacije,
-       
dati na voljo vse informacije, ki so potrebne za delo SIST, ob
upoštevanju upravičenih interesov članov,
-       
upoštevati zakon o standardizaciji, sklep o ustanovitvi, statut in druge
splošne akte SIST ter sklepe, ki so jih sprejeli organi SIST z namenom, da se
dosežejo zastavljeni cilji, kot jih predvideva statut,
-       
redno plačevati letno članarino.
15. člen
Član SIST je upravičen do naslednjih ugodnosti:
-       
brezplačnega prejemanja glasila SIST,
-       
popusta pri nakupu slovenskih standardov,
-       
popusta pri določenih storitvah SIST,
-       
popusta pri kotizacijah za seminarje in posvetovanja, ki jih organizira
SIST,
-       
prejemanja letnega poročila SIST.
VII. ORGANI SIST
16. člen
Organi SIST so:
-       
skupščina,
-       
predsednik SIST,
-       
upravni odbor,
-       
direktor,
-       
strokovna sveta.
Skupščina
17. člen
Delo SIST usmerja in vodi skupščina.
Sestavljajo jo vsi člani SIST ter pet predstavnikov
ustanovitelja (v nadaljnjem besedilu: člani skupščine). Predstavnike
ustanovitelja, ki predstavljajo različna področja nacionalne standardizacije,
imenuje Vlada Republike Slovenije.
Mandat predstavnikov ustanovitelja je pet let od dneva
imenovanja in so po poteku tega obdobja lahko vnovič imenovani.
18. člen
Skupščina opravlja naslednje naloge:
-       
s soglasjem ustanovitelja sprejema letni program dela in obravnava
finančni načrt,
-       
s soglasjem ustanovitelja sprejema druge programske akte SIST,
-       
s soglasjem ustanovitelja sprejema statut, njegove spremembe in
dopolnitve,
-       
sprejema poslovnik skupščine,
-       
obravnava letno poročilo o delu in zaključni račun SIST,
-       
sprejema poročilo upravnega odbora,
-       
izvoli predsednika SIST izmed članov skupščine,
-       
razrešuje predsednika SIST,
-       
imenuje dva predstavnika izmed članov SIST v upravni odbor,
-       
razrešuje predstavnike članov SIST v upravnem odboru,
-       
odloča o ugovoru in izključitvi člana SIST.
Za opravljanje določenih nalog lahko skupščina imenuje in
razrešuje posamezne stalne ali začasne izvršilne odbore.
Skladno s tretjim odstavkom 21. člena zakona o
standardizaciji skupščina lahko pooblasti upravni odbor za sprejem sprememb in
dopolnitev letnega programa dela.
19. člen
Predsednik SIST skliče skupščino najmanj enkrat letno, mora
pa jo sklicati:
-       
če tako zahteva upravni odbor,
-       
na podlagi obrazložene zahteve tretjine članov SIST,
-       
na podlagi obrazložene zahteve ustanovitelja.
20. člen
Vsak član skupščine ima na zasedanju skupščine en glas.
Pravne osebe prijavijo pooblaščenega predstavnika. Pooblaščeni predstavnik, ki
ni zakoniti zastopnik člana, mora biti v delovnem razmerju pri članu SIST in
mora imeti pooblastilo za sodelovanje in glasovanje na skupščini.
Direktor SIST in predsednika strokovnih svetov so upravičeni
do udeležbe in besede na zasedanjih skupščine, vendar nimajo pravice glasovati.
Skupščina veljavno odloča, če je na zasedanju navzoča vsaj
tretjina članov SIST.
Skupščina sprejema odločitve z večino opredeljenih glasov
navzočih članov, razen statuta, ki ga sprejme z dvotretjinsko večino glasov
navzočih članov in predsednika SIST, ki se ga izvoli z večino glasov navzočih
članov.
Član SIST, o čigar izključitvi se glasuje, pri odločanju o
izključitvi nima pravice glasovati.
Način odločanja in dela skupščine ureja poslovnik skupščine.
Predsednik SIST
21. člen
Predsednika SIST izvoli skupščina izmed svojih članov na
pisni predlog člana SIST oziroma ustanovitelja. Pisnemu predlogu se priložita
obrazložitev in kratek življenjepis kandidata.
Predsednik SIST se izvoli z večino glasov navzočih članov
skupščine za štiri leta in je po preteku tega obdobja lahko ponovno izvoljen.
Kandidati morajo izpolnjevati naslednje pogoje:
-       
univerzitetna izobrazba,
-       
izkušnje na področju standardizacije,
-       
aktivno znanje angleškega jezika,
-       
pasivno znanje drugega svetovnega jezika.
Postopek kandidiranja in izvolitve ureja poslovnik skupščine.
22. člen
Predsednik SIST opravlja naslednje naloge:
-       
predstavlja SIST v organih mednarodnih in evropskih organizacij za
standardizacijo, katerih član je SIST, ter njihovih svetovalnih telesih in v
strokovnih svetih mednarodnih in evropskih organizacij za standardizacijo,
-       
sklicuje redna in izredna zasedanja skupščine ter seje upravnega odbora,
-       
vodi zasedanja skupščine in seje upravnega odbora.
Predsednik SIST lahko za predstavljanje SIST v strokovnih
svetih mednarodnih in evropskih organizacij za standardizacijo pooblasti
predsednika strokovnih svetov SIST.
Plačilo za predstavljanje SIST v organih mednarodnih in
evropskih organizacij za standardizacijo, katerih član je SIST, ter njihovih
svetovalnih telesih in v strokovnih svetih mednarodnih in evropskih organizacij
za standardizacijo ureja pravilnik o plačilu in povrnitvi stroškov za
opravljeno delo predstavnikov organov SIST, ki ga sprejme upravni odbor SIST.
Predsednik SIST podpisuje sklepe in akte, ki jih sprejemata
skupščina in upravni odbor.
Predsednik SIST je za svoje delo odgovoren skupščini oziroma
upravnemu odboru SIST.
23. člen
Predsednika SIST na njegovo željo ali če je ugotovljeno, da
ne deluje v skladu z odločitvami organov SIST, skupščina lahko razreši
predčasno.
O razrešitvi predsednika SIST se glasuje na podlagi
obrazložene pisne pobude vsaj polovice članov skupščine. Na zasedanju skupščine
se predsednik SIST razreši s tajnim glasovanjem z večino glasov navzočih članov
skupščine.
Upravni odbor
24. člen
SIST ima sedemčlanski upravni odbor, ki ga sestavljajo: trije
predstavniki ustanovitelja, dva predstavnika članov SIST, en predstavnik
delavcev in predsednik SIST.
Predstavnike ustanovitelja imenuje Vlada Republike Slovenije.
Mandat predstavnikov ustanovitelja je štiri leta od dneva imenovanja in so po
izteku tega obdobja lahko vnovič imenovani.
Predstavnika članov SIST v upravni odbor imenuje skupščina
izmed članov SIST za obdobje največ štirih let z možnostjo ponovne izvolitve. O
predstavnikih članov SIST v upravnem odboru predstavniki ustanovitelja ne glasujejo.
Če članu SIST, ki je bil izvoljen v upravni odbor, preneha
članstvo v SIST, mu s tem preneha tudi mandat v upravnem odboru.
Predstavnika delavcev SIST izvolijo delavci sekretariata SIST
izmed zaposlenih z neposrednimi in tajnimi volitvami za obdobje največ štirih
let z možnostjo ponovne izvolitve.
25. člen
Upravni odbor opravlja naslednje naloge:
-       
odloča o poslovanju SIST,
-       
odloča o spremembi letnega programa dela po pooblastilu skupščine v
skladu s tretjim odstavkom 21. člena zakona o standardizaciji po predhodnem
soglasju ustanovitelja,
-       
nadzoruje in skrbi za izvajanje letnega programa dela in drugih
programskih aktov SIST,
-       
sprejme finančni načrt v soglasju z ustanoviteljem,
-       
sprejme letno poročilo o delu in zaključni račun SIST v soglasju z
ustanoviteljem,
-       
sprejme akt o notranji organizaciji in sistemizaciji delovnih mest v
SIST v soglasju z ustanoviteljem,
-       
sprejme splošni akt SIST, ki ureja postopek sprejemanja slovenskih
nacionalnih standardov ter drugih dokumentov s področja slovenske nacionalne
standardizacije,
-       
sprejme splošni akt SIST o intelektualni lastnini,
-       
sprejme splošni akt SIST, ki določa način določanja članarine, višino
članarine za posamezno leto ter način odmere in plačevanja članarine,
-       
sprejme splošni akt SIST, ki ureja cene storitev in prodajnih dejavnosti
SIST,
-       
sprejme splošni akt SIST, ki določa pravila za uporabo nacionalnega
znaka skladnosti SIST,
-       
sprejema splošne akte SIST in odločitve, razen če je za posamezni
splošni akt ali odločitev s statutom izrecno določeno, da ju sprejme kak drug
organ,
-       
sprejema poslovnik upravnega odbora,
-       
sprejema poročilo direktorja,
-       
sprejema pravila za regionalno in mednarodno sodelovanje,
-       
nadzoruje izvrševanje splošnih aktov, ki so v njegovi pristojnosti, in
sprejema sklepe, s katerimi se odpravljajo posledice kršitev,
-       
predlaga skupščini odločitve, ki so v njeni pristojnosti in skrbi za
pripravo zasedanj skupščine,
-       
odloča o merilih za imenovanje in razreševanje članov strokovnih svetov,
-       
imenuje in razrešuje člane strokovnih svetov izmed članov SIST,
-       
imenuje in razrešuje direktorja,
-       
daje skupščini in direktorju mnenja o posameznih vprašanjih.
Za opravljanje določenih nalog lahko upravni odbor imenuje in
razrešuje posamezne stalne ali začasne izvršilne odbore.
26. člen
Seje upravnega odbora sklicuje in vodi predsednik SIST.
Vsak član upravnega odbora ima en glas.
Direktor in predsednika obeh strokovnih svetov imajo pravico
sodelovati na sejah upravnega odbora, vendar nimajo pravice glasovanja.
Upravni odbor veljavno odloča, če je na seji navzoča več kot
polovica njegovih članov.
Upravni odbor sprejema odločitve z večino opredeljenih glasov
navzočih članov.
Način odločanja in dela upravnega odbora ureja poslovnik
upravnega odbora.
27. člen
Predstavnika članov SIST v upravnem odboru na njuno željo ali
če je ugotovljeno, da ne delujeta skladno z odločitvami organov SIST, skupščina
lahko razreši predčasno.
Direktor
28. člen
Direktorja imenuje upravni odbor na podlagi javnega razpisa
za obdobje petih let. Po preteku tega obdobja je lahko ponovno imenovan na
podlagi javnega razpisa.
29. člen
Javni razpis za delovno mesto direktorja se objavi v
sredstvih javnega obveščanja.
Javni razpis za direktorja mora biti objavljen najmanj tri
mesece pred iztekom mandata.
Če se na razpis nihče ne prijavi ali nihče od prijavljenih ne
izpolnjuje pogojev ali nihče izmed kandidatov še ni bil imenovan, direktor
nadaljuje z delom kot vršilec dolžnosti direktorja, vendar najdlje za dobo
šestih mesecev.
Kandidati morajo izpolnjevati naslednje pogoje:
-       
univerzitetna izobrazba,
-       
10 let delovnih izkušenj,
-       
izkušnje na področju standardizacije ali z njo povezanih dejavnosti,
-       
izkušnje na področju organiziranja ter vodenja dela,
-       
aktivno znanje angleškega jezika,
-       
pasivno znanje drugega svetovnega jezika.
Kandidati za direktorja morajo v postopku razpisa predložiti
predlog poslovne politike SIST.
Direktor ne sme biti član nadzornega sveta ali član organa
upravljanja pri pravni osebi, ki je član SIST.
30. člen
Direktor je lahko razrešen pred potekom časa, za katerega je
imenovan.
Upravni odbor je dolžan razpravljati o razrešitvi in po
utemeljeni presoji direktorja razrešiti:
-       
če direktor sam zahteva razrešitev,
-       
če nastane kateri od razlogov, ko po predpisih o delovnih razmerjih
preneha delovno razmerje po samem zakonu,
-       
če direktor pri svojem delu ne ravna po predpisih in splošnih aktih SIST
ali neutemeljeno ne izvaja sklepov upravnega odbora ali ravna v nasprotju z
njimi,
-       
če direktor s svojim nevestnim ali nepravilnim delom povzroči SIST večjo
škodo ali če zanemarja ali malomarno opravlja svoje dolžnosti, tako da
nastanejo ali bi lahko nastale hujše motnje pri opravljanju dejavnosti SIST.
Upravni odbor mora pred sprejemom sklepa o razrešitvi
seznaniti direktorja z razlogi za njegovo razrešitev in mu dati možnost, da
izrazi svoje stališče.
31. člen
Direktor opravlja naslednje naloge:
-       
zastopa SIST kot pravno osebo z neomejeno odgovornostjo in je odgovoren
za zakonitost dela in poslovanja SIST,
-       
predlaga temelje poslovne politike in razvoja SIST,
-       
upravnemu odboru predlaga organizacijo sekretariata SIST in sistemizacijo
delovnih mest,
-       
s posebnim navodilom določi uporabo loga, znaka in žiga SIST,
-       
organizira in vodi delo ter poslovanje SIST in je odgovoren za
strokovnost in kakovost dela SIST,
-       
upravnemu odboru periodično poroča o rezultatih poslovanja,
-       
odloča o sklenitvi delovnega razmerja, razporejanju delavcev in ocenjuje
delo delavcev,
-       
odloča o pravicah in obveznostih zaposlenih v zvezi z delovnimi
razmerji,
-       
upravnemu odboru predlaga splošne akte, ki urejajo dejavnosti SIST,
-       
je odgovoren za pripravo gradiva za zasedanja skupščine in seje
upravnega odbora ter za izvršitev sklepov, za katere je odgovoren,
-       
pozove ustanovitelja, da imenuje svoje predstavnike v organe SIST,
-       
opravlja druge naloge, ki jih določajo splošni akti in
-       
sprejema druge splošne akte, ki jih ne sprejema upravni odbor, razen
akta o organizaciji in sistemizaciji delovnih mest.
Strokovna sveta
32. člen
Za usmerjanje strokovnega dela na področju standardizacije
ima SIST dva strokovna sveta:
-       
strokovni svet za splošno področje,
-       
strokovni svet za področje elektrotehnike, informacijske tehnologije in
telekomunikacij.
Člane posameznega strokovnega sveta imenuje upravni odbor
izmed članov SIST, ki so priznani strokovnjaki na področju ali področjih, za
katera je strokovni svet ustanovljen.
Člani strokovnih svetov so imenovani za obdobje štirih let z
možnostjo ponovnega imenovanja.
Predstavnika ustanovitelja v oba strokovna sveta imenuje
Vlada Republike Slovenije za obdobje štirih let z možnostjo ponovnega
imenovanja.
Strokovni svet ima najmanj 5 oziroma največ 15 članov.
33. člen
Na svojem področju strokovna sveta opravljata naslednje
naloge:
-       
pripravljata strokovne podlage za letni program dela in druge programske
akte SIST (program razvoja) ob sodelovanju tehničnih delovnih teles,
-       
skrbita za izvajanje letnega programa dela in drugih programskih aktov,
ki se nanašajo na pripravo in sprejemanje slovenskih nacionalnih standardov ter
drugih standardizacijskih dokumentov,
-       
skrbita za izvajanje splošnega akta, ki se nanaša na sprejemanje drugih
nacionalnih, evropskih in mednarodnih standardov ter drugih standardizacijskih
dokumentov,
-       
odločata o strokovnih vprašanjih glede strokovnega dela SIST,
-       
sprejemata poslovnik strokovnega sveta,
-       
sprejemata splošne akte, ki se nanašajo na ustanovitev, delovanje,
preoblikovanje in ukinitev tehničnih delovnih teles,
-       
ustanavljata, preoblikujeta in ukinjata tehnična delovna telesa,
potrebna za izvajanje letnega programa dela,
-       
potrjujeta program dela posameznih tehničnih delovnih teles,
-       
sprejemata in razveljavljata slovenske nacionalne standarde in druge
standardizacijske dokumente v skladu z zakonom o standardizaciji in ustreznimi
splošnimi akti SIST,
-       
upravnemu odboru in direktorju dajeta predloge in mnenja o organizaciji
tehničnega dela,
-       
delujeta kot tehnično delovno telo na področjih, kjer ni ustanovljenih
drugih tehničnih delovnih teles in za katera obstaja obveznost, povezana s
sprejemanjem standardov, ki izhaja iz članstva v evropskih in mednarodnih
organizacijah.
Strokovna sveta lahko za izvajanje nalog, ki so v njuni
pristojnosti, pooblastita posamezna tehnična delovna telesa.
34. člen
Strokovni svet vodi predsednik strokovnega sveta, ki ga
izvoli strokovni svet izmed svojih članov.
Predsednika obeh strokovnih svetov imata pravico sodelovati
na zasedanjih skupščine in sejah upravnega odbora, vendar nimata pravice
glasovati.
Strokovni svet veljavno odloča, če je na seji navzoča več kot
polovica njegovih članov.
Odločitve sprejema z večino opredeljenih glasov navzočih
članov.
Način dela strokovnih svetov določa poslovnik strokovnih
svetov.
VIII. TEHNIČNA DELOVNA TELESA
35. člen
Strokovno delo na področju standardizacije izvajajo tehnična
delovna telesa, ki so ustanovljena za določeno področje na pobudo
zainteresiranih.
Tehnična delovna telesa ustanavljata, preoblikujeta in
ukinjata strokovna sveta.
Sodelovanje v tehničnih delovnih telesih se pridobi s pisno
prijavo in podpisano pristopno izjavo.
Sodelovanje preneha:
-       
s pisno izjavo o odpovedi,
-       
z izključitvijo,
-       
z dnem prenehanja člana kot pravne osebe ali z njegovo smrtjo.
36. člen
Član tehničnega delovnega telesa je upravičen do pravic in
ugodnosti, da:
-       
sodeluje v delovnih telesih,
-       
lahko vpliva na vsebino slovenskih nacionalnih, evropskih in mednarodnih
standardov,
-       
lahko zastopa nacionalne interese v evropski in mednarodni
standardizaciji,
-       
ima dostop do informacij, ki drugače niso prosto dostopne (intelektualna
lastnina).
37. člen
Član tehničnega delovnega telesa mora:
-       
upoštevati temeljna načela standardizacije,
-       
dati na voljo vse informacije, ki so potrebne za delo delovnega telesa,
ob upoštevanju upravičenih interesov članov delovnih teles,
-       
upoštevati zakon o standardizaciji, sklep o ustanovitvi, statut in druge
splošne akte SIST ter sklepe, ki so jih sprejeli organi SIST z namenom, da se
dosežejo zastavljeni cilji.
Ustanavljanje, preoblikovanje, ukinitev in način dela
tehničnih delovnih teles SIST ter pristojnosti in odgovornosti njihovega
predsednika, članov in tehničnega sekretarja ureja poslovnik o ustanavljanju in
načinu dela tehničnih delovnih teles SIST, ki ga sprejme strokovni svet.
IX. ORGANIZACIJA SEKRETARIATA SIST
38. člen
Sekretariat SIST je strokovno-administrativna služba, ki
opravlja naloge, določene z zakonom o standardizaciji, sklepom o ustanovitvi in
statutom in druge naloge, če cilj opravljanja teh dejavnosti ni pridobivanje dobička.
Sekretariat SIST seznanja člane skupščine o delu SIST s
posredovanjem letnega poročila o delu, drugih informacij in obvestil ter
posreduje gradiva za zasedanja skupščine, seje upravnega odbora, strokovnih
svetov, tehničnih delovnih teles ter izvršilnih odborov.
Organizacijske enote sekretariata se določijo s pravilnikom o
notranji organizaciji in sistemizaciji delovnih mest SIST. V sekretariatu so
zaposleni vsi delavci SIST.
X. FINANCIRANJE SIST
39. člen
SIST pridobiva sredstva za opravljanje svoje dejavnosti:
-       
iz državnega proračuna,
-       
s članarino,
-       
s prodajo standardizacijskih dokumentov in glasila SIST,
-       
s plačili za storitve SIST,
-       
iz drugih virov s soglasjem ustanovitelja.
SIST v skladu z veljavno zakonodajo ločeno vodi in prikazuje
sredstva, ki jih prejme iz proračuna oziroma od drugih javnofinančnih
institucij, od prihodkov od prodaje blaga in storitev na trgu.
Višina sredstev iz državnega proračuna se določi na podlagi
letnega programa dela. SIST predloži sprejeti finančni načrt in program dela v
soglasje ministrstvu pristojnemu za notranji trg, v skladu z zakonom, ki ureja
izvrševanje proračuna Republike Slovenije.
XI. RAZPOLAGANJE S PRESEŽKOM PRIHODKOV NAD ODHODKI IN KRITJE
PRIMANJKLJAJA SREDSTEV ZA DELO
40. člen
O razpolaganju presežka prihodkov nad odhodki, ki nastane pri
izvajanju nalog, ki se financirajo v skladu s prvim odstavkom 21. člena zakona
o standardizaciji, odloča ustanovitelj.
O kritju morebitnega primanjkljaja, ki nastane pri izvajanju
nalog iz prejšnjega odstavka tega člena, odloča ustanovitelj.
Presežek prihodkov nad odhodki, ki nastane pri izvajanju
nalog iz drugega odstavka 5. člena zakona o standardizaciji, sme SIST v
soglasju z ustanoviteljem uporabiti za razvoj svoje dejavnosti.
Primanjkljaja, ki nastane pri izvajanju nalog SIST iz
prejšnjega odstavka tega člena, ustanovitelj ne krije.
XII. PREMOŽENJE IN RAZPOLAGANJE S PREMOŽENJEM SIST
41. člen
Ustanovitelj zagotovi SIST potrebne prostore za delo in s
pogodbo prenese SIST v njegovo neodplačno uporabo materialna sredstva in opremo
za izvajanje nalog na področju standardizacije.
SIST sme s presežki prihodkov nad odhodki, ki nastanejo pri
izvajanju nalog iz drugega odstavka 5. člena zakona o standardizaciji ali z
najemom kredita, v soglasju z ustanoviteljem pridobiti premoženje za razvoj
svoje dejavnosti.
XIII. PRENEHANJE DELOVANJA SIST
42. člen
SIST preneha z delovanjem, če:
-       
se s pravnomočno odločbo ugotovi ničnost vpisa SIST v sodni register,
-       
je SIST izrečen ukrep prepovedi opravljanja dejavnosti, ker ne
izpolnjuje pogojev za opravljanje dejavnosti in v roku, določenem z izrečenim
ukrepom, ne izpolni pogojev za opravljanje te dejavnosti,
-       
ustanovitelj sprejme akt o prenehanju SIST, ker so prenehale potrebe
oziroma pogoji za opravljanje dejavnosti, za katero je bil SIST ustanovljen,
-       
se pripoji drugemu zavodu ali spoji z drugim zavodom,
-       
se razdeli v dva ali več zavodov,
-       
se organizira kot podjetje ali druga pravna oseba.
Člani SIST so o preoblikovanju ali prenehanju njegovega
delovanja obveščeni na izredni skupščini.
Po preoblikovanju ali prenehanju delovanja SIST izredna
skupščina v soglasju z ustanoviteljem odloči o premoženju SIST.

Statut Slovenskega inštituta za
standardizacijo (Uradni list RS, št. 99/02) vsebuje naslednje prehodne in
končne določbe:
»XIV. PREHODNE IN KONČNE DOLOČBE
43. člen
SIST nadaljuje tudi izvajanje dejavnosti, ki sta jih v okviru
Urada RS za standardizacijo in meroslovje opravljala sektor za standardizacijo
in informacijski center.
44. člen
Mandat prvih dveh predstavnikov članov SIST in prvega
predstavnika delavcev SIST v upravnem odboru je dve leti.
45. člen
Za razpis za prvega direktorja določila drugega odstavka 29.
člena tega statuta ne veljajo.
46. člen
Statut začne veljati z dnem pridobitve soglasja ustanovitelja
po predhodnem sprejemu na zasedanju skupščine in se objavi na oglasni deski
SIST.«.