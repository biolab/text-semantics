I
Minister za okolje in prostor odreja javno razgrnitev: 
1.     
Predloga sprememb in dopolnitev lokacijskega načrta za primorski krak
avtoceste na odseku hitre ceste Razdrto – Vipava, ki ga je pod številko naloge
5679 septembra 2005 izdelal LUZ d.d., Ljubljana (v nadaljnjem besedilu:
spremembe in dopolnitve lokacijskega načrta); 
2.     
povzetka za javnost; 
3.     
strokovnih podlag, na katerih temeljijo rešitve sprememb in dopolnitev
lokacijskega načrta; 
4.     
Poročila o vplivih na okolje, ki ga je pod številko projekta U/015-2005,
julij 2005, izdelal PS Prostor, d.o.o., Koper (v nadaljnjem besedilu: poročilo
o vplivih na okolje); 
5.     
pisnega mnenja o opravljeni reviziji poročila o vplivih na okolje, ki ga
je 8. avgusta in 5. septembra 2005 izdelala okoljska izvedenka Suzana Simič,
ter 
6.     
osnutka odločitve o okoljevarstvenem soglasju.
II
Prostorske ureditve, načrtovane s spremembami in dopolnitvami
lokacijskega načrta, predstavljajo poseg v okolje, za katerega je treba izvesti
presojo njihovih vplivov na okolje. Postopek presoje vplivov na okolje za
spremembe in dopolnitve lokacijskega načrta je Ministrstvo za okolje in prostor
začelo po uradni dolžnosti. Pred sprejetjem sprememb in dopolnitev lokacijskega
načrta je treba pridobiti okoljevarstveno soglasje. Za izdajo okoljevarstvenega
soglasja je pristojno Ministrstvo za okolje in prostor, Agencija RS za okolje.
III
Gradivo iz I. točke tega sklepa bo od 26. septembra 2005 do
25. oktobra 2005 javno razgrnjeno: 
-       
na Ministrstvu za okolje in prostor, Direktoratu za prostor, Uradu za
prostorski razvoj, Dunajska 21, Ljubljana, in 
-       
v prostorih Občine Vipava, Glavni trg 15, Vipava. 
Javna obravnava bo potekala 19. oktobra 2005, z začetkom ob
17. uri, v prostorih Krajevne skupnosti Podnanos, Podnanos.
IV
Med javno razgrnitvijo in obravnavo lahko na razgrnjeno
gradivo dajo pripombe in predloge vsi zainteresirani organi, organizacije in
posamezniki. Pripombe in predloge se lahko do 25. oktobra 2005 poda pisno na
mestih javne razgrnitve kot zapis v knjigo pripomb in predlogov ali se jih
posreduje na elektronski naslov gp.mop@gov.si, pri čemer se v rubriko »Zadeva«
navede ključne besede »Rebernice«. Pripombe in predloge se lahko da tudi ustno
na javni obravnavi. 
O pripombah in predlogih, danih na javno razgrnjene spremembe
in dopolnitve lokacijskega načrta, odloči pripravljavec sprememb in dopolnitev
lokacijskega načrta po predhodnem mnenju pobudnika izdelave sprememb in
dopolnitev lokacijskega načrta. 
V skladu z 61. členom Zakona o varstvu okolja (Uradni list
RS, št. 41/04; v nadaljnjem besedilu: Zakon o varstvu okolja) mora Ministrstvo
za okolje in prostor, Agencija RS za okolje, v obrazložitvi okoljevarstvenega
soglasja med drugim navesti, kako je pri odločitvi o okoljevarstvenem soglasju
upoštevalo mnenja in pripombe javnosti, pridobljene med javno razgrnitvijo
poročila o vplivih na okolje.
V
Vsi, ki stalno prebivajo na vplivnem območju ali so lastniki
ali posestniki nepremičnin na tem območju in menijo, da se načrtovane
prostorske ureditve tičejo njihovega pravnega interesa, so vabljeni, da v
postopku presoje vplivov na okolje podajo mnenje oziroma se opredelijo do načrtovanih
prostorskih ureditev. 
V skladu s 64. členom Zakona o varstvu okolja in 43. členom
Zakona o splošnem upravnem postopku (Uradni list RS, št. 22/05 – uradno
prečiščeno besedilo) se osebam iz prejšnjega odstavka v postopku izdaje
okoljevarstevega soglasja priznava položaj stranskega udeleženca, pri čemer pa
se morajo izkazati z ustreznimi listinami. 
Vplivno območje, na katerem načrtovana prostorska ureditev
povzroča obremenitve okolja, ki lahko vplivajo na zdravje in premoženje ljudi,
je določeno v zvezku 1 poročila o vplivih na okolje.
VI
Ta sklep se objavi v Uradnem listu Republike Slovenije, na
spletni strani Ministrstva za okolje in prostor, Direktorata za prostor, Urada
za prostorski razvoj (www.gov.si/upr), v časopisu Dnevnik ter na krajevno običajen
način v časopisu Primorske novice.
Št. 350-08-16/2005-AnK
Ljubljana, dne 14. septembra 2005.
EVA 2005-2511-0234
Janez Podobnik l. r.
Minister
za okolje in prostor