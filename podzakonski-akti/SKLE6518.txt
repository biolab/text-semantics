I.
S tem sklepom Vlada Republike Slovenije določa obliko in
vsebino spominske plakete Civilne zaščite, ki se podeli v letu 2006 pripadnikom
Civilne zaščite, gasilcem, članom Rdečega križa Slovenije, pripadnikom službe
nujne medicinske pomoči in drugim reševalcem za sodelovanje v pripravah in
izvajanju zaščite, reševanja in pomoči v letu 1991 ob osamosvojitvi Republike
Slovenije.
II.
Spominska plaketa Civilne zaščite iz prejšnje točke je po
obliki enaka plaketi Civilne zaščite, ustanovljeni z Uredbo o priznanjih in
nagradah na področju varstva pred naravnimi in drugimi nesrečami (Uradni list
RS, št. 64/95 in 76/01), ki ima označeni letnici 1991 in 2006, zaporedno
številko in nadomestno oznako modre barve s številko 15.
III.
Spominska plaketa Civilne zaščite se podeli na način, kot se
podeljujejo priznanja in nagrade Civilne zaščite.
IV.
Ta sklep začne veljati naslednji dan po objavi v Uradnem listu
Republike Slovenije.
Št. 09400-2/2006/6
Ljubljana, dne 8. junija 2006
EVA 2006-1911-0017
Vlada Republike Slovenije
Janez Janša l.r.
Predsednik