1. člen
Ta pravilnik določa obliko in vsebino diplom, ki jih izdaja
Fakulteta za medije in so javna listina. Diplomo dobi študent/ka, ki opravi vse
obveznosti po študijskem programu za pridobitev javno veljavne izobrazbe.
2. člen
Fakulteta za medije izdaja naslednje vrste diplom o
pridobljeni javno veljavni izobrazbi: diplomo o pridobljeni visokošolski strokovni
izobrazbi bolonjske I. stopnje, diplomo o pridobljeni magistrski izobrazbi
bolonjske II. stopnje in diplomo o pridobljeni doktorski izobrazbi bolonjske
III. stopnje.
3. člen
Diploma se izdaja v slovenskem jeziku na posebnem, s slepim
tiskom zaščitenem papirju. Na papirju dimenzij 21 mm x 29,7 mm je v sredini
zgornjega dela na beli podlagi natisnjen znak Fakultete za medije. Diplomske
listine vsebujejo: ime in priimek kandidata/ke, datum rojstva, kraj rojstva,
datum zaključka študija, ime študijskega programa, strokovni naslov, znanstveni
naslov, ki ga študent/ka pridobi z zaključenim študijem, zaporedno številko
diplome, datum in kraj izdaje, pečat Fakultete za medije in podpis
dekana/dekanice.
4. člen
Sestavni del diplome je tudi »Priloga k diplomi«, ki vsebuje vse
zakonsko zahtevane informacije. Priloga vsebuje datum izdaje, pečat Fakultete
za medije ter podpis dekana/dekanice Fakultete za medije. Vzorci diplome o
pridobljeni dodiplomski in podiplomski izobrazbi so objavljeni v prilogi tega
sklepa in so njegov sestavni del.
5. člen
Ta pravilnik se objavi v Uradnem listu Republike Slovenije in
začne veljati na dan objave.
Ljubljana, dne
14. aprila 2015
red. prof. dr. Matevž Tomšič l.r.
Dekan

Priloga 1: Diploma
diplomant/ka za medijske produkcije (VS)
Priloga 2: Diploma
magister oz. magistrica medijske produkcije
Priloga 3: Diploma
magister oz. magistrica strateškega komuniciranja
Priloga 4: Diploma
doktor oz. doktorica znanosti iz komunikologije