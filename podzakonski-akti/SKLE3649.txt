1. člen
V sistem enotnega upravljanja s prostimi denarnimi sredstvi
na računih, vključenih v sistem enotnega zakladniškega računa, v skladu z 68.
členom zakona o javnih financah se z 22. aprilom 2003 vključi Sklad Republike
Slovenije za sukcesijo (v nadaljevanju: sklad).
2. člen
Do datuma iz prejšnjega člena sklad ne sme več nalagati
prostih denarnih sredstev z datumom zapadlosti, daljšim od dneva vključitve v
enotno upravljanje s prostimi denarnimi sredstvi na podračunih, vključenih v
sistem enotnega zakladniškega računa.
3. člen
Pogodbe, ki jih je sklad že sklenil za vezavo prostih denarnih
sredstev, ostanejo v veljavi do izteka roka, za katerega so bile sklenjene.
4. člen
Ta sklep začne veljati naslednji dan po objavi v Uradnem listu
Republike Slovenije.
Št. 43305/03
Ljubljana, dne 16. aprila 2003.
EVA 2003-1611-0050
dr. Dušan Mramor l. r.
Minister
za finance