1. člen
(vsebina pravilnika)
(1) Ta pravilnik določa način in postopek, s katerim se
dobaviteljem in gospodinjskim odjemalcem zagotovi dostop do podatkov o porabi
zemeljskega plina gospodinjskega odjemalca.
(2) S tem pravilnikom se delno prenaša prvi odstavek,
točka h Priloge I Direktive 2009/73/ES Evropskega parlamenta in Sveta z dne
13. julija 2009 o skupnih pravilih notranjega trga z zemeljskim plinom in
o razveljavitvi Direktive 2003/55/ES (UL L št. 211 z dne 14. 8. 2009, str.
94).
2. člen
(pomen izrazov)
Poleg izrazov, določenih v Energetskem zakonu (Uradni list
RS, št. 17/14 in 81/15; v nadaljnjem besedilu: EZ-1), imajo izrazi v tem
pravilniku še naslednji pomen:
1.     
»upravičena oseba« je gospodinjski odjemalec zemeljskega plina ali na
podlagi njegovega pooblastila dobavitelj zemeljskega plina,
2.     
»plinsko leto« je obdobje, ki traja eno koledarsko leto, in sicer od 6.
ure zjutraj prvega oktobra do 6. ure zjutraj prvega oktobra naslednjega leta.
3. člen
(dostop do podatkov o porabi zemeljskega plina
gospodinjskega odjemalca)
(1) Upravičena oseba v pisni ali elektronski obliki
pošlje operaterju distribucijskega sistema zahtevo za posredovanje podatkov o
porabi zemeljskega plina gospodinjskega odjemalca (v nadaljnjem besedilu:
zahteva). V zahtevi se navedejo:
-       
naziv in naslov gospodinjskega odjemalca,
-       
naslov odjemnega mesta,
-       
identifikacijsko oznako odjemnega mesta pri operaterju distribucijskega
sistema,
-       
pooblastilo gospodinjskega odjemalca, če zahtevo ne posreduje
gospodinjski odjemalec,
-       
kontaktni podatki upravičene osebe.
(2) Operater distribucijskega sistema na podlagi zahteve
upravičeni osebi omogoči brezplačen dostop do podatkov o porabi gospodinjskega
odjemalca, in sicer na podlagi pridobljenih odčitkov števcev in izračunanih
podatkov o porabi zemeljskega plina.
4. člen
(podatki)
(1) Operater distribucijskega sistema na osnovi zahteve
zagotovi dostop do naslednjih podatkov:
a)    
splošnih podatkov o gospodinjskem odjemalcu, in sicer:
- 
šifra operaterja distribucijskega sistema,
- 
naziv operaterja distribucijskega sistema,
- 
šifra gospodinjskega odjemalca,
- 
naziv gospodinjskega odjemalca,
- 
naslov odjemnega mesta,
- 
identifikacijsko oznako odjemnega mesta pri operaterju distribucijskega
sistema,
- 
odjemna skupina,
- 
oznaka obremenitvenega profila v skladu načinom določanja dnevnega
odjema iz prvega odstavka 18. člena Uredbe o delovanju trga z zemeljskim plinom
(Uradni list RS, št. 61/16);
b)    
o porabi zemeljskega plina v zadnjih dveh plinskih letih, in sicer:
- 
določitev plinskega leta,
- 
poraba zemeljskega plina;
c)    
o porabi zemeljskega plina v zadnjih dveh obračunskih obdobjih, in
sicer:
- 
datum pričetka obračunskega obdobja,
- 
datum konca obračunskega obdobja,
- 
poraba zemeljskega plina v obračunskem obdobju;
č)    o mesečni porabi zemeljskega plina v
zadnjih dvanajstih mesecih, in sicer:
- 
mesec,
- 
poraba zemeljskega plina;
d)    
o odčitkih plinomera v zadnjih dvanajstih mesecih, in sicer:
- 
datum,
- 
odčitek.
(2) Podatki o porabi zemeljskega plina so izraženi v
kWh. Odčitki plinomera se podajo v Nm3.
5. člen
(posredovanje podatkov)
(1) Operater distribucijskega sistema brezplačno
posreduje podatke upravičeni osebi v elektronski obliki v obliki zapisa xml in
cvs na obrazcu, ki je določen v Prilogi, ki je sestavni del tega pravilnika.
(2) Na izrecno željo gospodinjskega odjemalca operater
distribucijskega sistema podatke posreduje v pisni obliki.
(3) Če je upravičena oseba dobavitelj zemeljskega plina,
način posredovanja podatkov določi operater distribucijskega sistema, in sicer
preko elektronske pošte, spletnega portala ali preko informacijske platforme za
izmenjavo podatkov ob menjavi dobavitelja.
PREHODNA IN KONČNA DOLOČBA
6. člen
(prehodna ureditev)
Osma alineja točke a) prvega odstavka 4. člena tega
pravilnika se začne uporabljati 1. oktobra 2018.
7. člen
(začetek veljavnosti)
Ta pravilnik začne veljati petnajsti dan po objavi v Uradnem
listu Republike Slovenije.
Št. 007-297/2016
Ljubljana, dne 23. januarja 2017
EVA 2016-2430-0075
dr. Peter Gašperšič l.r.
Minister
za infrastrukturo

Priloga: Podatki