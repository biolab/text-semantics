1. člen
Z dnem uveljavitve tega pravilnika prenehajo veljati
Pravilnik o meroslovnih zahtevah za uteži nad srednjo točnostjo, katerih
nazivna vrednost je večja ali enaka 1 mg ter manjša ali enaka 50 kg, ki lahko
nosijo oznake in znake EEC (Uradni list RS, št. 76/01), Pravilnik o meroslovnih
zahtevah za 5 do 50 kilogramske paralelepipedne uteži srednje točnosti in za
1 do 10 kilogramske cilindrične uteži srednje točnosti, ki lahko nosijo
oznake in znake EEC (Uradni list RS, št. 76/01), Pravilnik o meroslovnih
zahtevah za alkoholometre in alkoholne hidrometre (Uradni list RS, št. 74/01)
in Pravilnik o meroslovnih zahtevah za merilnike hektolitrske mase žitaric, ki
lahko nosijo oznake in znake EEC (Uradni list RS, št. 76/01).
2. člen
V skladu z Direktivo 2011/17/EU Evropskega parlamenta in
Sveta z dne 9. marca 2011 o razveljavitvi direktiv Sveta 71/317/EGS,
71/347/EGS, 71/349/EGS, 74/148/EGS, 75/33/EGS, 76/765/EGS, 76/766/EGS in
86/217/EGS o meroslovju (UL L št. 71 z dne 18. marca 2011, str. 1) se EEC
prve overitve za uteži iz Pravilnika o meroslovnih zahtevah za uteži nad
srednjo točnostjo, katerih nazivna vrednost je večja ali enaka 1 mg ter manjša
ali enaka 50 kg, ki lahko nosijo oznake in znake EEC (Uradni list RS, št. 76/01)
in Pravilnika o meroslovnih zahtevah za 5 do 50 kilogramske paralelepipedne
uteži srednje točnosti in za 1 do 10 kilogramske cilindrične uteži srednje
točnosti, ki lahko nosijo oznake in znake EEC (Uradni list RS, št. 76/01)
izvajajo v skladu z 59. do 61. členom Pravilnika o načinih ugotavljanja skladnosti
za posamezne vrste merilnih instrumentov ter o vrstah in načinih njihove
označitve z oznakami skladnosti (Uradni list RS, št. 72/01, 53/07 in
79/13) do 30. novembra 2025.
3. člen
Ta pravilnik začne veljati 1. decembra 2015.
Št. 0070-52/2015
Ljubljana, dne 1. junija 2015
EVA 2013-2130-0035
Zdravko Počivalšek l.r.
Minister
za gospodarski razvoj in tehnologijo