1. člen
S tem pravilnikom se sprejme gozdnogospodarski načrt gozdnogospodarske
enote Loški Potok (2008–2017), št. 06- 19/08 z dne 8. 9. 2008, ki ga je za
obdobje od 1. januarja 2008 do 31. decembra 2017 izdelal Zavod za gozdove
Slovenije, Območna enota Kočevje.
2. člen
Gozdnogospodarska enota Loški Potok, ki meri 5.314,71 ha, se
nahaja v Gozdnogospodarskem območju Kočevje, v občini Loški Potok, oziroma v
katastrskih občinah Retje, Travnik in Hrib.
3. člen
V gozdnogospodarski enoti Loški Potok je s 1. Januarjem 2008
ugotovljeno naslednje stanje gozdov:
A)    
lastništvo: 95,79% zasebnih gozdov v lasti fizičnih ali pravnih oseb,
2,14% državnih gozdov in 2,07% gozdov lokalnih skupnosti;
B)    
površina: 3.425,53 ha, od katere so vsi gozdovi večnamenski;
C)   
lesna zaloga: 351,4 m3/ha, od tega 255,0 m3/ha
iglavcev in 96,4 m3/ha listavcev;
D)   
tekoči letni prirastek: 8,21 m3/ha, od tega 5,88 m3/ha
iglavcev in 2,33 m3/ha listavcev.
4. člen
(1) V gozdnogospodarskem načrtu gozdnogospodarske enote Loški
Potok (2008 – 2017) je ob upoštevanju usmeritev iz gozdnogospodarskega načrta
Gozdnogospodarskega območja Kočevje, izdelanega za obdobje od 1. januarja 2001
do 31. Decembra 2010, ugotovljenega stanja gozdov, analize preteklega gospodarjenja,
zakonitosti razvoja gozdov ter pridobljenih spoznanj pri spremljanju razvoja
gozdov v gozdnogospodarski enoti Loški Potok določeno, da so najbolj poudarjene
funkcije gozdov, ki določajo način gospodarjenja z gozdom:
-       
proizvodne funkcije na površini 3.206,97 ha,
-       
ekološke funkcije na površini 299,17 ha ter
-       
socialne funkcije na površini 0,95 ha.
(2) Na podlagi funkcij gozdov in njihovega ovrednotenja so v
gozdnogospodarskem načrtu gozdnogospodarske enote Loški Potok (2008–2017)
določeni cilji gospodarjenja z gozdom in gozdnim prostorom ter usmeritve za
njihovo doseganje.
5. člen
(1) Na podlagi ciljev in usmeritev iz drugega odstavka prejšnjega
člena so v gozdnogospodarski enoti Loški Potok za obdobje od 1. januarja 2008
do 31. decembra 2017 določeni naslednji ukrepi:
-       
najvišji možni posek v višini 216.000 m3, od tega 160.500 m3
iglavcev in 55.500 m3 listavcev,
-       
gojitvena dela, potrebna za ohranitev in razvoj gozdov, na površini
138,08 ha,
-       
nega drogovnjaka na površini 30,77 ha,
-       
varstvena dela, potrebna za zaščito pred divjadjo, in sicer zaščita
sadik gozdnega drevja z 10.150 tulci ter zaščita z 200 m ograje,
-       
varstvena dela, potrebna za zaščito pred boleznimi in žuželkami, v
obsegu 100 delovnih dni,
-       
nega habitatov prosto živečih živali, in sicer vzdrževanje travinj na
površini 76 ha, vzdrževanje vodnih površin v obsegu 30 delovnih dni ter
postavitev valilnic v obsegu 3 delovnih dni.
(2) V gozdnogospodarskem načrtu gozdnogospodarske enote Loški
Potok (2008–2017) so določeni ukrepi in načini njihove izvedbe tudi na ravneh
rastiščnogojitvenih razredov in odsekov.
6. člen
Pri izdelavi gozdnogojitvenih načrtov za posamezne ekosisteme
in njihove dele v gozdnogospodarski enoti Loški  tok, v obdobju od uveljavitve
tega pravilnika do 31. Decembra 2017, se morajo upoštevati cilji, usmeritve in
ukrepi, določeni v gozdnogospodarskem načrtu gozdnogospodarske enote Loški Potok
(2008–2017).
7. člen
Po en izvod gozdnogospodarskega načrta gozdnogospodarske enote
Loški Potok (2008–2017) je na vpogled na sedežu Zavoda za gozdove Slovenije,
Območne enote Kočevje, Rožna ulica 39, Kočevje, na sedežu Zavoda za gozdove
Slovenije, Krajevne enote Travna gora, Trg 25. maja 10, Sodražica in na Ministrstvu
za kmetijstvo, gozdarstvo in prehrano, Dunajska 58, Ljubljana, kjer se hrani
tudi dokumentacija v zvezi s postopkom sprejemanja gozdnogospodarskega načrta
gozdnogospodarske enote Loški Potok (2008–2017).
8. člen
Ta pravilnik začne veljati naslednji dan po objavi v Uradnem listu
Republike Slovenije.
Št. 322-01-06-19/2001/8
Ljubljana, dne 9. decembra 2008
EVA 2008-2311-0036
dr. Milan Pogačnik l.r.
Minister
za kmetijstvo,
gozdarstvo in prehrano