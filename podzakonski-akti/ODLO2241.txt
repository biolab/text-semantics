1. člen
S tem odlokom se začasno prepoveduje zbiranje ljudi v zavodih
s področja vzgoje in izobraževanja ter univerzah in samostojnih visokošolskih
zavodih zaradi zajezitve in obvladovanja epidemije COVID-19, in sicer v:
1.     
vrtcih,
2.     
osnovnih šolah,
3.     
osnovnih šolah s prilagojenim programom
4.     
glasbenih šolah,
5.     
zavodih za vzgojo in izobraževanje otrok in mladostnikov s posebnimi
potrebami, razen tistih, ki so ustanovljeni za delo z otroki s čustvenimi in
vedenjskimi motnjami,
6.     
srednjih šolah,
7.     
višjih strokovnih šolah,
8.     
domovih za učence,
9.     
dijaških domovih, razen v primeru dijakov in študentov tujcev, ki jim je
zaradi trenutnih varnostnih razmer onemogočena vrnitev v kraj stalnega
bivališča, in mladoletnikov brez spremstva s statusom prosilca mednarodne
zaščite oziroma s priznano mednarodno zaščito,
10.  
organizacijah za izobraževanje odraslih,
11.  
študentskih domovih, razen v primeru študentov, ki imajo stalno
prebivališče v študentskem domu in študentskih družin ter študentov tujcev in
gostujočih profesorjev, ki jim je zaradi trenutnih varnostnih razmer
onemogočena vrnitev v kraj stalnega bivališča ter
12.  
univerzah in samostojnih visokošolskih zavodih.
2. člen
Ne glede na prejšnji člen prepoved zbiranja ljudi ne velja
za:
-       
zaposlene v zavodih iz prejšnjega člena in posameznike, ki v teh zavodih
opravljajo delo na drugi pravni podlagi (na primer podjemne ali avtorske
pogodbe),
-       
člane organov zavodov iz prejšnjega člena,
-       
vrtce, v zmanjšanem obsegu, ki zagotavlja nujno varstvo za otroke,
katerih starši so zaposleni in varstva ne morejo zagotoviti na drug način, če
tako odloči župan občine na območju katere vrtec izvaja dejavnost.
3. člen
Zavodi s področja vzgoje in izobraževanja, univerze in
samostojni visokošolski zavodi iz 1. člena tega odloka morajo pri izvajanju
dejavnosti upoštevati priporočene smernice ministrstva, pristojnega za zdravje,
in Nacionalnega inštituta za javno zdravje za preprečevanje okužbe z virusom
SARS-CoV-2.
4. člen
Vlada Republike Slovenije preverja utemeljenost ukrepov iz
tega odloka na podlagi strokovnih mnenj.

Odlok o začasni prepovedi zbiranja ljudi v
zavodih s področja vzgoje in izobraževanja ter univerzah in samostojnih
visokošolskih zavodih (Uradni list RS, št. 183/20) vsebuje naslednji končni določbi:
»KONČNI DOLOČBI
5. člen
Z dnem uveljavitve tega odloka preneha veljati Odlok o
začasni prepovedi zbiranja ljudi v zavodih s področja vzgoje in izobraževanja
ter univerzah in samostojnih visokošolskih zavodih (Uradni list RS, št.
181/20).
6. člen
Ta odlok začne veljati 12. decembra 2020 in velja sedem dni.«.

Odlok o spremembah določenih odlokov, izdanih
na podlagi Zakona o nalezljivih boleznih (Uradni list RS, št. 190/20) spreminja 6. člen Odloka o
začasni prepovedi zbiranja ljudi v zavodih s področja vzgoje in izobraževanja
ter univerzah in samostojnih visokošolskih zavodih (Uradni list RS, št. 183/20) tako, da se glasi:
»6. člen
Ta odlok začne veljati 12. decembra 2020 in velja do 25.
decembra 2020.«;
ter vsebuje naslednjo končno določbo:
»KONČNA DOLOČBA
2. člen
Ta odlok začne veljati 19. decembra 2020.«.

Odlok o spremembi Odloka o začasni prepovedi
zbiranja ljudi v zavodih s področja vzgoje in izobraževanja ter univerzah in
samostojnih visokošolskih zavodih (Uradni list RS, št. 195/20) spreminja 6. člen Odloka o
začasni prepovedi zbiranja ljudi v zavodih s področja vzgoje in izobraževanja
ter univerzah in samostojnih visokošolskih zavodih (Uradni list RS, št. 183/20) tako, da se glasi:
»6. člen
Ta odlok začne veljati 12. decembra 2020 in velja do 3.
januarja 2021.«;
ter vsebuje naslednjo končno določbo:
»KONČNA DOLOČBA
2. člen
Ta odlok začne veljati 26. decembra 2020.«.

Odlok o začasni prepovedi zbiranja ljudi v
zavodih s področja vzgoje in izobraževanja ter univerzah in samostojnih
visokošolskih zavodih (Uradni list RS, št. 204/20) spreminja 6. člen Odloka o
začasni prepovedi zbiranja ljudi v zavodih s področja vzgoje in izobraževanja
ter univerzah in samostojnih visokošolskih zavodih (Uradni list RS, št. 183/20) tako, da se glasi:
»6. člen
Ta odlok začne veljati 12. decembra 2020 in velja do 4.
januarja 2021.«;
ter vsebuje naslednjo končno določbo:
»6. člen
Ta odlok začne veljati 5. januarja 2021 in velja sedem dni.«.