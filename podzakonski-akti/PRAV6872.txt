1. člen
S tem pravilnikom se sprejme
gozdnogospodarski načrt gozdnogospodarske enote Bohinj (2004–2013), št.
02-11/04 z dne 22. aprila 2005, ki ga je za obdobje od 1. januarja 2004 do 31.
decembra 2013 izdelal Zavod za gozdove Slovenije, Območna enota Bled.
2. člen
Gozdnogospodarska enota Bohinj, ki meri
16.852,93 ha, se nahaja v Gozdnogospodarskem območju Bled, v občinah Bohinj in
Bled, oziroma v katastrskih občinah Bohinjska Bela, Gorjuše, Bohinjska
Češnjica, Bohinjska Srednja vas, Studor, Savica, Bohinjska Bistrica, Nomenj in
Nemški Rovt.
3. člen
V gozdnogospodarski enoti Bohinj je s 1.
januarjem 2004 ugotovljeno naslednje stanje gozdov: 
A)    
lastništvo: 59,22% zasebnih gozdov, 33,97% gozdov drugih pravnih oseb,
4,11% državnih gozdov in 2,7% občinskih gozdov; 
B)    
površina: 10.681,41 ha, od katere je 4.337,23 ha varovalnih gozdov,
3.919,9 ha gozdov s posebnim namenom, v katerih so gozdnogospodarski ukrepi
dovoljeni, 2.321,15 ha večnamenskih gozdov in 103,13 ha gozdov s posebnim
namenom, v katerih gozdnogospodarski ukrepi niso dovoljeni; 
C)   
lesna zaloga: 237,1 m3/ha, od tega 156,6 m3/ha
iglavcev in 80,6 m3/ha listavcev; 
D)   
tekoči letni prirastek: 4,66 m3/ha, od tega 3,1 m3/ha
iglavcev in 1,56 m3/ha listavcev.
4. člen
(1) V gozdnogospodarskem načrtu
gozdnogospodarske enote Bohinj (2004–2013) je ob upoštevanju usmeritev iz
gozdnogospodarskega načrta Gozdnogospodarskega območja Bled, izdelanega za
obdobje od 1. januarja 2001 do 31. decembra 2010, ugotovljenega stanja gozdov,
analize preteklega gospodarjenja, zakonitosti razvoja gozdov ter pridobljenih
spoznanj pri spremljanju razvoja gozdov v gozdnogospodarski enoti Bohinj
določeno, da so najbolj poudarjene funkcije gozdov, ki določajo način
gospodarjenja z gozdom, 
-       
proizvodne funkcije na površini 6.327,37 ha, 
-       
ekološke funkcije na površini 6.313,1 ha ter 
-       
socialne funkcije na površini 3.314,57 ha. 
(2) Na podlagi funkcij gozdov in njihovega
ovrednotenja so v gozdnogospodarskem načrtu gozdnogospodarske enote Bohinj
(2004–2013) določeni cilji gospodarjenja z gozdom in gozdnim prostorom ter
usmeritve za njihovo doseganje.
5. člen
(1) Na podlagi ciljev in usmeritev iz
drugega odstavka prejšnjega člena so v gozdnogospodarski enoti Bohinj za
obdobje od 1. januarja 2004 do 31. decembra 2013 določeni naslednji ukrepi: 
-       
najvišji možni posek v višini 229.347 m3, od tega 159.422 m3
iglavcev in 69.925 m3 listavcev, 
-       
gojitvena dela, potrebna za ohranitev in razvoj gozdov, na površini
521,1 ha, 
-       
nega mlajšega drogovnjaka na površini 154,59 ha, 
-       
varstvena dela, potrebna za zaščito pred divjadjo, in sicer zaščita s
premazom vršičkov na površini 126,64 ha ter zaščita s 12.020 tulci. 
(2) V gozdnogospodarskem načrtu
gozdnogospodarske enote Bohinj (2004–2013) so določeni ukrepi in načini njihove
izvedbe tudi na ravneh gospodarskih razredov in odsekov.
6. člen
Pri izdelavi gozdnogojitvenih načrtov za
posamezne ekosisteme in njihove dele v gozdnogospodarski enoti Bohinj v obdobju
od uveljavitve tega pravilnika do 31. decembra 2013 se morajo upoštevati cilji,
usmeritve in ukrepi, določeni v gozdnogospodarskem načrtu gozdnogospodarske
enote Bohinj (2004–2013).
7. člen
Po en izvod gozdnogospodarskega načrta
gozdnogospodarske enote Bohinj (2004–2013) je na vpogled na sedežu Zavoda za
gozdove Slovenije, Območne enote Bled, Ljubljanska cesta 19, Bled, na sedežu
Zavoda za gozdove Slovenije, Krajevne enote Bohinj, Grajska cesta 10, Bohinjska
Bistrica, in na Ministrstvu za kmetijstvo, gozdarstvo in prehrano, Dunajska 58,
Ljubljana, kjer se hrani tudi dokumentacija v zvezi s postopkom sprejemanja
gozdnogospodarskega načrta gozdnogospodarske enote Bohinj (2004–2013).
8. člen
Ta pravilnik začne veljati naslednji dan po
objavi v Uradnem listu Republike Slovenije.
Št. 322-01-02-5/2001/8
Ljubljana, dne 9. novembra 2005
EVA 2005-2311-0112
Marija Lukačič l.r. 
Ministrica 
za kmetijstvo, gozdarstvo in prehrano