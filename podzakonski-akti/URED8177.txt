1. člen
Republika Slovenija v letu 2021 izda zbirateljske kovance ob
300. obletnici Škofjeloškega pasijona v obsegu ter z glavnimi znamenji in
drugimi značilnostmi, določenimi s to uredbo.
2. člen
Ob 300. obletnici Škofjeloškega pasijona Republika Slovenija
izda:
-       
zlatnike z nominalno vrednostjo 100 eurov v količini 500 kovancev in
skupni nominalni vrednosti 50.000 eurov,
-       
srebrnike z nominalno vrednostjo 30 eurov v količini 1 000 kovancev in
skupni nominalni vrednosti 30.000 eurov ter
-       
zbirateljske dvokovinske kovance z nominalno vrednostjo 3 eure v
količini 47 250 kovancev in skupni nominalni vrednosti 141.750 eurov.
3. člen
(1) Zlatniki so izdelani iz zlata čistine 900/1000 z ravnimi
in reliefnimi površinami.
(2) Zlatnik tehta 7 gramov in ima premer 24 milimetrov. Pri
posameznem zlatniku je dovoljen odmik pri teži do –1 ‰/+1 % in pri premeru do
+/– 0,1 milimetra.
4. člen
(1) Srebrniki so izdelani iz srebra čistine 925/1000 z
ravnimi in reliefnimi površinami.
(2) Srebrnik tehta 15 gramov in ima premer 32 milimetrov. Pri
posameznem srebrniku je dovoljen odmik pri teži do –1 ‰/+1 % in pri premeru do
+/– 0,1 milimetra.
5. člen
(1) Dvokovinski zbirateljski kovanci so sestavljeni iz
kolobarja (zlitina: 75 % bakra, 20 % cinka, 5 % niklja) in jedra (zlitina: 75 %
bakra in 25 % niklja).
(2) Kovanec tehta 15 gramov in ima premer 32 milimetrov (od
tega jedro 22 milimetrov). Pri posameznem kovancu je dopusten odmik pri teži do
+/– 2 % in pri premeru do +/– 0,1 milimetra.
6. člen
Videz zbirateljskih kovancev iz 3., 4. in 5. člena te uredbe
je naslednji:
-       
sprednja stran:
na sredini kovanca je izpisana nominalna vrednost »100 EURO«
(ali »30 EURO«, ali »3 EURO«). Pod nominalno vrednostjo je napis »SLOVENIJA
2021«. Ob treh četrtinah oboda kovanca se vije trnova krona, medtem ko
izčiščena podoba križa čez kovanec povezuje koncept v celoto;
-       
hrbtna stran:
na spodnji polovici kovanca je zapisana letnica »1721«, pod
njo je napis »ŠKOFJELOŠKI PASIJON«. Kakor na sprednji je tudi na zadnji strani
izčiščena podoba križa, nad eno od črt križa pa je vkovan podpis iz rokopisa
patra Romualda, zaslužnega za zapis pasijona.
7. člen
Zbirateljski kovanci, izdani na podlagi te uredbe, so okrogli
in po obodu nazobčani.
KONČNA DOLOČBA
8. člen
Ta uredba začne veljati naslednji dan po objavi v Uradnem
listu Republike Slovenije.
Št. 00712-42/2020
Ljubljana, dne 22. oktobra 2020
EVA 2020-1611-0117
Vlada Republike Slovenije
Janez Janša
predsednik