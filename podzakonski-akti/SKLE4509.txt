1
Banka Slovenije bo 15. marca 2004 dala v prodajo priložnostne
zlatnike in srebrnike, izdane ob 250-letnici rojstva Jurija Vege, z znamenji,
ki so določena z uredbo o obsegu izdaje, sestavinah, apoenih in glavnih
znamenjih priložnostnih kovancev ob 250-letnici rojstva Jurija Vege (Uradni
list RS, št. 126/03).
2
Priložnostni kovanci, izdelani iz zlata in srebra, se bodo
prodajali po ceni, ki je višja od njihove nominalne vrednosti.
3
Banka Slovenije bo 15. marca 2004 dala v obtok tudi
priložnostne kovance za 500 tolarjev, z znamenji, ki so določena z uredbo o
obsegu izdaje, sestavinah, apoenih in glavnih znamenjih priložnostnih kovancev
ob 250-letnici rojstva Jurija Vege (Uradni list RS, št. 126/03). Kovanci bodo
dani v obtok po njihovi nominalni vrednosti.
4
Vsi priložnostni kovanci iz 1. in 3. točke tega sklepa so
zakonito plačilno sredstvo v višini nominalne vrednosti, ki je označena na
njih.
5
Ta sklep začne veljati z dnem objave v Uradnem listu
Republike Slovenije.
Št. 76
Ljubljana, dne 4. marca 2004.
Predsednik 
Sveta Banke Slovenije 
Mitja Gaspari l. r.
 