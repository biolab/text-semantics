1. člen
(vsebina)
Ta pravilnik podrobneje določa pogoje
prevoza, hrambe ter način ravnanja z gozdnimi lesnimi sortimenti oziroma lesom
in lesnimi proizvodi, ki jih zasežejo in odvzamejo gozdarski inšpektorji in
carinski organi (v nadaljnjem besedilu: nadzorni organ) v skladu z zakonom, ki
ureja gozdove.
2. člen
(pojem)
Za namene tega pravilnika se za les in
lesne proizvode, ki niso gozdni lesni sortimenti, uporablja izraz »drug les in
lesni proizvodi«.
3. člen
(prevzem gozdnih lesnih sortimentov v
hrambo)
(1) Takoj po ugotovitvi kršitve
nadzorni organ obvesti zunanjega izvajalca, ki zagotovi, da se gozdni lesni
sortimenti prevzamejo v hrambo tako, da se:
-       
raztovorijo s prevoznega sredstva v času največ dveh ur po odreditvi
zasega,
-       
izmerijo in razvrstijo v kakovostne razrede,
-       
odpeljejo na skladišče,
-       
na skladišču raztovorijo, označijo in zložijo tako, da je mogoča kasnejša
preverba celotnega tovora.
(2) Zunanjega izvajalca iz prejšnjega
odstavka zagotovi ministrstvo, pristojno za gozdarstvo (v nadaljnjem besedilu:
pristojni organ).
4. člen
(potrdilo o zasegu)
(1) Nadzorni organ ob zasegu izda
potrdilo o zasegu, ki vsebuje zlasti podatke o:
-       
organu, ki vodi postopek o prekršku,
-       
pravni podlagi za zaseg gozdnih lesnih sortimentov,
-       
prevozniku, ki so mu bili gozdni lesni sortimenti zaseženi,
-       
količini in vrsti zaseženih gozdnih lesnih sortimentov.
(2) Potrdilo se izda v treh izvodih,
od katerih po enega prejmejo in podpišejo kršitelj, nadzorni organ in zunanji
izvajalec.
5. člen
(prevoz)
Gozdni lesni sortimenti se do kraja hrambe
prepeljejo z vozili, ki so registrirana za prevoz gozdnih lesnih sortimentov in
so opremljena z ustrezno napravo, s katero se lahko nakladajo in razkladajo vsi
gozdni lesni sortimenti.
6. člen
(hramba)
(1) Zaseženi gozdni lesni sortimenti
se hranijo na ustrezno varovanih skladiščih.
(2) Skladišča za hrambo zaseženih
gozdno lesnih sortimentov zagotovi pristojni organ ali zunanji izvajalec iz
3. člena tega pravilnika.
(3) Gozdni lesni sortimenti posamezne
pošiljke, ki se prevzemajo v hrambo, se morajo hraniti ločeno od drugih pošiljk
in biti označeni s strani pristojnega organa.
(4) Pristojni organ spremlja stanje
gozdnih lesnih sortimentov v hrambi in v primeru, da bi se lahko pokvarili
oziroma izgubili svojo vrednost pred pravnomočnostjo odločbe o prekršku, začne
postopek njihove prodaje na javni dražbi.
7. člen
(javna dražba gozdnih lesnih sortimentov)
(1) Javna dražba gozdnih lesnih
sortimentov je javna prodaja, pri kateri je prodajna pogodba sklenjena s ponudnikom,
ki ponudi najvišjo ceno nad izklicno ceno.
(2) Javno dražbo opravi posebna
tričlanska komisija (v nadaljnjem besedilu: komisija), ki jo imenuje pristojni
organ.
(3) Izklicna cena gozdnih lesnih
sortimentov se oblikuje na podlagi podatkov o gozdnih lesnih sortimentih,
njihove izmere in razvrstitve v kakovostne razrede v skladu s predpisi, ki
urejajo merjenje in razvrščanje gozdnih lesnih sortimentov, njihova vrednost pa
se oceni na podlagi cenika Sklada kmetijskih zemljišč in gozdov Republike
Slovenije.
(4) Javna dražba mora biti objavljena
v javnih medijih. Med objavo razpisa javne dražbe in dnem izvajanja javne
dražbe mora preteči najmanj tri dni.
(5) Objava javne dražbe mora vsebovati
zlasti:
-       
naslov, kamor se pošiljajo ponudbe,
-       
kraj in čas javne dražbe,
-       
količino gozdnih lesnih sortimentov ali njihovih skupin po dimenzijah in
kakovostnih razredih ter njihovo lokacijo,
-       
izklicno ceno in najnižji znesek njenega višanja, ki ne more biti nižji
od 5% izklicne cene,
-       
način in rok plačila kupnine,
-       
navedbo, da je plačilo kupnine v roku, ki je določen, bistvena sestavina
pravnega posla,
-       
kavcijo za resnost ponudbe v višini 10% od izklicne cene, ki jo je treba
položiti pred začetkom dražbe in se vplača na TRR pristojnega organa,
-       
navedbo, da se po končani dražbi kavcija v roku osmih dni vrne tistim
dražiteljem, ki niso uspeli, uspelemu dražitelju pa se položena kavcija všteje
v ceno,
-       
navedbo, kje in pod kakšnimi pogoji se lahko interesenti pred začetkom
javne dražbe seznanijo s podrobnejšimi pogoji dražbe in si ogledajo predmet
dražbe,
-       
določilo, da gozdni lesni sortimenti, ki so predmet javne dražbe,
preidejo v last izbranega dražitelja po predložitvi bančne garancije za kupnino
ali nakazilom kupnine,
-       
izjavo, da se bodo na dražbi kupljeni gozdni lesni sortimenti uporabili
samo za namene v javnem interesu (npr. gradnja, oprema in ogrevanje objektov v
javni rabi).
(6) Pri javni dražbi so navzoči vsi
člani komisije. Dražitelji, ki ne izpolnjujejo razpisnih pogojev, se izločijo
iz postopka.
(7) Izklicna cena se izkliče trikrat.
V primeru, da nobeden od udeležencev javne dražbe navedene cene ne zviša pred
tretjim izklicem, se šteje, da je sprejeta tista cena, ki je bila izklicana
trikrat. Ko je cena izklicana trikrat, predsednik komisije ugotovi, komu in po
kakšni ceni so bili gozdni lesni sortimenti prodani, in kupca pozove k podpisu
pogodbe.
(8) Na javni dražbi komisija vodi
zapisnik, v katerega vpisuje zlasti:
-       
kraj, kjer se dražba opravlja, datum in uro,
-       
sklic na objavo javne dražbe,
-       
imena članov komisije,
-       
predmet dražbe,
-       
imena navzočih ponudnikov oziroma njihovih zastopnikov, ki morajo imeti
pisno pooblastilo,
-       
ugotovitev o izpolnjevanju pogojev dražiteljev, ki pristopijo k dražbi,
-       
najvišjo izklicno ceno in ime oziroma firmo kupca ter ugotovitev, da je
bil kupec pozvan k sklenitvi pogodbe, ali ugotovitev, da izklicna cena ni bila
dosežena in javna dražba ni bila uspešna,
-       
odločitev o izbiri najugodnejše ponudbe.
(9) Z najugodnejšim dražiteljem se
sklene pogodba najkasneje v 10 dneh po zaključku dražbe. Če dražitelj ne
podpiše pogodbe v navedenem roku iz razlogov, ki so na strani dražitelja,
ponudnik zadrži njegovo kavcijo.
(10) Izbranemu dražitelju se zagotovi
prevzem gozdnih lesnih sortimentov najpozneje v sedmih dneh od plačila.
(11) V treh dneh po opravljeni dražbi
je komisija dolžna dražitelje pisno obvestiti o izbiri najugodnejše ponudbe.
(12) Prva javna dražba se sme opraviti
tudi, če se je udeleži le en ponudnik. Šteje se, da je javna dražba uspela, če
vsaj en ponudnik ponudi izklicno ceno.
(13) Če prva dražba ne uspe, se napove
druga. Izklicna cena odvzetih gozdnih lesnih sortimentov iz prve javne dražbe
se lahko ob objavi druge javne dražbe zniža za ustrezen odstotek, vendar največ
do polovice izklicne cene iz prve javne dražbe. Če je tudi druga javna dražba
neuspešna, se zaseženi predmeti prodajo po dolžniku, z zbiranjem ponudb, z
neposredno pogodbo ali s komisijsko prodajo.
(14) Neizbranemu dražitelju se vrne
vplačana kavcija na njegov TRR najpozneje v osmih dneh.
8. člen
(drug les in lesni proizvodi)
Pri prevozu, hrambi ter načinu ravnanja z
drugim lesom in lesnimi proizvodi, ki jih zasežejo in odvzamejo nadzorni
organi, se smiselno uporabljajo določbe tega pravilnika, ki se nanašajo na
gozdno lesne sortimente, razen v primerih, ko nadzorni organ glede na vrsto
zaseženega drugega lesa in lesnih proizvodov lahko sam zagotovi nadaljnje
ravnanje z zaseženimi predmeti po zasegu.
9. člen
(uveljavitev)
Ta pravilnik začne veljati naslednji dan po
objavi v Uradnem listu Republike Slovenije.
Št. 007-389/2013
Ljubljana, dne 16. oktobra 2013
EVA 2013-2330-0088
mag. Dejan Židan l.r.
Minister
za kmetijstvo in okolje