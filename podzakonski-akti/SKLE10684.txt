1. člen
(vsebina sklepa)
Ta sklep določa podrobnejšo vsebino statuta investicijske
družbe.
2. člen
(vsebina statuta investicijske družbe)
Statut investicijske družbe mora določati v zvezi z:
1.     
investicijsko politiko investicijske družbe: natančnejšo opredelitev
naložbenih ciljev in naložbene politike investicijske družbe, kot jo določa
Uredba komisije ES št. 809/2004 z dne 29. aprila 2004 o izvajanju
Direktive 2003/71/ES Evropskega parlamenta in Sveta o informacijah, ki jih
vsebujejo prospekti, in o obliki prospektov, vključitvi informacij s sklicevanjem
in objavi teh prospektov in razširjanju oglaševanj (UL L št. 149/1 str.
307 z dne 30. 4. 2004) v Prilogi XV »Minimalne zahteve glede razkritja za
registracijski dokument vrednostnih papirjev, ki jih izdajo kolektivna
naložbena podjetja z omejeno izdajo vrednostnih papirjev (seznam)« in je
skladna s pododdelkom 10.1.2. Zakona o investicijskih skladih in družbah za
upravljanje (Uradni list RS, št. 31/15 in 81/15; v nadaljnjem besedilu:
ZISDU-3);
2.     
namensko družbo, če bo investicijska družba uveljavila možnost iz 368.
člena ZISDU-3:
a)   
navedbo, da bo investicijska družba ustanavljala namenske družbe;
b)   
navedbo da bo investicijska družba imetnica 100 odstotnega deleža vsake
namenske družbe, ki jo bo ustanovila, statut namenske družbe pa bo zagotavljal,
da bodo predstavniki investicijske družbe v poslovodstvu namenske družbe
predstavljali večino;
c)   
navedbo ali bo investicijska družba posojala lastna denarna sredstva
svojim namenskim družbam;
3.     
višino ustanovitvenih stroškov, do povrnitve katerih je upravičen
ustanovitelj investicijske družbe, in način njihovega izračuna ter plačila:
a)   
natančno opredelitev vrste ustanovitvenih stroškov in stroškov v primeru
povečanja osnovnega kapitala;
b)   
za vsako posamično kategorijo način izračuna, način izplačila iz
sredstev investicijske družbe in najvišji odstotek stroškov glede na skupni
znesek denarnih vplačil za izdane delnice;
4.     
provizijo za upravljanje investicijske družbe, do katere je upravičena
družba za upravljanje:
a)   
navedbo višine provizije, skladno z drugim odstavkom 370. člena ZISDU-3;
b)   
pojasnilo o načinu izračuna provizije;
c)   
navedbo obdobij, za katera se obračunava in plačuje provizija, in
navedbo rokov, v katerih se izplačuje iz sredstev investicijske družbe;
5.     
provizijo za uspešnost, če je družba za upravljanje do nje upravičena:
a)   
navedbo višine provizije;
b)   
pojasnilo o načinu izračuna provizije in navedba dejavnikov, ki vplivajo
na njeno višino;
c)   
navedbo obdobij, za katera se obračunava in plačuje provizija, in
navedbo rokov, v katerih se izplačuje iz sredstev investicijske družbe;
6.     
drugimi stroški, ki jih je družba za upravljanje upravičena plačati iz
premoženja investicijske družbe: natančno opredelitev stroškov po točkah od 1.
do 12. iz drugega odstavka 371. člena ZISDU-3;
7.     
odobrenim kapitalom: pooblastilo skladno z določbo 405. člena ZISDU-3;
8.     
prenosom opravljanja posamezne storitve ali posla upravljanja
investicijskih skladov:
a)   
podrobnejši opis pogojev in postopkov, ki jih družba za upravljanje
upošteva, ob prenosu ključnih delovnih procesov;
b)   
vrsto in višino stroškov, do povrnitve katerih so iz sredstev investicijske
družbe upravičeni pooblaščenci;
9.     
načinom obveščanja delničarjev o finančnem in pravnem položaju
investicijske družbe, njenem poslovanju ter zamenjavi skrbnika:
a)   
v zvezi z vsebino iz 12. alineje prvega odstavka 183. člena Zakona
o gospodarskih družbah (Uradni list RS, št. 65/09 – ZGD-1-UPB3,
33/11, 91/11, 32/12, 57/12, 44/13 – odločba US, 82/13 in 55/15) tudi navedbo
mesta ter pogostnosti in časa objave tržne cene in knjigovodske vrednostni
delnice investicijske družbe;
b)   
navedbo mesta in časa objave obvestil mesečnih poročil o poslovanju
investicijske družbe;
c)   
navedbo mesta in časa objave revidiranih letnih in polletnih poročil
investicijske družbe;
d)   
navedbo načina in roka objave v primeru menjave skrbnika;
10.  
drugimi določbami, ki urejajo vsebino pravnega razmerja med
investicijsko družbo in ustanoviteljem ter investicijsko družbo in družbo za
upravljanje:
a)   
način in postopek sprejetja statuta in njegovih sprememb;
b)   
način izbire družbe za upravljanje, s katero sklene investicijska družba
pogodbo o upravljanju, če družba za upravljanje ni ustanovitelj investicijske
družbe;
c)   
način odpovedi in odpovedni rok pogodbe o upravljanju investicijske
družbe družbi za upravljanje;
11.  
pogoji in načinom prenosa opravljanja skrbniških storitev na drugega
skrbnika in zagotavljanje zaščite delničarjev investicijske družbe v takem
primeru:
a)   
opis postopka morebitne zamenjave skrbnika investicijske družbe;
b)   
navedbo razlogov, zaradi katerih lahko pride do zamenjave skrbnika;
c)   
opis pravnih posledic zamenjave skrbnika;
12.  
pogoji in načinom prenosa upravljanja investicijske družbe na drugo
družbo za upravljanje in zagotavljanje zaščite delničarjev investicijske družbe
v takem primeru:
a)   
navedbo načina, mesta in časa obveščanja delničarjev v primeru prenosa
upravljanja investicijske družbe;
b)   
navedbo, da ob prenosu lahko pride do zaustavitve trgovanja z delnicami
investicijske družbe.
KONČNI DOLOČBI
3. člen
(prenehanje uporabe sklepa)
Z dnem uveljavitve tega sklepa se preneha uporabljati Sklep o
statutu investicijske družbe (Uradni list RS, št. 33/12).
4. člen
(uveljavitev sklepa)
Ta sklep začne veljati petnajsti dan po objavi v Uradnem
listu Republike Slovenije.
Št. 00701-40/2015-4
Ljubljana, dne 10. decembra 2015
EVA 2015-1611-0188
Predsednik sveta
Agencije za trg vrednostnih papirjev
mag. Miloš Čas l.r.