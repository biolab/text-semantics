1. člen
Sprejme se gozdnogospodarski načrt Gozdnogospodarskega
območja Celje (v nadaljnjem besedilu: GGN GGO Celje št. 09/01 z dne 29. 11.
2002, ki ga je izdelal Zavod za gozdove Slovenije, Območna enota Celje.
2. člen
V Gozdnogospodarskem območju Celje, ki meri 154.566 ha, je z
dnem 1. 1. 2001 na podlagi podatkov gozdnogospodarskih načrtov
gozdnogospodarskih enot Vransko, Marija Reka, Žalec, Ponikva, Celje, Vojnik,
Vitanje, Zreče, Slovenske Konjice, Rogaška Slatina, Šmarje, Podčetrtek,
Šentjur, Planina, Jurklošter, Laško in Rečica, z začetkom veljavnosti od 1. 1.
1991 do 31. 12. 2000, ugotovljeno naslednje stanje gozdov: 
A)    
površina: 72.908,77 ha, od katere je: 
- 
69.021,64 ha večnamenskih gozdov, 237,17 ha gozdnih rezervatov, v
katerih gozdnogospodarski ukrepi niso dovoljeni, 1142,09 ha gozdov s posebnim
namenom, v katerih so gozdnogospodarski ukrepi dovoljeni, vendar je
gospodarjenje prilagojeno socialnim in ekološkim funkcijam, ter 2.507,87
varovalnih gozdov, ki so bili kot taki razglašeni z GGN GGO Celje 1991–2000, 
- 
59.246,87 ha zasebnih gozdov v lasti fizičnih oseb ter 1.114,01 ha
zasebnih gozdov v lasti pravnih oseb, 12.276,11 ha državnih gozdov ter 271,78
ha občinskih gozdov; 
B)    
lesna zaloga: 235,5 m3/ha, od tega 91,6 m3/ha
iglavcev in 143,9 m3/ha listavcev; 
C)   
tekoči letni prirastek: 5,79 m3/ha, od tega 2,19 m3/ha
iglavcev in 3,60 m3/ha listavcev.
3. člen
Ob upoštevanju usmeritev iz Programa razvoja gozdov v
Sloveniji (Uradni list RS, št. 14/96), ugotovljenega stanja gozdov, analize
preteklega gospodarjenja, zakonitosti razvoja gozdov ter pridobljenih spoznanj
pri spremljanju razvoja gozdov v Gozdnogospodarskem območju Celje je v GGN GGO
Celje določeno, da so: 
A)    
najbolj poudarjene funkcije gozdov, ki določajo način gospodarjenja z
gozdom, 
- 
proizvodne funkcije na površini 60.194,13 ha, 
- 
ekološke funkcije, med katerimi je najbolj izrazita funkcija varovanja
gozdnih zemljišč in sestojev, na površini 4.714,26 ha ter 
- 
socialne funkcije, med katerimi je najbolj pogosta rekreacijska, na
površini 4.333,38 ha; 
B)    
cilji gospodarjenja z gozdom in gozdnim prostorom zlasti: 
- 
biotska pestrost krajine z ohranjenimi naravnimi gozdnimi ekosistemi, 
- 
trajnost vseh funkcij gozdov, 
- 
trajnost vrednostnega donosa, 
- 
usklajenost različnih uporabnikov gozdnega prostora zlasti v predelih,
kjer se prepletajo različne funkcije gozda (Rogla, okolica Celja, Savinjska
dolina, Podčetrtek), 
- 
stabilni in vitalni gozdovi, 
- 
naravni sestavi glede drevesnih vrst podobna sestava drevesnih vrst z
večjim deležem manjšinskih vrst, 
- 
večja izkoriščenost proizvodne sposobnosti gozdnih rastišč, zlasti
aceretalnih, 
- 
usklajen odnos med gozdom in rastlinojedo divjadjo, 
- 
optimalna odprtost gozdov z gozdnimi cestami; 
C)   
usmeritve za doseganje teh ciljev zlasti: 
- 
varovanje obstoječih gozdnih površin v kmetijski in urbani krajini, 
- 
ohranjanje gozdnih kompleksov v gozdni krajini, 
- 
povečati delež listavcev v gozdovih s spremenjeno naravno drevesno
sestavo, kjer prevladuje smreka, 
- 
preoblikovati zgradbo velikopovršinskih enodobnih enomernih sestojev
smreke v malopovršinsko raznomerno, 
- 
znižati delež debeljakov ter povečati delež sestojev v obnovi in
mladovja, 
- 
obnova gozdov s sadnjo rastišču primernih vrst, kjer je naravna obnova
onemogočena zaradi divjadi, plevela ali naravnih ujm večjega obsega, 
- 
intenzivna nega mladovja, kjer je zasnova dobra ali bogata, s
pospeševanjem ciljne drevesne sestave, 
- 
izkoriščanje dobrih sestojnih zasnov in oblikovanje kvalitetnih
debeljakov z doslednim izvajanjem redčenj v drogovnjakih, 
- 
v kvalitetnih ohranjenih gozdovih krepiti lesno zalogo z akumulacijo prirastka,
- 
postopna odstranitev neavtohtonih vrst divjadi iz ekosistemov ter
preprečevanje širjenja teh vrst izven območij sedanje razširjenosti, 
- 
upoštevanje mirnih con ter migracijskih poti divjadi pri izvajanju del
ter načrtovanju infrastrukture v gozdu; 
Č)   na podlagi ciljev ter usmeritev
načrtovani ukrepi za obdobje 2001–2010 naslednji: 
- 
najvišji možni posek 2,918.469 m3, od tega 1,245.294 m3 iglavcev
in 1,673.175 m3 listavcev, 
- 
gojitvena dela, potrebna za ohranitev in razvoj gozdov, na površini
18.391 ha, 
- 
nega mlajšega drogovnjaka na površini 1.306 ha, 
- 
dela varstva gozdov pred požari, erozijo, žuželkami, boleznimi in
divjadjo v obsegu 11.963 delovnih dni, 
- 
nega habitatov prosto živečih živali z vzdrževanjem grmišč in travinj na
površini 500 ha, s sadnjo 7.000 sadik plodonosnega drevja ter s postavljanjem
valilnic v obsegu 85 delovnih dni, 
- 
gradnja gozdnih cest v dolžini 16,87 km. 
Cilji, usmeritve in ukrepi so v GGN GGO Celje določeni tudi na
nivoju gospodarskih razredov.
4. člen
Pri izdelavi gozdnogospodarskih načrtov gozdnogospodarskih
enot Vransko, Marija Reka, Žalec, Ponikva, Celje, Vojnik, Vitanje, Slovenske
Konjice, Šmarje, Šentjur, Planina, Jurklošter in Laško v obdobju 2003–2010 se
morajo upoštevati cilji, usmeritve in ukrepi iz prejšnjega člena. 
Zavod za gozdove Slovenije mora preveriti skladnost ciljev,
usmeritev in ukrepov, določenih v gozdnogospodarskih načrtih iz 2. člena tega
odloka, katerim veljavnost poteče v letih 2006 do 2009, v gozdnogospodarskih
načrtih gozdnogospodarskih enot Zreče in Podčetrtek z začetkom veljavnosti v
letu 2001 ter v gozdnogospodarskih načrtih gozdnogospodarskih enot Rogaška
Slatina in Rečica z začetkom veljavnosti v letu 2002, s cilji, usmeritvami in
ukrepi iz prejšnjega člena, ter v primeru ugotovljenih neskladnosti najkasneje
v sedmem letu veljavnosti teh načrtov vložiti pobudo za njihovo spremembo pri
ministrstvu, pristojnem za gozdarstvo.
5. člen
Po en izvod GGN GGO Celje je na vpogled na Zavodu za gozdove
Slovenije, Večna pot 2, Ljubljana, Zavodu za gozdove Slovenije, Območna enota
Celje, Ljubljanska 13, Celje, v Gozdarski knjižnici Gozdarskega inštituta
Slovenije in Biotehniške fakultete, Oddelka za gozdarstvo in obnovljive gozdne
vire, Večna pot 2, Ljubljana, ter na Ministrstvu za kmetijstvo, gozdarstvo in prehrano,
Dunajska cesta 56-58, Ljubljana, kjer se nahaja tudi dokumentacija v zvezi s postopkom
sprejemanja GGN GGO Celje.
6. člen
Ta odlok začne veljati naslednji dan po objavi v Uradnem
listu Republike Slovenije.
Št. 321-09/2003-10
Ljubljana, dne 10. julija 2003.
EVA 2003-2311-0182
Vlada Republike Slovenije
mag. Anton Rop l. r.
Predsednik