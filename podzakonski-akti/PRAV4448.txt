1. člen
(splošna določba)
(1) Ta pravilnik določa naloge, ki jih mora
opravljati Uprava Republike Slovenije za javna plačila (v nadaljevanju: UJP)
pri plačevanju in razporejanju obveznih dajatev in drugih javnofinančnih
prihodkov (v nadaljevanju: dajatev) ter obliko in način sporočanja obveznih
podatkov z nalogov za plačilo dajatev.
(2) Razporejanje dajatev, kot je določeno s
tem pravilnikom, pomeni: razporejanje kot prenos plačane dajatve z enega
podračuna na drugi podračun v celoti ali v predpisanih deležih, vračanje preveč
ali napačno plačanih dajatev, zagotovitev sredstev za vračilo preveč ali
napačno plačanih dajatev in usklajevanje evidenc o plačanih in vrnjenih
dajatvah.
(3) Ta pravilnik določa tudi postopke pri
ravnanju s podatki, ki jih pošilja UJP o plačevanju in razporejanju dajatev
prejemnikom plačanih dajatev (v nadaljevanju: prejemniki), organom, ki
odmerjajo, pobirajo ali izterjujejo dajatve (v nadaljevanju: nadzorniki) in
organom, ki razrešujejo tista plačila dajatev, ki jim ni mogoče opredeliti
nadzornika (v nadaljevanju: skrbniki).
(4) Seznam podračunov JFP skupine B vsebuje
podračune javnofinančnih prihodkov, na katere razporejajo sredstva plačanih
dajatev samo nadzorniki. Objavljen je na spletni strani Ministrstva za finance.
2. člen
(vodenje podračunov)
(1) Za plačevanje in razporejanje dajatev
vodi UJP več vrst podračunov, vse kot podračune v sistemu enotnega zakladniškega
računa (v nadaljevanju: sistem EZR) države ali občin pri Banki Slovenije.
(2) Osnovna vrsta podračunov za plačevanje
dajatev so vplačilni podračuni, na katere se plačujejo dajatve in razporejajo
dajatve, ki so bile plačane na zbirne prehodne podračune ali na prehodne račune
nadzornikov. S teh podračunov se vračajo preveč ali napačno plačane dajatve, ki
so bile na te podračune plačane ali razporejene.
(3) Za plačevanje dajatev, ki pripadajo več
prejemnikom, in za plačevanje dohodnine vodi UJP zbirne prehodne podračune. Na
te podračune se plačujejo dajatve, kot jih določa predpis o podračunih. Na te
podračune se dajatve razporejajo tudi s prehodnih podračunov nadzornikov. Z
zbirnih prehodnih podračunov se razporejajo plačane dajatve in se vračajo
preveč ali napačno plačane dajatve, ki so bile na te podračune plačane ali
razporejene.
(4) Za plačevanje dajatev in za
evidentiranje plačanih dajatev imajo lahko nadzorniki pri UJP odprte prehodne
podračune. S teh računov nadzorniki razporejajo plačane dajatve in vračajo
preveč ali napačno plačane dajatve, ki so bile na te podračune plačane.
(5) Podračun za plačilo dajatve iz
predpisa, ki ureja podračune ter način plačevanja obveznih dajatev in drugih
javnofinančnih prihodkov in ki ima določen samo model reference 19, ima lahko
le enega nadzornika.
(6) S sredstvi na podračunih, ki so
določeni za plačevanje in razporejanje dajatev, se sme razpolagati samo v
skladu s tem pravilnikom.
2.a člen
(Seznam podračunov JFP skupine B)
(1) Seznam podračunov JFP skupine B je
razdeljen na osnovni seznam podračunov JFP skupine B in dopolnilni seznam
podračunov JFP skupine B. V osnovnem seznamu podračunov JFP skupine B so
nekateri podračuni občin shematično prikazani. V dopolnilnem seznamu podračunov
JFP skupine B so za sheme osnovnega seznama navedeni posamezni podračuni po
občinah.
(2) Osnovni in
dopolnilni seznam podračunov JFP skupine B prikazujeta podračune JFP, urejene
po skupinah in podskupinah JFP.
(3) Osnovni seznam podračunov JFP skupine B
vsebuje v vrsticah naslednje podatke:
1.    
podračun JFP skupine B (številka podračuna ali shematični prikaz
podračuna),
2.    
naziv podračuna JFP skupine B,
3.    
podkonto (6-mestna številka podkonta JFP s kontrolno številko),
4.    
šifra dajatve (4-mestna šifra dajatve JFP, ki jo določni davčni organ, s
kontrolno številko),
5.    
modeli referenc, ki se uporabljajo pri plačevanju na ta podračun JFP
skupine B, 
6.    
nadzorniki (4-mestne šifre proračunskih uporabnikov - nadzornikov s
kontrolno številko),
7.    
nazivi nadzornikov,
8.    
skrbnik (4-mestna šifra proračunskega uporabnika – skrbnika s kontrolno
številko),
9.    
naziv skrbnika.
(4) Dopolnilni seznam podračunov JFP
skupine B vsebuje podatke:
1.    
v glavi seznama:
1.1   oznako občine,
1.2    naziv občine,
1.3   šifro
občine (4-mestno šifro proračunskega uporabnika s kontrolno številko), 
1.4  šifro
upravne enote, ki opravlja storitve za občane te občine (4-mestno šifro
proračunskega uporabnika s kontrolno številko), in
2.    
v vrsticah seznama:
2.1    shematični
prikaz podračuna JFP skupine B iz osnovnega seznama,
2.2    naziv podračuna
JFP skupine B,
2.3    podračune JFP
skupine B po občinah.
(5) Podračuni seznama podračunov JFP
skupine B se v registru transakcijskih računov ne objavijo.
3. člen
(razlikovanje podračunov)
(1) Podračuni, na katere se plačujejo dajatve,
se razlikujejo po pripadnosti sistemu EZR ter po tem, komu pripadajo plačane
dajatve. Zato so označeni tako, da pomenita prvi dve številki v prvem sklopu
petmestne številke računa to, da je ta podračun pri Banki Slovenija – 01,
številke na naslednjih treh mestih pa določajo, v katerem sistemu EZR je
podračun. Podračuni v sistemu EZR države imajo oznako 100, podračuni v sistemih
EZR občin pa imajo za oznako številke od 201 naprej, kar je veljavna
statistična oznaka občine povečana za 200.
(2) Podračuni občine, ki se v skladu z
zakonom, ki ureja javne finance, odloči, da bo imela svoje podračune v sistemu
EZR države, imajo oznako 100.
(3) Pripadnost plačanih dajatev je označena
s prvimi tremi številkami drugega osemmestnega sklopa številke vplačilnega podračuna
tako, da pomenijo številke:
-      
100 dajatve, ki pripadajo proračunu države,
-      
200 dajatve, ki pripadajo Zavodu za pokojninsko in invalidsko
zavarovanje Slovenije za obvezni del zavarovanja,
-      
300 dajatve, ki pripadajo Zavodu za zdravstveno zavarovanje Slovenije za
obvezni del zavarovanja,
-      
od 401 naprej dajatve, ki pripadajo proračunom občin, številke so
veljavne statistične oznake občin povečane za 400.
(4) Zbirni prehodni podračuni za dajatve,
ki pripadajo več prejemnikom, in podračuni za vplačevanje dohodnine imajo na
prvih treh mestih drugega osemmestnega sklopa številke podračuna oznako 844.
(5) Prehodni podračuni, ki jih lahko imajo
nadzorniki odprte pri UJP, imajo na prvih treh mestih drugega osemmestnega
sklopa številke podračuna oznako 845 ali 846.
(6) Podračuni za plačevanje občinskih in
krajevnih samoprispevkov ter drugih prihodkov krajevnih skupnosti, imajo na
prvih treh mestih drugega sklopa številke podračuna oznako 842.
4. člen
(plačevanje dajatev in njihovo
razporejanja)
(1) Dajatve se plačujejo v denarni enoti
Republike Slovenije na podračune, ki so določeni v predpisu o podračunih in so
odprti pri UJP.
(2) Kadar je dajatev plačana v tuji valuti,
Banka Slovenije znesek plačila avtomatično pretvori v domačo valuto.
(3) Nadzornik lahko v gotovini plačano
dajatev položi na svoj gotovinski račun, odprt pri ponudniku plačilnih
storitev. Sredstva z gotovinskega računa se praznijo na podračun proračunskega
uporabnika, ki jih ustrezno razporedi na podračune dajatev.
(4) Plačilna navodila, za katera je s tem
pravilnikom predpisano, da jih izdelajo UJP, prejemniki ali nadzorniki in da
jih UJP izvrši, so določena s predpisi, ki urejajo plačilna navodila v papirni
ali elektronski obliki.
(5) Kadar je dajatev plačana ali
razporejena na predpisan vplačilni podračun, UJP na podlagi oznake na prvih
treh mestih v drugem osemmestnem sklopu številke vplačilnega podračuna, kot so
navedene v tretjem odstavku prejšnjega člena, izdela plačilno navodilo v breme
vplačilnih podračunov in v dobro podračunov prejemnikov in ga izvrši istega
dne, za plačane dajatve v dobro vplačilnih podračunov, ki so prispele po
končani razporeditvi, pa izdela in izvrši plačilna navodila najkasneje
naslednjega delovnega dne. UJP zadnji delovni dan v letu razporedi praviloma
vsa sredstva z vplačilnih podračunov. Na vplačilnem podračunu lahko ostanejo
nerazporejena le sredstva, ki jih zaradi zaključka medbančnega plačilnega
prometa tega dne UJP ni mogel razporediti prejemnikom, ki so izven sistemov
EZR.
(6) Dajatve, ki pripadajo več prejemnikom in
ki so bile plačane na zbirne prehodne podračune z oznako 844, UJP razporedi v
predpisanih deležih v breme teh podračunov in v dobro ustreznih vplačilnih
podračunov tako, da izdela plačilna navodila in jih izvrši istega dne, za
plačane dajatve v dobro zbirnih prehodnih podračunov, ki so prispele po končani
razporeditvi, pa izdela in izvrši plačilna navodila najkasneje naslednjega
delovnega dne. Kadar je tako določeno s posebnim predpisom, UJP razporedi
predpisane deleže neposredno na podračune prejemnikov.
(7) Občinske in krajevne samoprispevke
plačane na podračune z oznako 842 UJP razporedi tako, da izdela plačilna
navodila v breme podračunov z oznako 842 in v dobro podračunov prejemnikov in jih izvrši. Plačane krajevne samoprispevke, ki so bili uvedeni pred
uveljavitvijo zakona, ki ureja samoprispevek, ter druge prihodke krajevnih
skupnosti UJP razporedi v breme podračunov z oznako 842 in v dobro podračunov krajevnih skupnosti. Plačane krajevne samoprispevke, ki so bili uvedeni po
uveljavitvi zakona, ki ureja samoprispevek, UJP razporedi v breme podračunov z
oznako 842 in v dobro podračunov za izvrševanje proračunov občin.
(8) Nadzorniki, ki imajo pri UJP odprte
prehodne podračune z oznakama 845 ali 846, razporedijo dajatve plačane na te
podračune tako, da najkasneje naslednjega delovnega dne izdelajo plačilna
navodila v breme teh podračunov in v dobro ustreznih vplačilnih ali zbirnih
prehodnih podračunov in jih predložijo UJP, da jih izvrši. Nadzorniki lahko
pooblastijo UJP za razporeditev sredstev s svojih prehodnih podračunov, pri tem
ji sporočijo podračune, na katere se sredstva prenašajo, in njihove deleže
oziroma ključ razporeditve. Na zadnji delovni dan v letu morajo nadzorniki razporediti
vsa sredstva svojih prehodnih podračunov. Nadzorniki, ki med letom sami
razporejajo sredstva, pooblastijo UJP, da po zaključku medbančnega plačilnega
prometa razporedi morebitni ostanek sredstev njihovih prehodnih podračunov. V
pooblastilu navedejo podračune, na katere se sredstva razporedijo, njihove
deleže ter podatke sklicevanja na številko odobritve in na številko
obremenitve.
(9) Tipi sklicevanja na številko odobritve
in obremenitve (v nadaljevanju: tip SŠO) so opisani v Prilogi 2, ki je sestavni
del tega pravilnika.
(10) UJP ob dogovorjenih rokih nakaže
vnaprej določen znesek odstopljenega vira za vsako posamezno občino, tako da za
ta znesek obremeni vplačilni podračun odstopljenega vira posamezne občine in
odobri podračun proračuna te občine. Sredstva za kritje nakazil iz prvega
stavka tega odstavka se ob dogovorjenih rokih v skupnem znesku zagotovijo iz
sredstev odstopljenega vira na posebnem podračunu državnega proračuna.
5. člen
(vračanje preveč ali napačno plačanih
dajatev)
(1) Zahtevek za vračilo preveč ali napačno
plačane dajatve vloži tisti, ki je plačal dajatev (v nadaljevanju:
upravičenec), pri nadzorniku, ki določa obveznost plačila dajatve in ki nadzoruje
plačilo dajatve, ki je predmet zahtevka. O zahtevku odloči nadzornik na način,
kot je urejen z zakonom ali drugim predpisom, ki določa naloge in postopke
nadzornika. V primeru utemeljenega zahtevka predloži nadzornik UJP plačilno
navodilo v breme prehodnega, vplačilnega ali zbirnega prehodnega podračuna in v
dobro računa upravičenca. Kadar je tako določeno z zakonom ali drugim
predpisom, predloži nadzornik UJP svoj akt o vračilu, UJP pa izdela in izvrši
ustrezno plačilno navodilo.
(2) Kadar mora nadzornik v postopku, kot ga
določa zakon, sam po uradni dolžnosti ugotoviti, da je bila dajatev preveč
plačana, odloči o vračilu preveč plačane dajatve brez zahtevka upravičenca.
(3) Sredstva za vračilo preveč ali napačno
plačanih dajatev mora zagotoviti prejemnik teh dajatev tako, da na poziv UJP še
isti dan ali najkasneje naslednji delovni dan predloži plačilno navodilo v
breme svojega podračuna in v dobro vplačilnega ali zbirnega prehodnega
podračuna. V primeru obsežnih vračil mora nadzornik uskladiti s prejemnikom
datume in zneske vračil.
(4) UJP ne pozove prejemnika, da zagotovi
sredstva, kadar nadzornik predloži UJP plačilno navodilo tako v breme kot v
dobro vplačilnih ali zbirnih prehodnih podračunov, s katerih UJP razporeja
sredstva istemu prejemniku. Tedaj se sredstva zagotovijo iz tekočih prilivov.
Plačilno navodilo nadzornika UJP izvrši šele, ko je tekočih prilivov dovolj za
zagotovitev sredstev, vendar najkasneje v dveh delovnih dnevih, ko mora
manjkajoča sredstva zagotoviti prejemnik na način, kot je določen v prejšnjem
odstavku. Prejemnik mora na podlagi podatkov UJP tekoče prilive, ki so bili
porabljeni za zagotovitev sredstev, prikazati na ustreznem podkontu dajatve kot
povečanje prihodka in hkrati na istem podkontu prikazati te tekoče prilive, ki
so bili porabljeni za zagotovitev sredstev, kot zmanjšanje prihodka. Ta način
se lahko uporablja pod istimi pogoji tudi za uskladitve in popravke razporejenih
prilivov.
(5) Kadar za preveč ali napačno plačano
dajatev ni mogoče ugotoviti nadzornika, mora skrbnik podračuna izvršiti vračilo
na način, kot je določen v prvem in drugem odstavku tega člena za nadzornika.
(6) Pri vračanju preveč plačane pristojbine
za vzdrževanje gozdnih cest se vsa sredstva za vračilo zagotovijo v breme
tekočih prilivov podračuna pristojbine za vzdrževanje gozdnih cest. Proračuni
občin morajo na podlagi podatkov UJP prilive, ki so bili porabljeni za
zagotovitev kritja za vračilo, prikazati na ustreznem podkontu pristojbine za
vzdrževanje gozdnih cest kot povečanje prihodka in hkrati kot zmanjšanje
prihodka.
(7) Kadar se vračajo dajatve v gotovini s
posebnimi nakaznicami, izvrši UJP plačilne naloge, ki jih prejme od bank, v
breme vplačilnega ali zbirnega prehodnega podračuna. Dnevno kritje potrebnih
sredstev na vplačilnih ali zbirnih prehodnih podračunih zagotovijo prejemniki
na način, kot je določen v tretjem odstavku tega člena. 
(8) V primeru obsežnih vračil preveč
plačanih dajatev nadzornik pošlje UJP plačilno navodilo v elektronski obliki s
skupnim zneskom vračil in seznamom vseh računov, v dobro katerih mora UJP
izvršiti vračilo, s posameznimi zneski.
(9) Dajatev, ki je bila preveč ali napačno
plačana na prehodni račun nadzornika, lahko nadzornik vrne na podlagi utemeljenega
zahtevka ali po uradni dolžnosti v breme prehodnega podračuna, v dobro katerega
je bila dajatev plačana. Sredstva za vračilo se na prehodnem podračunu
zagotovijo v breme vplačilnega ali zbirnega prehodnega podračuna, na katerega
je bila preveč ali napačno plačana dajatev razporejena. Nadzorniki v ta namen
predložijo UJP v izvršitev plačilno navodilo v breme vplačilnega ali zbirnega
prehodnega podračuna in v dobro svojega prehodnega podračuna. Potrebna sredstva
za vračilo v breme vplačilnega ali zbirnega prehodnega računa se zagotovijo
tako, kot je določeno v tretjem odstavku tega člena.
(10) Nadzorniki, ki odločajo o vračilih na
podlagi zakona, ki ureja davčni postopek, morajo najprej ugotoviti, če je
mogoče vračilo v celoti izvršiti ali pa je možno s preveč ali napačno plačano
dajatvijo poravnati druge dajatve, ki jih upravičenec po poteku roka za plačilo
še ni plačal. V primeru ugotovljenega dolga drugih dajatev, se vrne razlika med
ugotovljenim vračilom in ugotovljenim dolgom. Nadzornik mora UJP predložiti
plačilna navodila v breme vplačilnih ali zbirnih prehodnih podračunov, v dobro
katerih je bila preveč ali napačno plačana dajatev, ter v dobro podračunov, v
dobro katerih bi upravičenec moral plačati dajatve, a jih ni plačal. Nadzornik,
UJP in prejemnik morajo v tem primeru ravnati tako, kot je določeno v prvem,
drugem in tretjem ali četrtem odstavku tega člena.
(11) Nadzorniki, ki morajo na podlagi
zakona, ki ureja davčni postopek, ugotoviti ali obstoji starejši dolg od tega,
ki je bil poravnan s plačilom v dobro ustreznega računa, morajo v primeru, da
starejši dolg obstoji, ravnati odvisno od tega, ali je bila plačana dajatev v
dobro prehodnega podračuna ali v dobro vplačilnega ali zbirnega prehodnega
podračuna. V prvem primeru nadzornik v svojem knjigovodstvu izvrši samo
potrebne preknjižbe. V primeru plačila na vplačilni ali zbirni prehodni
podračun mora nadzornik predložiti UJP plačilno navodilo v breme podračuna, v
dobro katerega je bila plačana dajatev, in v dobro prehodnega podračuna ali
podračuna, na katerega se plačuje dajatev, za katero je ugotovljen starejši
dolg. Nadzornik, UJP in prejemnik morajo v tem primeru ravnati tako, kot je
določeno v prvem, drugem in tretjem ali četrtem odstavku tega člena. Nadzornik
mora obvestiti tistega, ki je plačal dajatev, kaj je bilo z njegovim plačilom
dejansko poravnano.
(12) V Prilogi 2 so določeni podatki, ki
morajo biti vpisani na plačilne naloge in plačilna navodila za vračila in za
zagotovitev sredstev za vračila dajatev.
6. člen
(ravnanje s podatki o plačanih,
razporejenih in vrnjenih dajatvah)
(1) UJP za vsako plačilo, razporeditev ali
vračilo dajatve na podlagi podatkov, ki jih prejme od Banke Slovenije ali jih v
predpisanih primerih predložijo s plačilnimi navodili neposredni in posredni
uporabniki državnega in občinskih proračunov (v nadaljevanju: PU) ali pa jih
izdela sama, pošlje podatke o plačilu, razporeditvi ali vračilu dajatve
ustreznemu prejemniku in ustreznemu nadzorniku najkasneje naslednji delovni
potem, ko je bilo plačilo, razporeditev ali vračilo izvršeno.
(2) UJP mora poslati podatke iz prejšnjega
člena tistim prejemnikom in nadzornikom, ki so s šifro PU kot taki določeni pri
posameznemu podračunu, ter nadzornikom, ki so določeni s šifro PU v polju SŠO.
(3) UJP za vsak podračun, na katerega se
plačujejo, razporejajo ali se z njega vračajo dajatve, izdela vsak delovni dan
izpisek o prometu in stanju na podračunu preteklega delovnega dne. Promet
razčleni UJP po posameznih podkontih, kot so določeni s predpisom, ki ureja
enotni kontni načrt za proračun, proračunske uporabnike in druge osebe javnega
prava.
(4) Izpisek o prometu in stanju na
podračunu, na katerega se plačuje ali se z njega vrača dajatev, za katero je
določen eden ali več nadzornikov, pošlje UJP nadzorniku oziroma nadzornikom
pripadajoči delni izpis o prometu na tem podračunu.
(5) V primeru, ko iz plačil dajatev na
podračun, ki ima več nadzornikov, na prvih petih mestih sklicevanja na številko
odobritve ni razviden nadzornik, UJP pošlje ta plačila v obliki delnega izpisa
o prometu skrbniku tega podračuna.
(6) Prejemniki in nadzorniki morajo dnevno
na podlagi podatkov, ki jim jih pošlje UJP v obliki delnega izpisa o prometu
ali izpiska o prometu in stanju posameznega vplačilnega, zbirnega prehodnega
ali prehodnega podračuna, ali podračuna prejemnika pravilno in pravočasno
evidentirati plačane in vrnjene dajatve skladno z veljavnimi predpisi.
(7) Nadzorniki morajo zaradi pravilnosti
podatkov o plačanih dajatvah v izpiskih o prometu in stanju na svojih prehodnih
podračunih določiti vsakemu plačniku dajatve številko prehodnega podračuna,
znesek, rok plačila in podatke, ki morajo biti na plačilnem nalogu vpisani v
predpolje in v polje sklicevanja na številko odobritve.
6.a člen
(vpisovanje podatkov, potrebnih za
pravilnost izvajanja postopkov)
(1) Pravilnost izvajanja postopkov vračil
se zagotavlja s sistemom podatkov sklicevanja na številko odobritve oziroma
obremenitve. V nadaljevanju so navedena pravila uporabe podatkov sklicevanja na
številko odobritve oziroma obremenitve za transakcije, ki jih dobi prejemnik v
svojem izpisku. Te transakcije ločujemo po dvomestnih oznakah vrste posla (VP)
na:
VP=01 je razporeditev. To je priliv
sredstev na podračun prejemnika; prejemnik za ta znesek poveča prihodek.
VP=02 je kritje. To je odliv sredstev iz
podračuna prejemnika za zagotovitev sredstev za vračilo; prejemnik za ta znesek
zmanjša prihodek.
VP=03 je založeno. To je odliv sredstev iz
podračuna državnega proračuna, s katerimi namesto občin zagotovi sredstva za
vračilo; državni proračun za ta sredstva poveča terjatev do občin.
VP=04 je vračilo založenega. To je priliv
sredstev na podračun državnega proračuna; transakcijo sproži UJP v postopku
razporeditve prilivov iz vplačilnega podračuna na podračune posameznih
prejemnikov, če ugotovi, da še niso vrnjena vsa založena sredstva; državni
proračun za ta sredstva zmanjša terjatev do občin.
VP=05 je informativni priliv iz založenega.
To je transakcija, ki občini sporoča, koliko je državni proračun zanjo založil;
občina za ta znesek poveča obveznost do državnega proračuna.
VP=06 je informativno kritje iz založenega.
To je transakcija, ki občini sporoča znesek kritja iz založenih sredstev
države; občina za ta znesek zmanjša prihodek.
VP=07 je informativno razporejeno iz
tekočih prilivov. To je transakcija, ki občini sporoča znesek tekočih prilivov,
ki so bili uporabljeni za vračilo založenega; občina za ta znesek poveča
prihodek.
VP=08 je informativno vračilo založenega.
To je transakcija, ki občini sporoča znesek sredstev, ki so bila vrnjena
državnemu proračunu za njegovo založitev; občina za ta znesek zmanjša obveznost
do državnega proračuna.
VP=09 je informativno razporejeno iz
tekočih prilivov. To je transakcija, ki prejemniku sporoča znesek tekočih
prilivov, ki so bili porabljeni za zagotovitev sredstev za vračila, za
uskladitev ali za popravke razporejenih prilivov. Prejemnik mora za ta znesek
povečati prihodek na ustreznem podkontu dajatve.
VP=10 je informativno kritje iz tekočih
prilivov. To je transakcija, ki prejemniku sporoča znesek tekočih prilivov, ki
jih je UJP uporabila za izvedbo vračila, uskladitve ali popravka razporejenih
prilivov. Prejemnik mora za ta znesek zmanjšati prihodke na ustreznem podkontu
dajatve.
VP=11 je nakazilo vračila založenih
sredstev. To je priliv sredstev na podračun državnega proračuna; transakcijo
sproži občina na zahtevo UJP, kadar ta ugotovi, da še niso vrnjena vsa založena
sredstva; državni proračun za ta sredstva zmanjša terjatev do občin; občina za
ta znesek zmanjša obveznost do državnega proračuna.
VP=12 je nakazilo skupnega zneska, v
gotovini pobrane dajatve s podračuna proračunskega uporabnika na podračun JFP.
Nadzornik lahko v gotovini plačano dajatev s pologom dnevnega izkupička blagajne
položi na gotovinski račun, odprt pri ponudniku plačilnih storitev, ki se
prazni na podračun proračunskega uporabnika. Sredstva s podračuna proračunskega
uporabnika nakaže na podračun JFP.
(2) INFORMATIVNI POSLI iz predhodnega
odstavka so interne transakcije sistemov EZR, ki jih pripravi ter izvrši UJP in
ki obstajajo samo v paru, tako da je saldo para vedno nič.
(3) Za zgoraj navedene transakcije se
uporabljajo podatki sklicevanja na številko obremenitve oziroma odobritve po
modelu 51. V polje sklicevanja na številko obremenitve oziroma odobritve se
vpišejo tri skupine podatkov: P1, P2 in P3, ki so ločene z vezajem: 
a) 
skupina P1 (5-mestno število): je šifra
proračunskega uporabnika (PU) s kontrolno številko iz pravilnika, ki določa
neposredne in posredne uporabnike državnega in občinskih proračunov;
b) 
skupina P2 (7-mestno število): je podkonto
razreda ali 1, ali 2, ali 7 po pravilniku, ki določa enotni kontni načrt za
proračun, proračunske uporabnike in druge osebe javnega prava, in kontrolna
številka;
c) 
skupina P3 (8-mestno število): šifra vrste
posla (2-mestno število), zaporedna številka B2 (3-mestno število) in zadnje
tri številke leta. 
V spodnji
tabeli so prikazani podatki sklicevanja na številko obremenitve in odobritve po
modelu 51 za posamezno vrsto posla. 


VP

Naziv vrste posla

SKLIC OBREMENITVE

SKLIC ODOBRITVE


Model

P1

P2

P3

Model

P1

P2

P3


1

2

3

4

5

6

7

8

9

10


01

razporejeno

51

99996

7...

01bbbLLL

51

PU

7...

01bbbLLL


02

kritje

51

PU

7...

02bbbLLL

51

99996

7...

02bbbLLL


03

založeno

51

10995

1412000

03bbbLLL

51

99996

7...

03bbbLLL


04

vračilo založenega

51

99996

7...

04bbbLLL

51

10995

1412000

04bbbLLL


05

informativni priliv iz založenega

51

PU

7...

06bbbLLL

51

PU

2403501

05bbbLLL


06

informativno kritje iz založenega

51

PU

7...

06bbbLLL

51

PU

2403501

05bbbLLL


07

informativno razporejeno

51

PU

2403501

08bbbLLL

51

PU

7...

07bbbLLL


08

informativno vračilo založenega

51

PU

2403501

08bbbLLL

51

PU

7...

07bbbLLL


09

informativno razporejeno

51

PU

7...

10bbbLLL

51

PU

7...

09bbbLLL


10

informativno kritje iz razporejenega

51

PU

7...

10bbbLLL

51

PU

7...

09bbbLLL


11

nakazilo za vračilo založenega

51

PU

2403501

11bbbLLL

51

10995

1412000

11bbbLLL


12

gotovinska plačila

51

PU

24…

12bbbLLL

51

PU

14…

12bbbLLL


7. člen
(mesečno poročanje o vplačanih in vrnjenih
prihodkih ter usklajevanje podatkov)
(1) UJP izdela mesečna poročila o:
1.    
plačanih in vrnjenih dajatvah po posameznih podračunih;
2.    
plačanih in vrnjenih dajatvah po posameznih podkontih;
3.    
razdelitvi dajatev, ki pripadajo več prejemnikom.
(2) UJP mora poročila iz prejšnjega
odstavka poslati ali zagotoviti na svoji spletni strani pristojnim prejemnikom
najkasneje peti delovni dan po koncu meseca, za katere izdela poročila.
(3) Prejemniki in nadzorniki morajo najmanj
enkrat mesečno na podlagi poročil UJP o plačanih in vrnjenih dajatvah,
uskladiti svoje evidence. Če ugotovijo, da so nastale razlike v podatkih o
plačanih in vrnjenih dajatvah morajo ugotovljene razlike odpraviti po
postopkih, ki so določeni v tem pravilniku za plačila in razporeditve plačanih
dajatev ter za vračila napačno vplačanih dajatev.
(4) Določba prejšnjega odstavka ne velja za
UJP, kadar mora popraviti razporeditev dajatve po uradni dolžnosti, ko ugotovi,
da je dajatev razporedila napačno, za napačno razporeditev pa UJP ne zaračuna
storitve. Prav tako ravna UJP, ko je bila dajatev plačana na podračun, na
katerega se dajatev v skladu s predpisom o podračunih ne plačuje, in ko plačano
dajatev preusmeri UJP na pravilni podračun.
(5) Popravki, ki jih sporočajo nadzorniki v
UJP za namene uskladitve podatkov, se obdelujejo po postopkih vračanja preveč
ali napačno plačanih dajatev.
8. člen
(zaračunavanje storitev)
(1) UJP mesečno zaračunava stroške storitev
razporejanja dajatev v skladu s tem pravilnikom: Zavodu za pokojninsko in
invalidsko zavarovanje Slovenije, Zavodu za zdravstveno zavarovanje Slovenije,
občinam, Stanovanjskemu skladu Republike Slovenije, javni sklad, Slovenski
odškodninski družbi, d.d. in Agenciji za trg vrednostnih papirjev v višini 0,05
% od zneska razporejenih dajatev ter prejemnikom občinskih in krajevnih
samoprispevkov v višini 0,1 % od zneska razporejenih samoprispevkov.
(2) UJP prejemniku iz prejšnjega odstavka
izstavi račun mesečno.
(3) Ne glede na prejšnji odstavek UJP iz
razlogov ekonomičnosti:
-      
izstavi račun šele takrat, ko znesek zaračunanih stroškov storitev v
tekočem letu preseže 42 eurov,
-      
izstavi račun ob koncu tekočega leta, če znesek stroškov storitev ne
preseže 42 eurov, razen v primeru oprostitve plačila stroškov storitev po
tretji alinei tega odstavka,
-      
ne zaračuna stroškov storitev, če znesek stroškov do 31. decembra
tekočega leta ne preseže 8 eurov.

Priloga 1: (črtana)
Priloga
2: Tipi sklicev na številko obremenitve (SŠOb) in odobritve (SŠOd)
Priloga: Osnovni
seznam podračunov JFP skupine B (črtana)
Priloga: Dopolnilni
seznam podračunov JFP skupine B (črtana)

Pravilnik o opravljanju nalog Uprave Republike
Slovenije za javna plačila na področju plačevanja in razporejanja obveznih
dajatev in drugih javnofinančnih prihodkov (Uradni list RS, št. 110/02)
vsebuje naslednjo končno določbo:
»9. člen
(začetek
veljavnosti)
Ta pravilnik začne veljati 1. januarja 2003.«.

Pravilnik o spremembah in dopolnitvah
pravilnika o opravljanju nalog Uprave Republike Slovenije za javna plačila na
področju plačevanja in razporejanja obveznih dajatev in drugih javnofinančnih
prihodkov (Uradni list RS, št. 42/03) vsebuje naslednjo končno določbo:
»5. člen
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o spremembah in dopolnitvah
pravilnika o opravljanju nalog Uprave Republike Slovenije za javna plačila na
področju plačevanja in razporejanja obveznih dajatev in drugih javnofinančnih
prihodkov (Uradni list RS, št. 134/03) dodaja 8.a člen pravilnika:
»8.a člen
(prehodne
določbe)
(1) Za vrste poslov 01, 02, 03 in 04, določene v 6.a členu, se model 51 sklicevanja na številko odobritve oziroma
obremenitve začne uporabljati 1. aprila 2004.
(2) Z dnem začetka uporabe vrst poslov iz
predhodnega odstavka se prenehajo uporabljati odstavki z oznako Tip 2.3., Tip
2.4., Tip 4.3. in Tip 4.4. Priloge 2.«;
ter vsebuje naslednjo končno določbo:
»9. člen
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o spremembah in dopolnitvah
pravilnika o opravljanju nalog Uprave Republike Slovenije za javna plačila na
področju plačevanja in razporejanja obveznih dajatev in drugih javnofinančnih
prihodkov (Uradni list RS, št. 70/04) vsebuje naslednjo končno določbo:
»3. člen
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o spremembah in dopolnitvah
pravilnika o opravljanju nalog Uprave Republike Slovenije za javna plačila na
področju plačevanja in razporejanja obveznih dajatev in drugih javnofinančnih
prihodkov (Uradni list RS, št. 141/04) dodaja 8.b člen pravilnika:
»8.b člen
Določba petega odstavka 6. člena se prične
uporabljati po vzpostavitvi programske podpore v UJP, vendar najpozneje 1.
januarja 2006.«;
ter vsebuje naslednjo končno določbo:
»8. člen
Ta pravilnik začne veljati 1. januarja
2005.«.

Pravilnik o spremembah pravilnika o
opravljanju nalog Uprave Republike Slovenije za javna plačila na področju
plačevanja in razporejanja obveznih dajatev in drugih javnofinančnih prihodkov
(Uradni list RS, št. 106/05) vsebuje naslednjo končno določbo:
»3. člen
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o spremembah in dopolnitvah
Pravilnika o opravljanju nalog Uprave Republike Slovenije za javna plačila na
področju plačevanja in razporejanja obveznih dajatev in drugih javnofinančnih
prihodkov (Uradni list RS, št. 120/05) vsebuje naslednjo končno določbo:
»4. člen
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o spremembah in dopolnitvah
Pravilnika o opravljanju nalog Uprave Republike Slovenije za javna plačila na
področju plačevanja in razporejanja obveznih dajatev in drugih javnofinančnih
prihodkov (Uradni list RS, št. 72/06) vsebuje naslednjo končno določbo:
»4. člen
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o spremembah in dopolnitvah
Pravilnika o opravljanju nalog Uprave Republike Slovenije za javna plačila na
področju plačevanja in razporejanja obveznih dajatev in drugih javnofinančnih
prihodkov (Uradni list RS, št. 136/06) vsebuje naslednjo končno določbo:
»7. člen
Ta pravilnik začne veljati 1. januarja
2007.«.

Pravilnik o spremembah in dopolnitvah
Pravilnika o opravljanju nalog Uprave Republike Slovenije za javna plačila na
področju plačevanja in razporejanja obveznih dajatev in drugih javnofinančnih
prihodkov (Uradni list RS, št. 117/07) vsebuje naslednjo končno določbo:
»3. člen
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o spremembah in dopolnitvah
Pravilnika o opravljanju nalog Uprave Republike Slovenije za javna plačila na
področju plačevanja in razporejanja obveznih dajatev in drugih javnofinančnih
prihodkov (Uradni list RS, št. 77/08) vsebuje naslednjo končno določbo:
»3. člen
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o dopolnitvi Pravilnika o
opravljanju nalog Uprave Republike Slovenije za javna plačila na področju
plačevanja in razporejanja obveznih dajatev in drugih javnofinančnih prihodkov
(Uradni list RS, št. 32/09) vsebuje naslednjo končno določbo:
»2. člen
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o spremembah in dopolnitvah
Pravilnika o opravljanju nalog Uprave Republike Slovenije za javna plačila na
področju plačevanja in razporejanja obveznih dajatev in drugih javnofinančnih
prihodkov (Uradni list RS, št. 62/10) vsebuje naslednjo končno določbo:
»9. člen
Ta pravilnik začne veljati naslednji dan po
objavi v Uradnem listu Republike Slovenije.«.