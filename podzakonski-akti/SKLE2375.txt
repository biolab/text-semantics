1. člen
Odreja se javna razgrnitev splošnega dela gozdnogospodarskega
načrta gozdnogospodarske enote Goričko II, izdelanega za obdobje od 1. 1. 1999
do 31. 12. 2008.
2. člen
Gradivo iz prejšnjega člena se javno razgrne za 14 dni v
prostorih Zavoda za gozdove Slovenije, Krajevne enote Gornji Petrovci, Gornji
Petrovci 31a, Gornji Petrovci. Javna razgrnitev se začne osmi dan po objavi
tega sklepa v Uradnem listu Republike Slovenije.
3. člen
Lastniki gozdov in druge fizične ter pravne osebe lahko v
času javne razgrnitve podajo pisne pripombe na sedežu Zavoda za gozdove
Slovenije, Krajevne enote Gornji Petrovci.
4. člen
V času javne razgrnitve bo na kraju javne razgrnitve
organizirana javna obravnava. Datum javne obravnave bo v istih prostorih
objavljen naknadno.
5. člen
Ta sklep se objavi v Uradnem listu Republike Slovenije.
Št. 322-01-13-6/00
Ljubljana, dne 3. julija 2001.
Minister 
za kmetijstvo, 
gozdarstvo in prehrano 
mag. Franc But l. r.