1. člen
Odreja se javna razgrnitev gozdnogospodarskega načrta
gozdnogospodarske enote Rogaška Slatina, izdelanega za obdobje od 1. 1. 2002 do
31. 12. 2011.
2. člen
Gradivo iz prejšnjega člena se javno razgrne za 14 dni v
prostorih Zavoda za gozdove Slovenije, Krajevne enote Rogaška Slatina, Ulica
IV. divizije 17, Rogaška Slatina. Javna razgrnitev se začne osmi dan po objavi
tega sklepa v Uradnem listu Republike Slovenije.
3. člen
Lastniki gozdov in druge fizične ter pravne osebe lahko v
času javne razgrnitve podajo pisne pripombe na sedežu Zavoda za gozdove
Slovenije, Krajevne enote Rogaška Slatina.
4. člen
V času javne razgrnitve bo na kraju javne razgrnitve
organizirana javna obravnava. Datum javne obravnave bo v istih prostorih
objavljen naknadno.
5. člen
Ta sklep se objavi v Uradnem listu Republike Slovenije.
Št. 322-01-09-5/2001/2
Ljubljana, dne 21. novembra 2002.
Minister za kmetijstvo,
gozdarstvo in prehrano
mag. Franc But l. r.