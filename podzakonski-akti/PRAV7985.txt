1. člen
S tem pravilnikom se določa vsebina obrazca obvestila o
uveljavljanju davčne osnove po 84. člen u Zakona o dohodnini (Uradni list RS,
št. 117/06; v nadaljnjem besedilu: ZDoh-2) od obresti od dolgoročno vezanih
denarnih sredstev in dolgoročnega varčevanja pri bankah in hranilnicah.
2. člen
(1) Davčni zavezanec oziroma davčna zavezanka (v nadaljnjem
besedilu: davčni zavezanec) predloži obvestilo o uveljavljanju davčne osnove po
84. členu ZDoh-2 od obresti od dolgoročno vezanih denarnih sredstev in
dolgoročnega varčevanja pri bankah in hranilnicah banki ali hranilnici v dveh
izvodih na obrazcu, ki je Priloga 1 tega pravilnika in njegov sestavni del, v
skladu z navodilom za izpolnjevanje, ki je Priloga 2 tega pravilnika in njegov
sestavni del. 
(2) Banka oziroma hranilnica, ki ji davčni zavezanec predloži
obvestilo iz prejšnjega odstavka, potrdi prejem obvestila in en izvod vrne
davčnemu zavezancu.
3. člen
Ta pravilnik začne veljati 1. januarja 2007.
Št. 421-348/2006/5
Ljubljana, dne 21. decembra 2006
EVA 2006-1611-0160
dr. Andrej Bajuk l.r. 
Minister 
za finance

Priloga
1: Obvestilo o uveljavljanju davčne osnove po 84. členu ZDoh-2 od obresti od
dolgoročno vezanih denarnih sredstev in dolgoročnega varčevanja pri bankah in
hranilnicah
Priloga
2: Navodilo za izpolnjevanje obvestila o uveljavljanju davčne osnove po 84.
členu ZDoh-2 od obresti od dolgoročno vezanih denarnih sredstev in dolgoročnega
varčevanja pri bankah in hranilnicah