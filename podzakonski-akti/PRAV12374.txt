1. člen
(vsebina)
Ta pravilnik določa podrobnejšo vsebino in način vodenja
evidence o oškodovancih, izvedenih zaščitah in ukrepih ter sklenjenih sporazumih
o odškodninah v zvezi s škodo, ki jo povzročijo živali zavarovanih prosto
živečih vrst (v nadaljnjem besedilu: evidenca).
2. člen
(vsebina evidence)
(1) Evidenca je enotna računalniška zbirka podatkov, ki
so neposredno ali posredno povezani z oškodovancem in škodnim dogodkom.
(2) Podrobnejši podatki, ki se vodijo v evidenci, so
naslednji:
-       
opravilna številka, datum prejema zahtevka, datum rešitve zahtevka,
-       
oškodovanec (ime in priimek, davčna številka, naslov stalnega
prebivališča, statistična regija),
-       
pooblaščenec (ime in priimek, območna enota Zavoda za gozdove
Slovenije),
-       
škodni dogodek (kraj nastanka škode: krajevno ime ali občina, lovišče,
Gauss-Krügerjeve koordinate; čas nastanka škode: datum opažene škode, datum
prijave škode, datum ogleda škode),
-       
objektivna pričakovanost škodnega dogodka,
-       
povzročitelj (znanstveno in slovensko ime),
-       
znaki, ki določajo vrsto povzročitelja,
-       
premoženje, na katerem je škoda nastala (vrsta premoženja, količina),
-       
način varovanja premoženja,
-       
višina priznane odškodnine,
-       
višina zahtevane odškodnine,
-       
ukrep (opravilna številka, datum zahtevka, vrsta ukrepa, višina
izplačanih sredstev).
3. člen
(vodenje in upravljanje evidence)
Evidenco vodi in upravlja Agencija Republike Slovenije za
okolje v elektronski obliki.
4. člen
(vzpostavitev evidence)
Agencija Republike Slovenije za okolje vzpostavi evidenco v
enem letu od uveljavitve tega pravilnika.
5. člen
(začetek veljavnosti)
Ta pravilnik začne veljati petnajsti dan po objavi v Uradnem
listu Republike Slovenije.
Št. 007-142/2015
Ljubljana, dne 30. marca 2015
EVA 2015-2550-0018
Irena Majcen l.r.
Ministrica
za okolje in prostor