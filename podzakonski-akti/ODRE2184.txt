1. člen
Ta odredba določa seznam izvajalcev
posameznih zdravstvenih poklicev, ki so za samostojno opravljanje dela v
zdravstveni dejavnosti vpisani v register in imajo veljavno licenco.
2. člen
Za samostojno opravljanje dela v
zdravstveni dejavnosti se vpišejo v register in imajo veljavno licenco
izvajalci naslednjih zdravstvenih poklicev:
1.     
diplomirana medicinska sestra oziroma diplomirani zdravstvenik,
2.     
diplomirana babica oziroma diplomirani babičar,
3.     
višja medicinska sestra oziroma višji zdravstveni tehnik/višji
medicinski tehnik,
4.     
magistra oziroma magister farmacije,
5.     
specialist medicinske biokemije.
3. člen
Za samostojno opravljanje dela v
zdravstveni dejavnosti se v register vpišejo izvajalci zdravstvenih poklicev,
navedenih v seznamu, ki določa poklice v zdravstveni dejavnosti, razen
izvajalcev zdravstvenih poklicev iz prejšnjega člena.

Odredba o seznamu izvajalcev zdravstvenih
poklicev, ki morajo biti vpisani v register in imeti veljavno licenco (Uradni
list RS, št. 16/13) vsebuje naslednji končni določbi:
»4. člen
Z dnem uveljavitve te odredbe prenehata
veljati Seznam izvajalcev posameznih poklicev oziroma s posameznih področij, ki
morajo biti vpisani v register in imeti veljavno licenco (Uradni list RS, št.
122/04 in 21/07) in Seznam izvajalcev posameznih poklicev oziroma s posameznih
področij, ki morajo biti vpisani v register (Uradni list RS, št. 21/07).
5. člen
Ta odredba začne veljati naslednji dan po
objavi v Uradnem listu Republike Slovenije.«.

Odredba o spremembi Odredbe o seznamu
izvajalcev zdravstvenih poklicev, ki morajo biti vpisani v register in imeti
veljavno licenco (Uradni list RS, št. 190/21) vsebuje naslednjo končno določbo:
»KONČNA DOLOČBA
2. člen
Ta odredba začne veljati petnajsti dan po
objavi v Uradnem listu Republike Slovenije.«.