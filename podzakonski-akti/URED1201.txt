1. člen
Ta uredba določa posebne zahteve v zvezi z
emisijo snovi pri odvajanju tehnološke odpadne vode (v nadaljnjem besedilu:
odpadna voda) iz objektov in naprav za pripravo vode in sicer:
-      
mejne vrednosti parametrov odpadne vode in
-      
posebne ukrepe v zvezi z zmanjševanjem emisije
snovi.
Za emisije snovi v vode, ki niso urejene s
to uredbo, se uporablja uredba o emisiji snovi in toplote pri odvajanju
odpadnih voda iz virov onesnaževanja (Uradni list RS, št. 35/96; v nadaljnjem
besedilu: uredba).
2. člen
Določbe te uredbe veljajo za objekte in naprave:
-      
za čiščenje, izpiranje, regeneracijo,
dezinfekcijo in za fizikalno, kemično ali fizikalno-kemično obdelavo
(precejanje, sedimentiranje, kosmičenje, obarjanje, flotacijo, filtracijo,
ionsko izmenjavo, reverzno osmozo, adsorpcijo) padavinske vode, podtalnice ali
površinske vode, če gre za pripravo pitne vode, vode za kopanje ali za druge
vode, za katero je zaradi posebnih zahtev uporabe določena kakovost in
-      
za obdelavo trdnih ali tekočih odpadkov, ki
nastajajo zaradi izvajanja dejavnosti iz prejšnje alinee,
(v nadaljnjem besedilu: vir
onesnaževanja).
3. člen
Določbe te uredbe ne veljajo za vir
onesnaževanja iz prejšnjega člena te uredbe, če:
-       letna količina odpadne vode iz naprave za
pripravo vode ne presega 4.000 m3 in obremenjevanje z odpadno vodo ne presega
50 PE,
-      
se priprava vode izvaja samo z mehanskimi
postopki, kot so precejanje, sedimentiranje ali filtriranje brez dodajanja
kemikalij.
Določbe te uredbe ne veljajo tudi za
odpadno vodo iz vira onesnaževanja iz:
-      
hladilnih sistemov in naprav za proizvodnjo
pare,
-      
naprav za čiščenje odpadnega zraka in
-      
laboratorijev.
Določbe te uredbe ne veljajo tudi za
komunalno odpadno vodo, ki nastaja v viru onesnaževanja.
4. člen
Mejne vrednosti parametrov odpadne vode iz
virov onesnaževanja za iztok neposredno v vode in v kanalizacijo, so določene v
prilogi 1, ki je sestavni del te uredbe.
5. člen
Posebni ukrepi, ki jih upravljavec ali
lastnik vira onesnaževanja izvaja zaradi čim manjšega onesnaževanja iz vira
onesnaževanja, so:
-      
uporaba tehnologij priprave vode, pri katerih
nastajajo čimmanjše količine odpadkov ali pri katerih nastajajo taki odpadki,
ki jih je mogoče ponovno uporabiti ali pa jih reciklirati na primer v
proizvodnji gradbenih materialov,
-      
preprečevanje odvajanja odpadnih kemikalij, ki
se uporabljajo pri pripravi vode, v kanalizacijo ali neposredno v vodotok,
-      
izločanje trdnih odpadkov iz priprave vode in
čiščenja odpadne vode, da se prepreči njihovo odvajanje v kanalizacijo ali
neposredno v vodotok,
-      
uporaba čistil in dezinfekcijskih sredstev brez
klora razen pri pripravi pitne vode,
-      
uporaba kemikalij za pripravo vode, za katere
iz podatkov varnostnega lista sledi, da razgradijo v štirinajstih dneh več kot
80 odstotkov mikroorganizmov, merjeno s preskusnimi metodami iz standarda SIST
ISO 7827,
-      
opustitev uporabe etilendiaminotetraocetne
kisline, njenih homologov in njihovih soli ter drugih aminopolikarbonskih
kislin, njihovih homologov in njihovih soli,
-      
opustitev uporabe organokovinskih spojin,
kromatov in nitritov,
-      
uporaba organskih polielektrolitov na osnovi
akrilamida, akrilonitrila ali podobnih monomerov z lastnostmi, ki ogrožajo
vode, pri katerih je delež monomera manjši od 0,1 masnega odstotka,
-      
uporaba kemikalij za pripravo ali regeneracijo
vode, ki vsebujejo čimmanj halogeniranih organskih spojin,
-      
prednostna uporaba membranskih postopkov, kot
so mikrofiltracija, reverzna osmoza in elektrodializa,
-      
preprečevanje odvajanja regeneratov oziroma
koncentratov iz naprav za ionsko izmenjavo ali reverzno osmozo z odpadnimi
vodami in
-      
uporaba zaprtega krogotoka za odpadne vode, ki
nastaja pri izpiranju peščenih filtrov, razen pri pripravi pitne vode.
Standard SIST ISO 7827 je na vpogled pri
slovenskem nacionalnem organu za standardizacijo.
6. člen
Nadzor nad izvajanjem te uredbe opravljajo
inšpektorji, pristojni za varstvo okolja.
7. člen
Upravljavci ali lastniki virov
onesnaževanja morajo obstoječe vire onesnaževanja prilagoditi določbam te
uredbe v štiriindvajsetih mesecih po uveljavitvi te uredbe.
8. člen
Če je za obstoječi vir onesnaževanja po tej
uredbi odrejena priprava in izvedba sanacijskega programa, ministrstvo,
pristojno za varstvo okolja, ne glede na določbo prejšnjega člena, v soglasju k
sanacijskemu programu določi tudi količine nevarnih snovi, ki se v času
izvajanja programa letno lahko izpuščajo z odvajanjem odpadne vode v javno
kanalizacijo ali neposredno v vode.
Ministrstvo, pristojno za varstvo okolja,
določi količine nevarnih snovi iz prejšnjega odstavka na podlagi analize
obremenitve okolja zaradi odvajanja odpadne vode, ki je sestavni del
sanacijskega programa.
9. člen
Ta uredba začne veljati petnajsti dan po
objavi v Uradnem listu Republike Slovenije.
Št. 353–26/2000–1
Ljubljana, dne 16. marca 2000.
Vlada
Republike Slovenije
dr.
Janez Drnovšek l. r.
Predsednik

Priloga 1: Mejne
vrednosti parametrov odpadne vode iz virov onesnaževanja