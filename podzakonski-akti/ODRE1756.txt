1. člen
Sprejme se splošni del gozdnogospodarskega načrta
gozdnogospodarske enote Suhi vrh-Podgora, št. 05-39/96 z dne 18. 7. 2001, ki ga
je izdelal Zavod za gozdove Slovenije, Območna enota Postojna, za obdobje od 1.
1. 1996 do 31. 12. 2005. 
Cilji, usmeritve in ukrepi, ki so določeni v splošnem delu
gozdnogospodarskega načrta gozdnogospodarske enote Suhi vrh-Podgora na ravneh
celotne gozdnogospodarske enote, gospodarskih razredov in odsekov, so sestavni
del te odredbe.
2. člen
Splošni del gozdnogospodarskega načrta gozdnogospodarske
enote Suhi vrh-Podgora je izdelan v treh izvodih za 3255,78 hektarjev gozdov,
ki ležijo v gozdnogospodarskem območju Postojna, v občini Postojna, oziroma v
katastrskih občinah Razdrto, Strane, Šmihel pod Nanosom, Landol, Studeno in
Bukovje.
3. člen
Po en izvod splošnega dela gozdnogospodarskega načrta
gozdnogospodarske enote Suhi vrh-Podgora je na vpogled na sedežu Zavoda za
gozdove Slovenije, Območne enote Postojna, Vojkova 9, Postojna, na sedežu
Zavoda za gozdove Slovenije, Krajevne enote Bukovje, Bukovje 28, Bukovje, in na
Ministrstvu za kmetijstvo, gozdarstvo in prehrano Republike Slovenije, Dunajska
58, Ljubljana, kjer se hrani tudi dokumentacija v zvezi s postopkom sprejemanja
splošnega dela gozdnogospodarskega načrta gozdnogospodarske enote Suhi
vrh-Podgora.
4. člen
Ta odredba začne veljati naslednji dan po objavi v Uradnem
listu Republike Slovenije.
Št. 322-01-5/34-99
Ljubljana, dne 17. oktobra 2001.
Minister 
za kmetijstvo, gozdarstvo in prehrano 
mag. Franc But l. r.