1. člen
Republika Slovenija izda priložnostne kovance ob 10.
obletnici Republike Slovenije in tolarja – denarne enote samostojne Republike
Slovenije v obsegu in z glavnimi znamenji ter drugimi značilnostmi, kot je
določeno s to uredbo.
2. člen
Ob 10. obletnici Republike Slovenije in tolarja – denarne enote
samostojne Republike Slovenije izda Republika Slovenija:
-       
priložnostne zlatnike z nominalno vrednostjo 20.000 tolarjev, v količini
1.000 kovancev in v skupni nominalni vrednosti 20,000.000 tolarjev;
-       
priložnostne srebrnike z nominalno vrednostjo 2.000 tolarjev, v količini
3.000 kovancev in v skupni nominalni vrednosti 6,000.000 tolarjev;
-       
priložnostne kovance, izdelane iz kovin, iz katerih se izdelujejo
kovanci v obtoku, z nominalno vrednostjo 100 tolarjev, v količini 500.000
kovancev in v skupni vrednosti 50,000.000 tolarjev. 
O morebitnem dodatnem kovanju bo Vlada Republike Slovenije
sprejela posebno uredbo.
3. člen
Priložnostni zlatniki bodo izdelani iz zlata čistine 900/1000
v posebni tehniki z ravnimi površinami visokega sijaja in matiranimi reliefnimi
površinami priložnostnega motiva.
Zlatniki bodo imeli težo 7 gramov in premer 24 milimetrov. Pri
vsakem posameznem zlatniku je dovoljen odmik pri teži do ± 1. in pri premeru do
± 0,1 milimetra.
4. člen
Priložnostni srebrniki bodo izdelani iz srebra čistine 925/1000
v posebni tehniki z ravnimi površinami visokega sijaja in matiranimi reliefnimi
površinami priložnostnega motiva.
Srebrniki bodo imeli težo 15 gramov in premer 32 milimetrov.
Pri vsakem posameznem srebrniku je dovoljen odmik pri teži do ± 1 % in pri
premeru do ± 0,1 milimetra.
5. člen
Priložnostni kovanci, izdelani iz kovin, iz katerih se izdelujejo
kovanci v obtoku, bodo izdelani iz zlitine, ki vsebuje 75% bakra in 25% niklja.
Kovanci bodo imeli težo 9 gramov in premer 28 milimetrov. Pri
vsakem posameznem kovancu je dopusten odmik pri teži do ±2% in pri premeru do
±0,1 milimetra.
6. člen
Videz zlatnikov, srebrnikov in priložnostnih tečajnih
kovancev iz 3., 4. in 5. člena te uredbe bo naslednji:
-       
sprednja stran:
Glavni motiv predstavlja deset asimetrično
in ekscentrično razporejenih krogov. Kovanec je razpolovljen z besedo: »TOLAR«.
Nad njo sta na desni polovici kovanca pokončno postavljeni letnici: »1991« in
»2001«, pod njo pa sta ena pod drugo pokončno postavljeni besedi »Samostojna Slovenija«;
-       
hrbtna stran:
V zgornji polovici kovanca je beseda
»tolarjev« in s številko izpisana nominalna vrednost: »20000«, »2000« oziroma »100«,
v spodnji polovici so ena pod drugim izpisani: izdajatelj »Republika Slovenija«
in letnica kovanja »2001«.
7. člen
Priložnostni kovanci, izdani na podlagi te uredbe, so po
obodu nazobčani.
8. člen
Ta uredba začne veljati naslednji dan po objavi v Uradnem listu
Republike Slovenije.
Št. 448-00/2001-2
Ljubljana, dne 26. julija 2001.
Vlada Republike Slovenije
dr. Pavel Gantar l. r.
Minister