1. člen
Na podlagi sklepa Strokovnega sveta Republike Slovenije za
poklicno in strokovno izobraževanje, št. 013-24/2020/4-4, sprejetega na
179. seji, dne 22. 5. 2020, minister za obrambo sprejme višješolski
študijski program »Vojaški menedžment« za pridobitev naziva strokovne izobrazbe
»vojaški menedžer/vojaška menedžerka«, okrajšano »voj. men.«.
2. člen
(1) Višješolski študijski program iz prejšnjega člena
objavi Ministrstvo za obrambo na svoji interni spletni strani.
(2) Višješolski študijski program iz prejšnjega člena
izvaja višja strokovna šola, ki jo določi minister za obrambo, v študijskem
letu, ki ga določi minister za obrambo.
3. člen
Ta odredba začne veljati naslednji dan po objavi v Uradnem
listu Republike Slovenije.
Št. 0070-23/2020-6
Ljubljana, dne 6. avgusta 2020
EVA 2020-1911-0012
Mag. Matej Tonin
minister
za obrambo