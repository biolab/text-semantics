1. člen
(prenehanje uporabe)
Z dnem uveljavitve tega pravilnika se prenehajo uporabljati
naslednji predpisi:
-       
Pravilnik o strokovni izobrazbi, izpitih in dovoljenjih za delo
letalskega tehničnega osebja kontrole letenja (Uradni list SFRJ, št. 13/79 in
Uradni list RS, št. 18/01 – ZLet),
-       
Pravilnik o strokovni izobrazbi, izpitih in dovoljenjih za delo
kontrolorjev letenja (Uradni list SFRJ, št. 62/79 in Uradni list RS, št. 18/01
– ZLet in 79/05) in
-       
Pravilnik o strokovni izobrazbi, strokovnem usposabljanju, izpitih,
dovoljenjih in pooblastilih osebja službe za zvezo pri kontroli letenja (Uradni
list SFRJ, št. 12/88 in Uradni list RS, št. 18/01 – ZLet).
2. člen
(prehodna določba)
(1) Z dnem uveljavitve tega pravilnika prenehajo veljati
dovoljenja, izdana na podlagi predpisov, navedenih v prejšnjem členu.
(2) Ne glede na prejšnji odstavek dovoljenja, izdana v skladu
s Pravilnikom o strokovni izobrazbi, izpitih in dovoljenjih za delo letalskega
tehničnega osebja kontrole letenja (Uradni list SFRJ, št. 13/79 in Uradni list
RS, št. 18/01 – ZLet), ki jih imajo osebe, ki delajo v Slovenski vojski,
veljajo do izteka veljavnosti dovoljenja.
3. člena
(začetek veljavnosti in uporabe)
Ta pravilnik začne veljati naslednji dan po objavi v Uradnem
listu Republike Slovenije, uporabljati pa se začne 2. januarja 2020.
Št. 007-114/2019/14
Ljubljana, dne 20. novembra 2019
EVA 2019-2430-0031
Mag. Alenka Bratušek
ministrica
za infrastrukturo