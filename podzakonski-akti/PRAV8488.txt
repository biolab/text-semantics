I. SPLOŠNI DOLOČBI
1. člen
(vsebina)
Ta pravilnik določa: 
-       
pogoje, ki jih morajo izpolnjevati mlade družine, da so upravičene do
subvencioniranja najema tržnega stanovanja, 
-       
podrobnejši postopek dodelitve subvencije za najem tržnega stanovanja, 
-       
podrobnejša merila za subvencioniranje najema, 
-       
najvišjo priznano tržno najemnino za kvadratni meter stanovanjske
površine po posamezni regiji, 
-       
višino subvencije za najem tržnega stanovanja po posamezni regiji.
2. člen
(izrazi)
(1) Za prvo reševanje stanovanjskega vprašanja mlade družine
po tem pravilniku se šteje najem tržnega stanovanja, ki ne presega površinskih
normativov iz predpisa, ki ureja dodeljevanje neprofitnih stanovanj v najem in
v primeru, da mlada družina nima v lasti drugega primernega stanovanja. 
(2) Subvencija po tem pravilniku je mesečni znesek, ki se
prizna največ v višini razlike med priznano tržno in neprofitno najemnino. 
(3) Zaključen študij po tem pravilniku je uspešno zaključen
višješolski, visokošolski, univerzitetni in magistrski študij oziroma doktorat
vsaj enega od staršev, kar dokazuje prosilec z izjavo ali navedbo podatkov o
izobrazbi, verodostojnost teh podatkov pa preverja Stanovanjski sklad Republike
Slovenije.
II. PODROBNEJŠI POGOJI ZA UPRAVIČENOST DO SUBVENCIONIRANJA
NAJEMA TRŽNEGA STANOVANJA
3. člen
(pogoja za upravičenost do subvencioniranja)
Podrobnejša pogoja za upravičenost do subvencioniranja najema
tržnega stanovanja sta: 
-       
sklenjena najemna pogodba za tržno stanovanje, pri čemer se šteje, da je
pogodba sklenjena z dnem, ko jo podpišeta obe pogodbeni stranki; 
-       
da najemna pogodba vsebuje podatek o površini stanovanja in najemnini.
4. člen
(časovna omejitev upravičenosti do subvencioniranja)
(1) Če je najemna pogodba za tržno stanovanje sklenjena za
čas, krajši od dveh let, pripada mladi družini subvencija za to stanovanje le
za čas veljavnosti te najemne pogodbe. 
(2) Če mlada družina v dveletnem roku, določenem z odločbo o
priznanju pravice do subvencije, prekine najemno razmerje in sklene novo
najemno pogodbo, ji v času prekinitve najemnega razmerja subvencija ne pripada.
Pripada pa ji za čas sklenitve nove najemne pogodbe, vendar največ do izteka
roka, določenega z odločbo iz prejšnjega stavka.
III. POSTOPEK DODELITVE SUBVENCIJE
5. člen
(postopek)
(1) Za vodenje postopka za dodelitev subvencije se
uporabljajo določbe zakona, ki ureja splošni upravni postopek. Stanovanjski
sklad Republike Slovenije odloči o pravici do subvencije za dobo dveh let. 
(2) Subvencija pripada mladi družini od prvega dne
naslednjega meseca po izdani odločbi o priznani subvenciji. 
(3) Upravičencu se nakazujejo subvencije trikrat letno na
njegov transakcijski račun, in sicer za pretekle štiri mesece. 
(4) Upravičenec je dolžan Stanovanjskemu skladu Republike
Slovenije v osmih dneh pisno sporočiti vsako spremembo, ki bi lahko vplivala na
pravico do subvencije in višino subvencije. 
(5) Stanovanjski sklad Republike Slovenije po uradni
dolžnosti po izteku enega leta preveri, če mlada družina še izpolnjuje
dohodkovne kriterije za subvencioniranje najema.
IV. MERILA ZA SUBVENCIONIRANJE TRŽNEGA NAJEMA
6. člen
(merila)
(1) Najemno stanovanje se razvrsti v pripadajočo statistično
regijo, določeno v 8. členu tega pravilnika, glede na naslov najemnega
stanovanja. 
(2) Pri izračunavanju subvencije se upošteva dejanska
površina stanovanja, ki izhaja iz najemne pogodbe. Če površina najemnega
stanovanja presega površinski normativ iz tretjega odstavka tega člena, se
upošteva zgornja meja, določena v tretjem odstavku tega člena. 
(3) Kot zgornje meje pri izračunavanju subvencij po tem
pravilniku se uporabljajo površinski normativi iz prvega odstavka 14. člena
Pravilnika o dodeljevanju neprofitnih stanovanj v najem (Uradni list RS, št.
14/04, 34/04 in 62/06), ki se nanašajo na stanovanja brez plačila lastne
udeležbe in varščine, ter so naslednje: 
-       
za 2-člansko gospodinjstvo do 45 m2; 
-       
za 3-člansko gospodinjstvo do 55 m2; 
-       
za 4-člansko gospodinjstvo do 65 m2; 
-       
za 5-člansko gospodinjstvo do 75 m2; 
-       
za vsakega nadaljnjega člana mlade družine se površina stanovanja poveča
za 10 m2. 
(4) Če je pogodbeno določena tržna najemnina za m2
nižja od neprofitne najemnine, določene v 7. členu tega pravilnika, subvencija
mladi družini ne pripada.
7. člen
(višina neprofitne najemnine)
Za potrebe izračuna subvencije po tem pravilniku znaša neprofitna
najemnina 3,00 eure za m2 stanovanjske površine.
V. NAJVIŠJA TRŽNA NAJEMNINA IN SUBVENCIJE PO REGIJAH
8. člen
(priznana tržna najemnina in subvencije)
Najvišje priznane tržne
najemnine za kvadratni meter stanovanjske površine in priznane subvencije,
upoštevaje delitev države na statistične regije, znašajo:


REGIJA

Priznana tržna
  najemnina za m2 stanovanjske površine (v eurih)

Najvišja dovoljena
  subvencija najema za m2 stanovanjske površine (v eurih)


Osrednjeslovenska

7,0

4,0


Obalno-kraška

6,5

3,5


Goriška

6,5

3,5


Podravska

6,0

3,0


Gorenjska

5,5

2,5


Savinjska

5,0

2,0


Jugovzhodna
  Slovenija

5,0

2,0


Spodnje posavska

4,0

1,0


Koroška

4,0

1,0


Notranjsko-kraška

4,0

1,0


Pomurska

4,0

1,0


Zasavska

4,0

1,0


VI. KONČNA DOLOČBA
9. člen
(začetek veljavnosti)
Ta pravilnik začne veljati naslednji dan po objavi v Uradnem
listu Republike Slovenije.
Št. 0071-128/2007
Ljubljana, dne 9. julija 2007
EVA 2007-2511-0149
Janez Podobnik l.r. 
Minister 
za okolje in prostor