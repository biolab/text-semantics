1. člen
S to odredbo se zaradi obvladovanja nalezljive bolezni
COVID-19 določa začasna ureditev posameznih prostorov izvajalcev bolnišnične
dejavnosti, vključno z urgentnimi centri, vzgojno-izobraževalnimi in socialno
varstvenimi zavodi, ki izvajajo dejavnost celodnevnega institucionalnega
varstva oziroma celodnevne oskrbe (v nadaljnjem besedilu: izvajalci zdravstvene
dejavnosti), glede na epidemiološki status obravnavanih pacientov in
oskrbovancev.
2. člen
(1) Izvajalci zdravstvene dejavnosti določijo in uredijo
prostore za obravnavo oseb, pri katerih je prisoten sum na okužbo z virusom
SARS-CoV-2 (v nadaljnjem besedilu: siva cona), in prostore za obravnavo
pacientov, pri katerih je potrjena okužba z virusom SARS-CoV-2 (v nadaljnjem
besedilu: rdeča cona).
(2) Siva cona se organizira na način individualne namestitve
osebe v prostorih, ločenih od prostorov za obravnavo asimptomatskih pacientov z
negativno epidemiološko anamnezo in ločeno od pacientov, pri katerih je
potrjena okužba z virusom SARS-CoV-2. Zmogljivost sive cone se prilagaja glede
na število oseb, ki so obravnavane pri posameznih izvajalcih zdravstvene
dejavnosti.
(3) Rdeča cona se lahko organizira na način kohortne osamitve
(namestitve, ki dopušča obravnavo pacientov, pri katerih je potrjena okužba z
virusom SARS-CoV-2, znotraj iste sobe oziroma prostora). Prostori rdeče cone so
fizično ločeni od prostorov za obravnavo asimptomatskih pacientov z negativno
epidemiološko anamnezo in od sive cone. Zmogljivost rdeče cone se prilagaja
glede na število pacientov, pri katerih je potrjena okužba z virusom
SARS-CoV-2.
(4) Prostori sive in rdeče cone se uredijo tako, da se
preprečuje tveganje prenosa virusa SARS-CoV-2, pri čemer se upoštevajo aktualne
strokovne smernice s področja preprečevanja in obvladovanja okužb.
3. člen
Socialno varstveni in vzgojno-izobraževalni zavodi, ki na
podlagi zakona, ki ureja zdravstveno dejavnost, za svoje oskrbovance
zagotavljajo zdravstveno nego in zdravstveno rehabilitacijo, v sivi in rdeči
coni obravnavajo oskrbovance, ki ne potrebujejo bolnišničnega zdravljenja.
4. člen
Minister preverja utemeljenost ukrepov iz te odredbe na podlagi
strokovnih mnenj.

Odredba o začasni ureditvi prostorov
izvajalcev zdravstvene dejavnosti zaradi obvladovanja nalezljive bolezni
COVID-19 (Uradni list RS, št. 23/21) vsebuje naslednji končni določbi:
»5. člen
Z dnem uveljavitve te odredbe preneha veljati Odredba o
začasni ureditvi prostorov izvajalcev zdravstvene dejavnosti glede na
epidemiološki status, povezan z nalezljivo boleznijo COVID-19 (Uradni list RS,
št. 142/20).
6. člen
Ta odredba začne veljati naslednji dan po objavi v Uradnem
listu Republike Slovenije in velja do 17. marca 2021.«.

Odredba
o spremembi Odredbe o začasni ureditvi prostorov izvajalcev zdravstvene
dejavnosti zaradi obvladovanja nalezljive bolezni COVID-19 (Uradni list RS, št.
39/21)
spreminja 6. člen odredbe tako, da se glasi:
»6. člen
Ta odredba začne veljati naslednji dan po objavi v Uradnem
listu Republike Slovenije in velja do 30. junija 2021.«;
ter vsebuje naslednjo končno določbo:
»KONČNA DOLOČBA
2. člen
Ta odredba začne veljati naslednji dan po objavi v Uradnem
listu Republike Slovenije.«.

Odredba
o spremembi Odredbe o začasni ureditvi prostorov izvajalcev zdravstvene
dejavnosti zaradi obvladovanja nalezljive bolezni COVID-19 (Uradni list RS, št.
103/21)
spreminja 6. člen odredbe tako, da se glasi:
»6. člen
Ta odredba začne veljati naslednji dan po objavi v Uradnem
listu Republike Slovenije in velja do 30. septembra
2021.«;
ter vsebuje naslednjo končno določbo:
»KONČNA DOLOČBA
2. člen
Ta odredba začne veljati naslednji dan po objavi v Uradnem
listu Republike Slovenije.«.

Odredba
o spremembi Odredbe o začasni ureditvi prostorov izvajalcev zdravstvene
dejavnosti zaradi obvladovanja nalezljive bolezni COVID-19 (Uradni list RS, št.
153/21)
spreminja 6. člen odredbe tako, da se glasi:
»6. člen
Ta odredba začne veljati naslednji dan po objavi v Uradnem
listu Republike Slovenije in velja do 31. decembra 2021.«;
ter vsebuje naslednjo končno določbo:
»KONČNA DOLOČBA
2. člen
Ta odredba začne veljati naslednji dan po objavi v Uradnem
listu Republike Slovenije.«.

Odredba
o spremembi Odredbe o začasni ureditvi prostorov izvajalcev zdravstvene
dejavnosti zaradi obvladovanja nalezljive bolezni COVID-19 (Uradni list RS, št.
190/21)
spreminja 6. člen odredbe tako, da se glasi:
»6. člen
Ta odredba začne veljati naslednji dan po objavi v Uradnem
listu Republike Slovenije in velja do 28. februarja 2022.«;
ter vsebuje naslednjo končno določbo:
»KONČNA DOLOČBA
2. člen
Ta odredba začne veljati naslednji dan po objavi v Uradnem
listu Republike Slovenije.«.

Odredba
o spremembi Odredbe o začasni ureditvi prostorov izvajalcev zdravstvene
dejavnosti zaradi obvladovanja nalezljive bolezni COVID-19 (Uradni list RS, št.
26/22)
spreminja 6. člen odredbe tako, da se glasi:
»6. člen
Ta odredba začne veljati naslednji dan po objavi v Uradnem
listu Republike Slovenije in velja do 30. aprila 2022.«;
ter vsebuje naslednjo končno določbo:
»KONČNA DOLOČBA
2. člen
Ta odredba začne veljati naslednji dan po objavi v Uradnem
listu Republike Slovenije.«.

Odredba
o spremembi Odredbe o začasni ureditvi prostorov izvajalcev zdravstvene
dejavnosti zaradi obvladovanja nalezljive bolezni COVID-19 (Uradni list RS, št.
58/22)
spreminja 6. člen odredbe tako, da se glasi:
»6. člen
Ta odredba začne veljati naslednji dan po objavi v Uradnem
listu Republike Slovenije in velja do 31. maja 2022.«;
ter vsebuje naslednjo končno določbo:
»KONČNA DOLOČBA
2. člen
Ta odredba začne veljati naslednji dan po objavi v Uradnem
listu Republike Slovenije.«.

Odredba
o spremembi Odredbe o začasni ureditvi prostorov izvajalcev zdravstvene
dejavnosti zaradi obvladovanja nalezljive bolezni COVID-19 (Uradni list RS, št.
76/22)
spreminja 6. člen odredbe tako, da se glasi:
»6. člen
Ta odredba začne veljati naslednji dan po objavi v Uradnem
listu Republike Slovenije in velja do 30. junija 2022.«;
ter vsebuje naslednjo končno določbo:
»KONČNA DOLOČBA
2. člen
Ta odredba začne veljati naslednji dan po objavi v Uradnem
listu Republike Slovenije.«.