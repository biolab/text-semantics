1. člen
S tem odlokom se določajo izjeme od napotitve oziroma
odreditve ukrepa karantene na domu pri osebah, ki so bile v visoko tveganem
stiku s povzročiteljem nalezljive bolezni COVID-19 (v nadaljnjem besedilu:
COVID-19).
1.a člen
(črtan)
2. člen
Oseba, ki je bila v visoko tveganem stiku s povzročiteljem
COVID-19, se ne napoti oziroma se ji ne odredi ukrep karantene na domu, če:
-       
je prejela poživitveni odmerek cepiva Comirnaty proizvajalca
Biontech/Pfizer ali cepiva Spikevax (COVID-19 Vaccine) proizvajalca Moderna, v
skladu z navodili in priporočili Nacionalnega inštituta za javno zdravje,
-       
je prebolela COVID-19, kar dokazuje z dokazilom o pozitivnem rezultatu
testa na virus SARS-CoV-2 z metodo verižne reakcije s polimerazo (v nadaljnjem
besedilu: test PCR) ali z dokazilom o pozitivnem rezultatu testa na virus
SARS-CoV-2 s hitrim antigenskim testom (v nadaljnjem besedilu: test HAG) in je
od pozitivnega rezultata testa minilo manj kot 45 dni,
-       
je prebolela COVID-19, kar dokazuje z dokazilom o pozitivnem rezultatu
testa PCR ali z dokazilom o pozitivnem rezultatu testa HAG in je bila cepljena
z drugim odmerkom cepiva Comirnaty proizvajalca Biontech/Pfizer, cepiva
Spikevax (COVID-19 Vaccine) proizvajalca Moderna, cepiva Sputnik V proizvajalca
Russia’s Gamaleya National Centre of Epidemiology and Microbiology, cepiva
CoronaVac proizvajalca Sinovac Biotech, cepiva COVID-19 Vaccine proizvajalca
Sinopharm, cepiva Vaxzevria (COVID-19 Vaccine) proizvajalca AstraZeneca, cepiva
Covishield proizvajalca Serum Institute of India/AstraZeneca ali cepiva Covaxin
proizvajalca Bharat Biotech (Indija) oziroma kombinacijo dveh cepiv iz te
alineje ali je prejela odmerek cepiva COVID-19 Vaccine Janssen proizvajalca Johnson
in Johnson/Janssen-Cilag,
-       
je zaposlena ali delo opravlja na drugi pravni podlagi v sektorjih
kritične infrastrukture, v Policiji, dejavnosti obrambe, socialnega varstva ali
vzgoje in izobraževanja, pod pogojem, da v obdobju sedmih dni od visoko
tveganega stika s povzročiteljem COVID-19 vsakodnevno opravi presejalno
testiranje s testom HAG ali testom HAG za samotestiranje na SARS-CoV-2 (v
nadaljnjem besedilu: test HAG za samotestiranje) na delovnem mestu in uporablja
zaščitno masko tipa FFP2. Oseba iz prejšnjega stavka mora o visoko tveganem
stiku s povzročiteljem COVID-19 nemudoma obvestiti delodajalca,
-       
gre za učenca, dijaka, študenta ali udeleženca izobraževanja odraslih v
programih, v katerih se pridobi javno veljavna izobrazba, pod pogojem, da je
šlo za visoko tvegan stik s povzročiteljem COVID-19 v času udeležbe pri
izvajanju vzgojno-izobraževalne ali študijske dejavnosti v
vzgojno-izobraževalnem zavodu oziroma izobraževalni instituciji in v obdobju
sedmih dni od visoko tveganega stika s povzročiteljem COVID-19 v
vzgojno-izobraževalnem zavodu oziroma izobraževalni instituciji vsakodnevno
opravi presejalno testiranje s testom HAG za samotestiranje, razen če je v
posameznem oddelku potrjena okužba pri več kot 30  % učencev, dijakov,
študentov ali udeležencev izobraževanja odraslih. Smiselno enako velja za
učence ali dijake pri obšolskih dejavnostih,
-       
gre za predšolskega otroka, pod pogojem, da je šlo za visoko tvegan stik
s povzročiteljem COVID-19 v vrtcu, razen če je v posameznem oddelku potrjena
okužba pri več kot 30 % predšolskih otrok.

Odlok o izjemah od karantene na domu po visoko
tveganem stiku s povzročiteljem nalezljive bolezni COVID-19 (Uradni list RS,
št. 87/21) vsebuje naslednjo končno določbo:
»KONČNA DOLOČBA
3. člen
Ta odlok začne veljati 29. maja 2021.«.

Odlok o spremembah Odloka o izjemah od
karantene na domu po visoko tveganem stiku s povzročiteljem nalezljive bolezni
COVID-19 (Uradni list RS, št. 132/21) vsebuje naslednjo končno določbo:
»KONČNA DOLOČBA
2. člen
Ta odlok začne veljati naslednji dan po objavi v Uradnem
listu Republike Slovenije.«.

Odlok o spremembah Odloka o izjemah od
karantene na domu po visoko tveganem stiku s povzročiteljem nalezljive bolezni
COVID-19 (Uradni list RS, št. 144/21) vsebuje naslednjo končno določbo:
»KONČNA DOLOČBA
2. člen
Ta odlok začne veljati naslednji dan po objavi v Uradnem
listu Republike Slovenije.«.

Odlok o spremembi Odloka o izjemah od
karantene na domu po visoko tveganem stiku s povzročiteljem nalezljive bolezni
COVID-19 (Uradni list RS, št. 149/21) vsebuje naslednjo končno določbo:
»KONČNA DOLOČBA
2. člen
Ta odlok začne veljati naslednji dan po objavi v Uradnem
listu Republike Slovenije.«.

Odlok o spremembi Odloka o izjemah od
karantene na domu po visoko tveganem stiku s povzročiteljem nalezljive bolezni
COVID-19 (Uradni list RS, št. 164/21) vsebuje naslednjo končno določbo:
»KONČNA DOLOČBA
2. člen
Ta odlok začne veljati naslednji dan po objavi v Uradnem
listu Republike Slovenije.«.

Odlok o dopolnitvah Odloka o izjemah od
karantene na domu po visoko tveganem stiku s povzročiteljem nalezljive bolezni
COVID-19 (Uradni list RS, št. 190/21) vsebuje naslednjo končno določbo:
»KONČNA DOLOČBA
2. člen
Ta odlok začne veljati naslednji dan po objavi v Uradnem
listu Republike Slovenije.«.

Odlok o spremembah Odloka o izjemah od
karantene na domu po visoko tveganem stiku s povzročiteljem nalezljive bolezni
COVID-19 (Uradni list RS, št. 200/21) vsebuje naslednjo končno določbo:
»KONČNA DOLOČBA
3. člen
Ta odlok začne veljati naslednji dan po objavi v Uradnem
listu Republike Slovenije.«.

Odlok o spremembi Odloka o izjemah od karantene
na domu po visoko tveganem stiku s povzročiteljem nalezljive bolezni COVID-19
(Uradni list RS, št. 2/22) vsebuje naslednjo končno določbo:
»KONČNA DOLOČBA
2. člen
Ta odlok začne veljati naslednji dan po objavi v Uradnem
listu Republike Slovenije, uporabljati pa se začne 10. januarja 2022.«.

Odlok o spremembi in dopolnitvah Odloka o
izjemah od karantene na domu po visoko tveganem stiku s povzročiteljem
nalezljive bolezni COVID-19 (Uradni list RS, št. 8/22) vsebuje naslednjo končno določbo:
»KONČNA DOLOČBA
2. člen
Ta odlok začne veljati 19. januarja 2022.«.

Odlok o spremembah in dopolnitvi Odloka o
izjemah od karantene na domu po visoko tveganem stiku s povzročiteljem
nalezljive bolezni COVID-19 (Uradni list RS, št. 14/22) vsebuje naslednjo končno določbo:
»KONČNA DOLOČBA
2. člen
Ta odlok začne veljati naslednji dan po objavi v Uradnem
listu Republike Slovenije.«.