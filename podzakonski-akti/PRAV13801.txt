I. SPLOŠNE DOLOČBE
1. člen
(vsebina pravilnika)
Ta pravilnik določa organizacijo in povračilo prevoznih
stroškov za zagotavljanje pravice do prevozov otrok in mladostnikov s posebnimi
potrebami, ki jih v skladu s predpisi zagotavlja ministrstvo za izobraževanje,
znanost in šport iz državnega proračuna.
2. člen
(upravičenci)
Upravičenci do povračila stroškov prevoza so:
-       
starši ali zakoniti zastopniki otrok s posebnimi potrebami (v nadaljnjem
besedilu: starši), ki so vključeni v prilagojen program za predšolske otroke v
zavodu za vzgojo in izobraževanje otrok in mladostnikov s posebnimi potrebami
(v nadaljnjem besedilu: zavod);
-       
starši otrok s posebnimi potrebami, ki so vključeni v prilagojen program
za predšolske otroke in se jim v skladu z individualnim načrtom pomoči družine
ali zapisnikom multidisciplinarnega tima v centru za zgodnjo obravnavo
zagotavlja pravica do povračila stroškov prevoza;
-       
učenci s posebnimi potrebami v oskrbi v domovih za učence s posebnimi
potrebami in zavodih za pot domov in nazaj ob pouka prostih dnevih;
-       
otroci in mladostniki s čustvenimi in vedenjskimi motnjami v oskrbi v
zavodih, ustanovljenih za delo s čustvenimi in vedenjskimi motnjami, za mesečne
vozovnice javnega prevoza za namen izvajanja vzgojno-izobraževalnih programov
izven zavoda;
-       
dijaki s posebnimi potrebami, ki so z odločbo o usmeritvi opredeljeni
kot težje oziroma težko gibalno ovirani in ne morejo uporabljati javnega
prevoza in potrebujejo prilagojen prevoz;
-       
starši otrok s posebnimi potrebami, ki so vključeni v prilagojen program
za predšolske otroke v socialno-varstveni zavod.
II. PREVOZ PREDŠOLSKIH OTROK
3. člen
(brezplačni prevoz predšolskih otrok s posebnimi potrebami)
(1) Pravica do brezplačnega prevoza predšolskih otrok s
posebnimi potrebami se praviloma zagotavlja v okviru organiziranih prevozov. Če
se na organiziranem prevozu predšolskih otrok vozijo tudi drugi otroci,
ministrstvo povrne ceno prevoza glede na delež predšolskih otrok s posebnimi
potrebami na posameznem organiziranem prevozu. Pri organiziranem prevozu zavod
upošteva določila zakona, ki ureja prometna pravila ravnanja v cestnem prometu.
(2) Če organiziranega prevoza za otroka s posebnimi
potrebami ni mogoče zagotoviti, se staršem, povrne strošek mesečne vozovnice na
javnem prevozu ali kilometrine. Staršem, katerih bivališče je od zavoda ali
vrtca oddaljeno več kot 10 km oziroma če starši prejemajo denarno socialno
pomoč po predpisih o socialnem varstvu, se povrne strošek mesečne vozovnice na
javnem prevozu ali kilometrina za prevozne stroške, po najkrajši varni poti v
skladu s standardi, ki veljajo za javne uslužbence v državni upravi.
Kilometrina se obračuna v skladu z določili kolektivne pogodbe za negospodarske
dejavnosti za pot, ki jo opravijo do vrtca in nazaj in sicer v višini, kot
velja za povračilo stroškov prevoza na delo in z dela.
(3) Na prevozu, ki ga organizira vrtec ali zavod, ali na
javnem prevozu mora otroka s posebnimi potrebami ali skupino otrok spremljati
odrasla oseba. Na javnem prevozu odraslo spremljevalno osebo zagotovijo starši,
pri organiziranem prevozu pa vrtec ali zavod, kamor je otrok vključen. Če gre
za javni prevoz, se stroški za mesečno vozovnico povrnejo tudi spremljevalni
odrasli osebi, če ta ni v delovnem razmerju v vrtcu ali zavodu ali ne dobi teh
stroškov povrnjenih iz drugega pravnega naslova.
4. člen
(sklenitev pogodbe)
(1) Vrtec ali zavod z Ministrstvom za izobraževanje,
znanost in šport (v nadaljnjem besedilu: ministrstvo) za obdobje enega šolskega
leta sklene pogodbo o financiranju dnevnih prevozov predšolskih otrok s
posebnimi potrebami na podlagi ocenjene vrednosti stroškov prevoza za eno
šolsko leto. Aneks k pogodbi skleneta ob preseženi pogodbeni vrednosti zaradi
novih upravičencev ob koncu proračunskega leta ali ob koncu šolskega leta, za
katerega je bila sklenjena pogodba.
(2) Vrtec ali zavod s prevoznikom, ki opravlja
organiziran prevoz, oziroma s starši sklene pogodbo o povrnitvi stroškov
prevoza, ki mora vsebovati vsaj število kilometrov po najkrajši varni poti v skladu
s standardi, ki veljajo za javne uslužbence v državni upravi, od vrtca ali
zavoda do bivališča otroka s posebnimi potrebami, kjer ta dejansko prebiva,
višino cene prevoza na kilometer ali kilometrino ali višino cene mesečne
vozovnice z navedbo linije javnega prevoza, številko bančnega računa, kamor se
stroški povrnejo, in imena odraslih spremljevalnih oseb. Priloga pogodbe s
starši je izjava staršev, da strošek prevoza zanje ali za odrasle spremljevalne
osebe ni povrnjen iz drugega pravnega naslova.
5. člen
(postopek za povrnitev stroškov prevoza)
(1) Sredstva za povrnitev stroškov prevoza predšolskih
otrok s posebnimi potrebami vrtcu ali zavodu zagotavlja ministrstvo na podlagi
prejetih zahtevkov vrtca ali zavoda do 15. v tekočem mesecu za pretekli mesec.
(2) Zahtevek mora biti podan v elektronski obliki in
mora vsebovati specifikacijo z naslednjimi podatki:
1.     
številko sklenjene pogodbe z ministrstvom in navedbo vrste prevoza;
2.     
številko odločbe o usmeritvi ali načrta pomoči družini oziroma zapisnika
multidisciplinarnega tima centra za zgodnjo obravnavo;
3.     
evidenco o prisotnosti otroka v vrtcu ali zavodu v obračunskem obdobju;
4.     
podatek o prisotnosti spremljevalne odrasle osebe;
5.     
število kilometrov po najkrajši varni poti v skladu s standardi, ki
veljajo za javne uslužbence v državni upravi, od vrtca do bivališča otroka,
kjer ta dejansko prebiva ter znesek kilometrine ali cena mesečne vozovnice;
6.     
podpisano izjavo ravnatelja oziroma direktorja o pravilnosti in točnosti
podatkov.
(3) Ministrstvo izplača povračilo stroškov vrtcu ali
zavodu, le ta pa povrne stroške prevoza predšolskih otrok s posebnimi potrebami
na bančni račun prevoznika ali staršev v roku, ki je določen z zakonom, ki
ureja izvrševanje proračuna Republike Slovenije.
III. PREVOZ UČENCEV OB POUKA PROSTIH DNEVIH
6. člen
(brezplačni prevoz učencev s posebnimi potrebami ob pouka
prostih dnevih)
(1) Pravica do brezplačnega prevoza učencev s posebnimi potrebami
ob pouka prostih dnevih se praviloma zagotavlja v okviru organiziranega ali
javnega prevoza.
(2) Če ni organiziranega prevoza ali javni prevoz ni
mogoč oziroma ga učenec zaradi svojih posebnih potreb ni sposoben uporabljati,
se za pot ali del poti do šole ali zavoda in nazaj domov povrne stroške prevoza
po najkrajši varni poti v skladu s standardi, ki veljajo za javne uslužbence v
državni upravi. Kilometrina se obračuna v skladu z določili kolektivne pogodbe
za negospodarske dejavnosti in sicer v višini, kot velja za povračilo stroškov
prevoza na delo in z dela.
(3) Na javnem prevozu lahko učenca ali skupino učencev s
posebnimi potrebami spremlja odrasla spremljevalna oseba, če tako odloči
strokovna skupina v zavodu ali osnovni šoli s prilagojenim programom. Na javnem
prevozu odraslo osebo zagotovi zavod ali osnovna šola s prilagojenim programom,
na javnem prevozu lahko učenca s posebnimi potrebami spremljajo tudi starši ali
druga odrasla spremljevalna oseba skladno z določili zakona, ki ureja pravila
cestnega prometa. Če gre za javni prevoz, se stroški za mesečno vozovnico
povrnejo tudi spremljevalni odrasli osebi, če ta ni v delovnem razmerju v
zavodu ali osnovni šoli s prilagojenim programom ali ne dobi teh stroškov
povrnjenih iz drugega pravnega naslova.
(4) Zavod ali osnovna šola s prilagojenim programom
lahko prevoz opravi tudi z lastnim vozilom in v tem primeru je strošek prevoza
del materialnih stroškov zavoda ali osnovne šole s prilagojenim programom in ni
predmet tega pravilnika.
7. člen
(sklenitev pogodbe)
(1) Zavod ali osnovna šola s prilagojenim programom z
ministrstvom sklene pogodbo o financiranju prevozov otrok s posebnimi potrebami
ob pouka prostih dnevih na podlagi ocenjene vrednosti stroškov prevoza za eno
šolsko leto za obdobje enega šolskega leta. Aneks k pogodbi skleneta ob
preseženi pogodbeni vrednosti zaradi novih upravičencev ob koncu proračunskega leta
ali ob koncu šolskega leta.
(2) Zavod ali osnovna šola s prilagojenim programom
sklene s starši učenca pogodbo o povrnitvi stroškov prevoza, v kateri določi
vsaj dogovorjene ure prihodov in odhodov, število kilometrov po najkrajši varni
poti v skladu s standardi, ki veljajo za javne uslužbence v državni upravi, od
zavoda ali osnovne šole s prilagojenim programom do stalnega ali začasnega
bivališča učenca, višino cene prevoza na kilometer ali kilometrino ali višino
cene mesečne vozovnice z navedbo linije javnega prevoza, številko bančnega
računa, kamor se stroški povrnejo in imena odraslih spremljevalnih oseb.
Priloga pogodbe s starši je izjava staršev, da strošek prevoza ni povrnjen iz
drugega pravnega naslova.
8. člen
(postopek za povrnitev stroškov prevoza)
(1) Sredstva za povrnitev stroškov prevoza ob pouka
prostih dnevih zavodu ali osnovni šoli s prilagojenim programom zagotavlja
ministrstvo na podlagi prejetih zahtevkov zavoda ali osnovne šole s
prilagojenim programom do 15. v tekočem mesecu za pretekli mesec.
(2) Zahtevek mora biti podan v elektronski obliki in
mora vsebovati specifikacijo z naslednjimi podatki:
1.     
številko sklenjene pogodbe z ministrstvom in navedbo vrste prevoza;
2.     
številko odločbe o usmeritvi oziroma odločbe sodišča, na podlagi
katerega je otrok v brezplačni oskrbi;
3.     
datume opravljenih storitev z zneskom;
4.     
število kilometrov po najkrajši varni poti v skladu s standardi, ki
veljajo za javne uslužbence v državni upravi, od zavoda ali osnovne šole s
prilagojenim programom do bivališča učenca, kjer dejansko prebiva;
5.     
višino cene prevoza na kilometer ali kilometrino ali višino cene mesečne
vozovnice;
6.     
evidenco o prisotnosti otroka v zavodu ali šoli s prilagojenim programom
v obračunskem obdobju;
7.     
podatek o prisotnosti spremljevalne odrasle osebe;
8.     
podpisano izjavo ravnatelja oziroma direktorja o pravilnosti in točnosti
podatkov.
(3) Ministrstvo izplača sredstva zavodu ali osnovni šoli
s prilagojenim programom, le ta pa povrne stroške prevoza ob pouka prostih dneh
na bančni račun prevoznika ali staršev v roku, ki je določen z zakonom, ki
ureja izvrševanje proračuna Republike Slovenije.
IV. PREVOZ OTROK IN MLADOSTNIKOV IZVEN ZAVODA
9. člen
(prevozi otrok in mladostnikov s čustvenimi in vedenjskimi
motnjami, izven zavoda)
(1) Otroci in mladostniki s čustvenimi in vedenjskimi
motnjami, ki so v oskrbi v zavodih, ustanovljenih za delo s čustvenimi in
vedenjskimi motnjami, so upravičeni do ene mesečne vozovnice za javni prevoz,
za namen izvajanja vzgojno-izobraževalnih programov izven zavoda.
(2) Če zaradi odsotnosti otroka ali mladostnika s
čustvenimi in vedenjskimi motnjami iz prejšnjega odstavka nakup mesečne
vozovnice ni smiseln, lahko zavod kupi posamezno dnevno vozovnico.
(3) Zavod lahko prevoz zagotavlja tudi s svojimi vozili
in v tem primeru je strošek prevoza del materialnih stroškov zavoda.
10. člen
(sklenitev pogodbe)
Če zavod prevoza otrok ali mladostnikov s čustvenimi in
vedenjskimi motnjami izven zavoda ne zagotavlja s svojimi vozili, sklene z
ministrstvom na podlagi ocenjene vrednosti stroškov prevoza za eno šolsko leto
za obdobje enega šolskega leta pogodbo o povračilu stroškov za nakup mesečnih
ali dnevnih vozovnic. Aneks k pogodbi skleneta ob preseženi pogodbeni vrednosti
zaradi novih upravičencev ob koncu proračunskega leta ali ob koncu šolskega
leta.
11. člen
(povrnitev stroškov prevoza)
(1) Sredstva za povrnitev nakupa mesečnih ali dnevnih
vozovnic zagotavlja ministrstvo na podlagi prejetih zahtevkov zavoda za
povračilo nakupa mesečnih ali dnevnih vozovnic do 15. v tekočem mesecu za
pretekli mesec.
(2) Zahtevek mora biti podan v elektronski obliki in
mora vsebovati specifikacijo z naslednjimi podatki:
-       
številko sklenjene pogodbe z ministrstvom in navedbo vrste prevoza;
-       
številko odločbe o namestitvi ali sklepa sodišča oziroma drugega
dokumenta, na podlagi katerega je otrok ali mladostnik v brezplačni oskrbi;
-       
podatek o šoli, ki jo otrok ali mladostnik obiskuje;
-       
dokazilo o nakupu mesečne ali dnevne vozovnice;
-       
podpisano izjavo ravnatelja oziroma direktorja o pravilnosti in točnosti
podatkov.
(3) Ministrstvo zavodu izplača sredstva v roku, ki je
določen z zakonom, ki ureja izvrševanje proračuna Republike Slovenije.
V. PRILAGOJEN PREVOZ DIJAKOV
12. člen
(pravica do brezplačnega prilagojenega prevoza težje ali
težko gibalno oviranega dijaka)
Prevoz težje ali težko gibalno oviranega dijaka, ki ne more
uporabljati javnega prevoza in potrebuje prilagojen prevoz, je prevoz s
prilagojenim vozilom po najkrajši varni poti v skladu s standardi, ki veljajo
za javne uslužbence v državni upravi. Brezplačni prevoz težje ali težko gibalno
oviranega dijaka se opravlja tudi v primeru, če je potrebno opraviti prevoz
dijaka v kraj izven kraja šole ali zavoda v okviru šolskih dejavnosti, ki so
obvezne.
13. člen
(prevoznik)
(1) Prevoz težje ali težko gibalno oviranega dijaka
lahko opravljajo starši ali izbrani prevoznik s prilagojenim vozilom za prevoz
težje ali težko gibalno oviranega dijaka.
(2) Če starši ne morejo zagotoviti prilagojenega
prevoza, srednja šola oziroma zavod objavi javni razpis za izbiro
najugodnejšega ponudnika prevoza težje ali težko gibalno oviranega dijaka v
skladu s predpisi, ki urejajo javno naročanje. Prevoznik je lahko fizična ali
pravna oseba z registrirano dejavnostjo prevoza težje ali težko gibalno
oviranih oseb.
14. člen
(razpisni pogoji)
Na javni razpis za prevoz težje ali težko gibalno oviranega
dijaka se lahko prijavi prevoznik, ki ima:
-       
veljavno licenco za opravljanje prevozov oseb s posebnimi potrebami ali
licenco za opravljanje drugih prevozov, če izpolnjuje druge pogoje
prilagojenega prevoza po zakonu, ki ureja varnost v cestnem prometu;
-       
potrdilo, da poseduje vozilo, ki je homologirano oziroma tehnično
ustrezno za prevoz težje ali težko gibalno oviranega dijaka (vozilo, ki je
predelano oziroma primerno za prevoz težje ali težko gibalno oviranega dijaka)
s priloženo fotografijo vozila, na kateri sta vidna tip in registrska številka
vozila;
-       
potrdilo o tehnični ustreznosti vozila in veljavni registraciji.
15. člen
(sklenitev pogodbe)
(1) Srednja šola ali zavod sklene z ministrstvom na
podlagi ocenjene vrednosti stroškov prevoza za eno šolsko leto pogodbo o
financiranju prilagojenih prevozov dijakov za obdobje enega šolskega leta.
Aneks k pogodbi skleneta ob preseženi pogodbeni vrednosti zaradi novih
upravičencev ob koncu proračunskega leta ali ob koncu šolskega leta.
(2) Če s prilagojenim vozilom opravljajo prilagojen
prevoz starši, srednja šola ali zavod z njimi sklene pogodbo o povrnitvi stroškov
prilagojenega prevoza dijaka. Za pot, ki jo opravijo z dijakom, od doma do
srednje šole ali zavoda in nazaj po najkrajši varni poti v skladu s standardi,
ki veljajo za javne uslužbence v državni upravi, se povrne kilometrina v višini
kilometrine v skladu s kolektivno pogodbo za negospodarske dejavnosti, kot
velja za občasno uporabo lastnega vozila v službene namene, tako da srednja
šola nakaže na bančni račun staršev. Priloga pogodbe s starši je izjava
staršev, da strošek prevoza ni povrnjen iz drugega pravnega naslova.
(3) Če prilagojenega prevoza ne opravljajo starši,
srednja šola ali zavod z najugodnejšim prevoznikom sklene pogodbo, v kateri se
dogovorita, da pogodbena cena na kilometer velja za dnevni prevoz v skladu s
prisotnostjo dijaka v srednji šoli ali zavodu po najkrajši varni poti v skladu
s standardi, ki veljajo za javne uslužbence v državni upravi, z navedbo
razdalje v kilometrih, in sicer od doma dijaka do kraja šole in nazaj in za
morebitne prevoze izven kraja šole ali zavoda na šolske dejavnosti, ki so
obvezne v skladu z izobraževalnim programom, ki ga dijak obiskuje. Če prevoznik
opravlja prilagojen prevoz več dijakov hkrati, mu srednja šola ali zavod povrne
stroške prevoza v skladu z dejansko opravljenimi kilometri po najkrajši varni poti
v skladu s standardi, ki veljajo za javne uslužbence v državni upravi, od kraja
bivališča prvega dijaka do kraja šole ali zavoda, kamor pelje zadnjega dijaka,
in nazaj.
16. člen
(povrnitev stroškov prevoza)
(1) Sredstva za povrnitev stroškov prilagojenega prevoza
zagotavlja ministrstvo na podlagi zahtevkov srednje šole ali zavoda za
povračilo stroškov prilagojenega prevoza do 15. v tekočem mesecu za pretekli
mesec.
(2) Zahtevek mora biti podan v elektronski obliki in
mora vsebovati specifikacijo z naslednjimi podatki:
1.     
številko sklenjene pogodbe z ministrstvom in navedbo vrste prevoza;
2.     
številko odločbe o usmeritvi;
3.     
evidenca o prisotnosti dijaka v srednji šoli ali zavodu v obračunskem
obdobju;
4.     
razdalja v kilometrih od doma do šole oziroma od doma do kraja
opravljanja obvezne šolske dejavnosti;
5.     
skupno število opravljenih kilometrov in cena na kilometer;
6.     
podpisano izjavo ravnatelja oziroma direktorja o pravilnosti in točnosti
podatkov.
(3) Ministrstvo izplača sredstva srednji šoli ali
zavodu, le ta pa povrne stroške prilagojenega prevoza na bančni račun
prevoznika ali staršev v roku, ki je določen z zakonom, ki ureja izvrševanje
proračuna Republike Slovenije.
VI. POSREDOVANJE PODATKOV
17. člen
(posredovanje podatkov)
Vrtec, zavod, osnovna šola s prilagojenim programom oziroma
srednja šola posredujejo ministrstvu podatke o upravičencih iz 2. člena
tega pravilnika najkasneje do 15. septembra v vsakem šolskem letu.

Pravilnik o organizaciji in povračilu
prevoznih stroškov za prevoze otrok in mladostnikov s posebnimi potrebami
(Uradni list RS, št. 45/19) vsebuje naslednjo prehodno in
končno določbo:
»VII. PREHODNA IN KONČNA DOLOČBA
18. člen
(prenehanje veljavnosti)
Z začetkom uporabe tega pravilnika preneha veljati Pravilnik centrom
za socialno delo o načinu izvajanja nalog šolskih uprav, ki jih določa zakon o
usmerjanju otrok s posebnimi potrebami (Uradni list RS, št. 44/01, 106/01,
48/02, 117/02, 54/03 in 25/06).
19. člen
(začetek veljavnosti in
uporabe)
Ta pravilnik začne veljati naslednji dan po objavi v Uradnem listu
Republike Slovenije, uporabljati pa se začne 1. septembra 2019.«.

Pravilnik
o spremembi in dopolnitvi Pravilnika o organizaciji in povračilu prevoznih
stroškov za prevoze otrok in mladostnikov s posebnimi potrebami (Uradni list
RS, št. 121/21)
vsebuje naslednjo končno določbo:
»KONČNA DOLOČBA
3. člen
(začetek veljavnosti)
Ta pravilnik začne veljati naslednji dan po objavi v Uradnem
listu Republike Slovenije.«.