I. SPLOŠNE DOLOČBE
1. člen
(vsebina)
(1) Ta pravilnik določa pogoje za trgovanje
z globoko zamrznjenim semenom domačega goveda na teritoriju Evropske unije (v
nadaljnjem besedilu: EU) in uvoz iz tretjih držav ter veterinarski inšpekcijski
nadzor v skladu z Direktivo Sveta št. 88/407/EGS z dne 14. junija 1988 o
zahtevah za zdravstveno varstvo živali, ki veljajo za promet med državami
članicami Evropske skupnosti in za uvoz globoko zamrznjenega semena domačih
živali iz vrst govedi (UL L št. 194 z dne 22. 7. 1988, str. 10), zadnjič
spremenjeno z Direktivo Sveta 2008/73/ES z dne 15. julija 2008 o poenostavitvi
postopkov za oblikovanje seznamov in objavljanje informacij na veterinarskem in
zootehniškem področju ter o spremembi direktiv 64/432/EGS, 77/504/EGS,
88/407/EGS, 88/661/EGS, 89/361/EGS, 89/556/EGS, 90/426/EGS, 90/427/EGS,
90/428/EGS, 90/429/EGS, 90/539/EGS, 91/68/EGS, 92/35/EGS, 91//496/EGS,
92/65/EGS, 92/66/EGS, 92/119/EGS, 94/28/ES, 200/75/ES, Odločbe 2000/258/ES ter
direktiv 2001/89/ES, 2002/60/ES in 2005/94/ES (UL L št. 219 z dne 14. 8. 2008,
str. 40), (v nadaljnjem besedilu: Direktiva Sveta 88/407/EGS).
(2) Ta pravilnik ne vpliva na zootehniške
predpise glede organiziranja umetnega osemenjevanja in distribucije semena v
Republiki Sloveniji.
2. člen
(pomen izrazov)
Izrazi, uporabljeni v tem pravilniku, imajo
naslednji pomen:
1.    
veterinarski pregled je katerikoli pregled
oziroma administrativna formalnost po tem pravilniku, ki je namenjen zaščiti
zdravja živali oziroma ljudi;
2.    
veterinar osemenjevalnega središča je veterinar
veterinarske ambulante osemenjevalnega središča, ki je odgovoren za delo ter
stalno kontrolo v skladu s tem pravilnikom;
3.    
osemenjevalno središče je uradno odobren in
nadzorovan obrat, v katerem se zbira in pridobiva seme za umetno osemenjevanje
domačega goveda;
4.    
center za skladiščenje in distribucijo semena
(v nadaljnjem besedilu: center) je uradno odobren in nadzorovan obrat, v
katerem se skladišči seme za uporabo pri umetnem osemenjevanju domačega goveda;
5.    
uradna odobritev je postopek, v katerem
Veterinarska uprava Republike Slovenije (v nadaljnjem besedilu: VURS) ugotovi
izpolnjevanje pogojev iz tega pravilnika;
6.    
številka odobritve je številka osemenjevalnega
središča oziroma centra, ki mu jo dodeli VURS v postopku uradne odobritve;
7.    
pooblaščeni laboratorij je laboratorij, za
katerega VURS ugotovi, da izpolnjuje pogoje za opravljanje preiskav iz tega
pravilnika v skladu s pravilnikom, ki ureja pogoje, ki jih morajo izpolnjevati
Nacionalni veterinarski inštitut in pooblaščeni laboratoriji;
8.    
seme je pripravljen oziroma razredčen ejakulat
domačega goveda (v nadaljnjem besedilu: plemenjak) v sveži ali konzervirani
obliki;
9.    
pridobivanje semena pomeni količino semena, ki
se kadar koli odvzame plemenjaku;
10. 
serija semena so osemenjevalne doze,
pripravljene iz ejakulata istega plemenjaka, pridobljene istega dne;
11. 
distribucija je kakršenkoli premik oziroma
prevoz semena med osemenjevalnimi središči, centri ter izvajalci osemenjevanja;
12. 
pošiljka semena je ena ali več serij semena, za
katero je izdano eno veterinarsko spričevalo;
13. 
država pridobivanja semena je država, v kateri
se seme pridobiva, skladišči in se z njim trguje.
II. POGOJI ZA TRGOVANJE V EU
3. člen
(splošni pogoji)
(1) VURS mora zagotoviti, da se za
trgovanje na teritoriju EU odpremlja le seme, ki izpolnjuje naslednje splošne
pogoje:
-      
njegovo zbiranje in pridobivanje (v nadaljnjem
besedilu: pridobivanje) oziroma skladiščenje se opravlja pod pogoji iz drugega
odstavka tega člena;
-      
pridobiva se od plemenjaka, katerega
zdravstveni status je v skladu s Prilogo B, ki je sestavni del tega pravilnika;
-      
pridobiva, skladišči in prevaža se v skladu s
Prilogama A in C, ki sta sestavni del tega pravilnika;
-      
ob distribuciji iz Republike Slovenije v
namembno državo ga mora spremljati veterinarsko spričevalo, ki je v skladu s 5.
členom tega pravilnika.
(2) V Republiko Slovenijo lahko vstopa
seme iz druge države članice EU, v kateri se izvaja cepljenje proti slinavki in
parkljevki. Če je seme pridobljeno od plemenjaka, ki je bil cepljen proti
slinavki in parkljevki v roku do 12 mesecev pred pridobivanjem semena, se mora
5% vsake serije semena (najmanj pet slamic) preiskati na prisotnost oziroma
izolacijo virusa slinavke in parkljevke v pooblaščenem laboratoriju. Če je
rezultat pozitiven, se zavrne vstop takega semena.
4. člen
(uradna odobritev)
(1) Osemenjevalno središče mora za
trgovanje na teritoriju EU izpolnjevati pogoje iz I. poglavja Priloge A, center
za iz II. Poglavja Priloge A tega pravilnika.
(2) Postopek uradne odobritve se
izvaja v skladu s pravilnikom, ki ureja pogoje za odobritev in nadzor
osemenjevalnih središč za pridobivanje, skladiščenje in promet z živalskim
semenom.
(3) Če odobreno osemenjevalno središče
ali center ne izpolnjujeta več pogojev iz tega pravilnika, uradni veterinar
naloži odpravo nepravilnosti oziroma pomanjkljivosti, za to določi ustrezen rok
in za to obdobje prepove trgovanje. Če obrat nepravilnosti oziroma
pomanjkljivosti v odrejenem roku ne odpravi, VURS razveljavi odločbo o
odobritvi.
(4) VURS pripravi in redno posodablja
seznam uradno odobrenih osemenjevalnih
središč in centrov
ter ga objavi na spletni strani VURS: http://www.vurs.gov.si.
5. člen
(veterinarsko spričevalo za trgovanje na
teritoriju EU)
(1) Za trgovanje s semenom na
teritoriju EU mora pošiljko med prevozom do namembnega kraja spremljati
veterinarsko spričevalo v skladu s prilogo D2 Odločbe Evropske komisije št.
2004/101/ES o spremembi Priloge D k Direktivi 88/407/EGS v zvezi z veterinarskim
spričevalom, ki se uporablja za trgovanje s semenom domačega goveda v Skupnosti
(UL L 30, z dne 4. februarja 2004, str. 15-21) ki ga podpiše uradni
veterinar za inšpekcijski nadzor (v nadaljnjem besedilu: uradni veterinar).
(2) Veterinarsko spričevalo mora:
-      
biti izpolnjeno na dan odpreme pošiljke v
namembno državo članico EU;
-      
biti izpolnjeno v uradnem jeziku Republike
Slovenije in v uradnem jeziku oziroma jezikih namembne države članice;
-      
spremljati pošiljko v izvirniku ali kopiji, ki
jo overi uradni veterinar;
-      
zagotoviti, da seme izpolnjuje vse predpisane
pogoje iz tega pravilnika;
-      
veljati pet dni;
-      
biti izpolnjeno za enega samega prejemnika.
6. člen
(prepoved vstopa pošiljk)
(1) Uradni veterinar prepove vstop
pošiljke semena iz druge države članice EU, če pri dokumentacijskem pregledu
ugotovi, da seme ne izpolnjuje pogojev iz 3. člena tega pravilnika.
(2) V primeru suma, da je pošiljka
semena okužena ali naknadno kontaminirana s patogenimi mikroorganizmi, uradni
veterinar izvede vse potrebne ukrepe glede na kužno bolezen, vključno s
skladiščenjem pošiljke v karantenske prostore.
(3) Na zahtevo pošiljatelja ali
njegovega zastopnika se omogoči vračilo pošiljke, če to ni v nasprotju s
predpisi o zdravstvenem varstvu živali.
(4) Če uradni veterinar prepove vstop
pošiljke semena iz katerega od razlogov iz prvega ali drugega odstavka tega
člena, in če država izvora semena v 30 dneh ne odobri vračila semena, VURS
odredi njegovo uničenje s postopkom sterilizacije ali denaturiranja na stroške
pošiljatelja.
III. UVOZ IZ TRETJIH DRŽAV
7. člen
(seznam držav)
Uvoz semena je dovoljen le iz tistih
tretjih držav oziroma delov tretjih držav, ki so vključene v seznam Evropske
komisije, določen z odločbo Evropske komisije št. 2004/639/ES o pogojih glede
zdravstvenega stanja živali in izdajanju veterinarskih spričeval za uvoz semena
domačega goveda iz tretjih držav (UL L 292, z dne 6. septembra 2004, str.
21-30).
8. člen
(pogoji za uvoz iz tretjih držav)
(1) Uvoz semena iz osemenjevalnih središč
in centrov iz tretjih držav oziroma delov tretjih držav iz prejšnjega člena je
dovoljen le, če osemenjevalno središče:.
a) 
izpolnjuje pogoje:
-
za odobritev osemenjevalnih središč in centrov
iz poglavja I Priloge A Direktive Sveta 88/407/EGS;
-
glede nadzora takšnih središč iz poglavja II
Priloge A Direktive Sveta 88/407/EGS;
b) 
uradno odobri pristojni organ tretje države za
izvoz v Skupnost;
c) 
je pod nadzorom veterinarja središča;
d) 
uradni veterinar pregleda najmanj dvakrat na
leto.
(2) Seznam osemenjevalnih središč in
centrov iz prejšnjega odstavka je objavljen na spletni strani Evropske
komisije: http://ec.europa.eu/food/animal/approved_establishments/index_en.htm.
9. člen
(črtan)
10. člen
(veterinarsko spričevalo za tretje države)
(1) Seme mora ob uvozu pošiljke
spremljati veterinarsko spričevalo, ki ga izda uradni veterinar tretje države
izvoznice. Veterinarsko spričevalo mora:
-      
biti izpolnjeno na dan odpreme pošiljke v
namembno državo članico EU;
-      
biti izpolnjeno v uradnem jeziku Republike
Slovenije in v uradnem jeziku ali jezikih namembne države članice;
-      
spremljati pošiljko v izvirniku ali kopiji, ki
jo overi uradni veterinar;
-      
zagotoviti, da seme izpolnjuje vse predpisane
pogoje iz tega pravilnika;
-      
veljati pet dni;
-      
biti izpolnjeno za enega samega prejemnika.
(2) Obrazec veterinarskega spričevala
za uvoz semena iz tretjih držav je določen z odločbo Evropske komisije iz 7.
člena tega pravilnika in dosegljiv na spletni strani VURS.
11. člen
(pregledi)
Glede organizacije veterinarskih pregledov,
sledljivosti in varnostnih ukrepov se uporabljajo določbe pravilnika, ki ureja
veterinarske preglede proizvodov pri vnosu na teritorij EU iz tretjih držav.
12. člen
(nadzor nad uvozom)
Nadzor nad uvozom semena iz tretjih držav
izvajajo uradni veterinarji na mejni veterinarski postaji v skladu s
pravilnikom, ki ureja veterinarske preglede proizvodov pri vnosu na teritorij
EU iz tretjih držav.
IV. NADZOR V OSEMENJEVALNIH SREDIŠČIH IN CENTRIH
13. člen
(pregledi)
Glede pregledov na izvoru, organizacije
veterinarskih pregledov, sledljivosti, pregledov v namembni državi članici EU
in varnostnih ukrepov se uporabljajo določbe pravilnika, ki ureja veterinarske
preglede živali in živalskih proizvodov na teritoriju EU.
14. člen
(izvedenci EU)
(1) Sestavni del uradnega
veterinarskega nadzora so tudi veterinarski pregledi na kraju samem, ki jih
opravljajo veterinarski izvedenci s pooblastilom Evropske komisije v
sodelovanju z VURS z namenom preverjanja pogojev, ki so potrebni za zagotovitev
enotne uporabe zakonodaje EU.
(2) VURS mora omogočiti vso potrebno
pomoč veterinarskim izvedencem iz prejšnjega odstavka pri izvajanju njihovih
nalog in sprejeti potrebne ukrepe glede na ugotovitve teh pregledov.
(3) Pogostost inšpekcijskih pregledov
na kraju samem, splošni program pregledov, vodenje in stroški inšpekcijskega
postopka so predpisani v Odločbi Evropske komisije 98/139/ES o določitvi
pogostosti inšpekcijskih pregledov na kraju samem, splošnem programu pregledov
in vodenju inšpekcijskega postopka (UL L 38, z dne 12. februarja 1998,
str. 10-13).
15. člen
(nadzor)
Nadzor nad izvajanjem določb tega
pravilnika izvajajo v odobrenih osemenjevalnih središčih in centrih uradni
veterinarji za inšpekcijski nadzor najmanj dvakrat letno.

Priloga A: I. Poglavje – Pogoji za uradno odobritev
osemenjevalnih središč in centrov; II. Poglavje – Obveznosti osemenjevalnih
središč in centrov
Priloga B: I. Poglavje – Pogoji, ki veljajo za vstop
plemenjakov v odobrena osemenjevalna središča, II. Poglavje – Rutinske
preiskave, ki jih je treba opraviti pri vseh plemenjakih v odobrenem
osemenjevalnem središču
Priloga C: Pogoji, ki jih mora izpolnjevati seme za
trgovanje na teritoriju EU ali pri uvozu iz tretjih držav

Pravilnik o veterinarskih pogojih za trgovanje
s semenom domačega goveda na teritoriju Evropske unije in uvoz iz tretjih držav
(Uradni list RS, št. 131/04)
vsebuje naslednje končne določbe:
»V. KONČNE DOLOČBE
16. člen
(prenehanje
veljavnosti)
Z dnem uveljavitve tega pravilnika preneha
veljati Pravilnik o rutinskih diagnostičnih preiskavah in načinu zdravljenja
bikov v odobrenih osemenjevalnih središčih (Uradni list RS, št. 36/04).
17. člen
(prenehanje
uporabe)
Z dnem uveljavitve tega pravilnika se glede
goved prenehajo uporabljati:
-      
1. do 4. člen, 8. do 15., 17. člen, 22. do 24.
člen in 28. do 32. člen Pravilnika o zdravstveni ustreznosti in sistematičnih
preiskavah plemenskih živali, živalskega semena, jajčnih celic in zarodkov (Uradni
list RS, št. 49/97, 24/99, 42/99, 59/99, 42/00, 7/01, 18/02 – ZŽiv, 94/03, 5/04
in 36/04);
-      
priloga 1 (potrdilo o zdravstveni ustreznosti
bikovega semena) Pravilnika o pogojih, pod katerimi se lahko daje živalsko seme
v promet (Uradni list RS, št. 71/00).
18. člen
(veljavnost
pravilnika)
Ta pravilnik začne veljati 1. januarja
2005.«.

Pravilnik spremembah Pravilnika o
veterinarskih pogojih za trgovanje s semenom domačega goveda na teritoriju
Evropske unije in uvoz iz tretjih držav (Uradni list RS, št. 42/10) vsebuje naslednjo končno določbo:
»5. člen
Ta pravilnik začne veljati naslednji dan po
objavi v Uradnem listu Republike Slovenije.«.