1. člen
(vsebina)
Ta uredba določa pristojni organ v skladu s
prvim odstavkom 8. člena Uredbe (EU) št. 347/2013 Evropskega parlamenta in
Sveta z dne 17. aprila 2013 o smernicah za vseevropsko energetsko
infrastrukturo in razveljavitvi Odločbe št. 1364/2006/ES in spremembi uredb
(ES) št. 713/2009, (ES) št. 714/2009 in (ES) št. 715/2009 (UL L št. 115 z dne
25. 4. 2013, str. 39; v nadaljnjem besedilu: Uredba 347/2013/EU).
2. člen
(pristojni organ)
(1) Pristojni organ za izvajanje
Uredbe 347/2013/EU je ministrstvo, pristojno za energijo. 
(2) Postopke za izdajo celovite
odločitve na področju prostora in graditve vodi ministrstvo, pristojno za
prostor in graditev.
3. člen
(dodatne naloge predlagatelja projekta)
Pravna oseba, ki predlaga projekt v skladu
z določili Uredbe 347/2013/EU (v nadaljnjem besedilu: predlagatelj projekta),
vzpostavi in redno posodablja spletno stran, na kateri objavi ustrezne
informacije o projektu skupnega interesa. To spletno mesto je povezano s spletnim
mestom Evropske komisije in spletno stranjo pristojnega organa ter izpolnjuje
zahteve iz Priloge VI Uredbe 347/2013/EU.

Uredba o izvajanju Uredbe 347/2013/EU o
smernicah za vseevropsko energetsko infrastrukturo (Uradni list RS, št. 6/14) vsebuje naslednjo prehodno in
končno določbo:
»4. člen
(prehodna
ureditev)
Predlagatelj projekta vzpostavi spletno
stran iz prejšnjega člena najpozneje do 31. januarja 2014.
5. člen
(uveljavitev)
Ta uredba začne veljati naslednji dan po
objavi v Uradnem listu Republike Slovenije.«.

Uredba o spremembi Uredbe o izvajanju Uredbe
347/2013/EU o smernicah za vseevropsko energetsko infrastrukturo (Uradni list
RS, št. 10/19) vsebuje naslednjo končno določbo:
»KONČNA DOLOČBA
2. člen
Ta uredba začne veljati naslednji dan po
objavi v Uradnem listu Republike Slovenije.«.