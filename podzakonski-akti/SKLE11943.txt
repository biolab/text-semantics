1. SPLOŠNE DOLOČBE
1. člen
(Vsebina sklepa)
(1) Ta sklep podrobneje določa:
-       
vsebino podatkov in informacij o poslovnih subjektih v centralnem
kreditnem registru (v nadaljevanju: CKR), ki jih poročajo poročevalske enote iz
1. in 2. točke drugega odstavka 6. člena ZCKR in Slovenska izvozna in razvojna
banka (v nadaljevanju: SID banka) ter način njihovega zbiranja;
-       
opredelitev drugih izpostavljenosti do poslovnih subjektov za namen
vključitve v centralni kreditni register in v sistem izmenjave informacij o
zadolženosti poslovnih subjektov;
-       
vsebino podatkov in informacij o poslovnih subjektih v sistemu izmenjave
informacij o zadolženosti poslovnih subjektov.
(2) Kadar se ta sklep sklicuje na določbe drugih predpisov,
se te določbe uporabljajo v njihovem vsakokratnem veljavnem besedilu.
2. VSEBINA PODATKOV IN INFORMACIJ O POSLOVNIH SUBJEKTIH V
CENTRALNEM KREDITNEM REGISTRU TER NAČIN NJIHOVEGA ZBIRANJA
2. člen
(Poročevalske enote)
(1) Banka Slovenije zbira podatke in informacije o
zadolženosti poslovnih subjektov ter upravljanju kreditnih tveganj
kreditodajalcev v zvezi s poslovnimi subjekti od poročevalskih enot iz 1. in 2.
točke drugega odstavka 6. člena ZCKR in SID banke (v nadaljevanju: poročevalske
enote).
(2) Poročevalske enote iz prejšnjega odstavka so hkrati tudi
člani izmenjave informacij o zadolženosti poslovnih subjektov – SISBIZ, ki jih
Banka Slovenije objavi na svoji spletni strani.
3. člen
(Obveznost poročanja)
(1) Poročevalske enote posredujejo podatke za CKR v skladu s
tem sklepom, vsakokrat veljavnim Priročnikom za pošiljanje podatkov in
informacij bančnih članov (poročevalskih enot iz 1. in 2. točke drugega
odstavka 6. člena in SID banke) o zadolženosti poslovnih subjektov ter
vsakokrat veljavnim Sklepom o poročanju monetarnih finančnih institucij.
(2) Kot poročevalska enota oziroma bančni član iz prejšnjega
odstavka se v skladu s sedmim odstavkom 4. člena Zakona o bančništvu (Uradni
list RS, št. 25/15, 44/16 – ZRPPB, 77/16 – ZCKR, 41/17, 77/18 – ZTFI-1, 22/19 –
ZIUDSOL in 44/19 – odl. US) v povezavi s 14. členom Zakona o Slovenski izvozni
in razvojni banki (Uradni list RS, št. 56/08, 20/09 in 25/15 – ZBan-2), šteje
tudi Slovenska izvozna in razvojna banka (SID banka).
(3) Banka Slovenije s Priročnikom iz prvega odstavka tega
člena opredeli podrobnejšo vsebino posameznega podatka iz drugega do četrtega
odstavka 4. člena tega sklepa ter postopek njihovega poročanja.
4. člen
(Podatki in informacije v CKR)
(1) V CKR se zbirajo podatki in informacije o
izpostavljenostih poslovnih subjektov, ki izvirajo iz kreditnih poslov in
drugih izpostavljenosti, v skladu z vsakokrat veljavnim Sklepom o poročanju
monetarnih finančnih institucij ter podatki in informacije iz drugega do
četrtega odstavka tega člena.
(2) V CKR se zbirajo naslednji podatki o kreditojemalcu, ki
je poslovni subjekt:
1.     
firma in poslovni naslov pravne osebe ali firma oziroma ime in poslovni
naslov podjetnika ali zasebnika;
2.     
davčna številka;
3.     
matična številka, če je poslovni subjekt vpisan v Poslovni register
Slovenije v skladu z zakonom, ki ureja Poslovni register Slovenije, ali
enolična identifikacijska oznaka tujega poslovnega subjekta iz registra tujih
poslovnih subjektov;
4.     
podatki o stečaju ali prisilni poravnavi ali drugem postopku zaradi
insolventnosti, ki se vodi zoper poslovni subjekt v skladu z zakonom, ki ureja
finančno poslovanje, postopke zaradi insolventnosti in prisilno prenehanje;
5.     
drugi podatki o poslovnem subjektu, ki se vodijo v Poslovnem registru
Slovenije, registru tujih poslovnih subjektov ali v drugih uradnih evidencah in
registrih v Republiki Sloveniji, zlasti podatki o sektorju ter panogi, v katero
se uvršča poslovni subjekt glede na dejavnost, velikost in pravno
organizacijska oblika, status poslovnega subjekta (aktiven, neaktiven, v
stečaju in podobno), datum vpisa in izbrisa iz sodnega registra.
(3) V CKR se zbirajo naslednji podatki o vrstah kreditnih
poslov in drugih izpostavljenostih, kot so določeni z vsakokrat veljavnim
Priročnikom za pošiljanje podatkov in informacij bančnih članov o zadolženosti
poslovnih subjektov, ki jih sklepajo poročevalske enote s poslovnimi subjekti
kot kreditojemalci:
1.     
okvirni krediti;
2.     
kreditne in plačilne kartice;
3.     
pogodbe o finančnem zakupu;
4.     
pogodbe o faktoringu (z regresom in brez regresa);
5.     
sindicirani krediti;
6.     
druge pogodbe katerih namen je kreditiranje (kot npr. krediti za komercialne
nepremičnine, krediti za poslovno dejavnost ali drugi krediti v skladu z
vsakokrat veljavnim Priročnikom za pošiljanje podatkov in informacij bančnih
članov o zadolženosti poslovnih subjektov);
7.     
pogodbe o danih zavarovanjih (finančna poroštva, druga dana jamstva,
akreditivi in druge pogojne obveznosti);
8.     
druge izpostavljenosti (opredeljene v 5. členu tega sklepa);
9.     
prevzeta poroštva za obveznosti kreditojemalca, ki je poslovni subjekt
ali fizična oseba.
(4) V CKR se v zvezi s kreditnimi posli in drugimi
izpostavljenostmi iz prejšnjega odstavka, zbirajo naslednji podatki in
informacije:
1.     
datum sklenitve posla oziroma izdaje finančnega instrumenta z navedbo
oznake pogodbe oziroma posla ter datum zapadlosti obveznosti;
2.     
znesek in valuta odobrenega posla;
3.     
znesek nečrpanega dela odobrenega posla;
4.     
znesek neodplačanega dela obveznosti iz posla;
5.     
znesek obroka in pogostost plačila;
6.     
podatek o prejetem zavarovanju (s katero vrsto oziroma vrstami
zavarovanja je zavarovan posel);
7.     
oznaka bonitete kreditojemalca oziroma poslovnega subjekta (A,B,C,D,E);
8.     
podatek, če je kreditojemalec v zamudi z izpolnitvijo obveznosti na
podlagi posameznega kreditnega posla iz tretjega odstavka tega člena v znesku,
ki presega 200 evrov, in je obdobje zamude daljše od 15 dni (datum nastanka
zamude, znesek obveznosti, s plačilom katerih je kreditojemalec v zamudi, datum
plačila obveznosti);
9.     
podatek o statusu izpostavljenosti poslovnega subjekta
(donosna/nedonosna izpostavljenost v skladu s Sklepom o poročanju monetarnih
finančnih institucij);
10.  
podatek o statusu restrukturiranja;
11.  
znesek kreditne nadomestitvene vrednosti izvedenega finančnega
instrumenta;
12.  
podatek ali je kreditodajalec pristopil k izterjavi neodplačanega dela
obveznosti (datum začetka izterjave, datum nastanka zamude, znesek neodplačanega
dela obveznosti in znesek zapadlega dela dolga, ki je predmet izterjave);
13.  
podatek o datumu zaključka posameznega posla z opredelitvijo njegovega
statusa ob zaključku (popolno poplačilo obveznosti, obveznost ni bila poravnana
v celoti, odprodaja obveznosti);
14.  
podatek o spremembi podatka iz 1. do 13. točke tega odstavka.
(5) Banka Slovenije z upoštevanjem vrste kreditnega posla
oziroma druge izpostavljenosti, s Priročnikom iz prvega odstavka 3. člena tega
sklepa opredeli obvezen nabor podatkov iz prejšnjega odstavka, ki jih v zvezi s
posameznim poslom iz tretjega odstavka tega člena poročevalske enote
posredujejo v CKR.
3. OPREDELITEV DRUGIH IZPOSTAVLJENOSTI O ZADOLŽENOSTI
POSLOVNIH SUBJEKTOV
5. člen
(Opredelitev drugih izpostavljenosti)
Kot Druge izpostavljenosti poslovnih subjektov se
štejejo izpostavljenosti v skladu z vsakokrat veljavnim Priročnikom za
pošiljanje podatkov in informacij bančnih članov o zadolženosti poslovnih
subjektov.
4. VSEBINA PODATKOV IN INFORMACIJ O ZADOLŽENOSTI POSLOVNIH
SUBJEKTOV V SISTEMU IZMENJAVE INFORMACIJ
6. člen
(Podatki in informacije v sistemu izmenjave)
V SISBIZ se vključujejo v zvezi z drugimi izpostavljenostmi
in s kreditnimi posli, ki jih s kreditojemalci, ki so poslovni subjekti,
sklepajo poročevalske enote iz 1. in 2. točke drugega odstavka 6. člena ZCKR in
SID banka, vsi podatki iz drugega do četrtega odstavka 4. člena tega sklepa.
Podatki ne vključujejo osebnih podatkov.

Sklep o vsebini podatkov in informacij v
centralnem kreditnem registru in sistemu izmenjave informacij o zadolženosti
poslovnih subjektov, ki jih poročajo poročevalske enote iz 1. in 2. točke
drugega odstavka 6. člena ZCKR in SID banka (Uradni list RS, št. 71/19) vsebuje naslednjo prehodno in
končno določbo:
»5. PREHODNA IN KONČNA DOLOČBA
7. člen
(Prenehanje, veljavnost in
uporaba sklepa)
(1) Ta sklep stopi v veljavo naslednji dan po objavi v
Uradnem listu Republike Slovenije, uporabljati pa se začne 11. junija 2020.
(2) Z dnem, ko se začne uporabljati ta sklep, preneha veljati
Sklep o vsebini podatkov in informacij v centralnem kreditnem registru in
sistemu izmenjave informacij o zadolženosti poslovnih subjektov (Uradni list
RS, št. 65/18).«.

Sklep o spremembi Sklepa o vsebini podatkov in
informacij v centralnem kreditnem registru in sistemu izmenjave informacij o
zadolženosti poslovnih subjektov, ki jih poročajo poročevalske enote iz 1. in
2. točke drugega odstavka 6. člena ZCKR in SID banka (Uradni list RS, št. 81/20) spreminja 7. člen sklepa tako, da
se glasi:
»7. člen
(Prenehanje, veljavnost in
uporaba sklepa)
(1) Ta sklep stopi v veljavo naslednji dan po objavi v
Uradnem listu Republike Slovenije, uporabljati pa se začne 30. septembra
2020.
(2) Z dnem, ko se začne uporabljati ta sklep, preneha veljati
Sklep o vsebini podatkov in informacij v centralnem kreditnem registru in
sistemu izmenjave informacij o zadolženosti poslovnih subjektov (Uradni list
RS, št. 65/18).«;
ter vsebuje naslednjo končno določbo:
»2. člen
Ta sklep začne veljati naslednji dan po objavi v Uradnem
listu Republike Slovenije.«.