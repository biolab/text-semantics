1. člen
Ta pravilnik določa način odvajanja dela amortizacije,
priznane v cenah zdravstvenih storitev javnih zdravstvenih zavodov, katerih
ustanovitelj je Republika Slovenija, in ki so zajeti v program investicij po
zakonu o investicijah v javne zdravstvene zavode, katerih ustanovitelj je
Republika Slovenija, za obdobje 1994–2003 (Uradni list RS, št. 19/94, 28/00 in
111/01), (v nadaljnjem besedilu: javni zdravstveni zavodi).
2. člen
Javni zdravstveni zavodi so dolžni mesečno odvajati največ
20% celotne amortizacije, ki se nanaša na amortizacijo stavb, s katerimi
upravljajo javni zdravstveni zavodi, priznane v cenah zdravstvenih storitev.
Obveznost odvajanja določenega dela amortizacije so javni zdravstveni zavodi
dolžni izpolniti na naslednji način:
-       
vsak mesec nakazati sredstva na podlagi obvestila Ministrstva za zdravje
o mesečni obveznosti za tekoči mesec, najpozneje do 27. dne v tem mesecu, na
račun proračunskega sklada, št. žiro računa: 50100-630-10014;
-       
pri plačilu mora javni zdravstveni zavod pripisati: plačilo dela
amortizacije za investicijska vlaganja.
3. člen
Zavod za zdravstveno zavarovanje Slovenije sporoči
Ministrstvu za zdravje mesečno višino kalkulirane amortizacije za posamezni
javni zdravstveni zavod.
4. člen
Obveznost odvajanja določenega dela amortizacije, na način,
ki je predpisan v 2. členu tega pravilnika, ne velja za območne zavode za
zdravstveno varstvo.
Zavod za zdravstveno varstvo odvaja del sredstev, ki se
obračunajo od vrednosti skupnih prihodkov, razvidne iz letnega izkaza uspeha
zavoda za preteklo leto z upoštevanjem uradno objavljene stopnje rasti cen
življenjskih potrebščin.
Ministrstvo za zdravje sporoči višino mesečne obveznosti,
navedene v prejšnjem odstavku, zavodu za zdravstveno varstvo, do 10. dne v
mesecu za tekoči mesec. Zavod mora mesečno obveznost nakazati najpozneje do 27.
dne v mesecu na račun proračunskega sklada, št. žiro računa: 50100-630-10014.
5. člen
Z dnem začetka veljavnosti tega pravilnika preneha veljati
navodilo za obvezno odvajanje dela amortizacije javnih zdravstvenih zavodov po
7. členu zakona o investicijah v javne zdravstvene zavode, katerih ustanovitelj
je Republika Slovenija za obdobje 1994–1999, z dne 7. 9. 1994.
6. člen
Ta pravilnik začne veljati naslednji dan po objavi v Uradnem
listu Republike Slovenije.
Št. 400-2/2002
Ljubljana, dne 15. februarja 2002.
prof. dr. Dušan Keber l. r. 
Minister 
za zdravje