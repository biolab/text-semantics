I. SPLOŠNA DOLOČBA
1. člen
Ustanovitelj Univerze v Ljubljani je Republika Slovenija.
Ustanoviteljske pravice in obveznosti izvršuje Vlada
Republike Slovenije.
II. STATUSNA OPREDELITEV UNIVERZE V LJUBLJANI 
2. člen
Ime: Univerza v Ljubljani 
Skrajšano ime: UL 
Ime v angleščini: University of Ljubljana 
Sedež: Ljubljana, Kongresni trg 12 
Univerza v Ljubljani (v nadaljnjem besedilu: univerza) je
pravna oseba.
3. člen
Univerza ima naslednje članice: 
fakultete: 
Univerza v Ljubljani 
Biotehniška fakulteta 
Skrajšano ime: UL BF 
Ime v angleščini: University of Ljubljana,
Biotechnical Faculty 
Sedež: Ljubljana, Jamnikarjeva 101 
Univerza v Ljubljani 
Ekonomska fakulteta 
Skrajšano ime: UL EF 
Ime v angleščini: University of Ljubljana,
School of Economics and Business 
Sedež: Ljubljana, Kardeljeva ploščad 17 
Univerza v Ljubljani 
Fakulteta za arhitekturo 
Skrajšano ime: UL FA 
Ime v angleščini: University of Ljubljana,
Faculty of Architecture 
Sedež: Ljubljana, Zoisova 12 
Univerza v Ljubljani 
Fakulteta za družbene vede 
Skrajšano ime: UL FDV 
Ime v angleščini: University of Ljubljana,
Faculty of Social Sciences 
Sedež: Ljubljana, Kardeljeva ploščad 5 
Univerza v Ljubljani 
Fakulteta za elektrotehniko 
Skrajšano ime: UL FE 
Ime v angleščini: University of Ljubljana,
Faculty of Electrical Engineering 
Sedež: Ljubljana, Tržaška cesta 25 
Univerza v Ljubljani 
Fakulteta za farmacijo 
Skrajšano ime: UL FFA 
Ime v angleščini: University of Ljubljana,
Faculty of Pharmacy 
Sedež: Ljubljana, Aškerčeva 7 
Univerza v Ljubljani 
Fakulteta za gradbeništvo in geodezijo 
Skrajšano ime: UL FGG 
Ime v angleščini: University of Ljubljana,
Faculty of Civil and Geodetic Engineering 
Sedež: Ljubljana, Jamova 2 
Univerza v Ljubljani 
Fakulteta za kemijo in kemijsko
tehnologijo 
Skrajšano ime: UL FKKT 
Ime v angleščini: University of Ljubljana,
Faculty of Chemistry and Chemical Technology 
Sedež: Ljubljana, Večna pot 113 
Univerza v Ljubljani 
Fakulteta za matematiko in fiziko 
Skrajšano ime: UL FMF 
Ime v angleščini: University of Ljubljana,
Faculty of Mathematics and Physics 
Sedež: Ljubljana, Jadranska 19 
Univerza v Ljubljani 
Fakulteta za pomorstvo in promet 
Skrajšano ime: UL FPP 
Ime v angleščini: University of Ljubljana,
Faculty of Maritime Studies and Transport 
Sedež: Portorož, Pot pomorščakov 4 
Univerza v Ljubljani 
Fakulteta za računalništvo in informatiko 
Skrajšano ime: UL FRI 
Ime v angleščini: University of Ljubljana,
Faculty of Computer and Information Science 
Sedež: Ljubljana, Večna pot 113 
Univerza v Ljubljani 
Fakulteta za strojništvo 
Skrajšano ime: UL FS 
Ime v angleščini: University of Ljubljana,
Faculty of Mechanical Engineering 
Sedež: Ljubljana, Aškerčeva 6 
Univerza v Ljubljani 
Fakulteta za socialno delo 
Skrajšano ime: UL FSD 
Ime v angleščini: University of Ljubljana,
Faculty of Social Work 
Sedež: Ljubljana, Topniška 31 
Univerza v Ljubljani 
Fakulteta za šport 
Skrajšano ime: UL FŠ 
Ime v angleščini: University of Ljubljana,
Faculty of Sport 
Sedež: Ljubljana, Gortanova 22 
Univerza v Ljubljani 
Fakulteta za upravo 
Skrajšano ime: UL FU 
Ime v angleščini: University of Ljubljana,
Faculty of Public Administration 
Sedež: Ljubljana, Gosarjeva 5 
Univerza v Ljubljani 
Filozofska fakulteta 
Skrajšano ime: UL FF 
Ime v angleščini: University of Ljubljana,
Faculty of Arts 
Sedež: Ljubljana, Aškerčeva 2 
Univerza v Ljubljani 
Medicinska fakulteta 
Skrajšano ime: UL MF 
Ime v angleščini: University of Ljubljana,
Faculty of Medicine 
Sedež: Ljubljana, Vrazov trg 2 
Univerza v Ljubljani 
Naravoslovnotehniška fakulteta 
Skrajšano ime: UL NTF 
Ime v angleščini: University of Ljubljana,
Faculty of Natural Sciences and Engineering 
Sedež: Ljubljana, Aškerčeva cesta 12 
Univerza v Ljubljani 
Pedagoška fakulteta 
Skrajšano ime: UL PEF 
Ime v angleščini: University of Ljubljana,
Faculty of Education 
Sedež: Ljubljana, Kardeljeva ploščad 16 
Univerza v Ljubljani 
Pravna fakulteta 
Skrajšano ime: UL PF 
Ime v angleščini: University of Ljubljana,
Faculty of Law 
Sedež: Ljubljana, Poljanski nasip 2 
Univerza v Ljubljani 
Teološka fakulteta 
Skrajšano ime: UL TEOF 
Ime v angleščini: University of Ljubljana,
Faculty of Theology 
Sedež: Ljubljana, Poljanska 4 
Univerza v Ljubljani 
Veterinarska fakulteta 
Skrajšano ime: UL VF 
Ime v angleščini: University of Ljubljana,
Veterinary Faculty 
Sedež: Ljubljana, Gerbičeva 60 
Univerza v Ljubljani 
Zdravstvena fakulteta 
Skrajšano ime: UL ZF 
Ime v angleščini: University of Ljubljana,
Faculty of Health Sciences 
Sedež: Ljubljana, Zdravstvena pot 5 
umetniške akademije: 
Univerza v Ljubljani 
Akademija za glasbo 
Skrajšano ime: UL AG 
Ime v angleščini: University of Ljubljana,
Academy of Music 
Sedež: Ljubljana, Stari trg 34 
Univerza v Ljubljani 
Akademija za gledališče, radio, film in
televizijo 
Skrajšano ime: UL AGRFT 
Ime v angleščini: University of Ljubljana,
Academy of Theatre, Radio, Film and Television 
Sedež: Ljubljana, Trubarjeva
cesta 3 
Univerza v Ljubljani 
Akademija za likovno umetnost in oblikovanje
Skrajšano ime: UL ALUO 
Ime v angleščini: University of Ljubljana,
Academy of Fine Arts and Design 
Sedež: Ljubljana, Erjavčeva 23
4. člen
Univerza lahko v okviru svoje dejavnosti ter po poprejšnjem
soglasju ustanovitelja ustanovi zavod, gospodarsko družbo, ustanovo ali drugo
pravno osebo.
5. člen
Statut univerze določi pogoje, ki jih morajo izpolnjevati
samostojni visokošolski in drugi zavodi, da postanejo pridružene članice
univerze, ter s tem povezane pravice in obveznosti.
III. DEJAVNOST UNIVERZE IN ČLANIC
6. člen
Univerza razvija znanosti, stroke in umetnosti, tako da prek
fakultet ali umetniških akademij opravlja, v skladu s predpisom o standardni
klasifikaciji dejavnosti, naslednje dejavnosti:
Izobraževalno dejavnost:
-      
P 85.422 visokošolsko izobraževanje
-      
P 85.590 drugje nerazvrščeno izobraževanje, izpopolnjevanje in
usposabljanje
Znanstvenoraziskovalno dejavnost:
-      
M 72.110 raziskovalna in razvojna dejavnost na področju biotehnologije
-      
M 72.190 raziskovalna in razvojna dejavnost na drugih področjih
naravoslovja in tehnologije
-      
M 72.200 raziskovalna in razvojna dejavnost na področju družboslovja in
humanistike
Umetniško dejavnost:
-      
R 90.010 umetniško uprizarjanje
-      
R 90.020 spremljajoče dejavnosti za umetniško uprizarjanje
-      
R 90.030 umetniško ustvarjanje
Druge dejavnosti:
-      
L 68.200 oddajanje in obratovanje lastnih ali najetih nepremičnin
-      
R 91.011 dejavnost knjižnic
-      
R 91.012 dejavnost arhivov
-      
R 91.020 dejavnost muzejev
-      
R 91.030 varstvo kulturne dediščine ter
-      
druge s tem povezane dejavnosti, ki jih univerza s soglasjem
ustanovitelja določi v statutu.
Univerza izvaja tudi javna pooblastila.
Fakultete in umetniške akademije opravljajo
znanstvenoraziskovalno in umetniško dejavnost z enega ali več sorodnih oziroma
med seboj povezanih znanstvenih oziroma umetniških področij, disciplin in
strok. Izobraževalno dejavnost opravljajo na študijskih področjih, določenih s
statutom.
Študijski programi univerze se uvrščajo v študijska področja
v skladu z uredbo, ki ureja uvedbo in uporabo klasifikacijskega sistema izobraževanja
in usposabljanja, ter v znanstvenoraziskovalno disciplino v skladu s
klasifikacijo Frascati.
Študijske programe lahko izvaja ena ali več članic skupaj.
7. člen
Članice univerze lahko samostojno v svojem imenu in za svoj
račun na študijskih področjih iz prejšnjega člena opravljajo tudi
izobraževalno, raziskovalno, razvojno in svetovalno ter umetniško dejavnost ter
druge s tem povezane dejavnosti, ki jih univerza s soglasjem ustanovitelja
določi v statutu. 
Članice lahko opravljajo dejavnost iz prvega odstavka tega
člena, če s tem ne ovirajo izvajanja dejavnosti iz 6. člena tega odloka in če
zagotovijo povračilo stroškov, nastalih pri izvajanju teh dejavnosti. 
Članica univerze ima lahko svoj žiro račun.
Razmerje med univerzo in članico, povezano z dejavnostmi iz
prvega odstavka tega člena, se uredi s posebnim aktom v skladu s statutom.
IV. ORGANI UNIVERZE IN ČLANIC
8. člen
Organi univerze so: rektor, senat, upravni odbor in
študentski svet.
Organi fakultete ali umetniške akademije so: dekan, senat, akademski
zbor in študentski svet.
9. člen
Upravni odbor univerze je organ upravljanja. Ima devet
članov, in sicer:
-       
tri predstavnike ustanovitelja,
-       
štiri predstavnike univerze, od tega tri iz vrst delavcev, ki opravljajo
visokošolsko dejavnost (visokošolski učitelji, znanstveni delavci in
visokošolski sodelavci) in enega predstavnika drugih delavcev,
-       
enega predstavnika študentov in
-       
enega predstavnika delodajalcev.
V upravni odbor ne morejo biti izvoljeni rektor in
prorektorji univerze.
Mandat upravnega odbora traja štiri leta.
Upravni odbor ima predsednika in njegovega namestnika.
Izvolita se izmed članov upravnega odbora tako, da je predsednik izvoljen izmed
predstavnikov delavcev, ki opravljajo visokošolsko dejavnost, namestnik
predsednika pa izmed predstavnikov ustanovitelja ali nasprotno.
Upravni odbor je konstituiran, če je imenovana oziroma
izvoljena več kot polovica njegovih članov. Prvo sejo skliče poslovodni organ
univerze. 
9.a člen
Predstavnike ustanovitelja v upravni odbor imenuje Vlada
Republike Slovenije, način izvolitve predstavnikov delavcev, ki opravljajo
visokošolsko dejavnost, drugih delavcev in študentov se določi s statutom
univerze, predstavnika delodajalcev pa univerza prek javnega poziva določi v
soglasju z ustanoviteljem izmed kandidatov, ki jih predlagajo Gospodarska
zbornica Slovenije, Obrtna zbornica Slovenije, Združenje delodajalcev
Slovenije, Združenje delodajalcev obrti in podjetnikov Slovenije GIZ, Združenje
managerjev Slovenije in Vlada Republike Slovenije. 
Ne glede na določbo tretjega odstavka 9. člena tega odloka,
je predstavnik študentov v upravni odbor izvoljen za dve leti.
10. člen
Upravni odbor:
-       
sprejema splošne akte univerze v skladu za zakonom, tem odlokom in
statutom,
-       
sprejema letni delovni načrt in program razvoja univerze ter spremlja
njuno uresničevanje,
-       
sprejema finančni načrt, letno poročilo in poslovno poročilo,
-       
odloča o zadevah gospodarske in materialne narave ter skrbi za nemoteno
poslovanje univerze,
-       
daje ustanovitelju in rektorju predloge in mnenja o posameznih vprašanjih,
-       
sprejema izhodišča za sistemizacijo delovnih mest,
-       
na predlog fakultet ali umetniških akademij sprejema sklepe o šolninah
ter prispevkih za študij,
-       
sprejema odločitve o upravljanju premoženja iz 15. člena tega odloka,
-       
sprejme poslovnik o svojem delu,
-       
sprejema druge odločitve v zvezi z upravljanjem univerze.
Pred sprejetjem letnega delovnega načrta in programa razvoja
univerze mora upravni odbor pridobiti soglasje senata univerze.
11. člen
Statut univerze sprejmeta upravni odbor in senat univerze v
enakem besedilu. 
12. člen
Predsednik upravnega odbora sklicuje in vodi seje. 
Seja je sklepčna, če je navzoča večina članov upravnega
odbora, sklepe pa sprejema z večino glasov navzočih članov. Za sprejem statuta
in drugih splošnih aktov univerze je potrebna večina glasov vseh članov
upravnega odbora.
13. člen
Naloge, pristojnosti, število članov, način izvolitve,
trajanje mandata in način odločanja drugih organov univerze in članic se
uredijo s statutom.
V. VIRI, NAČINI IN POGOJI PRIDOBIVANJA SREDSTEV ZA DELO
UNIVERZE IN ČLANIC
14. člen
Univerza in članice pridobivajo sredstva za opravljanje
svojih dejavnosti:
-       
iz proračuna Republike Slovenije,
-       
iz šolnin in drugih prispevkov za študij,
-       
s plačili za opravljene storitve,
-       
iz dotacij, dediščin in daril,
-       
iz drugih virov.
15. člen
Univerza upravlja in razpolaga s premoženjem, ki ga uporablja
za opravljanje svoje dejavnosti, skladno z zakonom, tem odlokom in statutom ter
v skladu z namenom, za katerega je bilo pridobljeno.
Univerza lahko odtuji ali obremeni nepremičnino oziroma
opremo večje vrednosti, pridobljeno iz javnih sredstev, le v soglasju z
ustanoviteljem. Za opremo večje vrednosti se šteje oprema, za nakup katere je v
skladu z zakonom o javnih naročilih potreben razpis.
Sredstva, pridobljena od prodaje premoženja iz prejšnjega
odstavka tega člena, se lahko uporabijo za investicije, investicijsko
vzdrževanje in opremo. 
Univerza upravlja in razpolaga z nepremičnino, pridobljeno iz
drugih virov, v skladu z namenom, za katerega je bila pridobljena.
Članice lahko upravljajo in razpolagajo s premičninami in
nepremičninami, namenjenimi za opravljanje dejavnosti iz prvega odstavka 7.
člena tega odloka, v skladu s statutom.
Univerza upravlja in razpolaga tudi z infrastrukturno opremo,
ki je namenjena več članicam.
VI. PRAVICE, OBVEZNOSTI IN ODGOVORNOSTI UNIVERZE, ČLANIC IN
USTANOVITELJA V PRAVNEM PROMETU 
16. člen
Univerza nastopa v pravnem prometu samostojno, v svojem imenu
in za svoj račun, z vsemi pravicami in obveznostmi ter sklepa pravne posle za
dejavnosti, določene v tem odloku in statutu, brez omejitev.
Univerza odgovarja za obveznosti iz prvega odstavka tega
člena z vsem svojim premoženjem.
Pri izvajanju dejavnosti iz 7. člena tega odloka nastopajo
članice v pravnem prometu v svojem imenu in za svoj račun, z vsemi pravicami in
obveznostmi, določenimi z zakonom, tem odlokom in statutom, odgovarjajo pa z
vsem premoženjem, pridobljenim z opravljanjem teh dejavnosti. Univerza in
ustanovitelj za te obveznosti članice ne odgovarjata.
17. člen
Ustanovitelj odgovarja za obveznosti univerze do vrednosti
premoženja, pridobljenega iz javnih sredstev, s katerim univerza razpolaga.
VII. MEDSEBOJNE PRAVICE IN OBVEZNOSTI USTANOVITELJA IN
UNIVERZE
18. člen
Ustanovitelj zagotavlja materialne pogoje za delo univerze na
način in pod pogoji, določenimi z zakonom, ter izvaja druga upravičenja v
skladu z zakonom.
19. člen
Univerza mora ministru, pristojnemu za visoko šolstvo,
poslati predlog finančnega načrta za naslednje koledarsko leto po predpisih, ki
urejajo javne finance.
VIII. RAZPOLAGANJE S PRESEŽKOM PRIHODKOV NAD ODHODKI IN
PORAVNAVANJE PRIMANJKLJAJA SREDSTEV ZA DELO UNIVERZE IN ČLANIC
20. člen
Presežek prihodkov nad odhodki univerze se uporablja za
opravljanje in razvoj dejavnosti v naslednjih letih. Presežka prihodkov nad odhodki
ni mogoče nameniti za plače zaposlenih, če je imela univerza v zadnjih dveh
poslovnih letih presežek odhodkov nad prihodki oziroma izkazuje v svojih
računovodskih izkazih presežek odhodkov nad prihodki iz preteklih let.
21. člen
O načinu poravnave primanjkljaja sredstev univerze, ki
nastane pri izvajanju javne službe v visokem šolstvu, odloča ustanovitelj na
predlog upravnega odbora univerze.
O načinu poravnave primanjkljaja sredstev fakultet in
umetniških akademij, ki nastane pri izvajanju dejavnosti iz 7. člena tega
odloka, odloča upravni odbor univerze. Primanjkljaja ni mogoče poravnati iz
javnih sredstev.

Odlok o preoblikovanju Univerze v Ljubljani –
OdPUL-1 (Uradni list RS, št. 28/00)
vsebuje naslednje prehodne in končne določbe:
»IX. PREHODNE IN KONČNE DOLOČBE
22. člen
Skladno z zakonom, tem odlokom in bilanco stanja na dan 31.
12. 1999 se najkasneje do 31. 12. 2001 opravi na članicah popis premoženja. V
popisu se ločeno prikaže premoženje, pridobljeno iz javnih sredstev, in
premoženje, pridobljeno iz drugih virov.
Merila za razmejitev premoženja, pridobljenega iz javnih in
drugih sredstev, ter merila za delitev odhodkov zaradi opravljanja javne službe
in drugih dejavnosti sprejme upravni odbor univerze po poprejšnjem soglasju
ustanovitelja najkasneje do 31. 12. 2000.
23. člen
Rektor univerze in dekani članic, ki te funkcije opravljajo
na dan uveljavitve tega odloka, jih opravljajo do izteka mandata. 
24. člen
Člani upravnega odbora univerze, ki opravljajo funkcijo na
dan uveljavitve tega odloka, jo opravljajo do konstituiranja novega. Rokovnik
in pravila za izvedbo volitev predstavnikov delavcev, ki opravljajo
visokošolsko dejavnost, drugih delavcev in študentov sprejme upravni odbor,
tako da se novi upravni odbor oblikuje najkasneje v šestih mesecih po
uveljavitvi tega odloka.
25. člen
Drugi organi univerze se oblikujejo najkasneje v šestih
mesecih po uveljavitvi statuta univerze v skladu z zakonom in tem odlokom.
26. člen
Statut univerze se objavi v Uradnem listu Republike
Slovenije, drugi splošni akti pa v uradnem glasilu univerze.
27. člen
Z dnem uveljavitve tega odloka preneha veljati odlok o
preoblikovanju Univerze v Ljubljani (Uradni list RS, št. 82/94, 77/95 in
72/97).
28. člen
Ta odlok začne veljati petnajsti dan po objavi v Uradnem
listu Republike Slovenije.«.

Odlok o spremembah in dopolnitvah odloka o
preoblikovanju Univerze v Ljubljani – OdPUL-1A (Uradni list RS, št. 33/03)
vsebuje naslednje prehodne in končne določbe:
»PREHODNE IN KONČNE DOLOČBE
5. člen
Z dnem uveljavitve tega odloka se dosedanji članici Univerze
v Ljubljani, Visoka šola za socialno delo in Visoka upravna šola, preoblikujeta
v Fakulteto za socialno delo in Fakulteto za upravo.
6. člen
Študenti, ki so bili na dan uveljavitve tega odloka vpisani
na Visoki šoli za socialno delo ter Visoki upravni šoli in so se izobraževali
po študijskem programu z javno veljavnostjo, nadaljujejo in končajo študij na
Fakulteti za socialno delo ter na Fakulteti za upravo pod pogoji, ki so veljali
ob njihovem vpisu.
7. člen
Univerza mora najpozneje v treh mesecih po uveljavitvi tega
odloka uskladiti statut.
8. člen
Organi Fakultete za socialno delo in Fakultete za upravo se
oblikujejo v treh mesecih po uveljavitvi tega odloka v skladu z zakonom,
odlokom in statutom. 
Do njihovega oblikovanja vse naloge opravljajo dosedanji
organi, razen sprejemanja univerzitetnih, magistrskih in doktorskih študijskih
programov.
9. člen
Ta odlok začne veljati naslednji dan po objavi v Uradnem
listu Republike Slovenije.«.

Odlok o spremembah in dopolnitvah Odloka o
preoblikovanju Univerze v Ljubljani – OdPUL-1B (Uradni list RS, št. 79/04)
vsebuje naslednji prehodni in končno določbo:
»3. člen
Univerza mora najpozneje do 11. decembra 2004 uskladiti
statut.
4. člen
Upravni odbor univerze se oblikuje v skladu s tem odlokom
najpozneje do 15. decembra 2004.
5. člen
Ta odlok začne veljati naslednji dan po objavi v Uradnem
listu Republike Slovenije.«.

Odlok o spremembah in dopolnitvah Odloka o
preoblikovanju Univerze v Ljubljani – OdPUL-1C (Uradni list RS, št. 36/06)
vsebuje naslednjo prehodno in končno določbo:
»PREHODNA IN KONČNA DOLOČBA
3. člen
Univerza mora najkasneje v treh mesecih po uveljavitvi tega
odloka uskladiti statut. Do uskladitve statuta se uporabljata tretji in četrti
odstavek 6. člena Odloka o preoblikovanju Univerze v Ljubljani (Uradni list RS,
št. 28/00, 33/03 in 79/04).
4. člen
Ta odlok začne veljati naslednji dan po objavi v Uradnem
listu Republike Slovenije.«.

Odlok o spremembah in dopolnitvah Odloka o
preoblikovanju Univerze v Ljubljani – OdPUL-1D (Uradni list RS, št. 18/09)
vsebuje naslednjo prehodno in končno določbo:
»PREHODNA IN KONČNA DOLOČBA
6. člen
Univerza mora najpozneje v treh mesecih po uveljavitvi tega
odloka uskladiti statut.
Organi Zdravstvene fakultete se oblikujejo v treh mesecih po
uveljavitvi statuta.
Do oblikovanja organov Zdravstvene fakultete opravljajo vse
naloge dosedanji organi Visoke šole za zdravstvo, razen sprejemanja študijskih
programov.
7. člen
Ta odlok začne veljati naslednji dan po objavi v Uradnem
listu Republike Slovenije.«.

Odlok o spremembah in dopolnitvah Odloka o
preoblikovanju Univerze v Ljubljani – OdPUL-1E (Uradni list RS, št. 83/10)
vsebuje naslednjo prehodno in končno določbo:
»PREHODNA IN KONČNA DOLOČBA
3. člen
Univerza mora najpozneje v treh mesecih po uveljavitvi tega
odloka uskladiti statut.
4. člen
Ta odlok začne veljati naslednji dan po objavi v Uradnem
listu Republike Slovenije.«.

Odlok o spremembah in dopolnitvah Odloka o
preoblikovanju Univerze v Ljubljani – OdPUL-1F (Uradni list RS, št. 8/19) vsebuje naslednjo prehodno in
končno določbo:
»PREHODNA IN KONČNA DOLOČBA
6. člen
Univerza uskladi svoj statut v treh mesecih po uveljavitvi
tega odloka. 
7. člen
Ta odlok začne veljati petnajsti dan po objavi v Uradnem
listu Republike Slovenije.«.

Odlok
o spremembah Odloka o preoblikovanju Univerze v Ljubljani – OdPUL-1G (Uradni list RS, št. 36/21)
vsebuje naslednjo prehodno in končno določbo:
»PREHODNA IN KONČNA DOLOČBA
3. člen
Univerza uskladi svoj statut v treh mesecih po uveljavitvi
tega odloka.
4. člen
Ta odlok začne veljati petnajsti dan po objavi v Uradnem
listu Republike Slovenije.«.