I
Za dela, ki so izredno težka in škodljiva za zdravje, se po
določbi 209. člena Zakona o pokojninskem in invalidskem zavarovanju (Uradni
list RS, št. 12/92) štejejo delovna mesta vzdrževanja in revizije letal, in
sicer: 
1.     
letalskih mehanikov na vzdrževanju in reviziji letal in 
2.     
letalskih mehanikov kontrolorjev vzdrževanja in revizije letal. 
Vsakih 12 mesecev, prebitih pri opravljanju teh del, se
računa za 15 mesecev zavarovanja.
II
Na delih iz I. točke tega sklepa se zavarovalna doba šteje s
povečanjem od 1. 1. 1961 dalje.
III
Na delih iz I. točke tega sklepa se bo do 31. 12. 1994
ugotovilo, kako podjetje izvaja varstvene ukrepe in tehnološke postopke in s
tem preverilo ali še obstajajo pogoji za štetje zavarovalne dobe s povečanim
trajanjem v navedenem obsegu.
IV
Za delavce, ki opravljajo dela iz I. točke tega sklepa,
organizacija plačuje prispevek za zavarovalno dobo s povečanjem od 1. 1. 1961
dalje po veljavnih predpisih.
V
Ta sklep začne veljati osmi dan po objavi v Uradnem listu
Republike Slovenije.
Št. 01000/94
Ljubljana, dne 10. marca 1994.
Skupščina Zavoda za pokojninsko in invalidsko zavarovanje
Slovenije
Predsednik
Stanko Hvale l. r.