1. člen
S tem pravilnikom se sprejme letni gozdnogospodarski načrt
dela gozdnogospodarske enote Litija, št. 04-42/2003 z dne 21. marca 2003, ki ga
je izdelal Zavod za gozdove Slovenije, Območna enota Ljubljana, za obdobje od
1. 1. 2003 do 31. 12. 2003.
2. člen
Letni gozdnogospodarski načrt dela gozdnogospodarske enote
Litija iz tega pravilnika je izdelan v treh izvodih za 2.827,82 hektarjev
gozdov, ki ležijo v gozdnogospodarskem območju Ljubljana, v občinah Litija in
Šmartno, oziroma v katastrskih občinah Konjšica, Polšnik, Konj in Jablanica.
3. člen
Na podlagi gozdnogospodarskega načrta gozdnogospodarske enote
Litija, z obdobjem veljavnosti od 1. 1. 1993 do 31. 12. 2002, potrjenega z
odločbo št. 322-01-4/10-93 z dne 22. 12. 1997, so z letnim gozdnogospodarskim
načrtom iz tega pravilnika določeni naslednji ukrepi: 
-       
najvišji možni posek v višini 5.956,0 m³, od tega 1.571,9 m³ iglavcev in
4.384,1 m³ listavcev, 
-       
gojitvena dela, potrebna za ohranitev in razvoj gozdov, na površini
26,02 ha, 
-       
nega mlajšega drogovnjaka na površini 3,0 ha.
4. člen
V letnem gozdnogospodarskem načrtu dela gozdnogospodarske
enote Litija iz tega pravilnika so določeni ukrepi in načini njihove izvedbe
tudi na ravneh gospodarskih razredov in odsekov.
5. člen
Po en izvod letnega gozdnogospodarskega načrta dela
gozdnogospodarske enote Litija iz tega pravilnika je na vpogled na sedežu
Zavoda za gozdove Slovenije, Območne enote Ljubljana, Tržaška 2, Ljubljana, na
sedežu Zavoda za gozdove Slovenije, Krajevne enote Litija, Litijska 20, Litija,
in na Ministrstvu za kmetijstvo, gozdarstvo in prehrano, Dunajska 56-58,
Ljubljana, kjer se hrani tudi dokumentacija v zvezi s postopkom sprejemanja
letnega gozdnogospodarskega načrta dela gozdnogospodarske enote Litija.
6. člen
Ta pravilnik začne veljati naslednji dan po objavi v Uradnem
listu Republike Slovenije.
Št. 322-01-4-21/91
Ljubljana, dne 12. avgusta 2003.
EVA 2003-2311-0149
Minister za kmetijstvo, gozdarstvo 
in prehrano 
mag. Franc But l. r.