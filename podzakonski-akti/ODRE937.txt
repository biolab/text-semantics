1. člen
Republika Slovenija izdaja zakladne menice kot blagajniške
zapise za zagotovitev sredstev za izpolnjevanje obveznosti proračuna Republike
Slovenije za leto 1994 v višini 2.000,000.000 tolarjev.
2. člen
Zakladne menice še izdajo v več serijah. Prva serija se izda
15. februarja 1994, vsaka naslednja serija se izda najprej v enem tednu po
izdaji predhodne serije.
3. člen
Zakladna menica glasi na ime in je prosto prenosljiva.
4. člen
Ministrstvo za finance vodi register izdanih zakladnih menic.
V primeru prodaje zakladne menice na sekundarnem trgu obvesti
kupec ali prodajalec ministrstvo za finance z enim izvodom kupoprodajne pogodbe
ali zaključnice. Ministrstvo za finance zabeleži prenos lastništva v registru
izdanih zakladnih menic.
5. člen
Ministrstvo za finance hrani zakladne menice v svojem depoju.
Zakladna menica se izroči imetniku samo na njegovo izrecno zahtevo.
6. člen
Zakladne menice zapadejo v izplačilo 29. dan od. dneva
izdaje.
7. člen
Skupno število zakladnih menic je 400 v apoenih po 5,000.000
tolarjev. 
Zakladne menice se izdajo pod serijsko številko 120294.
8. člen
Zakladne menice se prodajajo po postopku zbiranja
najugodnejših ponudb, pri katerem lahko sodelujejo banke in zavarovalne
organizacije s sedežem v Republiki Sloveniji ter institucionalni investitorji,
kot so opredeljeni v prvem odstavku 1. člena Zakona o strukturi nekaterih
naložb določenih javnih zavodov, skladov in zavarovalnih organizacij (Uradni
list RS, št. 71/93), in sicer v skladu z navodili, ki jih prejmejo vsi
sodelujoči v postopku zbiranja najugodnejših ponudb. 
Minister za finance sprejme po končanem postopku zbiranja
ponudb sklep o končni višini emisije in ceni zakladne menice.
9. člen
Obresti na zakladni menici se
obračunajo v naprej in se ob vplačilu zakladne menice odštejejo v obliki
diskonta od njene nominalne vrednosti. 
Višina diskonta za obračun obresti se določi na podlagi ponudbe
udeležencev postopka zbiranja najugodnejših ponudb, in sicer kot razlika med
sprejeto ceno za zakladno menico in njeno nominalno vrednostjo.
10. člen
Nominalna vrednost zakladne menice še na dan dospetja
zakladne menice izplača na žiro račun ali drugi ustrezen račun imetnika
zakladne menice, ki je vpisan v kot zadnji imetnik v register imetnikov
zakladne menice. 
V primeru, da je imetnik zakladne menice zahteval njeno
izročitev, mora menico predložiti Ministrstvu za finance v plačilo najmanj dva
delovna dneva pred dospetjem zakladne menice v izplačilo.
11. člen
Ta odredba začne veljati naslednji dan po objavi v Uradnem
listu Republike Slovenije.
Št. 450-02-Z/94-11
Ljubljana, dne 7. februarja 1994.
Mitja Gaspari l. r. 
Minister za finance