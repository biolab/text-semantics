1. SPLOŠNE DOLOČBE
1. člen
Ta pravilnik podrobneje določa pogoje in postopek
napredovanja zaposlenih na sodiščih, v državnih tožilstvih, državnem
pravobranilstvu in v organih za postopek o prekrških (v nadaljnjem besedilu:
zaposleni) v višji plačilni razred, razen sodnikov, državnih tožilcev,
pomočnikov državnih tožilcev, državnih pravobranilcev, pomočnikov državnih
pravobranilcev in sodnikov za prekrške.
2. člen
Na delovnem mestu lahko napreduje zaposleni, ki:
-       
ima zahtevano stopnjo strokovne izobrazbe za delovno mesto, na katerega
je razporejen,
-       
izpolnjuje druge zahtevane pogoje za razporeditev na delovno mesto in
-       
izpolni pogoje za napredovanja, določene z zakonom in tem pravilnikom.
3. člen
Z napredovanjem na delovnem mestu v višji plačilni razred
pridobi zaposleni višji količnik za določitev osnovne plače kot je količnik za
določitev osnovne plače delovnega mesta, na katerega je razporejen.
Za napredovanje se uporabljajo plačilni razredi in količniki
določeni z zakonom.
4. člen
Na delovnem mestu lahko zaposleni napredujejo največ za pet
plačilnih razredov.
5. člen
Zaposleni lahko napreduje po preteku najmanj treh let od prve
zaposlitve oziroma od zadnjega napredovanja (v nadaljevanju: napredovalno
obdobje). Pri tem se upošteva dejanska delovna doba.
V obdobje iz prvega odstavka se všteva čas, ki ga je
zaposleni prebil na delovnih mestih enake ali podobne zahtevnosti. Pri tem se
kot delovna mesta enake ali podobne zahtevnosti štejejo vsa delovna mesta, ki
so uvrščena v isto ali višjo tarifno skupino.
V obdobje iz prvega odstavka se ne všteva čas pripravništva
ter čas odsotnosti zaposlenega z dela zaradi bolezni, izobraževanja,
strokovnega izpopolnjevanja ali drugih vzrokov v nepretrganem trajanju, daljšem
od 6 mesecev, razen zaradi strokovnega izpopolnjevanja, na katerega je
zaposlenega napotil organ, in porodniškega dopusta ter dopusta za nego in
varstvo otroka, odsotnosti zaradi poklicne bolezni in zaradi poškodbe pri delu.
Izjemoma lahko zaposleni napreduje prej kot v treh letih, če
izpolnjuje pogoje določene s tem pravilnikom. (črtan)
6. člen
Zaposleni, ki je izpolnil pogoje za napredovanje, napreduje
za en plačilni razred.
Izjemoma lahko zaposleni v primerih, določenih s tem
pravilnikom, napreduje hkrati za največ dva plačilna razreda.
II. POGOJI ZA NAPREDOVANJE
7. člen
Pogoji za napredovanje so:
1.     
dodatna funkcionalna znanja,
2.     
interdisciplinarna usposobljenost delavca za opravljanje del na
različnih delovnih mestih v okviru poklica,
3.     
samostojnost in zanesljivost pri delu,
4.     
ustvarjalnost in
5.     
nadpovprečna delovna uspešnost, izkazana v daljšem času.
Posamezni kriteriji v okviru predpisanih pogojev se
ovrednotijo s točkami oziroma s pisno oceno.
8. člen
Kriteriji iz pogoja dodatnih funkcionalnih znanj so
pridobljena in s potrdilom za izobraževanje verificirane ustanove oziroma
organizacije, izkazana strokovna usposobljenost in funkcionalna znanja,
primerna glede na pristojnosti in naloge pravosodnih organov in, ki omogočajo
boljše in hitrejše opravljanje nalog na delovnem mestu ter niso predpisana kot
pogoj za delovno mesto, in sicer:
točk
-       
doktorat znanosti                                                                                           250
-       
magisterij                                                                                                       150
-       
pravniški državni izpit                                                                                    125
-       
specializacija po pridobljeni visoki strokovni izobrazbi                                    75
-       
specializacija po pridobljeni višji strokovni izobrazbi                                       50
-       
specializacija po pridobljeni srednji strokovni izobrazbi                                   25
-       
diploma o pridobitvi visoke strokovne izobrazbe                                          100
-       
diploma o pridobitvi višje strokovne izobrazbe                                                75
-       
diploma oziroma spričevalo o pridobitvi strokovne izobrazbe
do vključno V. stopnje                                                                                     50
-       
strokovni izpit, razen izpita po končani pripravniški dobi                                50
-       
usposobljenost za delo po verificiranih programih – visoka izobrazba           75
-       
usposobljenost za delo po verificiranih programih – višja izobrazba              50
-       
usposobljenost za delo po verificiranih programih – srednja izobrazba          25
-       
certifikat o aktivnem znanju tujega jezika                                                       50
-       
znanja in veščine, ki jih je zaposleni pridobil s tečaji,
seminarji in usposabljanji v trajanju
najmanj 8 pedagoških
ur oziroma 1 dan brez preizkusa znanja                                                         5
točk
-       
znanja in veščine, ki jih je zaposleni
pridobil z 2- do 4-dnevnimi tečaji,
seminarji
in usposabljanji brez preizkusa znanja                                                            10
točk
-       
znanja in veščine, ki jih je zaposleni
pridobil s 5- in večdnevnimi tečaji,
seminarji
in usposabljanji brez preizkusa znanja                                                            15
točk
-       
v primerih, ko se tečaji, seminarji in usposabljanja
zaključijo s preizkusom znanja, se doda
točkam iz
petnajste, šestnajste in sedemnajste alinee
tega člena
za opravljen preizkus znanja še                                                                      5
točk,
s tem, da skupna vsota zbranih točk
v napredovalnem obdobju po petnajsti,
šestnajsti,
sedemnajsti in osemnajsti alinei tega člena
ne sme preseči                                                                                                100
točk
-       
obvladovanje novih metod in postopkov pri delu ter prilagajanje
novim sredstvom za delo, če to znanje ni
upoštevano v kriterijih iz
prejšnje alinee                                                                                                  20
9. člen
Kriteriji iz pogoja interdisciplinarne usposobljenosti
predstavljajo prvine usposobljenosti za opravljanje del na različnih delovnih
mestih ter organizacijske in vodstvene sposobnosti, in sicer:
točk
-       
mentorstvo                                                                                                    20-50
-       
vodenje delovne skupine v okviru organa za izvedbo določene naloge      20
-       
vodenje delovne skupine izven organa za izvedbo določene naloge           30
-       
članstvo v delovni skupini v okviru organa za izvedbo določene naloge     10
-       
članstvo v delovni skupini izven organa za izvedbo določene naloge          15
-       
večkratno ali daljše uspešno nadomeščanje delavca na drugem
delovnem mestu                                                                                           20
-       
večkratno ali daljše uspešno nadomeščanje vodje                                      40
10. člen
Kriteriji iz pogoja samostojnosti in zanesljivosti pri delu
predstavljajo prvine, ki pomenijo:
točk
-       
strokovno utemeljen in racionalen pristop pri opravljanju delovnih nalog              25
-       
ažurno opravljanje dela in korekten odnos pri delu s strankami                            25
-       
samostojno in opravljanje dela, brez strokovne pomoči in 
brez potrebe po sprotnem
preverjanju dela                                                            25
11. člen
Kriteriji iz pogoja ustvarjalnosti predstavljajo oblike
predlaganja ali izboljšanja obstoječih metod dela, strokovno uveljavljanje
stališč in predstavitev področja v javnosti, aktivnosti, ki prispevajo k ugledu
organa, vendar upravljanje takih nalog ni vsebovano v opisu delovnega mesta
zaposlenega:
točk
-       
vodenje seminarja ali strokovnega posveta znotraj organa                                   20
-       
vodenje seminarja ali strokovnega posveta izven organa                                     30
-       
aktivna udeležba (z referatom) na domačem posvetu ali seminarju                     20
-       
aktivna udeležba (z referatom) na mednarodnem posvetu ali seminarju              40
-       
članstvo v izpitnih komisijah                                                                                   40
-       
objavljen strokovni članek ali razprava                                                                  20
-       
strokovna knjiga                                                                                                     150
-       
prevod ali recenzija strokovnega članka ali knjige                                                 20-40
-       
samoiniciativno in kvalitetno opravljanje dodatnih nalog                                        20
-       
prispevek k boljšemu delu organa ali ugledu organa v javnosti                             20
-       
pomemben prispevek k učinkovitejšemu izvajanju nalog organa, k
boljši organizaciji dela in k zmanjšanju
stroškov poslovanja                                  30
-       
sodelovanje v izobraževalnem sistemu organa in
v sistemu izpopolnjevanja ter usposabljanja                                                           30
točk
-       
priprava strokovnega gradiva za interno uporabo                                                  20-40
12. člen
Delovno uspešnost za napredovanje oceni predstojnik organa na
predlog vodje notranje organizacijske enote, pri čemer upošteva sprotne ocene
delovne uspešnosti. Ocena se izdela v pisni obliki.
Ocena kriterija delovne uspešnosti je: podpovprečen,
povprečen, nadpovprečen.
Zaposleni izpolnjuje pogoj delovne uspešnosti, če je v
napredovalnem obdobju ocenjen najmanj z oceno povprečen.
13. člen
Zaposleni v tarifnih skupinah I do V lahko napreduje za en
plačilni razred, če v obdobju med dvema napredovanjema doseže skupno najmanj 50
točk po kriterijih iz pogojev iz 1., 2., 3. in 4. točke prvega odstavka 7.
člena tega pravilnika in je najmanj povprečno delovno uspešen.
Zaposleni v VI. tarifni skupini lahko napreduje za en
plačilni razred, če v obdobju med dvema napredovanjema doseže skupno najmanj 75
točk po kriterijih iz pogojev iz 1, 2., 3. in 4. točke prvega odstavka 7. člena
tega pravilnika in je najmanj povprečno delovno uspešen.
Zaposleni v tarifnih skupinah VII do IX lahko napreduje za en
plačilni razred, če v obdobju med dvema napredovanjema doseže skupno najmanj
100 točk po kriterijih iz pogojev iz 1., 2., 3. in 4. točke prvega odstavka 7.
člena tega pravilnika in je najmanj povprečno delovno uspešen.
Ne glede na določbe prejšnjih odstavkov se presežek točk,
zbranih po kriterijih iz pogojev iz 1, 2. in 4. točke prvega odstavka 7. člena
tega pravilnika, prenese v naslednje napredovalno obdobje.
14. člen
Izjemoma lahko napreduje zaposleni, ki za najmanj 100%
preseže skupno število točk, potrebnih za napredovanje za en plačilni razred,
in je nadpovprečno delovno uspešen, in sicer hkrati za največ dva plačilna
razreda, pri čemer je za vsako 100% preseganje števila točk možno napredovati
za en plačilni razred.
15. člen
Ne glede na izpolnjevanje pogojev za napredovanje zaposleni
ne more napredovati, če:
-       
od dneva dokončnosti odločbe o izrečenem disciplinskem ukrepu javnega
opomina ali denarne kazni še nista minili dve leti;
-       
od dneva izteka preizkusne dobe zaradi izrečenega disciplinskega ukrepa
pogojnega prenehanja delovnega razmerja še nista minili dve leti;
-       
je bil pravnomočno kaznovan za prekršek ali obsojen za kazniva dejanja,
storjena na delu ali v zvezi z delom, dokler navedena kazen ni izbrisana iz
ustrezne evidence.
Zaposleni lahko napreduje po preteku navedenih omejitev, če
izpolnjuje pogoje za napredovanje.
III. POSTOPEK ZA NAPREDOVANJE
16. člen
Izpolnjevanje pogojev za napredovanje se preverja trikrat
letno, in sicer 1. januarja, 1. maja in 1. septembra za vse zaposlene, ki do
navedenih rokov dopolnijo dobo najmanj treh let od zadnjega napredovanja.
17. člen
Izpolnjevanju pogojev za napredovanje se ugotavlja na podlagi
ocenjevalnega lista, ki je sestavni del tega pravilnika (obrazec 1).
Ocenjevalni list izpolni vodja organizacijske enote oziroma
zaposleni, ki ga določi predstojnik organa.
Ocenjevalnemu listu se predložijo dokazila o izpolnjevanju
pogojev za napredovanje. Dokazila morajo biti v pisni obliki.
Kot dokazila se štejejo potrdila o opravljenih izpitih ali
drugih usposabljanjih, potrdila oziroma ocene, ki jih izda delodajalec in drugi
dokumenti, s katerimi je mogoče dokazati izpolnjevani kriterij.
Dokazila mora predložiti zaposleni, razen dokazil, ki jih
izda delodajalec.
Pisna dokazila se lahko za napredovanje uporabijo le enkrat,
in uporabijo le tista, ki so pridobljena v napredovalnem obdobju.
Predstojnik pravosodnega organa mora zaposlenega na njegovo
zahtevo seznaniti z vsebino ocenjevalnega lista.
18. člen
Predstojnik organa lahko imenuje posebno komisijo, ki
oblikuje mnenje o izpolnjevanju pogojev za napredovanje.
V komisijo iz prejšnjega odstavka lahko svojega člana
predlaga tudi reprezentativni sindikat na nivoju organa.
19. člen
O napredovanju odloča predstojnik organa.
Zaposlenemu, ki napreduje, se izda odločba, v kateri se
določi plačilni razred oziroma količnik za določitev plače, ki ga je zaposleni
pridobil z napredovanjem.
Odločba mora biti izdana v 30 dneh po roku, določenem v 16.
členu tega pravilnika.
Zaposlenemu pripada plača v skladu z odločbo od prvega dne v
naslednjem mesecu po izdaji odločbe.
20. člen
Zaposleni lahko zahteva varstvo svojih pravic v skladu s
predpisi, ki urejajo to področje.
21. člen
Podatki o napredovanju se vodijo v osebni mapi zaposlenega.
22. člen
Ob prvi zaposlitvi se zaposlenega praviloma uvrsti v plačilni
razred, v katerega je uvrščen količnik za določitev osnovne plače delovnega
mesta, razen če izpolnjuje pogoje, določene za napredovanje v tem pravilniku za
uvrstitev v višji plačilni razred, o čemer odloča pristojni organ ob sklenitvi
delovnega razmerja.
Šteje se, da zaposleni ob prvi zaposlitvi izpolnjuje pogoje
za napredovanje, če doseže število točk, določeno v 13. členu tega pravilnika.
Pri ugotavljanju izpolnjevanja pogojev za uvrstitev v višji
plačilni razred se upoštevajo le dokazila, ki niso starejša od treh let.
Pripravnik se po končanem pripravništvu in opravljenem
strokovnem izpitu uvrsti v plačilni razred, v katerega je uvrščen količnik za
določitev osnovne plače delovnega mesta, za katero je sklenil delovno razmerje.
22.a člen
Če je zaposleni razporejen na drugo delovno mesto v isti ali
nižji tarifni skupini v istem ali drugem organu, za katerega velja ta
pravilnik, obdrži število plačilnih razredov, ki jih je dosegel na prejšnjem
delovnem mestu. V primeru, da je zaposleni, ki je bil razporejen v višjo
tarifno skupino, ponovno razporejen v nižjo tarifno skupino, obdrži število
plačilnih razredov, ki jih je v nižji tarifni skupini že dosegel, če je to zanj
ugodnejše, kot če bi obdržal število plačilnih razredov, ki jih je dosegel na
prejšnjem delovnem mestu.
Ne glede na določbo prejšnjega odstavka, se lahko
zaposlenemu, ki je razporejen na drugo delovno mesto, zniža število plačilnih
razredov za napredovanje, če pristojni organ ugotovi, da mu število plačilnih
razredov na prejšnjem delovnem mestu ni bilo določeno v skladu z zakonom in tem
pravilnikom.
V primerih, ko je zaposleni razporejen na drugo delovno mesto
v skladu s 33. členom zakona o delavcih v državnih organih, ne more obdržati
števila plačilnih razredov za napredovanje v skladu s prvim odstavkom tega
člena.

Obrazec
št. 1: Ocenjevalni list
Obrazec
št. 2: Predlog za razporeditev v plačilni razred

Pravilnik o napredovanju zaposlenih na
sodiščih, v javnih tožilstvih, javnih pravobranilstvih in v organih za postopek
o prekrških (Uradni list RS, št. 41/94)
vsebuje naslednje prehodne in končne določbe:
»IV. PREHODNE IN KONČNE DOLOČBE
23. člen
Zaposleni je ob prvi razporeditvi v skladu z določili zakona
o razmerjih plač v javnih zavodih, državnih organih in v organih lokalnih
skupnosti ter tega pravilnika uvrščen v plačilni razred na podlagi:
-       
števila let dejanske delovne dobe, ki jo je dopolnil do uveljavitve tega
pravilnika na delovnih mestih enake ali podobne zahtevnosti, kot je zahtevnost
delovnega mesta, na katerega je zaposleni razporejen ob uveljavitvi tega
pravilnika in
-       
ocene pristojnega organa o izpolnjevanju pogojev za napredovanje (v
nadaljnjem besedilu: ocena).
Določitev plačilnega razreda se opravi na obrazcu št. 2, ki
je sestavni del tega pravilnika.
24. člen
Pri prvi razporeditvi se izpolnjevanje pogojev za
napredovanje ne ugotavlja na način, določen v II. in III. poglavju tega
pravilnika in ne dokazuje s pisnimi dokazili.
Pri prvi razporeditvi se ne uporabljajo določbe 4. člena tega
pravilnika.
25. člen
Pristojni organ oceni izpolnjevanje posameznih pogojev na
obrazcu št. 2 in upoštevaje doseženo število točk ugotovi, da zaposleni:
1.     
ne izpolnjuje pogojev za napredovanje (do vključno 0,5 točke),
2.     
delno izpolnjuje pogoje za napredovanje (od 1 do vključno 4,5 točke)
3.     
izpolnjuje pogoje za napredovanje (od 5 do vključno 9 točk),
4.     
izpolnjuje pogoje za izjemno napredovanje (od 9,5 do vključno 10 točk).
V primerih iz 1. in 2. točke prejšnjega odstavka mora
pristojni organ pisno utemeljiti razloge, ki dokazujejo, da zaposleni ne
izpolnjuje posameznega pogoja, v primeru iz 4. točke prejšnjega odstavka pa
razloge, ki dokazujejo, da zaposleni izpolnjuje vsak posamezen pogoj.
Pristojni organ mora zaposlenega na njegovo zahtevo seznaniti
z oceno.
26. člen
Zaposleni, ki ne izpolnjuje pogojev za napredovanje (1. točka
prvega odstavka 25. člena); se uvrsti v plačilni razred, v katerega je uvrščen
količnik za določitev osnovne plače delovnega mesta, na katerega je zaposleni
razporejen ob uveljavitvi tega pravilnika.
27. člen
Zaposleni, ki izpolnjuje pogoje za napredovanje (3. točka
prvega odstavka 25. člena), se uvrsti v plačilni razred, ki bi ga lahko
dosegel, če bi glede na število let dejanske delovne dobe napredoval vsaka tri
leta.
Ne glede na število let delovne dobe zaposleni, ki izpolnjuje
pogoje za napredovanje, pri prvi razporeditvi ne more biti uvrščen za več kot
tri plačilne razrede višje od plačilnega razreda, v katerega je uvrščen
količnik delovnega mesta.
28. člen
Zaposleni, ki delno izpolnjuje pogoje za napredovanje (2.
točka prvega odstavka 25. člena), se uvrsti za en plačilni razred nižje od
plačilnega razreda, ki bi ga lahko dosegel v skladu s prejšnjim členom tega
pravilnika.
29. člen
Zaposleni, ki izpolnjuje pogoje za izjemno napredovanje (4.
točka prvega odstavka 25. člena), se uvrsti za en plačilni razred višje od
plačilnega razreda, ki bi ga lahko dosegel v skladu s prvim odstavkom 27. člena
tega pravilnika, vendar ne v višji plačilni razred, kot ga je možno z
napredovanjem doseči v skladu z zakonom. Na ta način ne more napredovati več
kot 15% zaposlenih v organu, za katerega se uporablja ta pravilnik.
30. člen
Ne glede na omejitev števila plačilnih razredov za
napredovanje, določeno v drugem odstavku 27. člena tega pravilnika, je lahko za
štiri ali pet plačilnih razredov višje od plačilnega razreda, v katerega je
uvrščen količnik delovnega mesta, uvrščen zaposleni, ki bi po prvem odstavku
27. člena tega pravilnika napredoval za več kot tri plačilne razrede, če:
-       
po oceni predstojnika uspešno opravlja naloge, ki so bistvenega pomena
za delovanje organa. Na ta način ne more napredovati več kot 5% zaposlenih v
organu, na katerega se nanaša ta pravilnik. V organu z manj kot 20 zaposlenimi
lahko na ta način napreduje 1 zaposleni;
-       
bi glede na uvrstitev na podlagi 27. člena tega pravilnika prejel nižjo
plačo, kot je znašala njegova povprečna plača za polni delovni čas v obdobju
zadnjih treh mesecev pred uveljavitvijo tega pravilnika.
31. člen
Če je zaposleni pred uveljavitvijo tega pravilnika napredoval
na bolj zahtevno delovno mesto, ki je uvrščeno v višjo tarifno skupino kot
delovno mesto, na katerega je bil razporejen pred napredovanjem, pristojni
organ ugotovi plačilni razred, na katerega bo zaposleni razvrščen na naslednji
način:
-       
ugotovi se plačilni razred, ki bi ga lahko zaposleni dosegel na
prejšnjem delovnem mestu upoštevaje oceno in delovno dobo v nižji tarifni
skupini;
-       
ugotovi se plačilni razred, ki bi ga lahko zaposleni dosegel na novem
delovnem mestu upoštevaje oceno in delovno dobo v višji tarifni skupini;
-       
na. podlagi ugotovitev iz prejšnjih dveh alinej se zaposlenega uvrsti v
plačilni razred, ki je zanj ugodnejši.
32. člen
Za zaposlenega, ki ob uveljavitvi tega pravilnika še ni
dopolnil treh let delovne dobe, se ob dopolnitvi treh let preveri izpolnjevanje
pogojev za napredovanje na način, določen v prehodnih določbah tega pravilnika.
33. člen
Ne glede na določbo prve alinee 2. člena tega pravilnika
lahko ob prvi razporeditvi v skladu z določili zakona in tega pravilnika
napreduje zaposleni, ki je razporejen na delovno mesto, za katerega nima
zahtevane stopnje strokovne izobrazbe, če ima na dan uveljavitve tega
pravilnika najmanj 20 let delovne dobe, od tega najmanj 10 let na delovnih
mestih enake ali podobne stopnje zahtevnosti.
Zaposleni, ki nima delovne dobe, določene v prvem odstavku
tega člena, lahko napreduje pogojno, če z delodajalcem sklene pogodbo o
izobraževanju, s katero se zaveže, da bo v času, določenem z
vzgojno-izobraževalnim programom, pridobil ustrezno strokovno izobrazbo.
34. člen
Ne glede na določbo druge alinee 2. člena tega pravilnika v
zvezi s predpisanimi delovnimi izkušnjami za delovno mesto lahko pri prvi
razporeditvi napreduje zaposleni, ki ima opravljen magisterij ali doktorat.
35. člen
Ta pravilnik začne veljati petnajsti dan po objavi v Uradnem
listu Republike Slovenije.«.

Pravilnik o spremembah in dopolnitvah
pravilnika o napredovanju zaposlenih na sodiščih, v javnih tožilstvih, javnih
pravobranilstvih in v organih za postopek o prekrških (Uradni list RS, št. 52/98)
vsebuje naslednjo končno določbo:
»10. člen
Ta pravilnik začne veljati naslednji dan po objavi v Uradnem
listu RS.«.

Pravilnik o spremembah in dopolnitvah
pravilnika o napredovanju zaposlenih na sodiščih, v državnih tožilstvih, v
državnem pravobranilstvu in v organih za postopek o prekrških (Uradni list RS,
št. 69/01)
dodaja 34.a člen:
»34.a člen
Prvo preverjanje pogojev za napredovanje se za zaposlene iz
I. do VI. tarifne skupine, ki so do uveljavitve tega pravilnika lahko
napredovali največ za tri oziroma največ za štiri plačilne razrede, opravi s 1.
9. 2001, če so od zadnjega napredovanja pretekla najmanj tri leta.
Pri preverjanju pogojev se upoštevajo dokazila, ki jih je
zaposleni pridobil v obdobju od zadnjega napredovanja.«;
dodaja 34.b člen:
»34.b člen
Ne glede na določbo drugega odstavka prejšnjega člena, se
zaposlenim iz prvega odstavka prejšnjega člena, ki ne morejo dokazati
izpolnjevanja pogojev iz prvega in drugega odstavka 13. člena tega pravilnika,
prizna ustrezno število točk, tako da lahko napredujejo za en plačilni
razred.«;
ter vsebuje
naslednjo končno določbo:
»4. člen
Ta pravilnik začne veljati naslednji dan po objavi v Uradnem
listu Republike Slovenije.«.

Pravilnik o spremembah in dopolnitvah
pravilnika o napredovanju zaposlenih na sodiščih, v državnih tožilstvih, v
državnem pravobranilstvu in v organih za postopek o prekrških (Uradni list RS,
št. 51/02)
vsebuje naslednjo končno določbo:
»4. člen
Ta pravilnik začne veljati naslednji dan po objavi v Uradnem
listu Republike Slovenije.«.