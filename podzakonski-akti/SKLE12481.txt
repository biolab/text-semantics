1. člen
Ta sklep določa obveznost poročanja podatkov statistike
plačil Banki Slovenije, v skladu z zahtevami Evropskega sistema centralnih bank
(ESCB) ter za potrebe izvajanja nadzora in drugih nalog Banke Slovenije v
skladu z njenimi zakonskimi pooblastili.
S tem sklepom se podrobneje določajo obveznosti poročanja
statistike plačil v skladu z Uredbo (EU) št. 1409/2013 Evropske centralne banke
z dne 28. novembra 2013 o statistiki plačil (ECB/2013/43) (UL L št. 352 z dne
24. 12. 2013, str. 18), zadnjič spremenjeno z Uredbo Evropske centralne banke
(EU) 2021/2011 z dne 1. decembra 2020 o spremembi Uredbe (EU) št.1409/2013 o
statistiki plačil (ECB/2013/43) (ECB/2020/59) (UL L št. 418 z dne 11. 12. 2020,
str. 1; v nadaljevanju: Uredba) ter v skladu s Smernico Evropske centralne
banke (EU) 2021/832 z dne 26. marca 2021 o zahtevah za poročanje o statistiki
plačil (ECB/2021/13) (UL L št. 208 z dne 11. 6. 2021, str. 98).
2. člen
Če ni v tem sklepu drugače določeno, imajo pojmi, uporabljeni
v tem sklepu, enak pomen kot v Uredbi.
3. člen
Obvezniki poročanja v skladu s tem sklepom so tisti
rezidenti, ki so:
-       
ponudniki plačilnih storitev, vključno z izdajatelji elektronskega
denarja,
-       
upravljavci plačilnih sistemov,
-       
ponudniki storitev, za katere se ne uporablja Zakon o plačilnih
storitvah, storitvah izdajanja elektronskega denarja in plačilnih sistemih
(Uradni list RS, št. 7/18, 9/18 – popr. in 102/20) v skladu s 3. členom tega
zakona,
-       
upravljavci mrež bankomatov, mrež POS terminalov in mrež terminalov za uporabo
elektronskega denarja,
Za namene tega sklepa so rezidenti subjekti, ki so
registrirani in se nahajajo v Sloveniji ter podružnice tujih subjektov v
Sloveniji, ki imajo svojo glavno upravo izven Slovenije.
4. člen
Obvezniki poročanja poročajo Banki Slovenije podatke o:
-       
plačilnih računih in s tem povezanih podatkih poročevalcev;
-       
izdanih plačilnih karticah;
-       
napravah – terminalih za sprejemanje kartic;
-       
plačilnih transakcijah;
-       
goljufivih plačilnih transakcijah;
-       
plačilnih transakcijah po vrsti terminala;
-       
udeležbi v izbranih plačilnih sistemih;
-       
plačilih, obdelanih v izbranih plačilnih sistemih;
-       
drugih podatkih, povezanih s statistiko plačil.
Podatki so natančneje opredeljeni v Navodilih za izvajanje
Sklepa o poročanju podatkov statistike plačil.
5. člen
Guverner Banke Slovenije izda navodilo za izvajanje tega
sklepa.
6. člen
Z dnem pričetka uporabe tega sklepa prenehajo veljati
naslednji predpisi, ki pa se uporabljajo še v zvezi s poročanjem podatkov, ki
se nanašajo na obdobje do vključno 31. 12. 2021:
-       
Sklep o poročanju podatkov statistike plačil (Uradni list RS, št.
38/14),
-       
3. in 4. členSklepa o uporabi Smernic o zahtevah poročanja o goljufijah
iz člena 96(6) direktive PSD2 (Uradni list RS, št. 84/18 in 40/20),
-       
Navodilo za izvajanje Sklepa o poročanju podatkov statistike plačil
(Uradni list RS, št. 69/14) in
-       
Navodilo za izvajanje Sklepa o uporabi Smernic o zahtevah poročanja o
goljufijah iz člena 96(6) direktive PSD2 z dne 3. 6. 2019.
7. člen
Obvezniki poročanja so dolžni prvo poročilo po tem sklepu
posredovati v zvezi s podatki, ki se nanašajo na prvo četrtletje 2022.
8. člen
Ta sklep začne veljati petnajsti dan po objavi v Uradnem
listu Republike Slovenije, uporabljati pa se prične 1. januarja 2022.
Ljubljana, dne 29. junija 2021
Predsednik
Sveta Banke Slovenije
Boštjan Vasle