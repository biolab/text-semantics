1
Banka Slovenije bo 6. februarja 2006 dala v prodajo
priložnostne zlatnike in srebrnike, izdane ob 150-letnici rojstva pesnika
Antona Aškerca, z znamenji, ki so določena z Uredbo o obsegu izdaje,
sestavinah, apoenih in glavnih znamenjih priložnostnih kovancev ob 150-letnici
rojstva pesnika Antona Aškerca (Uradni list RS, št. 101/05).
2
Priložnostni kovanci, izdelani iz zlata in srebra, se bodo
prodajali po ceni, ki je višja od njihove nominalne vrednosti.
3
Vsi priložnostni kovanci iz 1. točke tega sklepa so zakonito
plačilno sredstvo v višini nominalne vrednosti, ki je označena na njih.
4
Ta sklep začne veljati z dnem objave v Uradnem listu
Republike Slovenije.
Št. GP-90
Ljubljana, dne 26. januarja 2006
Predsednik 
Sveta Banke Slovenije 
Mitja Gaspari l.r.