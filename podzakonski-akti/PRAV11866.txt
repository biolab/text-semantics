I. SPLOŠNE DOLOČBE
1. člen
(vsebina)
Ta pravilnik določa merila za izbor in
sofinanciranje programov, ki so v javnem interesu.
Ta pravilnik ureja tudi razvrstitev
športnih panog v razrede.
2. člen
(izključitev uporabe pravilnika)
Ta pravilnik se ne uporablja za izbor in
sofinanciranje programov, ki se sofinancirajo iz sredstev evropske kohezijske
politike, in za programe, katerih sofinanciranje je urejeno s posebnimi
predpisi.
3. člen
(načini določanja višine sofinanciranja)
Višina sofinanciranja posameznih vsebin ter
strokovnih in razvojnih nalog se izračuna na podlagi točkovnega sistema, razen
če je v tem pravilniku drugače določeno.
4. člen
(vsebine, razvojne in strokovne naloge)
V skladu s tem pravilnikom se določajo
merila za sofinanciranje naslednjih vsebin ter razvojnih in strokovnih nalog:
1.     
Vsebine:
- 
interesna športna vzgoja otrok, mladine in interesna športna dejavnost
študentov,
- 
vrhunski šport,
- 
športna vzgoja otrok in mladine, usmerjenih v kakovostni in vrhunski
šport,
- 
športna rekreacija in
- 
šport invalidov.
2.     
Razvojne in strokovne naloge:
- 
usposabljanje in izpopolnjevanje strokovnih kadrov,
- 
založniška dejavnost,
- 
znanstvenoraziskovalna dejavnost,
- 
meritve, analize in svetovanja,
- 
preprečevanje uporabe nedovoljenih poživil in postopkov,
- 
delovanje zvez in zavodov,
- 
mednarodna dejavnost v športu in
- 
gradnja javnih športnih objektov.
II. VSEBINE
1. Interesna športna vzgoja otrok,
mladine in interesna športna dejavnost študentov
1.1 Splošna določba
5. člen
(predmet sofinanciranja)
S sredstvi za programe interesne športne
vzgoje otrok, mladine in interesne športne dejavnosti študentov se sofinancira:
1.     
delovanje športnih zvez na državni ravni na področju interesne športne
vzgoje otrok, mladine in interesne športne dejavnosti študentov,
2.     
interesna športna vzgoja otrok in mladine ter
3.     
interesna športna dejavnost študentov.
1.2 Delovanje športnih zvez na državni
ravni na področju interesne športne vzgoje otrok, mladine in interesne športne
dejavnosti študentov
6. člen
(sofinanciranje delovanja)
Sofinancira se delovanje športnih zvez na
državni ravni na področju interesne športne vzgoje otrok, mladine in interesne
športne dejavnosti študentov, katerih področje delovanja je interesna športna
vzgoja otrok, mladine in interesna športna dejavnost študentov.
Sofinancira se delovanje športnih zvez na
državni ravni, ki izpolnjujejo naslednje pogoje:
-       
vanje je včlanjenih najmanj 10 društev, ki izvajajo interesne programe
športa otrok, mladine in interesne programe športne dejavnosti študentov, ter
-       
imajo najmanj 10.000 članov, ki so vključeni v programe iz prejšnje
alinee.
Upošteva se izpolnitev pogoja iz prejšnjega
odstavka na dan prijave na javni razpis, ki ga izvede ministrstvo, pristojno za
šport (v nadaljnjem besedilu: javni razpis). Za vsakega člana, vključenega v
programe, se prizna 0,1 točke.
Za tekoče leto ministrstvo, pristojno za
šport (v nadaljnjem besedilu: ministrstvo), določi vrednost točke za delovanje
športnih zvez na državni ravni na področju interesne športne vzgoje otrok,
mladine in interesne športne dejavnosti študentov kot razmerje med:
-       
obsegom sredstev, določenih v letnem programu športa za delovanje športnih
zvez na državni ravni na področju interesne športne vzgoje otrok, mladine in
interesne športne dejavnosti študentov, ter
-       
skupnim številom točk vseh članov na javni razpis prijavljenih športnih
zvezna tem področju, ki izpolnjujejo pogoje za sofinanciranje.
1.3 Interesna športna vzgoja otrok in
mladine
7. člen
(predmet sofinanciranja)
Na področju interesne športne vzgoje otrok
in mladine se v programih športnih oddelkov v osnovni šoli sofinancira strokovni
kader in tehnološka oprema.
8. člen
(vsebina, pogoji in merila za
sofinanciranje)
Sofinancirajo
se programi športnih oddelkov v osnovni šoli z nadstandardno interesno športno
ponudbo, ki vsebujejo raznolike športne vsebine in se izvajajo v šoli izven
rednega vzgojno izobraževalnega programa v prvem triletju devetletke po merilih
iz naslednje preglednice:


 

Merilo

Število točk


1

KRITERIJ STROKOVNOSTI

skupaj 30


 

Program vodita skupaj razredna učiteljica in športni
  pedagog

30


 

Program vodi športni pedagog

15


2

OBSEG PROGRAMA

skupaj 50


 

Število dodatnih ur tedensko 
na skupino je 3

50


 

Število dodatnih ur tedensko 
na skupino je 2

30


 

Število dodatnih ur tedensko 
na skupino je 1

10


3

OBSEG VADBENIH SKUPIN

skupaj 20


 

3 vadbene skupine na razred ali več

20


 

2 vadbeni skupini na razred

15


 

1 vadbena skupina na razred

10


Sofinancirajo se programi športnih oddelkov
v osnovni šoli, ki pri točkovanju zberejo najmanj 70 točk.
Za tekoče leto ministrstvo določi vrednost
točke za programe športnih oddelkov v osnovnih šolah, ki se izračuna kot razmerje
med:
-       
obsegom sredstev, določenih v letnem programu športa za programe
športnih oddelkov v osnovnih šolah, in
-       
skupnim številom točk vseh na javni razpis prijavljenih programov
športnih oddelkov v osnovnih šolah, ki izpolnjujejo pogoje za sofinanciranje.
1.4 Interesna športna dejavnost
študentov
9. člen
(predmet sofinanciranja)
Na področju interesne športne dejavnosti
študentov ministrstvo sofinancira:
1.     
tekmovanja med visokošolskimi zavodi v izbranih športnih panogah,
2.     
80-urne programe v izbranih športnih panogah in
3.     
tekmovanja, ki so organizirana pod okriljem mednarodne univerzitetne
športne zveze za univerzitetni šport FISU (v nadaljnjem besedilu: FISU).
1.4.1 Tekmovanja med visokošolskimi zavodi v izbranih športnih
panogah
10. člen
(pogoji za sofinanciranje)
Za sofinanciranje programov tekmovanj med
visokošolskimi zavodi v izbranih športnih panogah lahko kandidirajo samo
športne zveze, ki delujejo na področju interesne športne dejavnosti študentov
in so članice nacionalne športne zveze, ki je članica FISU.
11. člen
(vsebina sofinanciranja)
Sofinancira se delo strokovnega kadra in
najem objektov za izvedbo programov tekmovanj med visokošolskimi zavodi.
12. člen
(merila in višina sofinanciranja)
Sofinancira se
programe tekmovanj med visokošolskimi zavodi po merilih iz naslednje
preglednice:


 

Merilo

Število točk


1

RAZŠIRJENOST PROGRAMA

skupaj 35


 

Število visokošolskih zavodov, ki tekmujejo, je najmanj 10

25


 

Število visokošolskih zavodov, ki tekmujejo, je najmanj 5

15


 

Število visokošolskih zavodov, ki tekmujejo, je najmanj 3

5


 

Možnost vertikalnega napredovanja 
na državni ravni ali mednarodna študentska tekmovanja

10


2

RAVEN IZVAJANJA TEKMOVANJ

skupaj 30


 

Tekmovanja se bodo izvajala 
med visokošolskimi zavodi različnih univerz 

30


 

Tekmovanja se bodo izvajala med visokošolskimi zavodi v
  okviru ene univerze

10


13. člen
(višina sofinanciranja)
Sofinancira se največ deset programov z
najvišjim številom točk, vendar samo, če pri točkovanju zberejo najmanj
25 točk.
Za tekoče leto ministrstvo določi vrednost
točke za tekmovanja med visokošolskimi zavodi v izbranih športnih panogah kot
razmerje med:
-       
obsegom sredstev, določenih v letnem programu športa za navedeno
področje, in
-       
skupnim številom točk vseh na javni razpis prijavljenih programov za
tekmovanja med visokošolskimi zavodi, ki izpolnjujejo pogoje za sofinanciranje.
1.4.2 80-urni programi v izbranih športnih panogah
14. člen
(pogoji za sofinanciranje)
Za sofinanciranje 80-urnih programov v
izbranih športnih panogah lahko kandidirajo visokošolski zavodi, ki izpolnjujejo
naslednje pogoje:
-       
so registrirane za izvajanje interesne športne dejavnosti študentov in
to dejavnost tudi izvajajo,
-       
so samostojni nosilci teh dejavnosti.
15. člen
(vsebina sofinanciranja)
Sofinancira se delo strokovnega kadra in
najem objektov za izvedbo 80-urnih programov.
16. člen
(merila za sofinanciranje)
80-urne
programe za posamezno športno panogo, ki izpolnjujejo pogoje iz 14. člena tega
pravilnika, se ovrednoti po merilih iz naslednje preglednice:


 

Merilo

Število točk


1

DOSTOPNOST PROGRAMA

skupaj 30


 

Celoten program je namenjen udeležencem različnega spola 

10


 

Samo del programa je namenjen udeležencem različnega spola

5


 

Celoten program je namenjen udeležencem različnega
  športnega predznanja

20


 

Samo del programa je namenjen udeležencem različnega
  športnega predznanja

10


2

FINANČNI KRITERIJ

skupaj 40


 

Brezplačnost programa

40


 

Maloprodajna cena programa 
za udeleženca je do 49 evrov

25


 

Maloprodajna cena programa 
za udeleženca je od 50 do 79 evrov

10


 

Maloprodajna cena programa 
za udeleženca je 80 evrov ali več

0


3

OBSEG PROGRAMA

skupaj 30


 

Število vadbenih skupin je 30 ali več

30


 

Število vadbenih skupin je od 20 do 30

20


 

Število vadbenih skupin je manj kot 20

10


17. člen
(višina sofinanciranja)
Sofinancira se največ deset 80-urnih
programov, ki:
-       
so pri točkovanju na podlagi meril iz 16. člena tega pravilnika zbrali
najvišje število točk in
-       
število točk ni nižje od 60 točk.
Za tekoče leto ministrstvo določi vrednost
točke za 80-urne programe kot razmerje med:
-       
obsegom sredstev, določenih v letnem programu športa za 80-urne
programe, in
-       
skupnim številom točk vseh na javni razpis prijavljenih 80-urnih
programov, ki izpolnjujejo pogoje za sofinanciranje.
1.4.3 Tekmovanja, organizirana pod okriljem FISU
18. člen
(pogoji in merila za sofinanciranje)
Sofinancira se priprave in udeležbo na
tekmovanjih, organiziranih pod okriljem FISU, in sicer v vrednosti
4500 točk za priprave in udeležbo.
Pri izračunu se upošteva vrednost točke za
področje dejavnosti vrhunskega športa, ki je določena v drugem odstavku 20.
člena tega pravilnika. Za sofinanciranje tekmovanj iz prvega odstavka tega
člena lahko kandidira samo športna zveza za interesno športno dejavnost
študentov, ki je članica FISU.
2. Vrhunski šport ter športna vzgoja
otrok in mladine, usmerjenih v kakovostni in vrhunski šport
2.1 Splošne določbe
19. člen
(predmet in pogoji za sofinanciranje)
S sredstvi za dejavnosti vrhunskega športa
ter športne vzgoje otrok in mladine, usmerjenih v kakovostni in vrhunski šport,
se sofinancira:
1.     
delovanje nacionalnih panožnih športnih zvez (v nadaljnjem besedilu:
NPŠZ),
2.     
dejavnosti vrhunskega športa,
3.     
dejavnosti športne vzgoje otrok in mladine, usmerjenih v kakovostni in
vrhunski šport – programi reprezentanc,
4.     
nagrade za olimpijske medalje,
5.     
štipendije,
6.     
nadstandardno zdravstveno zavarovanje,
7.     
delovanje nacionalnih panožnih športnih šol ter
8.     
športne oddelke v gimnazijah in srednjih šolah.
Za sofinanciranje dejavnosti iz 2. in 3.
točke prejšnjega odstavka lahko kandidirajo samo NPŠZ oziroma nosilci teh dejavnosti.
Za sofinanciranje dejavnosti iz 4. točke
prvega odstavka tega člena lahko kandidirajo samo športniki nosilci olimpijskih
medalj in njihovi trenerji.
Za sofinanciranje dejavnosti iz 5., 6., 7.
in 8. točke prvega odstavka tega člena lahko kandidira nosilec teh dejavnosti.
20. člen
(vrednost točke za področje vrhunskega
športa)
Vrednotenje dejavnosti iz 1., 2. in 3.
točke prvega odstavka prejšnjega člena se opravi na podlagi točkovnega sistema.
Za tekoče leto določi ministrstvo vrednost
točke za področje delovanja NPŠZ, področje dejavnosti vrhunskega športa in
področje dejavnosti športne vzgoje otrok in mladine, usmerjenih v kakovostni in
vrhunski šport – programi reprezentanc. Vrednost točke za vsako posamezno
področje se izračuna kot razmerje:
-       
med obsegom dejansko razpoložljivih sredstev, pri posameznem področju in
-       
skupnim številom točk vseh na posamezno področje javnega razpisa
prijavljenih izvajalcev, ki izpolnjujejo pogoje za sofinanciranje vsebin iz 1.,
2. in 3. točke prvega odstavka prejšnjega člena.
Za vrednotenje dosežkov reprezentanc in
posameznikov na olimpijskih igrah, svetovnih prvenstvih in evropskih prvenstvih
se uporablja vrednost točke za področje dejavnosti vrhunskega športa.
21. člen
(omejitev)
Za področja iz 1., 2. in 3. točke prvega
odstavka 19. člena tega pravilnika se glede sofinanciranja posameznega
izvajalca na posameznem področju uporablja naslednja omejitev:
Ministrstvo izračuna indeks med razpisanimi
sredstvi za posamezno področje iz 1., 2. in 3. točke prvega odstavka
19. člena tega pravilnika v tekočem letu in razpisanimi sredstvi za
posamezno področje iz 1., 2. in 3. točke prvega odstavka 19. člena tega
pravilnika v predhodnem letu. Z indeksom iz prejšnjega stavka se nato
indeksirajo tudi sredstva, ki jih je posamezni izvajalec za posamezno področje
iz 1., 2. in 3. točke prvega odstavka 19. člena tega pravilnika prejel v
predhodnem letu (v nadaljnjem besedilu: indeksirane vrednosti sredstev).
Sofinanciranje posameznega izvajalca na posameznem področju iz 1., 2. in 3.
točke prvega odstavka 19. člena tega pravilnika se v tekočem letu lahko poveča
ali zmanjša za največ 20 odstotkov indeksirane vrednosti sredstev, ki jih je
posamezni izvajalec za posamezno področje iz 1., 2. in 3. točke prvega odstavka
19. člena tega pravilnika prejel v predhodnem letu.
2.2 Delovanje nacionalnih panožnih
športnih zvez
22. člen
(merila)
Delovanje NPŠZ se vrednosti na podlagi
meril nacionalne razširjenosti, uspešnosti in mednarodne razširjenosti.
Merilo nacionalne razširjenosti predstavlja
število registriranih športnikov, ki tekmujejo v uradnih tekmovalnih sistemih
NPŠZ za naslov državnega prvaka. Upošteva se podatke, ki veljajo na dan prijave
na javni razpis. Podatke ministrstvu posreduje Olimpijski komite Slovenije –
Združenje športnih zvez (v nadaljnjem besedilu: OKS).
Merilo
uspešnosti predstavlja število vseh kategoriziranih športnikov posamezne NPŠZ
po veljavni kategorizaciji OKS, pri čemer se spremenljivka kategorizirani
vrhunski športnik uporablja kot kakovostno merilo, kar pomeni, da se ovrednoti
glede na razred kategorizacije. Pri kolektivnih športih se upošteva samo
število kategoriziranih športnikov, ki so kategorizacijo pridobili z nastopi v
državnih reprezentancah. Podatke ministrstvu posreduje OKS.
Merilo mednarodne razširjenosti predstavlja
vključenost panog NPŠZ na program olimpijskih iger in število držav članic
svetovne panožne športne zveze, katere članica je NPŠZ. Merilo mednarodne
razširjenosti se uporablja kot dodatno merilo vrednotenja uspešnosti posamezne
NPŠZ. Podatke ministrstvu posreduje OKS.
23. člen
(merilo nacionalne razširjenosti)
NPŠZ se na
podlagi števila registriranih športnikov ovrednoti s pripadajočim številom točk
iz naslednje preglednice:


Merilo nacionalne
  razširjenosti
(število
  registriranih športnikov v nacionalnih panožnih tekmovalnih sistemih)


Število
  registriranih športnikov v posamezni NPŠZ

Število točk


nad 7.500

7.500


5.000–7.499

5.500


3.000–4.999

4.000


2.000–2.999

2.500


1.000–1.999

1.000


do 999

500


Pripadajoče število točk iz preglednice v
tem členu je del skupnega števila točk za sofinanciranje delovanja NPŠZ.
24. člen
(merilo uspešnosti in merilo mednarodne
razširjenosti)
NPŠZ se na
podlagi števila in razreda kategoriziranih športnikov ter na podlagi mednarodne
razširjenosti NPŠZ ovred­noti s pripadajočim številom točk iz naslednje
preglednice:


Merilo uspešnosti

Merilo mednarodne
  razširjenosti


Število
  kategoriziranih športnikov

Št. točk za
  posameznega kategoriziranega športnika

Utež za olimpijske
  športne panoge

Število točk glede
  na število držav v svetovni panožni zvezi


Nad 150

125
–
149

100
–
124

50
–
99

Do
49


Individualne
  športne panoge

Kolektivne športne
  panoge


Svetovni razred

60

6

2

10

7,5

5

2,5

1


Mednarodni razred

30

3


Perspektivni razred

20

2


Državni razred

5

0,5


Mladinski razred

2

0,2


Utež za olimpijske športne panoge se
pomnoži s številom točk glede na število držav v svetovni panožni zvezi.
Število točk iz preglednice v tem členu je
vsota točk po merilu uspešnosti in merilu mednarodne razširjenosti.
Pripadajoče število točk iz preglednice v
tem členu je del skupnega števila točk za sofinanciranje delovanja NPŠZ.
2.3 Dejavnosti vrhunskega športa ter
dejavnosti športne vzgoje otrok in mladine, usmerjene v kakovostni in vrhunski
šport – programi reprezentanc
25. člen
(priprave in udeležba na olimpijskih
igrah, evropskih igrah, sredozemskih igrah, svetovnih igrah neolimpijskih
športnih panog in disciplin, evropskem olimpijskem festivalu mladih, mladinskih
olimpijskih igrah in mladinskih športnih igrah Alpe Jadran ter udeležba na
mladinskih igrah treh dežel)
Sofinancira se priprave in udeležba na
mednarodnih več panožnih športnih tekmovanjih, in sicer:
-       
V vrednosti 13 točk na dan se v letu pred olimpijskimi igrami (v
nadaljnjem besedilu: OI) in v letu izvedbe OI sofinancira 30 dni priprav in
udeležba za kandidate za nastop na OI, katerih število na podlagi obsega
sredstev na predlog OKS določi ministrstvo. Sofinancira se tudi nadstandardne
priprave nosilcev olimpijskih medalj in nosilcev medalj s svetovnih prvenstev v
športnih panogah oziroma disciplinah rednega programa olimpijskih iger, pri
čemer je višina sredstev za nadstandardne priprave določena z letnim programom
športa. Za vrednotenje programa se uporablja vrednost točke za področje
dejavnosti vrhunskega športa.
-       
V vrednosti 13 točk na dan se v letu pred evropskimi igrami (v
nadaljnjem besedilu: EI) in v letu izvedbe EI sofinancira 15 dni priprav in
udeležba za kandidate za nastop na EI, katerih število na podlagi obsega
sredstev na predlog OKS določi ministrstvo. Za vrednotenje programa se
uporablja vrednost točke za področje dejavnosti vrhunskega športa.
-       
V vrednosti 13 točk na dan se v letu izvedbe sredozemskih iger in
svetovnih iger neolimpijskih športnih panog in disciplin sofinancira 7 dni
priprav in udeležba za kandidate za nastop na sredozemskih igrah in svetovnih
igrah neolimpijskih športnih panog in disciplin, katerih število na podlagi
obsega sredstev na predlog OKS določi ministrstvo. Za vrednotenje programa se
uporablja vrednost točke za področje dejavnosti vrhunskega športa.
-       
V vrednosti 9 točk na dan se v letu pred evropskim olimpijskim
festivalom mladih (v nadaljnjem besedilu: OFEM) in v letu izvedbe OFEM
sofinancira 6 dni priprav in udeležba za kandidate za nastop na OFEM, katerih
število na podlagi obsega sredstev na predlog OKS določi ministrstvo. Za
vrednotenje programa se uporablja vrednost točke za področje dejavnosti športne
vzgoje otrok in mladine, usmerjenih v kakovostni in vrhunski šport – programi
reprezentanc.
-       
V vrednosti 9 točk na dan se v letu pred mladinskimi olimpijskimi igrami
(v nadaljnjem besedilu: MOI) in v letu izvedbe MOI sofinancira 6 dni priprav in
udeležba za kandidate za nastop na MOI, katerih število na podlagi obsega
sredstev na predlog OKS določi ministrstvo. Za vrednotenje programa se
uporablja vrednost točke za področje dejavnosti športne vzgoje otrok in
mladine, usmerjenih v kakovostni in vrhunski šport – programi reprezentanc.
-       
V vrednosti 9 točk na dan se v letu izvedbe mladinskih športnih iger
Alpe Jadran sofinancira 4 dni priprav in udeležba za kandidate za nastop na
mladinskih športnih igrah Alpe Jadran, katerih število na podlagi obsega
sredstev na predlog OKS določi ministrstvo. Za vrednotenje programa se
uporablja vrednost točke za področje dejavnosti športne vzgoje otrok in
mladine, usmerjenih v kakovostni in vrhunski šport – programi reprezentanc.
-       
Sofinancira se udeležba na mladinskih igrah treh dežel v višini 0,9
točke za športnika udeleženca, katerih število na podlagi obsega sredstev na
predlog OKS določi ministrstvo. V letu, ko je organizator mladinskih iger treh
dežel Slovenija, se sofinancira tudi materialne stroške organizacije v višini
največ 40 odstotkov predračuna za izvedbo mladinskih iger treh dežel. Za
vrednotenje programa se uporablja vrednost točke za področje dejavnosti športne
vzgoje otrok in mladine, usmerjenih v kakovostni in vrhunski šport – programi
reprezentanc.
2.3.1 Razvrstitev športnih panog v razrede športnih panog
26. člen
(razredi športnih panog)
Športne panoge se na podlagi modela
razvrščanja športnih panog v razrede razvrsti v pet razredov športnih panog, in
sicer glede na:
-       
merilo uspešnosti,
-       
merilo konkurenčnosti športne panoge v mednarodnem okolju,
-       
merilo razširjenosti in
-       
merilo nacionalnega pomena športne panoge.
Model razvrščanja športnih panog v razrede
minister, pristojen za šport (v nadaljnjem besedilu: minister) objavi na
spletnih straneh ministrstva.
Razvrstitev športnih panog v razrede na
podlagi modela razvrščanja športnih panog v razrede pripravi Odbor za vrhunski
šport OKS in potrdi Izvršni odbor OKS. Na predlog OKS razvrstitev sprejme
Strokovni svet Vlade Republike Slovenije za šport (v nadaljnjem besedilu:
strokovni svet).
Model razvrščanja športnih panog v razrede
se uporablja za določanje števila točk, ki se jih športnim panogam dodeli za
izračunavanje višine sofinanciranja programov v dejavnosti vrhunskega športa in
v dejavnosti športne vzgoje otrok in mladine, usmerjenih v kakovostni in
vrhunski šport – programi reprezentanc.
Celotni model razvrščanja športnih panog v
razrede (vsa štiri merila) se uporablja za vrednotenje programov v dejavnosti
vrhunskega športa in v dejavnosti športne vzgoje otrok in mladine, usmerjenih v
kakovostni in vrhunski šport – programi reprezentanc v 27., 29., 32., 39. in
80. členu tega pravilnika, za vrednotenje programov v dejavnosti vrhunskega
športa in v dejavnosti športne vzgoje otrok in mladine, usmerjenih v kakovostni
in vrhunski šport – programi reprezentanc v 28., 30., in 31. členu tega
pravilnika pa se uporablja le merilo konkurenčnosti športne panoge v
mednarodnem okolju.
2.3.2 Sofinanciranje programov v posameznih športnih panogah
27. člen
(priprave na evropska, svetovna prvenstva)
NPŠZ se na podlagi uvrstitve športne panoge
v razrede športnih panog, posebej za področje dejavnosti vrhunskega športa
(članska reprezentanca) in posebej za področje dejavnosti športne vzgoje otrok
in mladine, usmerjenih v kakovostni in vrhunski šport – programi reprezentanc
(mladinska in mlajša reprezentanca), ovrednoti priprave za nastop na evropskem
in svetovnem prvenstvu s pripadajočim številom točk iz naslednjih preglednic:
-       
v individualnih športnih panogah in miselnih športnih igrah za naslednje
moške in ženske reprezentance:


Razred športne
  panoge

A članska 
št. točk

Mladinska 
št. točk

Mlajša 
št. točk


1.

4000

2000

1000


2.

2500

1200

600


3.

1500

600

200


4.

500

250

50


5.

250

100

25


-       
v kolektivnih športnih panogah za naslednje moške in ženske
reprezentance:


Razred športne panoge

A članska 
št. točk

Mladinska 
št. točk

Mlajša 
št. točk


1.

6000

4000

2000


2.

4000

2000

1000


3.

2500

1000

500


4.

1000

500

100


5.

500

100

50


Kot priprave mladinske reprezentance se
upošteva priprave v eni izmed naslednjih kategorij: mlajši mladinci, mlajše mladinke,
starejši mladinci, starejše mladinke, mlajši člani ali mlajše članice. Kot
priprave mlajše reprezentance se upošteva priprave v eni izmed naslednjih
kategorij: mlajši pionirji, mlajše pionirke (ali mlajši dečki, mlajše deklice)
ali starejši pionirji, starejše pionirke (ali starejši dečki, starejše deklice)
ali kadeti, kadetinje.
Pripadajoče število točk iz preglednic v
tem členu je del skupnega števila točk za sofinanciranje dejavnosti vrhunskega
športa ter dejavnosti športne vzgoje otrok in mladine, usmerjenih v kakovostni
in vrhunski šport – programi reprezentanc.
28. člen
(vrhunski športniki)
Sofinancira se program NPŠZ v posamezni
športni panogi na podlagi števila vrhunskih športnikov, in sicer s pripadajočim
številom točk, ki se množijo z utežjo določeno glede na razred konkurenčnosti
športne panoge. Razred konkurenčnosti posamezne športne panoge je razred, v
katerega se posamezna športa panoga razvrsti pri merilu konkurenčnosti, ki je
sestavni del meril v modelu iz 26. člena za razvrščanje športnih panog v
razrede. Število točk za posamezno športno panogo se izračuna kot prikazujeta
naslednji preglednici:
-       
v individualnih športnih panogah in miselnih športnih igrah:


Kategorizacija

Število točk

Razred športne
  panoge po merilu konkurenčnosti


1.

2.

3.

4.

5.


Utež


Športnik svetovnega razreda

1000

2

1,5

1

0,6

0,3


Športnik mednarodnega razreda

500


Športnik perspektivnega razreda

300


Utež pri razredu športne panoge po merilu
konkurenčnosti se pomnoži s številom točk.
-       
v kolektivnih športnih panogah:


Kategorizacija

Število točk

Razred športne
  panoge po merilu konkurenčnosti


1.

2.

3.

4.

5.


Utež


Športnik svetovnega razreda

100

2

1,5

1

0,6

0,3


Športnik mednarodnega razreda

50


Športnik perspektivnega razreda

30


Utež pri razredu športne panoge po merilu
konkurenčnosti se pomnoži s številom točk.
Za vrednotenje programov NPŠZ v posamezni
športni panogi pri dejavnosti vrhunskega športa se za izračun točk uporablja
število športnikov svetovnega, mednarodnega in perspektivnega razreda. Za
vrednotenje programov NPŠZ v posamezni športni panogi pri dejavnosti športne
vzgoje otrok in mladine, usmerjenih v kakovostni in vrhunski šport – programi
reprezentanc, pa se uporablja samo število športnikov perspektivnega razreda.
Pri kolektivnih športih se upošteva samo
število kategoriziranih športnikov, ki so kategorizacijo pridobili z nastopi
državnih reprezentanc.
Pripadajoče število točk iz preglednic v
tem členu je del skupnega števila točk za sofinanciranje dejavnosti vrhunskega
športa ter dejavnosti športne vzgoje otrok in mladine, usmerjenih v kakovostni
in vrhunski šport – programi reprezentanc.
29. člen
(delo trenerjev)
Sofinancira se
plačilo reprezentančnih trenerjev NPŠZ, katerih športne panoge so na rednem
sporedu OI, glede na razvrstitev športne panoge v razrede športnih panog, in
sicer s pripadajočim številom točk iz naslednje preglednice:


Razred športne
  panoge

Merilo

Št. točk


1.

Za vsako člansko A
  reprezentanco

2500


2.

Za vsako člansko A
  reprezentanco

2100


3.

Za vsako člansko A
  reprezentanco

1200


4.

Za vsako člansko A
  reprezentanco

500


5.

Za vsako člansko A
  reprezentanco

200


Pripadajoče število točk iz preglednic v
tem členu je del skupnega števila točk za sofinanciranje dejavnosti vrhunskega
športa.
2.3.3 Dejavnosti vrhunskega športa – dosežki reprezentanc,
posameznikov in društev
30. člen
(vrednotenje dosežkov reprezentanc)
Ovrednoti se dosežke reprezentanc v
športnih panogah in disciplinah, ki so na rednem programu OI.
NPŠZ v
kolektivnih športnih panogah se na predlog NPŠZ, glede na razred športne panoge
po merilu konkurenčnosti, ovrednoti uvrstitev reprezentance na svetovnem
prvenstvu in evropskem prvenstvu v članski konkurenci s pripadajočim številom
točk iz naslednje preglednice:


Rezultat

Razred športne
  panoge po merilu konkurenčnosti


1.

2.

3.

4.

5.


Utež


Svetovno prvenstvo

Evropsko prvenstvo

1

0,6

0,3

0,2

0,1


Končna uvrstitev

Število točk

Končna uvrstitev

Število točk


Uvrstitev na SP

2000

Uvrstitev na EP

1300


6.–8. mesto

2500

6.–8. mesto

2000


4., 5. mesto

4000

4., 5. mesto

2500


medalja

6500

medalja

4000


Utež pri razredu športne panoge po merilu
konkurenčnosti se pomnoži s pripadajočim številom točk glede na končno
uvrstitev.
Če se reprezentanca uvrsti med prvih 8 ekip
ali višje se NPŠZ kot dosežek ovrednoti samo končno uvrstitev.
31. člen
(vrednotenje dosežkov posameznikov)
Ovrednoti se dosežke posameznikov v
športnih disciplinah, ki so na rednem programu OI.
Športniku se
na predlog NPŠZ v individualnih športnih panogah glede na razred športne panoge
po merilu konkurenčnosti ovrednoti osvojitev medalje na svetovnem prvenstvu in
evropskem prvenstvu v članski konkurenci s pripadajočim številom točk iz
naslednje preglednice:


Rezultat

Razred športne
  panoge po merilu konkurenčnosti


1.

2.

3.

4.

5.


Utež


Svetovno prvenstvo

Evropsko prvenstvo

1

0,6

0,3

0,2

0,1


Končna uvrstitev

Število točk

Končna uvrstitev

Število točk


1. mesto

1300

1. mesto

1000


2. mesto

1000

2. mesto

800


3. mesto

800

3. mesto

600


Utež pri razredu športne panoge po merilu
konkurenčnosti se pomnoži s pripadajočim številom točk glede na končno uvrstitev.
Če športnik v individualni športni panogi
na istem tekmovanju iz prejšnjega odstavka osvoji več medalj v različnih
disciplinah, se za ovrednotenje po zgornji tabeli upošteva le najvišja osvojena
medalja športnika.
V ekipni konkurenci v individualnih športnih
panogah se vsakemu posameznemu članu ekipe, nosilcu medalje, glede na razred
konkurenčnosti športne panoge ovrednoti osvojitev medalje na tekmovanjih iz
drugega odstavka tega člena, in sicer v višini 75 odstotkov vrednosti, določene
za osvojitev medalje v posamični konkurenci.
32. člen
(vrednotenje dosežkov društev)
Ovrednoti se dosežke društev v športnih
disciplinah, ki so na rednem programu OI.
Društvom, ki
tekmujejo v kolektivnih športnih panogah, uvrščenih v prvi razred športnih
panog, se ovrednoti končna uvrstitev na uradnih evropskih tekmovanjih za naslov
evropskega klubskega prvaka s pripadajočim številom točk iz naslednje preglednice:


Končna uvrstitev


Med 8

Med 4

Finale


2000

3000

4000


33. člen
(izredni dosežki)
Za športne dosežke, ki so nad pričakovanji
promovirali Republiko Slovenijo, zlasti z omogočanjem njene predstavitve na
področju turizma in gospodarstva, lahko minister predlaga Vladi Republike
Slovenije (v nadaljnjem besedilu: vlada), da športnike, ki so jih dosegli,
dodatno nagradi.
2.4 Nagrade za olimpijske medalje
34. člen
(olimpijske medalje)
V individualnih športnih panogah se
nosilcem olimpijskih medalj izplača nagrada, in sicer za 1. mesto 4000 točk, za
2. mesto 3000 točk in za 3. mesto 2000 točk.
Za osvojitev olimpijske medalje v ekipni
konkurenci v individualnih športnih panogah se vsakemu posameznemu članu ekipe
izplača nagrada v višini 75 odstotkov nagrade, določene za nosilce olimpijskih
medalj v posamični konkurenci.
Trenerju športnika, nosilca olimpijske
medalje, ki ga določi NPŠZ, se izplača nagrada v višini 50 odstotkov vrednosti
nagrade, ki pripada športniku v posamični konkurenci, ne glede na to, ali je
medalja osvojena v posamični ali ekipni konkurenci.
V kolektivnih športnih panogah se ekipi,
nosilki olimpijske medalje, izplača nagrada, in sicer za 1. mesto
19500 točk, za 2. mesto 13000 točk in za 3. mesto 8000 točk.
Trenerskemu timu ekipe, nosilke olimpijske
medalje, ki ga določi NPŠZ, se glede na doseženo mesto izplača nagrada v enaki
višini kot trenerju športnika v individualnih športih.
V miselnih športnih igrah se šahistom,
nosilcem medalj s šahovske olimpijade, in njihovim trenerjem, ki jih določi
Šahovska zveza Slovenije, izplača nagrada, in sicer v višini 50 odstotkov
vrednosti nagrade, kot je določena v prvem, drugem in tretjem odstavku tega
člena.
Na področju športa invalidov se športnikom
invalidom, nosilcem paraolimpijskih medalj, in njihovim trenerjem, ki jih
določi Zveza za šport invalidov Slovenije – Paraolimpijski komite, izplača
nagrada, in sicer v višini, kot je določena v določbah od prvega do vključno
petega odstavka tega člena.
2.5 Štipendije
35. člen
(štipendije)
Sofinancira se štipendije športnikov v
skladu s pravili olimpijskega komiteja o štipendiranju športnikov in športnic v
Republiki Sloveniji in dogovorom o sofinanciranju štipendij za nadarjene
športnike v Republiki Sloveniji, sklenjenim med ministrstvom, Fundacijo za
sofinanciranje športnih organizacij v Republiki Sloveniji in OKS.
Višina sredstev za sofinanciranje štipendij
športnikov je določena z letnim programom športa.
2.6 Nadstandardno zdravstveno
zavarovanje
36. člen
(nadstandardno zdravstveno zavarovanje)
Sofinancira se nadstandardno zdravstveno
zavarovanje vrhunskih športnikov, ki imajo status mednarodnega, svetovnega in
perspektivnega razreda, in sicer v višini do 25 odstotkov vrednosti
zavarovanja.
Višina sredstev za sofinanciranje
nadstandardnega zdravstvenega zavarovanja je določena z letnim programom
športa.
2.7 Delovanje nacionalnih
panožnih športnih šol
37. člen
(vsebina sofinanciranja in pogoji)
Sofinancira se plačilo strokovnim delavcem
za delo v programih nacionalnih panožnih športnih šol (v nadaljnjem besedilu:
NPŠŠ) v individualnih športnih panogah in v kolektivnih športnih panogah, ki so
na rednem programu OI, ob izpolnjevanju naslednjih pogojev:
1.     
pristojni organ NPŠZ sprejme dolgoročni program organiziranosti in
delovanja NPŠŠ za posamezno športno panogo oziroma disciplino,
2.     
izvajalec sprejme individualni štiriletni program za posamezno NPŠŠ,
namenjen pretežno športni vzgoji otrok in mladine, usmerjenih v kakovostni in
vrhunski šport, o katerem poda mnenje pristojni organ NPŠZ in v katerem so
opredeljeni program dela, cilji, podatki o športnikih, vključenih v program,
materialni in prostorski pogoji za izvajanje programa,
3.     
program iz prejšnje točke izvaja strokovni delavec z ustrezno izobrazbo
športne smeri in opravljenim strokovnim izpitom ali bivši vrhunski športnik z
ustrezno strokovno usposobljenostjo,
4.     
strokovni delavec, ki izvaja program NPŠŠ, ima z izvajalcem sklenjeno
ustrezno pogodbo o sodelovanju,
5.     
izvajalec zagotovi strokovnemu delavcu bruto plačilo najmanj v višini,
izračunani v skladu s 40. členom tega pravilnika, in
6.     
pristojni organ NPŠZ poda soglasje o programu za posamezno NPŠŠ
izvajalcu in strokovnemu delavcu.
Odbor za vrhunski šport pri OKS na podlagi
predloga NPŠZ določi število sofinanciranih programov za posamezne športne
panoge, ki ga potrdi Izvršni odbor OKS.
Kolikor je v program NPŠŠ vključenih pet
ali več trenerjev iz iste NPŠZ, lahko en strokovni delavec opravlja delo strokovno-organizacijskega
koordinatorja izvajanja NPŠŠ in je zaposlen na NPŠZ.
Ministrstvo za strokovno-organizacijsko
koordinacijo programa NPŠŠ na nacionalni ravni sofinancira tudi plačilo strokovnega
delavca, zaposlenega na OKS, pri čemer mora ta strokovni delavec izpolnjevati
naslednje pogoje:
1.     
imeti mora ustrezno izobrazbo športne smeri in opravljen strokovni izpit
ali pa biti bivši vrhunski športnik z ustrezno strokovno usposobljenostjo,
2.     
z OKS-om mora imeti sklenjeno ustrezno pogodbo o sodelovanju,
3.     
OKS mora strokovnemu delavcu zagotoviti bruto plačilo najmanj v višini,
izračunani v skladu s 40. členom tega pravilnika.
38. člen
(trajanje sofinanciranja)
V izbranih programih NPŠŠ se plačilo
strokovnim delavcem sofinancira praviloma za obdobje štirih let. Za možnost
nadaljevanja sofinanciranja programov NPŠŠ, katerih sofinanciranje poteka v
skladu z večletno pogodbo, morajo izvajalci vsako leto predložiti poročilo o
delu in finančno poročilo za preteklo leto, ustrezna dokazila o lastnem
financiranju vsaj 20 odstotkov plačila strokovnega delavca, izračunanega v
skladu z 40. členom tega pravilnika, in mnenje pristojnega organa NPŠZ o
programu, izvajalcu in strokovnem delavcu. Programe, katerih sofinanciranje
poteka v skladu z večletno pogodbo, se ne vrednoti po merilih iz 39. člena tega
pravilnika.
39. člen
(merila za sofinanciranje)
Posamezne
vloge za sofinanciranje plačila strokovnim delavcem v programih NPŠŠ, ki
izpolnjujejo pogoje iz 37. člena tega pravilnika, se ovrednotijo po
merilih iz naslednje preglednice:


Merilo

Opis merila

Število točk


Razred športne panoge

Športne panoge v I. razredu

30


 

Športne panoge v II. razredu

25


 

Športne panoge v III. razredu

15


 

Športne panoge v IV. razredu

10


 

Športne panoge v V. razredu

5


Regijska pokritost

Delo strokovnih delavcev v regiji, kjer še ni ustreznega
  kadra za izvajanje programa NPŠŠ

20


 

Delo strokovnih delavcev v regiji, kjer je že ustrezen
  kader za izvajanje programa NPŠŠ

0


Individualni štiriletni 
  program za posamezno NPŠŠ

-       
  struktura programa dela po posameznih letih

0–2


-       
  struktura programa dela z različnimi starostnimi kategorijami
  športnikov, pri čemer je nujno, da program obsega vse starostne kategorije v
  skladu z značilnostmi in pravili posamezne športne panoge

0–2


 

-       
  skladnost individualnega štiriletnega programa s prioritetami
  dolgoročnega programa NPŠŠ

0–2


 

-       
  reference strokovnega kadra, ki izvaja program

0–2


Dolgoročni program 
  organiziranosti in delovanja NPŠŠ za posamezno športno panogo

-       
  določitev smernic razvoja in prioritete NPŠŠ (kadrovske in vsebinske)

0–3


-       
  organizacijska struktura NPŠŠ (način zagotavljanja decentralizacije
  izvajanja programov, način povezovanja med zvezo in društvi, določitev
  vertikalnih nivojev organiziranosti športne panoge, zagotavljanje geografske
  pokritosti glede na specifike športne panoge)

0–5


 

-       
  opis okvirnih programov za posamezne starostne kategorije glede na
  pravila posamezne športne panoge, pri čemer je pomembno, da NPŠŠ obsega vse
  starostne kategorije

0–3


 

-       
  organizacija dela med trenerji nosilci posameznega programa in drugimi
  strokovnimi delavci, ki sodelujejo pri izvajanju posameznega programa

0–1


 

-       
  opredelitev zagotavljanja potrebnih materialnih sredstev (oprema,
  objekti) za izvajanje programov NPŠŠ

0–2


 

-       
  način vodenja in koordiniranja NPŠŠ

0–2


 

-       
  izdelan sistem ocenjevanja, spremljanja in poročanja o izvajanju
  programov NPŠŠ

0–2


 

-       
  način zagotavljanja pogojev strokovnim delavcem v programih NPŠŠ, da
  izvajajo predvsem vzgojno-izobraževalna dela

0–3


 

-       
  opredelitev povezovanja z lokalnim okoljem, šolskim sistemom

0–1


Prednostni vrstni red

Programi se točkujejo po prednostnem vrstnem redu v
  posamezni športni panogi, ki ga določa pristojni organ NPŠZ:

 


 

-       
  prvi po vrstnem redu

30


 

-       
  drugi po vrstnem redu

20


 

-       
  tretji po vrstnem redu

15


 

-       
  četrti po vrstnem redu

10


 

-       
  peti in dalje po vrstnem redu 

5


40. člen
(višina sofinanciranja)
Ministrstvo
sofinancira plačilo strokovnemu delavcu v višini 80 odstotkov zneska v skladu z
naslednjo preglednico:


Vrsta programa
  usposabljanja ali izobraževanja

Naziv

Plačni razred


športnik mednarodnega
  razreda z drugo stopnjo usposobljenosti

brez

23


športnik
  mednarodnega razreda s tretjo stopnjo usposobljenosti

brez

25


športnik svetovnega
  razreda z drugo stopnjo usposobljenosti

brez

25


športnik svetovnega
  razreda s tretjo stopnjo usposobljenosti

brez

28


višješolski
  študijski program

brez

27


 

mentor

30


 

svetovalec

32


 

svetnik

35


visokošolski
  strokovni študijski program

brez

29


 

mentor

31


 

svetovalec

33


 

svetnik

35


univerzitetni
  študijski program, magistrski študijski program druge stopnje

brez

30


 

mentor

32


 

svetovalec

34


 

svetnik

36


magisterij znanosti

brez

32


 

mentor

34


 

svetovalec

36


 

svetnik

37


doktorat znanosti

brez

36


 

mentor

38


 

svetovalec

41


 

svetnik

43


Za izračun višine sofinanciranja plačila
strokovnim delavcem se uporablja tudi merilo dobe, ko je strokovni delavec
delal na področju športa oziroma vzgoje in izobraževanja, in sicer v višini
0,33 odstotkov od osnove plačila za vsako izpolnjeno leto te dobe.
Višino sofinanciranja plačila strokovnim
delavcem ministrstvo usklajuje praviloma enkrat letno, in sicer po stanju na
dan sprejema sklepa o sofinanciranju oziroma na dan podpisa aneksa k pogodbi o
sofinanciranju.
41. člen
(izbor programov)
Vloge za sofinanciranje plačila strokovnim
delavcem v programih NPŠŠ se ovrednoti in razvršča glede na skupno število točk
v skladu z merili iz 39. člena tega pravilnika. Za vse razvrščene vloge se
izračuna pripadajočo višino sofinanciranja plačila strokovnim delavcem v skladu
s prejšnjim členom. Izbere in sofinancira se plačilo strokovnim delavcem v
programih NPŠŠ, ki so pri ovrednotenju zbrali višje število točk. Število
izbranih in sofinanciranih plačil strokovnim delavcem je omejeno z obsegom
sredstev, določenih v letnem programu športa za programe NPŠŠ.
2.8 Športni oddelki v gimnazijah in
srednjih šolah
42. člen
(pogoji za sofinanciranje)
Sofinancira se športne oddelke na tistih
gimnazijah, ki v skladu z veljavno zakonodajo organizirajo delo v športnih
oddelkih.
Sofinancira se oddelke v programih srednjih
strokovnih in poklicnih šol, kjer so dijaki – športniki organizirani v skupino
znotraj enega oddelka (v nadaljnjem besedilu: športni oddelki v srednjih šolah)
ob izpolnjevanju naslednjih pogojev:
1.     
v posamezni šoli se lahko sofinancira samo en oddelek vsakega letnika in
2.     
sofinancira se oddelek, v katerega je vpisanih najmanj 10 dijakov s
statusom športnika.
43. člen
(vsebina sofinanciranja)
V športnih oddelkih v programu gimnazija se
lahko sofinancira:
1.     
strokovni kader (psiholog, fizioterapevt),
2.     
meritve in spremljanje gibalnih in funkcionalnih sposobnosti dijakov,
3.     
nezgodno zavarovanje in zdravstvene preglede dijakov ter
4.     
strokovna izpopolnjevanja pedagoškega kadra.
V športnih oddelkih v srednjih šolah se
lahko sofinancira:
1.     
strokovni kader (psiholog, fizioterapevt, pedagoški koordinator),
2.     
meritve in spremljanje gibalnih in funkcionalnih sposobnosti dijakov,
3.     
nezgodno zavarovanje in zdravstvene preglede dijakov ter
4.     
strokovna izpopolnjevanja pedagoškega kadra.
44. člen
(merila in višina sofinanciranja)
Sofinancira se športne oddelke na gimnazijah,
in sicer 650 točk za prvi oddelek, 550 točk za drugi oddelek, 450 točk za
tretji oddelek in 350 točk za vsak nadaljnji oddelek.
Za tekoče leto določi ministrstvo vrednost
točke za športne oddelke v gimnazijah, ki se izračuna kot razmerje med obsegom
sredstev, določenih v letnem programu športa za športne oddelke v gimnazijah,
in skupnim številom točk vseh na javni razpis prijavljenih športnih oddelkov v
gimnazijah, ki izpolnjujejo pogoje za sofinanciranje.
Športni
oddelki v srednjih šolah, ki izpolnjujejo pogoje iz drugega odstavka 42. člena
tega pravilnika, se ovrednotijo po merilih iz naslednje preglednice:


Merilo

Št. točk


Status športnika

Status A, pridobljen na podlagi Meril za izbiro kandidatov
  v primeru omejitve vpisa v športni oddelek

3 za vsakega dijaka


Status B, pridobljen na podlagi Meril za izbiro kandidatov
  v primeru omejitve vpisa v športni oddelek

2 za vsakega dijaka


Status C, pridobljen na podlagi Meril za izbiro kandidatov
  v primeru omejitve vpisa v športni oddelek

1 za vsakega dijaka


Število športnikov

10 do 14 dijakov športnikov v posameznem oddelku

5


15 do 18 dijakov športnikov v posameznem oddelku

10


19 in več dijakov športnikov v posameznem oddelku

15


Sofinancira se največ 32 športnih oddelkov
v srednjih šolah, in sicer tistih, ki so po merilih iz zgornje preglednice najvišje
ovrednoteni.
Višina sofinanciranja posameznega športnega
oddelka v srednji šoli se določi tako, da se obseg sredstev, določenih v letnem
programu športa za športne oddelke v srednjih šolah, deli s številom izbranih
športnih oddelkov v srednjih šolah.
3. Športna rekreacija
3.1 Splošna določba
45. člen
(predmet sofinanciranja)
Na področju športne rekreacije se
sofinancira:
1.     
delovanje športnih zvez in drugih organizacij, registriranih za
opravljanje dejavnosti v športu, na državni ravni na področju športne
rekreacije,
2.     
pripravo in načrtovanje programov športne rekreacije na državni ravni,
ki imajo za cilj povečanje oziroma ohranjanje števila gibalno, športno
dejavnega prebivalstva ter velike mednarodne množične športne prireditve,
3.     
plačila strokovnim delavcem,
4.     
načrtovanje in izpeljavo propagandne aktivnosti v športni rekreaciji in
interesni športni vzgoji otrok, mladine in študentov ter
5.     
informiranje o športni rekreaciji in interesni športni vzgoji otrok, mladine
in študentov.
3.2 Delovanje športnih zvez in drugih
organizacij, registriranih za opravljanje dejavnosti v športu, na državni ravni
na področju športne rekreacije
46. člen
(vsebina in pogoji za sofinanciranje)
Sofinancira se delovanje športnih zvez in
drugih organizacij, registriranih za opravljanje dejavnosti v športu, na državni
ravni na področju športne rekreacije, v katere je včlanjenih najmanj 10
športnih društev ali drugih organizacijskih oblik, ki izvajajo programe športne
rekreacije. Športna društva ali druge organizacijske oblike morajo imeti skupaj
najmanj 4.000 individualnih članov.
47. člen
(merila in višina sofinanciranja)
Delovanje športnih zvez in drugih
organizacij, registriranih za opravljanje dejavnosti v športu, na državni ravni
na področju športne rekreacije se sofinancira na podlagi števila individualnih
članov pri športnih društvih, včlanjenih v zvezo ali v druge organizacije.
Upošteva se stanje na dan prijave na javni razpis.
Vrednotenje se opravi na podlagi točkovnega
sistema. Za vsakega individualnega člana se prizna 0,1 točke za področje
športne rekreacije.
Za tekoče leto določi ministrstvo vrednost
točke za delovanje športnih zvez in drugih organizacij, registriranih za opravljanje
dejavnosti v športu, na državni ravni na področju športne rekreacije, ki se
izračuna kot razmerje med obsegom sredstev, določenih v letnem programu športa
za delovanje športnih zvez in drugih organizacij, registriranih za opravljanje
dejavnosti v športu, na državni ravni na področju športne rekreacije, in
skupnim številom vseh individualnih članov na javni razpis prijavljenih
športnih zvez in drugih organizacij, registriranih za opravljanje dejavnosti v
športu, na državni ravni, ki izpolnjujejo pogoje za sofinanciranje.
3.3 Priprava in načrtovanje programov
športne rekreacije na državni ravni, ki imajo za cilj povečanje oziroma
ohranjanje števila gibalno, športno dejavnega prebivalstva ter velike
mednarodne množične športne prireditve
48. člen
(vsebina in višina sofinanciranja)
Programe športne rekreacije na državni
ravni, ki imajo za cilj povečanje oziroma ohranjanje števila gibalno, športno
dejavnega prebivalstva ter velike mednarodne množične športne prireditve se
sofinancira do višine 50 odstotkov vrednosti programa. Za sofinanciranje
dejavnosti lahko kandidirajo samo izvajalci, ki so neposredni izvajalci teh
dejavnosti.
49. člen
(pogoji za sofinanciranje)
Vsakemu prijavitelju se lahko sofinancira
samo najbolje ocenjeni program.
Sofinancira se največ 15 programov, ki:
-       
so pri točkovanju na podlagi meril iz 50. člena tega pravilnika zbrali
najvišje število točk in
-       
število točk ni nižje od 70 točk.
50. člen
(merila za sofinanciranje)
Programe
športne rekreacije na državni ravni, ki imajo za cilj povečanje oziroma
ohranjanje števila gibalno, športno dejavnega prebivalstva ter velike
mednarodne množične športne prireditve se ovrednoti po merilih iz naslednje
preglednice:


 

Merilo

Število točk


1

DOSTOPNOST PROGRAMA

skupaj 30


 

Celoten program je namenjen udeležencem različnega spola 

10


 

Samo del programa je namenjen udeležencem različnega spola

5


 

Celoten program je namenjen udeležencem različnega
  športnega predznanja

20


 

Samo del program je namenjen udeležencem različnega
  športnega predznanja 

10


2

FINANČNI KRITERIJ

skupaj 20


 

Brezplačnost programa

20


 

Izvajalec pokriva sam stroške programa

10


 

Pridobitni program

0


3

KRITERIJ VKLJUČENIH UDELEŽENCEV

skupaj 20


 

Sodeluje več kot pet tisoč udeležencev

20


 

Sodeluje tisoč do pet tisoč udeležencev

10


 

Sodeluje do tisoč udeležencev

3


4

TRAJNOSTNI UČINKI PROJEKTA

skupaj 20


 

Program je načrtovan in izveden skladno z merili
  Okoljevarstvenega kodeksa OKS ali z merili projekta »Čista zmaga«

10


 

Program je podprt s celovitim oglaševanjem, informiranjem
  in strokovnim svetovanjem udeležencem

5


 

Povečanje vključenih udeležencev glede na preteklo leto za
  več kot 10 %

5


5

UVELJAVLJENOST PROGRAMA

skupaj 10 


 

Program se izvaja že najmanj 5 let

10


Za tekoče leto določi ministrstvo vrednost
točke za programe športne rekreacije, ki se izračuna kot razmerje med obsegom
sredstev, določenih v letnem programu športa za programe športne rekreacije, in
skupnim številom točk vseh na javni razpis prijavljenih programov, ki
izpolnjujejo pogoje za sofinanciranje.
3.4 Sofinanciranje plačila strokovnim
delavcem
51. člen
(vsebina sofinanciranja in pogoji)
Športnim zvezam na državni ravni na
področju športne rekreacije in NPŠZ (v nadaljnjem besedilu: športna zveza) se
sofinancira plačilo strokovnim delavcem, ki vodijo izvajanje programov športne
rekreacije, ki imajo za cilj povečanje števila gibalno, športno dejavnega
prebivalstva, ob izpolnjevanju naslednjih pogojev:
1.     
pristojni organ športne zveze je sprejel dolgoročni načrt razvoja
športne rekreacije,
2.     
program športne rekreacije, ki ima za cilj povečanje števila gibalno,
športno dejavnega prebivalstva, je sprejel pristojni organ športne zveze,
3.     
izvajanje programa iz prejšnje točke vodi strokovni delavec z ustrezno
izobrazbo športne smeri in
4.     
športna zveza s strokovnim delavcem, ki vodi izvajanje programa športne
rekreacije, sklene ustrezno pogodbo o sodelovanju.
52. člen
(merila za sofinanciranje)
Vloge za
sofinanciranje plačila strokovnih delavcev, ki izpolnjujejo pogoje iz
prejšnjega člena, se ovrednoti po merilih iz naslednje preglednice:


 

Merilo

Število točk


1

DEFICITARNOST

skupaj 20


 

Ministrstvo športni zvezi doslej ni sofinanciralo plačila
  strokovnih delavcev za izvajanje programov športne rekreacije 

20


2

KAKOVOST DOLGOROČNEGA NAČRTA RAZVOJA DELOVANJA ŠPORTNE
  ZVEZE IN NJENIH PROGRAMOV

skupaj 20


 

Ocena kakovosti

0–20


3

KAKOVOST PROGRAMA ŠPORTNE REKREACIJE, KI IMA ZA CILJ
  POVEČANJE ŠTEVILA GIBALNO, ŠPORTNO DEJAVNEGA PREBIVALSTVA

skupaj 40


 

Program je ovrednoten z 90–100 točk po merilih iz 50.
  člena tega pravilnika

40


 

Program je ovrednoten z 80–89 točk po merilih iz 50. člena
  tega pravilnika

30


 

Program je ovrednoten z 70–79 točk po merilih iz 50. člena
  tega pravilnika

20


Plačilo strokovnega delavca, ki vodi
izvajanje programa športne rekreacije, se sofinancira samo, če je vloga
ovrednotena z najmanj 60 točkami. Posamezni športni zvezi se sofinancira
plačilo za največ enega strokovnega delavca, ki vodi izvajanje programa športne
rekreacije, navedenega v vlogi, ki je pri ovrednotenju zbrala najvišje število
točk.
Število sofinanciranih plačil strokovnih
delavcev za vodenje izvajanja programov športne rekreacije je omejeno z obsegom
sredstev, določenih v letnem programu športa za strokovno organizacijsko delo
na področju športne rekreacije.
53. člen
(izračun sofinanciranja)
Ministrstvo
sofinancira plačilo strokovnemu delavcu v višini 50 odstotkov zneska v skladu z
naslednjo preglednico:


Vrsta programa
  izobraževanja

Naziv

Plačni razred


višješolski
  študijski program

brez

27


 

mentor

30


 

svetovalec

32


 

svetnik

35


visokošolski
  strokovni študijski program

brez

29


 

mentor

31


 

svetovalec

33


 

svetnik

35


univerzitetni
  študijski program, magistrski študijski program druge stopnje

brez

30


 

mentor

32


 

svetovalec

34


 

svetnik

35


magisterij znanosti

brez

32


 

mentor

34


 

svetovalec

36


 

svetnik

37


doktorat znanosti

brez

36


 

mentor

38


 

svetovalec

41


 

svetnik

43


Za izračun višine sofinanciranja plačila
strokovnim delavcem se uporablja tudi merilo dobe, ko je strokovni delavec
delal na področju športa oziroma vzgoje in izobraževanja, in sicer v višini
0,33 odstotkov od osnove plačila za vsako izpolnjeno leto te dobe.
54. člen
(višina sofinanciranja)
Sofinancira se plačilo strokovnih delavcev
v višini 50 odstotkov vrednosti, izračunane v skladu z merili iz prejšnjega
člena, praviloma za obdobje štirih let.
Višino sofinanciranja plačila strokovnim
delavcem ministrstvo usklajuje praviloma enkrat letno, in sicer po stanju na
dan sprejema sklepa o sofinanciranju oziroma na dan podpisa aneksa k pogodbi o
sofinanciranju.
3.5 Načrtovanje in izpeljava
propagandne aktivnosti v športni rekreaciji in interesni športni vzgoji otrok,
mladine in študentov
55. člen
(vsebina sofinanciranja)
Na področju športne rekreacije in na
področju interesne športne vzgoje otrok, mladine in študentov se sofinancira
načrtovanje in izpeljava celovite nacionalne propagande. Celovita nacionalna
propaganda je celostna oglaševalna kampanja, ki nagovarja ljudi k ukvarjanju s
športno rekreacijo in interesno športno vzgojo otrok, mladine in študentov ter
k udeležbi pri posameznih programih na področju športne rekreacije in udeležbi
pri posameznih programih interesne športne vzgoje otrok, mladine in študentov.
56. člen
(izvajalci, pogoji za sofinanciranje)
Izvajalci celovite nacionalne propagande so
lahko vsi izvajalci letnega programa športa, ki imajo reference na področju
načrtovanja, organiziranja in izvajanja propagandnih aktivnosti.
57. člen
(merila za sofinanciranje)
Programi
celovite nacionalne propagande se ovrednotijo na podlagi načrta propagandne
aktivnosti po merilih iz naslednje preglednice:


 

Merilo

Število točk


1

MEDIJSKA POKRITOST

skupaj 50


 

Propagandne dejavnosti potekajo v treh ali več vrstah
  medijev

50


 

Propagandne aktivnosti potekajo v dveh vrstah medijev

30


 

Propagandne aktivnosti potekajo v eni vrsti medijev

10


2

ČASOVNI KRITERIJ

skupaj 30


 

Dejavnost poteka celo leto

30


 

Dejavnost poteka določen čas v letu

15


3

STALNOST IZVAJANJA

skupaj 20


 

Izvajalec vsako leto izvaja akcijo

20


 

Izvajalec bo prvič izvajal akcijo

10


Pri celoviti nacionalni propagandi se
sofinancira program z največjim skupnim številom točk, vendar samo, če pri
točkovanju zbere najmanj 70 točk. Višina sredstev je določena z letnim
programom športa.
3.6 Informiranje o športni rekreaciji
in interesni športni vzgoji otrok, mladine in študentov
58. člen
(vsebina sofinanciranja)
Za povečanje števila športno aktivnih
državljanov v športni rekreaciji in interesni športni vzgoji otrok, mladine in
študentov, predvsem najmanj aktivnih otrok, mladine, žensk in starejših, se
sofinancira informiranje o športni rekreaciji in interesni športni vzgoji otrok,
mladine in študentov.
59. člen
(izvajalci, pogoji za sofinanciranje)
Izvajalci informiranja o športni rekreaciji
in interesni športni vzgoji otrok, mladine in študentov, s katerim bi se
povečalo število športno aktivnih, so lahko vsi izvajalci letnega programa
športa, ki imajo reference na področju načrtovanja, organiziranja in izvajanja
teh aktivnosti.
60. člen
(merila za sofinanciranje)
Programi
informiranja o športni rekreaciji in interesni športni vzgoji otrok, mladine in
študentov se ovrednotijo na podlagi načrta aktivnosti po merilih iz naslednje
preglednice:


 

Merilo

Število točk


1

MEDIJSKA POKRITOST

skupaj 30


 

Informiranje poteka v treh ali več vrstah medijev

30


 

Informiranje poteka v dveh vrstah medijev

20


 

Informiranje poteka v eni vrsti medijev

10


2

ČASOVNI KRITERIJ

skupaj 30


 

Informiranje poteka celo leto

30


 

Informiranje poteka določen čas v letu

15


3

STALNOST IZVAJANJA

skupaj 20


 

Izvajalec vsako leto izvaja informiranje

20


 

Izvajalec bo prvič izvajal informiranje

10


4

KAKOVOST INFORMIRANJA

skupaj 20


 

Informiranje vsebuje vse pomembne 
informacije za uporabnika

20


 

Informiranje ne vsebuje vseh pomembnih informacij za
  uporabnika 

10


Sofinancirajo se programi z največjim
skupnim številom točk, vendar samo, če pri točkovanju zberejo najmanj 70 točk.
Višina sredstev je določena z letnim programom športa.
Pri informiranju o športni rekreaciji in
interesni športni vzgoji otrok, mladine in študentov se sofinancira največ šest
programov z najvišjim številom točk.
Za tekoče leto določi ministrstvo vrednost
točke za programe informiranja o športni rekreaciji in interesni športni vzgoji
otrok, mladine in študentov, ki se izračuna kot razmerje med obsegom sredstev,
določenih v letnem programu športa za programe, in skupnim številom točk vseh na
javni razpis prijavljenih programov, ki izpolnjujejo pogoje za sofinanciranje.
4. Šport invalidov
61. člen
(vsebina in pogoji za sofinanciranje)
Na področju športa invalidov se
sofinancirata vključevanje in sodelovanje v mednarodnih organizacijah in udeležba
na mednarodnih tekmovanjih. Sofinancira se tisto invalidsko organizacijo, ki
deluje na državni ravni na področju športa invalidov in je včlanjena v
mednarodni paraolimpijski komite.
62. člen
(višina sofinanciranja)
Višina sredstev za sofinanciranje športa
invalidov je določena z letnim programom športa.
III. RAZVOJNE IN STROKOVNE NALOGE V ŠPORTU
1. Usposabljanje in izpopolnjevanje
strokovnih kadrov
63. člen
(vsebina sofinanciranja)
S sredstvi za usposabljanje in
izpopolnjevanje strokovnih kadrov se sofinancira programe usposabljanja in
izpopolnjevanja strokovnih delavcev v športu,ki jih je določil strokovni svet.
64. člen
(pogoji za sofinanciranje usposabljanja in
izpopolnjevanja)
Za sofinanciranje usposabljanja in
izpopolnjevanja strokovnih kadrov lahko kandidirajo vsi nosilci, ki jih je
določil strokovni svet, in od nosilcev pooblaščeni izvajalci programov
usposabljanja in izpopolnjevanja v športu. Nosilci in od nosilcev pooblaščeni
izvajalci programov usposabljanja in izpopolnjevanja v športu morajo izpolnjevati
naslednje pogoje:
1.     
pripravljen program s podatki o nazivu, ciljih in namenu programa,
trajanju programa, povezanosti z drugimi programi, o opisu predmetnika s
predavatelji, o pogojih za vpis, o pogojih za dokončanje programa in s podatki
o pridobljenem nazivu,
2.     
pripravljen finančni načrt,
3.     
zagotovljeni predavatelji z ustrezno izobrazbo, usposobljenostjo, nazivi
ter referencami na predmetnem področju usposabljanja oziroma izpopolnjevanja,
4.     
pripravljen seznam strokovne literature, namenjene za izvajanje
programa,
5.     
zagotovljene prostorske, kadrovske in tehnološke zmožnosti, ki omogočajo
izvedbo programov usposabljanja in izpopolnjevanja, ter
6.     
prodajna cena programa mora biti zmanjšana za znesek, v katerem bo
program sofinanciran iz javnih sredstev in sredstev evropske kohezijske
politike.
65. člen
(merila in višina sofinanciranja)
Posamezni
programi usposabljanja in izpopolnjevanja, ki izpolnjujejo pogoje iz prejšnjega
člena, se ocenjujejo in izbirajo po merilih iz naslednje preglednice:


 

Merilo

Število točk


1.

VSEBINSKI KRITERIJI

skupaj 80


2.

Administrativni kriterij usposobljenosti in upravičenosti
  – sposobnost strokovno-administrativnega kadra za administrativno podporo
  programom usposabljanja

0–20


3.

Cilji projekta so dobro definirani in dosegljivi, se
  navezujejo na potrebe in nudijo rešitev določenih problemov

0–10


4.

Reference prijaviteljev in predavateljev na predmetnem
  področju 

0–10


5.

Izobrazba, usposobljenost, nazivi predavateljev

0–10


6.

Skladnost s horizontalnimi prioritetami, aktivnost obveščanja,
  razpoložljivost potrebnih virov, izbranost in določenost aktivnosti in metod

0–10


7.

Organizacija je dobila sredstva iz evropske kohezijske
  politike za projekt s strani ministrstva v preteklih letih

0–10


8.

Kriterij pripravljene ali načrtovane podporne obvezne
  strokovne literature, profesionalne kompetence in dosežki poglavitnih strokovnjakov

0–10


9.

FINANČNI KRITERIJ

skupaj 20


10.

Stroškovno ugodna finančna konstrukcija

0–5


11.

Samo pokrivanje stroškov

0–5


12.

Nizka prodajna cena programa

0–10


Vsota točk posameznega programa po vseh
merilih pomeni skupno število točk posameznega programa. Sofinancira se samo
tiste programe, ki pri točkovanju zberejo najmanj 60 točk.
Za tekoče leto določi ministrstvo vrednost
točke za programe usposabljanja in izpopolnjevanja ločeno. Vrednost točke se
izračuna kot razmerje med obsegom sredstev, določenih v letnem programu športa
za programe usposabljanja in izpopolnjevanja, in skupnim številom točk vseh na
javni razpis prijavljenih programov usposabljanja in izpopolnjevanja, ki
izpolnjujejo pogoje za sofinanciranje.
2. Založniška dejavnost
66. člen
(vsebina sofinanciranja)
S sredstvi za založniško dejavnost se
sofinancira strokovna in znanstvena založniška dejavnost (v nadaljnjem
besedilu: publikacija) na področju športa, namenjena izvajanju programov
usposabljanja in izpopolnjevanja, ki jih je določil strokovni svet, in sicer:
1.     
strokovne knjige,
2.     
strokovne in znanstvene revije oziroma dele revij s strokovno ali
znanstveno tematiko,
3.     
zbornike strokovnih in znanstvenih kongresov in posvetov ter
4.     
strokovna dela v drugih medijskih oblikah.
67. člen
(pogoji za sofinanciranje)
Za sofinanciranje publikacij lahko
pridobijo sredstva izvajalci, ki ob izpolnjevanju pogojev iz 64. člena tega
pravilnika izpolnjujejo še naslednje pogoje:
1.     
pripravijo vsebinski opis publikacije,
2.     
pripravijo finančni načrt za izdajo publikacije,
3.     
za strokovne knjige zagotovijo najmanj dve recenziji uveljavljenih
strokovnjakov, ki bosta objavljeni v knjigi,
4.     
publikacija mora iziti v letu sofinanciranja in
5.     
zmanjšajo prodajno ceno sofinancirane publikacije za znesek, za katerega
bo izdaja publikacije sofinancirana iz javnih sredstev.
68. člen
(merila za sofinanciranje)
Publikacije se
ovrednotijo na podlagi meril z naslednje preglednice:


Merilo

Število vrednostnih točk


Ekonomičnost, deficitarnost

0–25


Strokovnost

0–30


Uporabnost za različne programe usposabljanja in
  izpopolnjevanja

0–45


Sofinancira se
publikacije, ki pri točkovanju zberejo najmanj 30 vrednostnih točk. Na podlagi
števila vrednostnih točk se glede na vrsto publikacije iz 66. člena tega
pravilnika določi število točk za sofinanciranje, in sicer:


Vrsta publikacije

Število vrednostnih
  točk

Število točk za
  sofinanciranje


strokovne knjige

30–50

300


51–75

400


76–100

600


strokovne in znanstvene revije oziroma deli revij s
  strokovno ali znanstveno tematiko

30–50

300


51–75

1000


76–100

5000


zborniki strokovnih in znanstvenih kongresov in posvetov

30–50

100


51–75

500


76–100

1000


strokovna dela v drugih medijskih oblikah

najmanj 30

400


Za tekoče leto določi ministrstvo vrednost
točke za sofinanciranje publikacij, ki se izračuna kot razmerje med obsegom
sredstev, določenih v letnem programu športa za programe založništva, in
skupnim številom točk za sofinanciranje vseh na javni razpis prijavljenih
programov založništva, ki izpolnjujejo pogoje za sofinanciranje.
3. Znanstveno raziskovalna dejavnost
69. člen
(pogoji za sofinanciranje)
Za sofinanciranje izbranih
znanstvenoraziskovalnih projektov lahko kandidirajo izvajalci programov, ki
izpolnjujejo naslednja pogoja:
1.     
so registrirani za opravljanje raziskovalne dejavnosti ali projekt
pripravljajo skupaj z izvajalcem, registriranim za opravljanje raziskovalne
dejavnosti, in
2.     
predložijo projekt, iz katerega sta razvidna vsebina in finančni načrt.
Poleg izpolnjevanja pogojev iz prejšnjega
odstavka mora biti znanstveno raziskovalni projekt aplikativen in sofinanciran
iz ciljnih raziskovalnih programov.
70. člen
(merila za sofinanciranje)
Znanstvenoraziskovalne
projekte se ovrednoti na podlagi meril iz naslednje preglednice:


Merilo

Število točk


Praktična uporabnost

0–25


Znanstvene reference avtorjev

0–25


Skladnost programov z razpisno vsebino

0–50


Sofinancira se lahko največ dva
znanstvenoraziskovalna projekta z najvišjim številom točk.
Višina sredstev za znanstvenoraziskovalno
dejavnost je določena z letnim programom športa.
4. Meritve, analize in svetovanja
71. člen
(pogoji in višina sofinanciranja)
Za sofinanciranje meritev, analiz in
svetovanja lahko kandidira nosilec programa na nacionalni ravni, ki izpolnjuje
naslednje pogoje:
1.     
predloži nacionalni program meritev, iz katerega sta razvidna vsebina in
finančni načrt,
2.     
da nosilec programa ni istočasno izvajalec programa meritev in da je v
program združenih pretežno število NPŠZ, s katerimi nosilec podpiše ustrezno
letno pogodbo,
3.     
nosilec je s cenikom meritev, analiz in svetovanj ter izvajalci storitev
predhodno pisno seznanil NPŠZ,
4.     
NPŠZ so podale soglasje k programu za panoge, ki jih pokrivajo (NPŠZ
lahko poda soglasje samo enemu nosilcu programa meritev, analiz in svetovanj).
Višina sredstev za sofinanciranje meritev,
analiz in svetovanja je določena z letnim programom športa.
5. Preprečevanje uporabe prepovedanih
snovi in postopkov
72. člen
(vsebina sofinanciranja)
S sredstvi za preprečevanje uporabe prepovedanih
snovi in postopkov se sofinancira:
1.     
izobraževanje in ozaveščanje vseh, ki sodelujejo v športu,
2.     
informiranje splošne in športne javnosti o novostih v boju proti
dopingu,
3.     
mednarodno sodelovanje,
4.     
testiranje na tekmovanjih in izven tekmovanj,
5.     
upravljanje z rezultati in pravna podpora,
6.     
medicinska podpora s terapevtskimi izjemami in
7.     
podpora razvojnim in raziskovalnim programom v boju proti dopingu.
73. člen
(pogoji za sofinanciranje)
Za sofinanciranje dejavnosti iz prejšnjega
člena lahko kandidira nosilec dejavnosti preprečevanja uporabe prepovedanih
snovi in postopkov na nacionalni ravni, na podlagi programa, iz katerega morata
biti razvidna vsebina in finančni načrt.
Višina sredstev za sofinanciranje
dejavnosti za preprečevanje uporabe prepovedanih snovi in postopkov je določena
z letnim programom športa.
6. Delovanje zvez in zavodov, ki
opravljajo strokovne in razvojne naloge
74. člen
(pogoji za sofinanciranje)
Sofinancira se delovanje OKS kot osrednje
športne organizacije, delovanje zamejskih športnih zvez ter drugih zvez in
zavodov na državni ravni, ki opravljajo strokovne in razvojne naloge v športu
(v nadaljnjem besedilu: druge zveze in zavodi), katerih delovanje se v skladu s
tem pravilnikom ne sofinancira za področje vrhunskega športa, športne rekreacije
ali interesne športne vzgoje otrok, mladine in interesne športne dejavnosti
študentov.
Za sofinanciranje delovanja drugih zvez in
zavodov lahko kandidirajo izvajalci, ki predložijo letni delovni načrt, iz
katerega mora biti razvidno, da na državni ravni opravljajo strokovne in
razvojne naloge v športu, in finančni načrt.
S sredstvi za delovanje se sofinancira
projekte, ki jih izvaja posamezni prijavitelj iz prvega odstavka tega člena.
75. člen
(merila za sofinanciranje)
Posamezne
projekte se ovrednoti po merilih iz naslednje preglednice:


Merilo

Število točk


Strokovnost

0–10


Uporabnost za šport

0–25


Izražen javni interes v športu

0–40


Sofinancira se tiste projekte, ki na
podlagi točkovanja dosežejo najmanj 50 točk.
76. člen
(sofinanciranje zamejskih športnih zvez)
Ne glede 74. in 75. člen tega pravilnika se
sredstva za sofinanciranje zamejskih športnih zvez, katerih višina je določena
z letnim programom športa, prijaviteljem delijo v enakem deležu.
7. Mednarodna dejavnost v športu
77. člen
(vsebina sofinanciranja)
Na področju mednarodne dejavnosti v športu
se sofinancira:
1.     
članarina v eni evropski in eni svetovni športni zvezi,
2.     
udeležba enega delegata na uradnih zasedanjih evropske in svetovne
športne zveze,
3.     
dejavnost ambasadorja za šport, strpnost in »Fairplay« ter
4.     
organizacija velikih mednarodnih športnih prireditev.
78. člen
(pogoji in višina sofinanciranja)
NPŠZ se na podlagi dokazil o plačilih
sofinancira:
1.     
plačilo članarine v evropski in svetovni športni zvezi, vendar največ do
3000 točk po vrednosti točke za področje delovanja NPŠZ, ter
2.     
stroške udeležbe delegata na uradnih zasedanjih mednarodnih športnih
zvez, vendar največ do 600 točk po vrednosti točke za področje delovanja NPŠZ.
OKS se na podlagi dokazil o plačilih
sofinancira stroške udeležbe delegatov na uradnih zasedanjih mednarodnih
športnih organizacij, vendar največ do 15000 točk po vrednosti točke za
področje delovanja NPŠZ.
79. člen
(ambasador za šport, strpnost in
“Fairplay”)
Sofinancira se izvajanje programa
ambasadorja za šport, strpnost in “Fairplay”, in sicer do 4000 točk po
vrednosti točke za področje delovanja NPŠZ za vsakega ambasadorja in vsakega
namestnika ambasadorja.
Za sofinanciranje programa v skladu s tem
členom lahko kandidira ambasador za šport, strpnost in “Fairplay”, če predloži
program, iz katerega morata biti razvidna vsebina in finančni načrt.
80. člen
(velike mednarodne športne prireditve)
Sofinancira se velike mednarodne športne
prireditve, in sicer svetovna in evropska prvenstva, ki jih organizatorji
prijavijo ministrstvu do 15. novembra za naslednje proračunsko leto in za
katera vlada sprejme sklep, da se jih lahko sofinancira iz proračuna
ministrstva.
Višina
sofinanciranja evropskih in svetovnih prvenstev se izračuna na podlagi
pripadajočega števila točk iz naslednje preglednice:


Razred športne
  panoge

Starostna
  kategorija

Svetovno prvenstvo

Evropsko prvenstvo


1.

članska

7500

6000


 

mladinska

5000

4000


 

mlajša

2500

2000


2.

članska

5000

4000


 

mladinska

3000

2000


 

mlajša

1500

1000


3.

članska

3000

2000


 

mladinska

2000

1000


 

mlajša

1000

500


Za tekoče leto določi ministrstvo vrednost
točke glede na število in vrsto evropskih in svetovnih prvenstev v proračunskem
letu, in sicer tako, da se celoten obseg sredstev za evropska in svetovna
prvenstva deli s seštevkom točk vseh evropskih in svetovnih prvenstev, za
katera je vlada sprejela sklep, da se jih lahko sofinancira iz proračuna
ministrstva.
8. Gradnja javnih športnih objektov
8.1 Splošne določbe
81. člen
(predmet sofinanciranja)
S sredstvi za gradnjo javnih športnih
objektov se sofinancira:
1.     
novogradnje javnih športnih objektov,
2.     
posodabljanje javnih športnih objektov in
3.     
športna oprema.
Investicije, pri katerih vadbeni prostori
ne dosegajo 50 odstotkov celotne površine objekta ali ne dosegajo
priporočenega športnega standarda, se ne sofinancirajo.
82. člen
(merila za sofinanciranje javnih športnih
objektov)
Investicije v
novogradnje in posodabljanje javnih športnih objektov se ovrednoti po merilih
iz naslednje preglednice:


 

Merilo

Število točk


1

SKLADNOST S CILJI RAZPISA IN UTEMELJENOST PROJEKTA

skupaj 50


 

Investicija v vadbene prostore

0–20


 

Velikost športnega standarda

0–10


 

Namembnost objekta

0–10


 

Ustreznost glede na raven tekmovanja

0–10


2

REGIONALNI KRITERIJ

skupaj 10


 

Povprečna površina obstoječih športnih objektov na
  prebivalca v lokalni skupnosti

0–5


 

Povprečna površina obstoječih športnih objektov na
  prebivalca v statistični regiji

0–5


3

FINANČNI KRITERIJ

skupaj 25


 

Finančna konstrukcija

0–10


 

Dosedanje sofinanciranje iz državnega proračuna

0–5


 

Vlaganja v programe športa v preteklih petih letih (brez
  investicij)

0–5


 

Pokrivanje stroškov obratovanja

0–5


4

ŠIRŠI UČINKI PROJEKTA

skupaj 15


 

Investicija dopolnjuje mrežo javnih športnih objektov –
  javni interes v športu

0–5


 

Predvidena zasedenost objekta

0–5


 

Prečnost z drugimi resorji

0–5


83. člen
(merila za sofinanciranje športne opreme)
Investicije v
športno opremo se ovrednoti po merilih iz naslednje preglednice:


 

Merilo

Število točk


1

SKLADNOST S CILJI RAZPISA 
IN UTEMELJENOST PROJEKTA

skupaj 70


 

Namembnost 

0–70


2

FINANČNI KRITERIJ

skupaj 20


 

Finančna konstrukcija

0–15


 

Dosedanje sofinanciranje iz državnega proračuna

0–5


3

ŠIRŠI UČINKI PROJEKTA

skupaj 10


 

Izražen javni interes v športu

0–10


84. člen
(višina sofinanciranja)
Investicije,
ovrednotene v skladu z merili iz 82. in 83. člena tega pravilnika, se
razvrsti v razrede in sofinancira v skladu z naslednjo preglednico:


Razred

Število točk

Obrazložitev


1

51–60

Investicijski projekt se sofinancira v višini do 20 %
  deleža, določenega v 85., 
  86. oziroma 87. členu tega pravilnika 


2

61–70

Investicijski projekt se sofinancira v višini 21 do 40 %
  deleža, določenega v 85., 
  86. oziroma 87. členu tega pravilnika


3

71–80

Investicijski projekt se sofinancira v višini 41 do 60 %
  deleža določenega v 85., 
  86. oziroma 87. členu tega pravilnika


4

81–90

Investicijski projekt se sofinancira v višini 61 do 80 %
  deleža, določenega v 85., 
  86. oziroma 87. členu tega pravilnika


5

91–100

Investicijski projekt se sofinancira v višini 81 do 100 %
  deleža, določenega v 85., 
  86. oziroma 87. členu tega pravilnika


8.2 Novogradnje javnih športnih
objektov
85. člen
(vsebina in delež sofinanciranja)
Sofinancira se novogradnje športnih
objektov v lokalnih skupnostih do zadostitve minimalnega standarda športa, kar
predstavlja 0,3 m2 pokrite vadbene površine in 3 m2 nepokrite vadbene površine
na občana.
Sofinancira se novogradnje nadomestnih
športnih objektov.
Sofinancira se novogradnje športnih
objektov, ki se gradijo v okviru šolskega prostora. Sofinancira se površine, ki
presegajo šolski normativ.
Sofinancira se tudi novogradnje drugih
športnih objektov in športnih naprav.
Sredstva za sofinanciranje na podlagi tega
člena lahko predstavljajo do 20 odstotkov vrednosti posamezne investicije. V
skladu s sklepom vlade ali v primeru sofinanciranja posamezne investicije iz
sredstev evropske kohezijske politike je lahko delež sofinanciranja, določen v
tem odstavku, tudi večji.
8.3 Posodabljanje javnih športnih
objektov
86. člen
(vsebina in delež sofinanciranja)
Sofinancira se adaptacija, rekonstrukcija
in tehnološka posodobitev športnih objektov. Sredstva za sofinanciranje adaptacije,
rekonstrukcije in tehnološke posodobitve športnih objektov lahko predstavljajo
največ 20 odstotkov vrednosti investicije. V skladu s sklepom vlade ali v
primeru sofinanciranja posamezne investicije iz sredstev evropske kohezijske
politike je lahko delež sofinanciranja, določen v tem členu, tudi večji.
8.4 Športna oprema
87. člen
(vsebina in delež sofinanciranja)
Sofinancira se športna oprema v višini do
50 odstotkov vrednosti investicije.
IV. PREHODNE IN KONČNE DOLOČBE
88. člen
(uporaba)
40. člen tega pravilnika, ki določa
višino sofinanciranja plačil strokovnim delavcem, se začne uporabljati pri
obračunu plačil strokovnim delavcem za mesec marec 2014 z izplačilom v mesecu
aprilu 2014.
Do začetka uporabe določb iz prejšnjega
odstavka se za obračun plačil strokovnim delavcem uporablja 48. člen Pravilnika
o merilih za sofinanciranje izvajanja letnega programa športa na državni ravni
(Uradni list RS, št. 90/12).
89. člen
(objava modela razvrščanja športnih panog
v razrede)
Minister model razvrščanja športnih panog v
razrede iz 26. člena tega pravilnika objavi na spletnih straneh ministrstva
najkasneje v osmih dneh po začetku veljavnosti tega pravilnika.
90. člen
(prenehanje veljavnosti)
Z dnem uveljavitve tega pravilnika preneha
veljati Pravilnik o merilih za sofinanciranje izvajanja letnega programa športa
na državni ravni (Uradni list RS, št. 90/12).
91. člen
(začetek veljavnosti)
Ta pravilnik začne veljati naslednji dan po
objavi v Uradnem listu Republike Slovenije.
Št. 0070-126/2013
Ljubljana, dne 5. decembra 2013
EVA 2013-3330-0151
dr. Jernej Pikalo l.r.
Minister za izobraževanje, znanost
in šport