1. člen
Sprejme se gozdnogospodarski načrt Gozdnogospodarskega
območja Brežice (v nadaljnjem besedilu: GGN GGO Brežice) št. 08/01 z dne 29.
11. 2002, ki ga je izdelal Zavod za gozdove Slovenije, Območna enota Brežice.
2. člen
V Gozdnogospodarskem območju Brežice, ki meri 135.996 ha, je
z dnem 1. 1. 2001 na podlagi podatkov gozdnogospodarskih načrtov
gozdnogospodarskih enot Mokrice, Pišece, Gorjanci, Krakovo, Krško, Mokronog,
Dole, Radeče, Sevnica, Šentjanž, Studenec, Bohor in Senovo, z začetkom
veljavnosti od 1. 1. 1991 do 31. 12. 2000, ugotovljeno naslednje stanje gozdov:
A)    
površina: 69.231,54 ha, od katere je: 
- 
67.919,24 ha večnamenskih gozdov, 94,14 ha gozdnih rezervatov, v katerih
gozdnogospodarski ukrepi niso dovoljeni, 174,06 ha gozdov s posebnim namenom, v
katerih so gozdnogospodarski ukrepi dovoljeni, vendar je gospodarjenje
prilagojeno socialnim in ekološkim funkcijam ter 1.044,10 varovalnih gozdov, ki
so bili kot taki razglašeni z GGN GGO Brežice 1991–2000, 
- 
57.185,48 ha zasebnih gozdov v lasti fizičnih oseb in 2.565,25 ha
zasebnih gozdov v lasti pravnih oseb ter 9.480,81 ha državnih gozdov; 
B)    
lesna zaloga: 253,0 m3/ha, od tega 42,2 m3/ha
iglavcev in 210,8 m3/ha listavcev; 
C)   
tekoči letni prirastek: 7,36 m3/ha, od tega 1,15 m3/ha
iglavcev in 6,21 m3/ha listavcev. 
GGN GGO Brežice prikazuje tudi območja, ki so predlagana, da
se jih razglasi za varovalne gozdove, na površini 397,79 ha.
3. člen
Ob upoštevanju usmeritev iz Programa razvoja gozdov v
Sloveniji (Uradni list RS, št. 14/96), ugotovljenega stanja gozdov, analize
preteklega gospodarjenja, zakonitosti razvoja gozdov ter pridobljenih spoznanj
pri spremljanju razvoja gozdov v Gozdnogospodarskem območju Brežice je v GGN
GGO Brežice določeno, da so: 
A)    
najbolj poudarjene funkcije gozdov, ki določajo način gospodarjenja z
gozdom, 
- 
proizvodne funkcije na površini 56.725,46 ha, 
- 
ekološke funkcije, med katerimi je najbolj pogosta biotopska, na
površini 9.191,27 ha ter 
- 
socialne funkcije, med katerimi je najbolj pogosta estetska, na površini
3.652,55 ha; 
B)    
cilji gospodarjenja z gozdom in gozdnim prostorom zlasti: 
- 
trajnost vseh funkcij gozda, 
- 
uravnoteženo razmerje razvojnih faz, 
- 
izkoriščanje proizvodnega potenciala gozdnih rastišč, 
- 
naravni sestavi glede drevesnih vrst podobna sestava sestojev, 
- 
povprečna lesna zaloga 290 m3/ha, 
- 
ohranjena biotska raznovrstnost gozdov, 
- 
usklajen odnos med gozdom in rastlinojedo divjadjo, 
- 
krajinska pestrost z ohranjenimi značilnimi elementi, kot so gozdovi,
gozdni robovi, obvodni pasovi, močvirna vegetacija in posamično drevje izven
gozdnega prostora; 
C)   
usmeritve za doseganje teh ciljev zlasti: 
- 
spodbujanje lastnikov gozdov za delo v gozdovih, 
- 
sestoje obnavljati v največji možni meri po naravni poti, 
- 
povečati delež debeljakov ter sestojev obnovi, 
- 
intenzivna nega drogovnjakov, 
- 
akumulacija prirastka v najkvalitetnejših delih sestojev, 
- 
upoštevati ostale uporabnike prostora, 
- 
ohraniti ustrezno količino in strukturo odmrle stoječe lesne biomase v
gozdu; 
Č)   na podlagi ciljev ter usmeritev
načrtovani ukrepi za obdobje 2001–2010 naslednji: 
- 
najvišji možni posek 2,443.000 m3, od tega 433.000 m3
iglavcev in 2,010.000 m3 listavcev, 
- 
gojitvena dela, potrebna za ohranitev in razvoj gozdov, na površini
10.931 ha, 
- 
nega mlajšega drogovnjaka na površini 539 ha, 
- 
dela varstva gozdov pred žuželkami, boleznimi in divjadjo v obsegu
15.460 delovnih dni ter ostala dela varstva gozdov v obsegu 140 delovnih dni, 
- 
nega habitatov prosto živečih živali z vzdrževanjem grmišč, travinj in
vodnih virov v gozdu ter postavljanjem valilnic v obsegu 1.145 delovnih dni, 
- 
gradnja gozdnih vlak v dolžini 151 km, 
- 
gradnja gozdnih cest v dolžini 39,2 km. 
Cilji, usmeritve in ukrepi so v GGN GGO Brežice določeni tudi
na nivoju gospodarskih razredov.
4. člen
Pri izdelavi gozdnogospodarskih načrtov gozdnogospodarskih
enot iz 2. člena tega odloka v obdobju 2003–2010 se morajo upoštevati cilji,
usmeritve in ukrepi iz prejšnjega člena. 
Zavod za gozdove Slovenije mora preveriti skladnost ciljev,
usmeritev in ukrepov, določenih v gozdnogospodarskih načrtih iz 2. člena tega
odloka, katerim veljavnost poteče v letih 2006 do 2009, s cilji, usmeritvami in
ukrepi iz prejšnjega člena, ter v primeru ugotovljenih neskladnosti najkasneje
v sedmem letu veljavnosti teh načrtov vložiti pobudo za njihovo spremembo pri
ministrstvu, pristojnem za gozdarstvo.
5. člen
Po en izvod GGN GGO Brežice je na vpogled na Zavodu za gozdove
Slovenije, Večna pot 2, Ljubljana, Zavodu za gozdove Slovenije, Območna enota
Brežice, Cesta bratov Milavcev 61, Brežice, v Gozdarski knjižnici Gozdarskega
inštituta Slovenije in Biotehniške fakultete, Oddelka za gozdarstvo in
obnovljive gozdne vire, Večna pot 2, Ljubljana, ter na Ministrstvu za
kmetijstvo, gozdarstvo in prehrano, Dunajska cesta 56–58, Ljubljana, kjer se
nahaja tudi dokumentacija v zvezi s postopkom sprejemanja GGN GGO Brežice.
6. člen
Ta odlok začne veljati naslednji dan po objavi v Uradnem
listu Republike Slovenije.
Št. 321-09/2003-9
Ljubljana, dne 10. julija 2003.
EVA 2003–2311-0181
Vlada Republike Slovenije
mag. Anton Rop l. r.
Predsednik