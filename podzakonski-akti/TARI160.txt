I. SPLOŠNE DOLOČBE
1. člen
S tarifnim sistemom za dobavo in odjem
toplote iz toplovodnega omrežja v občini Nazarje se določajo:
-       
osnovni tarifni elementi za obračunavanje toplote, ki jo distributer
dobavlja odjemalcem iz toplovodnega omrežja (v nadaljnjem besedilu: odjemalec),
-       
načela in merila za ugotavljanje tarifnih postavk ter način ugotavljanja
in uporabe računskih elementov s ciljem, da bi spodbujali racionalno rabo
toplote in da bi bile toplotne naprave distribucijskega sistema bolje izrabljene.
2. člen
Tarifni sistem velja za vse tarifne
odjemalce toplote iz distribucijskega omrežja daljinskega ogrevanja.
3. člen
Tarifne postavke za posamezne elemente cene
tarifnih odjemalcev morajo biti javno objavljene na spletni strani
distributerja.
II. POJMI IN DEFINICIJE
4. člen
V tem tarifnem sistemu so uporabljeni
pojmi, kot so določeni v Energetskem zakonu (v nadaljnjem besedilu: EZ) in
podzakonskih predpisih izdanih na njegovi podlagi, poleg teh pa imajo v tem
aktu uporabljeni pojmi naslednji pomen:
-       
distribucija toplote: je izbirna lokalna gospodarska javna
služba, ki obsega tako dejavnost dobave toplote ali hladu iz omrežij za
distribucijo, kot tudi dejavnost sistemskega operaterja toplotnega omrežja za
distribucijo toplote,
-       
distribucijsko omrežje: je omrežje za prenos tople vode, vroče
vode, pare ali hladu, katerega predstavlja sistem povezanih naprav, ki so
namenjene distribuciji energije do priključnega voda oziroma do odjemnega
mesta,
-       
distributer toplote: je izvajalec dejavnosti distribucije
toplote, kar pomeni tako izvajalec dejavnosti dobave toplote ali hladu kot tudi
izvajalec dejavnosti sistemskega operaterja omrežja za distribucijo toplote
-       
odjemalec toplote: je vsaka fizična ali pravna oseba, kateri
distributer toplote na podlagi pisne pogodbe dobavlja toplo vodo, vročo vodo,
paro ali hlad po distribucijskem omrežju. Odjemalec toplote je lahko tudi
skupina fizičnih ali pravnih oseb, ki so priključene na skupno odjemno mesto,
-       
obračunska moč: je zakupljena in nastavljena moč na toplotni postaji
odjemalca toplote, ki je lahko enaka ali manjša od priključne moči toplotne
postaje določene s projektno dokumentacijo. Obračunska moč se potrdi z
zapisnikom ob nastavitvi v toplotni postaji s strani pooblaščene osebe
distributerja toplote,
-       
priključna moč: je nazivna moč internih toplotnih naprav
odjemalca toplote, določena s projektno dokumentacijo, v skladu s sistemskimi
obratovalnimi navodili in s tehničnimi zahtevami distributerja toplote o
priključitvi na distribucijsko omrežje,
-       
primarni števec: je števec na odjemnem mestu v toplotni postaji,
kjer odjemalec toplote prevzema dobavljeno toploto. Odčitek količine dobavljene
toplote na osnovi primarnega števca je osnova za obračun dobavljene toplote,
-       
tarifna postavka: je v denarni vrednosti izraženi element
tarifnega sistema, ki omogoča izračun cene v obračunskem obdobju,
-       
tarifna skupina: je skupina odjemalcev toplote, za katere veljajo
enake tarifne postavke.
III. TARIFNI ELEMENTI IN TARIFNE POSTAVKE
5. člen
Tarifni elementi, za katere se ugotavljajo tarifne
postavke, so obračunska moč, dobavljena količina toplote ter nestandardne
storitve.
6. člen
Tarifne postavke za posamezne tarifne
elemente so:
-       
cena za enoto obračunske moči (EUR/MW,leto ali EUR/kW,mesec)
-       
cena za enoto dobavljene količine toplote (EUR/MWh)
-       
cena za nestandardne storitve po ceniku.
7. člen
Cena za odjem toplote iz sistema za
daljinsko ogrevanje je sestavljena iz cene za obračunsko moč in cene za dobavljeno
količino toplote. Nestandardne storitve se plačujejo posebej po veljavnem
ceniku distributerja.
8. člen
Letni znesek za obračunsko moč predstavlja
fiksni del stroškov dobave toplote in se obračunava mesečno po 1/12. Letni
znesek za obračunsko moč se izračuna tako, da se letna tarifna postavka za
obračunsko moč EUR/MW,leto ali EUR/kW,mesec pomnoži z obračunsko močjo.
Standardne storitve distributerja so vse
storitve, ki zagotavljajo nemoteno obratovanje sistema distributerja, to so
stroški obratovanja in vzdrževanja toplotnih naprav distributerja.
V standardne storitve štejejo tudi storitve
meritev toplote in obračuna po primarnem toplotnem števcu ter stroški obračuna
po posameznih odjemalcih, oziroma po posameznih stanovanjih po vnaprej
določenem ali dogovorjenem razdelilniku stroškov.
9. člen
V večstanovanjskem objektu se znesek za
obračunsko moč za ogrevanje razdeli sorazmerno ogrevani površini stanovanj ali
na osnovi dogovorjenega ključa delitve (razdelilnika).
10. člen
Znesek za količino dobavljene toplote se
izračuna tako, da se število dobavljenih MWh pomnoži s ceno na enoto dobavljene
toplote (EUR/MWh).
11. člen
Števnina zajema letne stroške vzdrževanja,
umerjanja in zamenjave dotrajanih merilnih naprav in se obračunava mesečno po
1/12 letnega zneska, v kolikor ni drugače določeno.
12. člen
Nestandardne storitve distributerja so:
-       
vzdrževanje, umerjanje in zamenjava dotrajanih merilnih naprav
-       
letni servisni pregledi in vzdrževanje toplotnih postaj
-       
nadzor nad deli pri gradnji in priključitvi toplotnih naprav odjemalca.
13. člen
Nestandardne storitve distributerja se
obračunavajo po javno objavljenem ceniku:
-       
vzdrževanje, umerjanje in zamenjava dotrajanih merilnih naprav –
števnina
-       
letni servisni pregledi in vzdrževanje toplotnih postaj
-       
nadzor nad deli pri gradnji in priključitvi toplotnih naprav odjemalca.
IV. RAZVRSTITEV ODJEMA TOPLOTE
14. člen
Odjem toplote je razvrščen v dve tarifni
skupini:
I.      
Tarifna skupina – gospodinjski odjemalci, kamor spadajo stanovanja v
eno, večstanovanjskih in poslovno stanovanjskih stavbah
II.     
Tarifna skupina – ostali odjemalci.
15. člen
Razvrstitev v tarifno skupino opravi
distributer na osnovi dokumentacije, po kateri je izdal soglasje h gradnji in
priključitvi in druge dokumentacije.
V. OBRAČUN DOBAVE TOPLOTE IN DRUGIH STORITEV
16. člen
Obračun dobave toplote se pri posameznem
odjemalcu opravi z:
-       
razvrstitvijo odjemalca v ustrezno tarifno skupino,
-       
obračunom obračunske moči po veljavni ceni,
-       
obračunom dobavljenih količin toplote po veljavni ceni,
Obračun drugih storitev se pri posameznem
odjemalcu opravi z:
-       
obračun števnine
-       
obračunom nestandardnih storitev.
17. člen
Če se več odjemalcev iste ali različne
tarifne skupine oskrbuje s toploto preko skupnega odjemnega mesta s skupno
merilno napravo, se dobavljena toplota obračunava skladno z dogovorjenim
razdelilnikom stroškov na tem odjemnem mestu in ustrezno tarifno skupino.
18. člen
Znesek za obračunsko moč se obračunava
praviloma mesečno in sicer 1/12 od letnega zneska.
19. člen
Dobavljena količina toplote se obračunava
po toplotnem števcu. Količina dobavljene toplote pa se obračuna na podlagi
odčitkov s toplotnega števca, nameščenega na merilnem mestu v priključni
postaji.
Dobavljena količina toplote se obračunava
mesečno (obračunsko obdobje) oziroma tako, kot je določeno v pogodbi.
20. člen
Števnina se obračunava mesečno, glede na
velikost merilne naprave.
21. člen
Dobavitelj opravlja vzdrževanje, redne
preglede, overitve in zamenjave merilnih naprav proti plačilu mesečnega zneska
(števnina) po veljavnem dobaviteljevem ceniku.
22. člen
Druge nestandardne storitve se obračunavajo
mesečno oziroma po opravljeni storitvi skladno s cenikom.
23. člen
Porabljeno električno energijo za
obratovanje toplotne postaje plača odjemalec dobavitelju električne energije.
Količino porabljene vode iz vodovodnega omrežja plača odjemalec dobavitelju te
vode.
VI. OSNOVE ZA OBLIKOVANJE CEN IN DOLOČANJE TARIFNIH
POSTAVK ZA OBRAČUN DOBAVLJENE TOPLOTE
24. člen
Cene toplote iz toplovodnega omrežja po
tarifnih postavkah in skupinah so določene s cenikom v skladu z veljavnimi
predpisi, politiko cen in razvoja daljinskega ogrevanja v občini Nazarje in v
skladu z vsakokratnimi predpisi, ki jih izda Vlada Republike Slovenije na
podlagi zakona o kontroli cen (Uradni list RS, št. 63/99 in 32/02).
VII. PREHODNE IN KONČNE DOLOČBE
25. člen
Cenik daljinskega ogrevanja pripravi in
sprejme distributer po pridobitvi soglasja Občinskega sveta Občine Nazarje.
26. člen
Z dnem, ko začne veljati ta Tarifni sistem,
preneha veljati Tarifni sistem za dobavo in odjem toplotne energije iz toplovodnega
omrežja občine Nazarje (Uradni list RS, št. 81/06).
27. člen
Ta Tarifni sistem začne veljati naslednji
dan po objavi v Uradnem listu Republike Slovenije.
Št. TS ENNA 10102012rh01
Nazarje, dne 18. oktobra 2012
EVA 2013-2430-0005
Direktor
Robert Hudournik l.r.