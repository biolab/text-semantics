1. člen
S tem pravilnikom se sprejme gozdnogospodarski načrt gozdnogospodarske
enote Hrašče - Osojnica (2007–2016), št. 05-07/07 z dne 3. 10. 2007, ki ga je
za obdobje od 1. januarja 2007 do 31. decembra 2016 izdelal Zavod za gozdove Slovenije,
Območna enota Postojna.
2. člen
Gozdnogospodarska enota Hrašče - Osojnica, ki meri 9.323,97
ha, se nahaja v Gozdnogospodarskem območju Postojna, v občinah Postojna in
Pivka, oziroma v katastrskih občinah Zagon, Hrašče, Studenec, Hrenovice, Velika
Brda, Hruševje, Rakulik, Orehek, Rakitnik, Zalog, Slavina, Selce in Petelinje.
3. člen
V gozdnogospodarski enoti Hrašče - Osojnica je s 1. januarjem
2007 ugotovljeno naslednje stanje gozdov:
A)    
lastništvo: 75,62% zasebnih gozdov v lasti fizičnih ali pravnih oseb,
20,02% državnih gozdov in 4,36% gozdov lokalnih skupnosti;
B)    
površina: 4.792,90 ha, vsi gozdovi so večnamenski;
C)   
lesna zaloga: 249,9 m3/ha, od tega 86,8 m3/ha
iglavcev in 163,1 m3/ha listavcev;
D)   
tekoči letni prirastek: 6,68 m3/ha, od tega 2,60 m3/ha
iglavcev in 4,08 m3/ha listavcev.
4. člen
(1) V gozdnogospodarskem načrtu gozdnogospodarske enote
Hrašče - Osojnica (2007–2016) je ob upoštevanju usmeritev iz
gozdnogospodarskega načrta Gozdnogospodarskega območja Postojna, izdelanega za
obdobje od 1. januarja 2001 do 31. decembra 2010, ugotovljenega stanja gozdov,
analize preteklega gospodarjenja, zakonitosti razvoja gozdov ter pridobljenih spoznanj
pri spremljanju razvoja gozdov v gozdnogospodarski enoti Hrašče - Osojnica
določeno, da so najbolj poudarjene funkcije gozdov, ki določajo način
gospodarjenja z gozdom,
-       
proizvodne funkcije na površini 3.158,32 ha,
-       
ekološke funkcije na površini 1.086,70 ha ter
-       
socialne funkcije na površini 7,99 ha.
(2) Na podlagi funkcij gozdov in njihovega ovrednotenja so v
gozdnogospodarskem načrtu gozdnogospodarske enote Hrašče - Osojnica (2007–2016)
določeni cilji gospodarjenja z gozdom in gozdnim prostorom ter usmeritve za
njihovo doseganje.
5. člen
(1) Na podlagi ciljev in usmeritev iz drugega odstavka prejšnjega
člena so v gozdnogospodarski enoti Hrašče – Osojnica za obdobje od 1. januarja
2007 do 31. decembra 2016 določeni naslednji ukrepi:
-       
najvišji možni posek v višini 206.622 m3, od tega 96.886 m3
iglavcev in 109.736 m3 listavcev,
-       
gojitvena dela, potrebna za ohranitev in razvoj gozdov, na površini
1.347,54 ha,
-       
nega drogovnjaka na površini 297,40 ha,
-       
varstvena dela, potrebna za zaščito pred divjadjo, in sicer zaščita s
premazom na površini 107,73 ha, zaščita sadik gozdnega drevja s 1.600 tulci,
zaščita z 1.920 m ograje ter vzdrževanje 770 m ograje,
-       
varstvena dela, potrebna za zaščito pred boleznimi in žuželkami, v
obsegu 100 delovnih dni,
-       
varstvena dela, potrebna za zaščito pred požari, in sicer vzdrževanje
protipožarnih presek v dolžini 20 km,
-       
nega habitatov prosto živečih živali, in sicer vzdrževanje grmišč na
površini 1,60 ha ter vzdrževanje travinj na površini 72,10 ha.
(2) V gozdnogospodarskem načrtu gozdnogospodarske enote
Hrašče - Osojnica (2007–2016) so določeni ukrepi in načini njihove izvedbe tudi
na ravneh rastiščnogojitvenih razredov in odsekov.
6. člen
Pri izdelavi gozdnogojitvenih načrtov za posamezne ekosisteme
in njihove dele v gozdnogospodarski enoti Hrašče - Osojnica v obdobju od
uveljavitve tega pravilnika do 31. decembra 2016 se morajo upoštevati cilji,
usmeritve in ukrepi, določeni v gozdnogospodarskem načrtu gozdnogospodarske enote
Hrašče - Osojnica (2007–2016).
7. člen
Po en izvod gozdnogospodarskega načrta gozdnogospodarske enote
Hrašče - Osojnica (2007–2016) je na vpogled na sedežu Zavoda za gozdove
Slovenije, Območne enote Postojna, Vojkova 9, Postojna, na sedežu Zavoda za
gozdove Slovenije, Krajevne enote Postojna, Vojkova 9, Postojna, in na Ministrstvu
za kmetijstvo, gozdarstvo in prehrano, Dunajska 58, Ljubljana, kjer se hrani tudi
dokumentacija v zvezi s postopkom sprejemanja gozdnogospodarskega načrta
gozdnogospodarske enote Hrašče - Osojnica (2007–2016).
8. člen
Ta pravilnik začne veljati naslednji dan po objavi v Uradnem listu
Republike Slovenije.
Št. 322-01-05-19/01/10
Ljubljana, dne 23. novembra 2007
EVA 2007-2311-0126
Iztok Jarc l.r.
Minister
za kmetijstvo, gozdarstvo in prehrano