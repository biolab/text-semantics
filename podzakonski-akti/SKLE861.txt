1
Banka Slovenije bo 27. maja 1996 dala v prodajo priložnostne
zlatnike in srebrnike, izdane ob 150-letnici železnic na Slovenskem, z
znamenji, ki so določena z uredbo o obsegu izdaje, sestavinah, apoenih in
glavnih znamenjih priložnostnih kovancev ob 150-letnici železnic na Slovenskem
(Uradni list RS, št. 26/96).
2
Priložnostni kovanci, izdelani iz zlata in srebra, se bodo
prodajali po ceni, ki je večja od njihove nominalne vrednosti.
3
Banka Slovenije bo 27. maja 1996 izročila v obtok tudi
priložnostne kovance za 5 tolarjev, izdelane iz kovin, iz katerih se izdelujejo
kovanci v obtoku, in z znamenji, ki so določena z uredbo o obsegu izdaje,
sestavinah, apoenih in glavnih znamenjih priložnostnih kovancev ob 150-letnici
železnic na Slovenskem (Uradni list RS, št. 26/96). Kovanci bodo izročeni v
obtok po njihovi nominalni vrednosti.
4
Vsi priložnostni kovanci iz 1. in 3. točke tega sklepa so
zakonito plačilno sredstvo v višini nominalne vrednosti, ki je označena na
njih.
5
Ta sklep začne veljati z dnem objave v Uradnem listu
Republike Slovenije.
Št. 37/96
Ljubljana, dne 21. maja 1996.
Predsednik
Sveta Banke Slovenije
Guverner
dr. France Arhar l. r.