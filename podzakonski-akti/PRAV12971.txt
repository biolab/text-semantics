1. člen
S tem pravilnikom se določajo oblika, vsebina in postopek za
izdajo diplom, potrdil o opravljenem izpopolnjevanju po študijskem programu za
izpopolnjevanje in potrdil o drugih oblikah izobraževanja na Podiplomski šoli
ZRC SAZU.
2. člen
Podiplomska šola ZRC SAZU (v nadaljevanju: PŠ ZRC SAZU) izdaja
naslednje diplome in potrdila o izobraževanju:
-       
diplome,
-       
dvojnike diplom,
-       
potrdila o opravljenih izpopolnjevanjih po študijskih programih za
izpopolnjevanje.
Listine iz prvega odstavka so javne listine. Javne listine so
tudi potrdilo o vpisu, potrdilo o opravljenih izpitih in potrdilo o
diplomiranju, ki jih študentom in študentkam ali diplomantom in diplomantkam
izda PŠ ZRC SAZU.
PŠ ZRC SAZU izdaja potrdila, ki niso javne listine, o
različnih oblikah neformalnega izobraževanja, ki ga izvaja.
3. člen
Diploma se izda po opravljenih vseh obveznostih študijskega
programa za pridobitev izobrazbe na 250 gramskem papirju z vtisnjenim suhim
žigom fakultete brez barve v spodnjem desnem kotu.
Diploma se izdaja na papirju dimenzij
300 mm x 420 mm, na katerem je natisnjen logotip
Podiplomske šole ZRC SAZU in besedilo, kot je prikazano v prilogi. Barva
papirja je C0 M0 Y15 K0, barva tiska modra (C93 M5 Y0 K5) in črna (C0 M0 Y0
K100), obe v osnovni polni barvi (100 %). Črkovni vrsti sta Geogrotesque in
Minion Pro.
Mapa za diplomsko listino 2. ter 3. stopnje ima dimenzije 220
mm x 315 mm (zaprt format) in je modre barve tip C0 M100 Y30 K50, na
platnici mape pa je suhi žig fakultete brez barve.
Sestavni del diplome je priloga k diplomi, izdana v
slovenskem in angleškem jeziku.
4. člen
PŠ ZRC SAZU podeljuje diplome o zaključenih študijskih
programih druge (magistrski študijski programi) in tretje stopnje (doktorski
študijski programi).
5. člen
Diploma vsebuje: ime šole, ime akreditiranega študijskega
programa, stopnjo pridobljene izobrazbe, pridobljen strokovni oziroma
znanstveni naslov, naslov magistrske naloge ali doktorske disertacije, ime in
priimek kandidata oziroma kandidatke ter datum in kraj rojstva.
Diploma ima zaporedno številko, datum zagovora magistrske
naloge ali doktorske disertacije, naslov magistrske naloge ali doktorske
disertacije, datum izdaje, pečat fakultete v obliki suhega žiga ter podpis
trenutnega dekana oziroma dekanje šole.
6. člen
Vse diplome in potrdila, ki jih izdaja PŠ ZRC SAZU in so
javne listine, so sestavljene v slovenščini.
Priloga k diplomi, ki je sestavni del diplome, je sestavljena
v slovenščini in angleščini na posebnem obrazcu, ki ga predpiše ministrica
oziroma minister, pristojen za visoko šolstvo.
7. člen
PŠ ZRC SAZU izda potrdilo o zaključenih oblikah neformalnega
izobraževanja, ki jih izvaja (tečaji, seminarji, poletne šole, programi
usposabljanja ipd.). Potrdilo podpiše dekan oziroma dekanja. Tako potrdilo ni
javna listina.
Potrdilo iz prvega odstavka vsebuje: ime in priimek kandidata
oziroma kandidatke ter datum in kraj rojstva, naslov programa izobraževanja,
podatke o vsebini, trajanju in izvajalcih izobraževanja, zaporedno številko,
datum izdaje, žig fakultete ter podpis dekana fakultete, lahko pa tudi podatke
o pridobljenih znanjih in kreditnih točkah, če je program ovrednoten s
kreditnimi točkami.
8. člen
O izdanih diplomah in potrdilih PŠ ZRC SAZU vodi posebno
evidenco v skladu z zakonom in s posebnimi predpisi.
9. člen
PŠ ZRC SAZU izda dvojnik diplome diplomantki oziroma
diplomantu, ki je ustrezno preklical izgubljeno, uničeno ali odtujeno diplomo,
če je iz evidence, ki jo vodi PŠ ZRC SAZU, razvidno, da mu je bil po končanih
študijskih obveznostih izdan izvirnik diplome.
Dvojnik diplome se izda na papirju, ki se v danem trenutku
uporablja za izdajo diplom fakultete, s tem da je v gornjem desnem kotu na prvi
strani napisano, da gre za dvojnik.
Na prvi strani dvojnika diplome se z izjemo zaporedne
številke navedejo podatki, ki jih mora po tem pravilniku vsebovati diploma, s
tem da se namesto lastnoročnega podpisa pri imenih podpisnikov zapiše »l.r.«.
Na hrbtni strani dvojnika diplome trenutni dekan oziroma
dekanja šole podpiše klavzulo o skladnosti podatkov dvojnika diplome s podatki
evidence, na temelju katere se dvojnik diplome izdaja. Na hrbtni strani
dvojnika diplome se odtisne pečat PŠ ZRC SAZU. V evidenco o izdanih diplomah se
vpiše podatek o izdanem dvojniku diplome, skupaj s podatki o preklicu
izvirnika.
10. člen
Ta pravilnik začne veljati naslednji dan po objavi v Uradnem
listu Republike Slovenije.
red. prof. dr. Jelica Šumič
Riha l.r.
v. d. dekanje

Priloga: Diploma