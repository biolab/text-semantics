1. člen
S tem pravilnikom se sprejme
gozdnogospodarski načrt gozdnogospodarske enote Brkini II (2013–2022), št.
14-06/13 z dne 13. 9. 2013, ki ga je za obdobje od 1. januarja 2013
do 31. decembra 2022 izdelal Zavod za gozdove Slovenije, Območna enota
Sežana.
2. člen
Gozdnogospodarska enota Brkini II, ki meri
18.630,95 ha, se nahaja v Gozdnogospodarskem območju Sežana, v občini Ilirska
Bistrica oziroma v katastrskih občinah Prem, Janeževo Brdo, Ostrožno Brdo,
Prelože, Čelje, Smrje, Trnovo, Koseze, Zarečica, Dobropolje, Zarečje, Brce,
Zajelšje, Tominje, Harije, Sabonje, Pavlica, Studena Gora, Velika Bukovica,
Mala Bukovica, Dolnji Zemon, Gornji Zemon, Sušak, Novokračine, Jelšane,
Dolenje, Veliko Brdo, Starod, Rjavce, Pregarje, Gaberk, Huje, Male loče,
Hrušica, Podbeže, Podgrad in Račice.
3. člen
V gozdnogospodarski enoti Brkini II je s
1. januarjem 2013 ugotovljeno naslednje stanje gozdov:
a)     lastništvo: 95,7 % zasebnih gozdov v lasti fizičnih ali pravnih
oseb, 3,0 % državnih gozdov in 1,3 % gozdov lokalnih skupnosti;
b)     površina: 12.907,98 ha večnamenskih gozdov;
c)     lesna zaloga: 250,7 m³/ha, od tega 57,1 m³/ha iglavcev in 193,6 m³/ha
listavcev;
d)     tekoči letni prirastek: 6,38 m³/ha, od tega 1,55 m³/ha iglavcev in
4,83 m³/ha listavcev.
4. člen
(1) V gozdnogospodarskem načrtu
gozdnogospodarske enote Brkini II (2013–2022) je ob upoštevanju usmeritev iz
gozdnogospodarskega načrta Gozdnogospodarskega območja Sežana, izdelanega za
obdobje od 1. januarja 2011 do 31. decembra 2020, ugotovljenega
stanja gozdov, analize preteklega gospodarjenja, zakonitosti razvoja gozdov ter
pridobljenih spoznanj pri spremljanju razvoja gozdov v gozdnogospodarski enoti
Brkini II določeno, da so najbolj poudarjene funkcije gozdov, ki določajo način
gospodarjenja z gozdom, naslednje:
-       
proizvodne funkcije na površini 9.105,18 ha,
-       
ekološke funkcije na površini 1.532,89 ha ter
-       
socialne funkcije na površini 115,06 ha.
(2) Na podlagi funkcij gozdov in
njihovega ovrednotenja so v gozdnogospodarskem načrtu gozdnogospodarske enote
Brkini II (2013–2022) določeni cilji gospodarjenja z gozdom in gozdnim
prostorom ter usmeritve za njihovo doseganje.
5. člen
(1) Na podlagi ciljev in usmeritev iz
drugega odstavka prejšnjega člena so v gozdnogospodarski enoti Brkini II za
obdobje od 1. januarja 2013 do 31. decembra 2022 določeni naslednji
ukrepi:
-       
najvišji možni posek v višini 707.577 m³, od tega 189.614 m³ iglavcev in
517.963 m³ listavcev,
-       
gojitvena dela, potrebna za ohranitev in razvoj gozdov, na površini
1.358,61 ha,
-       
nega drogovnjaka na površini 213,73 ha,
-       
varstvena dela, potrebna za zaščito pred divjadjo, in sicer zaščita s
premazom na površini 0,25 ha, zaščita sadik gozdnega drevja s 1.500 tulci
ter zaščita s 1.750 m ograje,
-       
varstvena dela, potrebna za zaščito pred požari, in sicer vzdrževanje
146,04 km protipožarnih posek,
-       
nega habitatov prosto živečih živali, in sicer vzdrževanje travinj na
površin 133,5 ha ter vzdrževanje grmišč na površini 3,66 ha.
(2) V gozdnogospodarskem načrtu
gozdnogospodarske enote Brkini II (2013–2022) so določeni ukrepi in načini
njihove izvedbe tudi na ravneh rastiščnogojitvenih razredov in odsekov.
6. člen
Pri izdelavi gozdnogojitvenih načrtov za
posamezne ekosisteme in njihove dele v gozdnogospodarski enoti Brkini II v
obdobju od uveljavitve tega pravilnika do 31. decembra 2022 se morajo
upoštevati cilji, usmeritve in ukrepi, določeni v gozdnogospodarskem načrtu
gozdnogospodarske enote Brkini II (2013–2022).
7. člen
Po en izvod gozdnogospodarskega načrta
gozdnogospodarske enote Brkini II (2013–2022) je na vpogled na sedežu Zavoda za
gozdove Slovenije, Območne enote Sežana, Partizanska 49, Sežana, na sedežu
Zavoda za gozdove Slovenije, Krajevne enote Ilirska Bistrica, Vilharjeva 4,
Ilirska Bistrica in na Ministrstvu za kmetijstvo in okolje, Dunajska 22,
Ljubljana, kjer se hrani tudi dokumentacija v zvezi s postopkom sprejemanja
gozdnogospodarskega načrta gozdnogospodarske enote Brkini II (2013–2022).
8. člen
Ta pravilnik začne veljati naslednji dan po
objavi v Uradnem listu Republike Slovenije.
Št. 007-569/2013
Ljubljana, dne 24. decembra 2013
EVA 2013-2330-0085
mag. Dejan Židan l.r.
Minister
za kmetijstvo in
okolje