Besedilo sklepa Pridružitvenega sveta št. 1/2000 z dne 5. 5.
2000 in prilog se v slovenskem besedilu glasi: 
PRIDRUŽITVENI SVET JE 
ob upoštevanju Evropskega sporazuma o pridružitvi med Evropskimi
skupnostmi in njihovimi državami članicami, ki delujejo v okviru Evropske unije
na eni strani ter Republiko Slovenijo na drugi strani1 in še posebej
njegovega člena 106; 
glede na to, da skladno s členom 106 omenjenega Evropskega
sporazuma, Slovenija lahko sodeluje v okvirnih programih, posebnih programih,
projektih ali ostalih dejavnostih skupnosti, vključno s tistimi na področju
energetike in da mora o določilih in pogojih sodelovanja Slovenije v
dejavnostih, ki jih določa omenjeni člen, odločati Pridružitveni svet, 
SKLENIL NASLEDNJE:
1. člen
Slovenija sodeluje v programu Evropske skupnosti SAVE II v
skladu z določili in pogoji določenimi v prilogah I in II, ki predstavljajo
sestavni del tega sklepa.
2. člen
Ta sklep velja za čas trajanja programa SAVE II.
3. člen
Ta sklep začne veljati prvi dan
meseca, ki sledi mesecu njegovega sprejema.
Podpisano v Bruslju, 5. 5. 2000.
Za Pridružitveni svet
Predsednik
dr. Dimitrij Rupel l. r.
Št. 920-00-52/00
Ljubljana, dne 28. julija 2000.
Vlada Republike Slovenije
Predsednik
dr. Andrej Bajuk l. r.
Priloga
I: Določila in pogoji sodelovanja Slovenije v večletnem programu Skupnosti za
energetsko učinkovitost SAVE II
Priloga II: Finančni prispevek Slovenije za program SAVE II
__________________
1 O.J. No. L 51, 26. 2.
1999, str. 3, Sporazum je spremenjen s Protokolom o spremembi (OJ L 51, 26. 2.
1999 str. 208) 