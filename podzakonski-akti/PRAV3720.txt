I. SPLOŠNE DOLOČBE
1. člen
(vsebina pravilnika)
Ta
pravilnik določa
natančnejšo
vsebino dokumentacije za oceno aktivnih snovi ter metode in smernice za
opravljanje predpisanih testov in analiz.
2. člen
(pomen izrazov)
Za potrebe tega pravilnika se uporabljajo
izrazi iz zakona, ki ureja fitofarmacevtska sredstva ter izrazi, ki imajo
naslednji pomen:
1.    
tehnična aktivna snov je aktivna snov, proizvedena v
industrijskem tehnološkem postopku;
2.    
testna snov je aktivna snov, vključena v testiranja za namen pridobitve
podatkov za oceno aktivne snovi;
3.    
kontrola
je skupina netretiranih škodljivih organizmov za preizkušanje učinkovitosti
delovanja testne snovi in služi kot primerjava;
4.    
karenca (čakalna
doba)je čas, ki mora preteči od zadnjega nanašanja fitofarmacevtskih sredstev
(v nadaljnjem besedilu: FFS) do spravila ali žetve tretiranih rastlin in
rastlinskih proizvodov;
5.    
tretiranje je nanos ali vnos FFS na oziroma v rastline, rastlinske proizvode,
tla ali v prostore za skladiščenje oziroma predelavo;
6.    
dodatek je
vsaka snov poleg aktivne snovi, ki jo proizvajalec doda aktivni snovi;
7.    
nečistote so vse sestavine razen čiste
aktivne snovi in specificiranega mikroorganizma, ki so nastale v proizvodnem
postopku ali zaradi razgradnje aktivne snovi med skladiščenjem, vključno z
neaktivnimi izomerami;
8.    
relevantne nečistote so nečistote, ki imajo pomemben toksikološki ali okoljski oziroma
ekotoksikološki vpliv;
9.    
signifikantne nečistote so nečistote, katerih vsebnost znaša  1g/kg tehnične aktivne
snovi;
10. 
metaboliti so produkti razgradnje ali
produkti reakcij aktivnih snovi in produkti biosinteze v mikroorganizmu ali
drugem organizmu, uporabljenem za tvorbo mikroorganizma;
11. 
relevantni metaboliti so metaboliti, ki imajo pomemben
toksikološki ali okoljski oziroma ekotoksikološki vpliv;
12. 
neekstraktibilni ostanki v rastlinah, rastlinskih proizvodih in tleh so kemijske spojine, ki
izvirajo iz FFS, uporabljenega v skladu z dobro kmetijsko prakso, in jih ne
moremo ekstrahirati z metodami, ki ne bi povzročale sprememb njihovih kemijskih
lastnosti. Za te ostanke velja, da ne sodelujejo pri metabolizmu, pri katerem
nastanejo naravni produkti;
13.  letalno
je smrtno;
14.  mikroorganizem je celični ali
necelični organizem, sposoben reprodukcije ali prenosa genskega materiala (npr.
bakterije, glive, virusi, viroidi, protozoe in drugi, vključno z virusi in njim
podobnimi organizmi).
II. ZAHTEVANA DOKUMENTACIJA
3. člen
(vsebina)
Natančnejša vsebina zahtevane dokumentacije
z vsemi podatki za oceno aktivne snovi, predpisanimi dokumenti in vzorci ter
metodami in smernicami za opravljanje predpisanih testov in analiz je v
prilogi, ki je sestavni del tega pravilnika.
Vlagatelj mora poleg dokumentacije iz
prejšnjega odstavka predložiti tudi:
-      
popoln opis opravljenih raziskav;
-      
popoln opis vseh odstopanj od metod ali smernic
iz priloge;
-      
popoln opis vseh uporabljenih metod ali smernic
za testiranje, ki niso opisane v prilogi.
Če vlagatelj ne predloži podatkov iz tega
pravilnika, ki se le posredno nanašajo na lastnosti FFS ali na predlagano
uporabo FFS, katerega sestavni del je preučevana aktivna snov, ali podatkov o
raziskavah, ki po mnenju vlagatelja niso smiselne ali jih tehnično ni mogoče
zagotoviti, mora predložiti natančno obrazložitev navedenih odstopanj.
Pristojni organ lahko na podlagi strokovnega mnenja zahteva predložitev teh
podatkov, če oceni, da takšna opustitev strokovno ni utemeljena.
III. OPRAVLJANJE TESTOV IN ANALIZ TER IZDELAVA STROKOVNIH
MNENJ
4. člen
(opravljanje testov in analiz)
Testiranja za pridobitev zahtevanih
podatkov morajo biti izvedena v skladu z navodili za testiranje, navedenimi v
prilogi.
Pristojni organ lahko dovoli, da predloženi
podatki niso pridobljeni v skladu z najnovejšimi veljavnimi metodami ali
smernicami, če so pridobljeni v skladu z metodami ali smernicami, ki so veljale
v času opravljanja testov in analiz ter so primerljive s predpisanimi metodami
ali smernicami.
Če so metode ali smernice za testiranje iz
priloge za aktivno snov, ki je predmet ocene, neustrezne ali niso predpisane,
ali če se uporabi druge metode ali smernice, mora vlagatelj predložiti
obrazložitev, na podlagi katere pristojni organ odloči, ali so le-te ustrezne.
Testi in analize za pridobitev podatkov o
lastnostih in varnosti za zdravje ljudi in živali ter za okolje se morajo
opravljati v skladu z načeli dobre laboratorijske prakse.
Poskusi na živalih morajo biti opravljeni v
skladu s predpisi, ki urejajo zaščito živali.
(6) Teste in analize za pridobitev podatkov o lastnostih in
varnosti FFS, ki vsebujejo aktivno snov na podlagi mikroorganizmov ali virusov,
razen vpliva na ljudi, lahko opravljajo akreditirani oziroma uradno priznani
izvajalci preskušanja.
5. člen
(strokovna mnenja)
Strokovna mnenja ali posamezne ocene iz
tega pravilnika pripravljajo strokovnjaki, pravne osebe ali organ, ki jih v
skladu z zakonom, ki ureja FFS, pooblasti minister, pristojen za kmetijstvo, v
soglasju z ministrom, pristojnim za zdravje, in ministrom, pristojnim za
okolje.

Priloga: Zahtevana dokumentacija za oceno aktivnih
snovi

Pravilnik o zahtevani dokumentaciji za oceno
aktivnih snovi (Uradni list RS, št. 31/02)
vsebuje naslednji končni določbi:
»IV. KONČNI DOLOČBI
6. člen
(predpis, ki se
preneha uporabljati)
Z dnem uveljavitve tega pravilnika se
preneha uporabljati pravilnik o natančnejših merilih za razvrščanje strupov v
skupine in o metodah za določanje stopnje strupenosti posameznih strupov
(Uradni list SFRJ, št. 1/83 in 13/91 in Uradni list RS, št. 36/99, 73/99 in
11/01).
7. člen
(uveljavitev
pravilnika)
Ta pravilnik začne veljati petnajsti dan po
objavi v Uradnem listu Republike Slovenije.«.

Pravilnik o spremembi pravilnika o zahtevani
dokumentaciji za oceno aktivnih snovi (Uradni list RS, št. 31/04) vsebuje naslednjo končno določbo:
»4. člen
Ta pravilnik začne veljati petnajsti dan po
objavi v Uradnem listu Republike Slovenije.«.