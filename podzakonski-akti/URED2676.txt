1. člen
Republika Slovenija v celoti predčasno izpolni obveznosti iz
obveznic Republike Slovenije serij RS151095G, RS151095H, RS151095L v skladu s
pogoji obveznic, določenimi z zakonom o zamenjavi obveznic Republike Slovenije
za obveznice Agencije Republike Slovenije za sanacijo bank in hranilnic (Uradni
list RS, št. 59/95 in 30/98) in uredbo o izdaji obveznic Republike Slovenije,
ki se zamenjajo za obveznice Agencije Republike Slovenije za sanacijo bank in
hranilnic (Uradni list RS, št. 64/95).
2. člen
Dan predčasne izpolnitve je 14. januar 2003.
3. člen
Ob predčasni izpolnitvi bo Republika Slovenija pri plačilu
glavnice in pripadajočih obresti štela za zakonitega imetnika obveznice serij
RS151095G, RS151095H, RS151095L osebo, ki bo kot zakoniti imetnik obveznice
vpisana v centralnem registru pri KDD-Centralni klirinško depotni družbi, d.d.,
Ljubljana, na dan, ki je dva delovna dneva pred dnem predčasne izpolnitve.
4. člen
Ta uredba začne veljati naslednji dan po objavi v Uradnem
listu Republike Slovenije.
Št. 447-01/2001-5
Ljubljana, dne 28. novembra 2002.
Vlada Republike Slovenije
mag. Anton Rop l. r. 
Minister
 