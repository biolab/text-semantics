I.
Minister za okolje in prostor odreja javno
razgrnitev: 
1.     
Predloga državnega lokacijskega načrta za izvennivojsko križanje
Zijavnica, regionalne ceste I. reda R1-215/1162 Trebnje–Mokronog z železniško
progo Sevnica–Trebnje, ki ga je pod številko projekta 051-DLN/2006 junija 2006
izdelal URBIS d. o. o., Maribor (v nadaljnjem besedilu: predlog državnega
lokacijskega načrta); 
2.     
povzetka za javnost ter 
3.     
drugih strokovnih podlag, na katerih temeljijo rešitve predloga
državnega lokacijskega načrta.
II.
Gradivo iz prejšnje točke bo od 17. avgusta
2006 do 15. septembra 2006 javno razgrnjeno: 
-       
na Ministrstvu za okolje in prostor, Direktoratu za prostor, Dunajska
21, Ljubljana, 
-       
v prostorih Občine Trebnje, Goliev trg 5, Trebnje. 
Javna obravnava bo 6. septembra 2006 z
začetkom ob 17. uri v veliki sejni sobi Občine Trebnje, Goliev trg 5, Trebnje.
III.
Med javno razgrnitvijo in obravnavo lahko k
razgrnjenemu predlogu državnega lokacijskega načrta dajo pripombe in predloge
vsi zainteresirani organi, organizacije in posamezniki. Pripombe in predlogi se
lahko do 15. septembra 2006 izrazijo pisno na mestih javne razgrnitve kot zapis
v knjigo pripomb in predlogov, ustno na sami javni obravnavi, ali pa se
pošljejo na elektronski naslov gp.mop@gov.si, pri čemer se v rubriki »zadeva«
navedejo ključne besede »DLN križanje Zijavnica, R1 ceste z železnico«. 
O pripombah in predlogih, danih med javno
razgrnitvijo, odloči pripravljavec predloga državnega lokacijskega načrta po
predhodnem mnenju pobudnika izdelave predloga državnega lokacijskega načrta.
IV.
Ta sklep se objavi v Uradnem listu
Republike Slovenije, na spletni strani Ministrstva za okolje in prostor
(www.gov.si/upr) ter na krajevno običajen način v glasilu Dolenjski list.
Št. 350-08-24/2005-BL
Ljubljana, dne 25. julija 2006
EVA 2006-2511-0165
Janez Podobnik l.r. 
Minister 
za okolje in prostor