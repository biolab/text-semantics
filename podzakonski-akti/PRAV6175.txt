1. člen
(vsebina pravilnika)
S tem pravilnikom se določa program posebnega dela
strokovnega izpita za inšpektorja (v nadaljnjem besedilu: izpit) na področju
varstva pred naravnimi in drugimi nesrečami.
2. člen
(program posebnega dela izpita)
(1) Program posebnega dela izpita za inšpektorje varstva pred
naravnimi in drugimi nesrečami obsega vsebine s področij: 
1.     
varstva pred naravnimi in drugimi nesrečami, 
2.     
varstva pred požarom, 
3.     
gasilstva, 
4.     
varstva pred utopitvami. 
(2) Program posebnega dela je določen v prilogi, ki je
sestavi del tega pravilnika.
3. člen
(podrobnejše vsebine programa)
Program iz prejšnjega člena je podlaga za izdelavo
podrobnejših vsebin za posebni del izpita z navedenimi pravnimi viri in
literaturo, ki jih predpiše glavni inšpektor, pristojen za varstvo pred
naravnimi in drugimi nesrečami.
4. člen
(usklajevanje vsebin)
Glavni inšpektor, pristojen za varstvo pred naravnimi in
drugimi nesrečami, usklajuje podrobnejše vsebine posebnega dela izpita iz
prejšnjega člena glede na spremembe predpisov na področju, na katerem se izvaja
inšpekcijski nadzor.
5. člen
(prenehanje veljavnosti)
Z dnem uveljavitve tega pravilnika preneha veljati Pravilnik
o opravljanju strokovnih izpitov inšpektorjev za varstvo pred naravnimi in
drugimi nesrečami (Uradni list RS, št. 9/96).
6. člen
(uveljavitev pravilnika)
Ta pravilnik začne veljati petnajsti dan po objavi v Uradnem
listu Republike Slovenije.
Št. 017-02-49/2004-2
Ljubljana, dne 28. septembra 2004.
EVA 2004-1911-0032
dr. Anton Grizold l. r. 
Minister 
za obrambo

Priloga:
Program posebnega dela strokovnega izpita za inšpektorje za varstvo pred
naravnimi in drugimi nesrečami