1. člen
(namen)
(1) Ta uredba v skladu z Direktivo Sveta 84/360/EGS z dne 28.
junija 1984 o boju proti onesnaževanju zraka iz industrijskih obratov (UL L št.
188 z dne 16. 7. 1984, str. 20), zadnjič spremenjeno z Direktivo Sveta z dne
23. decembra 1991 o standardiziranju in racionaliziranju poročil o izvajanju
določenih direktiv, ki se nanašajo na okolje (UL L št. 377 z dne 31. 12. 1991,
str. 48), določa za naprave za pridobivanje svinca in njegovih zlitin iz
sekundarnih surovin po pirometalurškem postopku (v nadaljnjem besedilu: naprave
za pridobivanje svinca in njegovih zlitin iz sekundarnih surovin) v zvezi z
emisijo snovi v zrak: 
-       
določitev naprav za pridobivanje svinca in njegovih zlitin iz
sekundarnih surovin, 
-       
posebne mejne vrednosti emisije za nekatere snovi v odpadnih plinih, 
-       
ukrepe v zvezi z zmanjševanjem emisije snovi v zrak in 
-       
prilagoditev obstoječih naprav za pridobivanje svinca in njegovih zlitin
iz sekundarnih surovin določbam te uredbe. 
(2) Za vprašanja o emisiji snovi v zrak iz naprav za
pridobivanje svinca in njegovih zlitin iz sekundarnih surovin, ki niso urejena
s to uredbo, se uporablja predpis, ki ureja emisije snovi v zrak iz nepremičnih
virov onesnaževanja. Za vprašanja obratovalnega monitoringa emisije snovi v
zrak iz naprav za pridobivanje svinca in njegovih zlitin iz sekundarnih surovin
se uporablja predpis, ki ureja prve meritve in obratovalni monitoring emisije
snovi v zrak iz nepremičnih virov onesnaževanja.
2. člen
(uporaba)
(1) Določbe te uredbe se uporabljajo za naprave za
pridobivanje svinca in njegovih zlitin iz sekundarnih surovin, v katerih se
izvaja eden ali več naslednjih tehnoloških procesov: 
-       
skladiščenje sekundarnih svinčevih surovin, vključno s stroji oziroma
vozili za prevoz surovin na območju skladiščenja, 
-       
drobljenje odpadnih svinčevih kislinskih baterij, 
-       
uporaba ločevalnih naprav sekundarnih surovin, 
-       
taljenje svinčenih kovinskih ostankov ali redukcijo svinčevih spojin v
pečeh, 
-       
rafiniranje surovega svinca ali izdelavo rafiniranega svinca in
svinčevih spojin v pečeh, 
-       
neposredna predelava sekundarnih svinčevih surovin v plavžih, 
-       
rafiniranje surovega svinca v kotlih ter izdelava svinčevih zlitin. 
(2) Naprave za pridobivanje svinca in njegovih zlitin iz
sekundarnih surovin se uvrščajo med naprave iz skupine naprav za proizvodnjo
barvnih kovin iz rude, koncentratov ali sekundarnih surovin z metalurškimi,
kemičnimi ali elektrolitskimi postopki, ki je v Uredbi o emisiji snovi v zrak
iz nepremičnih virov onesnaževanja (Uradni list RS, št. 31/07) označena s
številko 3.3.1. 
(3) Naprave za pridobivanje svinca in njegovih zlitin iz
sekundarnih surovin so podrobneje opisane v Referenčnem dokumentu o najboljših
razpoložljivih tehnikah v proizvodnji neželeznih kovin 2002/C12/04 z dne 21. decembra
2001 za namene Direktive Sveta 96/61/ES o celovitem preprečevanju in
nadzorovanju onesnaževanja okolja (UL C št. 12 z dne 16. 1. 2002, str. 5), ki
je dostopen preko spletne strani Agencije Republike Slovenije za okolje.
3. člen
(mejne vrednosti emisije snovi)
(1) Mejne vrednosti emisije snovi za naprave za pridobivanje
svinca in njegovih zlitin iz sekundarnih surovin so določene v preglednici iz
priloge 1, ki je sestavni del te uredbe. 
(2) Vrednosti emisije snovi se ugotavljajo za vsak posamičen
izpust naprave za pridobivanje svinca in njegovih zlitin iz sekundarnih surovin
posebej. 
(3) Razpršeno emisijo snovi iz naprave za pridobivanje svinca
in njegovih zlitin iz sekundarnih surovin je treba pri vrednotenju emisije
snovi oceniti in količine izpuščenih snovi prišteti emisiji snovi iz izpustov
naprave za pridobivanje svinca in njegovih zlitin iz sekundarnih surovin. 
(4) Izmerjene koncentracije v odpadnih plinih iz plavža za
neposredno predelavo sekundarnih svinčevih surovin se preračunajo na 3-odstotno
vsebnost kisika v odpadnih plinih.
4. člen
(ukrepi za zmanjševanje emisije snovi)
Upravljavec naprave za pridobivanje svinca in njegovih zlitin
iz sekundarnih surovin mora pri načrtovanju in obratovanju naprav zagotoviti
naslednje ukrepe za zmanjševanje emisije snovi v zrak: 
-       
skladiščenje surovin in vmesnih produktov pridobivanja svinca v zaprtih
prostorih, 
-       
priključitev naprav separacije za pripravo sekundarnih surovin na
ustrezno čistilno napravo za čiščenje odpadnih plinov, 
-       
čiščenje odpadnih plinov peči oziroma plavžev v suhih odpraševalnih
napravah (vrečasti filtri), 
-       
zajemanje odpadnih plinov, kjer se naprave polnijo z vložkom in odlivata
svinec ali žlindra z napami, in čiščenje teh plinov v suhih odpraševalnih
napravah, 
-       
zmanjševanje emisije žveplovega dioksida, ki nastaja kot produkt
zgorevanja fosilnih goriv in reducentov (koks, antracit) ter reakcij žvepla ali
žveplovih spojin vložka, z uporabo goriva z majhno vsebnostjo žvepla, z
razžveplanjem paste svinčevih spojin, z razžveplanjem odpadnih plinov ali z
dodajanjem snovi, ki vežejo žveplo, 
-       
priključitev pokritih rafinacijskih kotlov na suhe odpraševalne naprave
za čiščenje odpadnih plinov, 
-       
nadzor temperature v rafinacijskih kotlih in 
-       
pri kondicioniranju taline se heksakloretan ne uporablja.
5. člen
(inšpekcijski nadzor)
Nadzor nad izvajanjem te uredbe opravlja inšpekcija,
pristojna za varstvo okolja.
6. člen
(prekrški)
(1) Z globo od 4.000 eurov do 40.000 eurov se za prekršek
kaznuje upravljavec naprave za pridobivanje svinca in njegovih zlitin iz
sekundarnih surovin, ki je pravna oseba ali samostojni podjetnik posameznik, če
ravna v nasprotju s 4. ali 7. členom te uredbe. 
(2) Z globo od 1.200 eurov do 4.100 eurov se za prekršek iz
prejšnjega odstavka kaznuje tudi odgovorna oseba upravljavca naprave za
pridobivanje svinca in njegovih zlitin iz sekundarnih surovin.
7. člen
(prilagoditev obstoječih naprav za pridobivanje svinca in
njegovih zlitin iz sekundarnih surovin)
(1) Upravljavec obstoječe naprave za pridobivanje svinca in
njegovih zlitin iz sekundarnih surovin mora prilagoditi njeno obratovanje
mejnim vrednostim emisije snovi iz prvega odstavka 3. člena te uredbe
najpozneje do 31. decembra 2010. 
(2) Do prilagoditve obstoječe naprave za pridobivanje svinca
in njegovih zlitin iz sekundarnih surovin določbam te uredbe se za mejne
vrednosti emisije snovi za obstoječe naprave za pridobivanje svinca in njegovih
zlitin iz sekundarnih surovin uporabljajo mejne vrednosti emisije snovi, ki so
določene v preglednici priloge 2, ki je sestavni del te uredbe.
8. člen
(prenehanje veljavnosti)
Z dnem uveljavitve te uredbe preneha veljati Uredba o emisiji
snovi v zrak iz naprav za pridobivanje svinca in njegovih zlitin iz sekundarnih
surovin (Uradni list RS, št. 73/94 in 41/04 – ZVO-1).
9. člen
(začetek veljavnosti)
Ta uredba začne veljati petnajsti dan po objavi v Uradnem
listu Republike Slovenije.
Št. 00719-19/2007/5
Ljubljana, dne 5. aprila 2007
EVA 2007-2511-0075
Vlada Republike Slovenije
Janez Janša l.r. 
Predsednik

PRILOGA 1: Preglednica:
Mejne vrednosti emisije snovi za naprave za pridobivanje svinca in njegovih
zlitin iz sekundarnih surovin
PRILOGA 2: Preglednica:
Mejne vrednosti emisije snovi za obstoječe naprave za pridobivanje svinca in
njegovih zlitin iz sekundarnih surovin