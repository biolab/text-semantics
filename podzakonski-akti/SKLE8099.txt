I.
Delež cene za uporabo prenosnega omrežja zemeljskega plina (v
nadaljnjem besedilu: prenosno omrežje), ki se zagotovi za poslovanje Javne
agencije Republike Slovenije za energijo, znaša 0,00079 EUR/Sm3.
II.
Znesek iz prejšnje točke se izvajalcu gospodarske javne službe
dejavnost sistemskega operaterja prenosnega omrežja zemeljskega plina (v
nadaljnjem besedilu: izvajalec javne službe) zaračunava mesečno, in sicer kot
zmnožek med navedeno ceno za uporabo prenosnega omrežja in dejansko mesečno količino
zemeljskega plina, prenesenega po tem omrežju v preteklem mesecu. Znesek,
določen na način iz prejšnjega odstavka, izvajalec javne službe upošteva pri
zaračunavanju uporabe prenosnega omrežja za vsakega svojega uporabnika.
III.
Dejanska mesečna količina po prenosnem omrežju prenesenega zemeljskega
plina se določi na podlagi podatkov, ki jih izvajalec javne službe mesečno
predloži Javni agenciji Republike Slovenije za energijo do 5. delovnega dne v
naslednjem mesecu.
IV.
Cena iz 1. točke tega sklepa ne vsebuje davka na dodano vrednost
in trošarine ali takse.
V.
Z dnem začetka veljavnosti tega sklepa preneha veljati Sklep
o določitvi deleža cene za uporabo prenosnega omrežja zemeljskega plina za leto
2009 (Uradni list RS, št. 2/09), vendar se uporablja pri obračunu cene za
uporabo omrežja za mesec julij 2009.
VI.
Ta sklep začne veljati 1. avgusta 2009.
Št. 30102-7/2009/5
Ljubljana, dne 30. julija 2009
EVA 2009-2111-0229
Vlada Republike Slovenije
Borut Pahor l.r.
Predsednik