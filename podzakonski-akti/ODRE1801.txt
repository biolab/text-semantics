1. člen
(vsebina)
Ta odredba določa zgornjo mejo količine vina, ki se malim
proizvajalcem vina (v nadaljevanju: zavezancem) prizna za lastno rabo brez
plačila trošarine (v nadaljnjem besedilu: priznana lastna raba).
2. člen
(definicija vina)
Za vino se štejejo vsa mirna in peneča vina v skladu z 39.
členom zakona o trošarinah (Uradni list RS, št. 84/98, 52/99, 57/99, 33/01 in
99/01). Vina posebnih trgatev so vina, za katera je značilen poseben čas
trgatve, način predelave oziroma nege.
3. člen
(priznana lastna raba vina)
Priznana lastna raba na leto znaša 10 litrov vina posebnih
trgatev in 230 litrov drugega vina na polnoletnega člana gospodinjstva
zavezanca.
4. člen
(definicija gospodinjstva)
Za gospodinjstvo se po tej odredbi šteje skupnost oseb, ki
skupaj porabljajo dohodne za osnovne življenjske potrebe in imajo skupno stalno
(oziroma začasno) prebivališče.
5. člen
(ugotavljanje količin priznane lastne rabe)
Količina priznane lastne rabe za vino se na zavezanca ugotovi
tako, da se priznana lastna raba na polnoletnega člana gospodinjstva pomnoži s
številom polnoletnih članov gospodinjstva zavezanca.
6. člen
(začetek veljavnosti)
Ta odredba začne veljati petnajsti dan po objavi v Uradnem
listu Republike Slovenije.
Št. 415-10/02
Ljubljana, dne 28. januarja 2002.
mag. Anton Rop l. r. 
Minister 
za finance
Soglašam!
mag. Franci But l. r. 
Minister 
za kmetijstvo, gozdarstvo 
in prehrano