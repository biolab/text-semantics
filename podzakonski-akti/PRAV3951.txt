I. SPLOŠNE DOLOČBE
1. člen
Ta pravilnik ureja postopek za napredovanje zaposlenih v
javnem zavodu Slovenska akreditacija (v nadaljevanju: javni zavod – JZ), pogoje
za napredovanje in razvrščanje zaposlenih v plačilne razrede, izjemna in
pospešena napredovanja ter prvo razporeditev zaposlenih v plačilne razrede.
2. člen
Preverjanja izpolnjevanja pogojev za napredovanje v JZ se
opravijo trikrat letno in sicer 1. januarja, 1. maja in 1. septembra v skladu z
letnim načrtom napredovanja, ki ga določi JZ za naslednje leto najkasneje do 1.
decembra tekočega leta.
3. člen
JZ je dolžan enkrat letno, praviloma ob izdelavi poročila o
opravljenem delu, obvestiti ministrstvo za gospodarstvo o opravljenem
napredovanju in izvajanju tega pravilnika.
4. člen
Na delovnem mestu lahko v višji plačilni razred napreduje
zaposleni, ki: 
-       
ima zahtevano strokovno izobrazbo za delovno mesto, na katerega je
razporejen, 
-       
izpolnjuje druge zahtevane pogoje za razporeditev na delovno mesto, 
-       
izpolni pogoje za napredovanje, določene z zakonom in tem pravilnikom.
5. člen
Z napredovanjem v višji plačilni razred pridobi zaposleni
količnik za določitev osnovne plače, ki je višji od izhodiščnega količnika
osnovne plače delovnega mesta, na katerega je razporejen. 
Za napredovanja se uporabljajo plačilni razredi in količniki,
določeni z zakonom.
6. člen
Zaposleni lahko na delovnem mestu napreduje za največ pet
plačilnih razredov.
7. člen
Zaposleni, ki je izpolnil pogoje za napredovanje, napreduje
za en plačilni razred. 
Izjemoma lahko zaposleni v primerih, določenih s tem
pravilnikom, napreduje hkrati za največ tri plačilne
razrede.
8. člen
Zaposleni lahko napreduje po preteku treh let od prve
razporeditve oziroma zadnjega
napredovanja. Pri tem se upošteva dejanska delovna doba. 
Izjemoma lahko zaposleni ob pogojih, določenih v tem
pravilniku, napreduje prej kot v treh letih. 
V obdobje iz prvega odstavka se všteva čas, ki ga je
zaposleni prebil na delovnih mestih enake ali podobne zahtevnosti. 
Kot delovna mesta enake ali podobne zahtevnosti se štejejo
vsa delovna mesta, ki so uvrščena v isto tarifno skupino, razen za vodilna in
vodstvena delovna mesta, pri katerih se šteje le čas na takih delovnih mestih. 
V obdobje iz prvega odstavka tega člena se ne všteva čas
pripravništva ter čas odsotnosti zaposlenega z dela zaradi bolezni,
izobraževanja, strokovnega izpopolnjevanja ali drugih vzrokov v nepretrganem
trajanju daljšem od 6 mesecev, razen zaradi strokovnega izpopolnjevanja, na katerega
je zaposlenega napotil delodajalec ali je pristojni organ JZ ugotovil, da je
skladno z delovnim mestom. 
Določilo prejšnjega odstavka ne velja za čas odsotnosti
delavke oziroma delavca zaradi porodniškega dopusta in dopusta za nego in
varstvo otroka.
9. člen
Podatki in dokumenti pomembni za napredovanje se hranijo v
osebni mapi zaposlenega. 
Podatke in dokumente je potrebno voditi in uporabljati tako,
da je varovana tajnost osebnih podatkov skladno z zakonom.
II. POGOJI NAPREDOVANJA
10. člen
Pogoji za napredovanje na delovnem mestu so: 
1.     
dodatna funkcionalna znanja, 
2.     
interdisciplinarna usposobljenost delavca za opravljanje del na
različnih delovnih mestih v okviru poklica, 
3.     
samostojnost in zanesljivost pri delu, 
4.     
ustvarjalnost in 
5.     
nadpovprečna delovna uspešnost, izkazana v daljšem času. 
Posamezni kriteriji v okviru predpisanih pogojev se
ovrednotijo s točkami oziroma s pisno oceno.
11. člen
Kriteriji iz pogoja dodatnih funkcionalnih znanj so
pridobljena in s potrdilom izkazana strokovna usposobljenost in funkcionalna
znanja, ki omogočajo boljše in hitrejše opravljanje delovnih nalog in niso
predpisana kot pogoj za razporeditev na delovno mesto, in sicer:
-       
doktor znanosti                                                                                                          250
točk
-       
magisterij                                                                                                                   150
točk
-       
specializacija po pridobljeni visoki strokovni izobrazbi                                             100
točk
-       
specializacija po pridobljeni višji strokovni izobrazbi                                                  
75 točk
-       
specializacija po pridobljeni srednji strokovni izobrazbi                                             
50 točk
-       
diploma o pridobitvi visoke strokovne izobrazbe                                                      100
točk
-       
diploma o pridobitvi višje strokovne izobrazbe                                                          
75 točk
-       
diploma oziroma spričevalo o pridobitvi strokovne izobrazbe do vključno
V. stopnje                                                                                                                   
50 točk
-       
pravniški državni izpit                                                                                                100
točk
-       
strokovni izpit, razen izpita po končani pripravniški dobi                                           
50 točk
-       
pedagoško-andragoška dokvalifikacija                                                                     
50 točk
-       
certifikat o aktivnem znanju tujega jezika                                                                  
50 točk
-       
znanja in veščine, ki jih je zaposleni pridobil s tečaji, seminarji in 
usposabljanji v trajanju najmanj
8 pedagoških ur oziroma 1 dan brez 
preizkusa znanja                                                                                                          
5 točk
-       
znanja in veščine, ki jih je zaposleni pridobil z 2- do 4- dnevnimi
tečaji, 
seminarji in usposabljanji
brez preizkusa znanja                                                        10
točk
-       
znanja in veščine, ki jih je zaposleni pridobil s 5 in večdnevnimi
tečaji, 
seminarji in usposabljanji
brez preizkusa znanja                                                        15
točk
-       
v primerih, ko se tečaji, seminarji in usposabljanja zaključijo s
preizkusom 
znanja, se doda točkam iz
trinajste, štirinajste in petnajste alinee tega člena 
za opravljen preizkus znanja
še 5 točk s tem, da skupna vsota zbranih 
točk v napredovalnem obdobju
po trinajsti, štirinajsti, petnajsti in šestnajsti 
alinei tega člena ne sme
preseči                                                                              100
točk
-       
obvladovanje novih metod in postopkov pri delu ter prilagajanje novim 
sredstvom za delo (če to znanje
ni upoštevano v kriterijih iz prejšnje alinee 
tega člena)                                                                                                                 
20 točk
12. člen
Kriteriji iz pogoja interdisciplinarne usposobljenosti
predstavljajo prvine usposobljenosti za opravljanje del na različnih delovnih
mestih ter organizacijske in vodstvene sposobnosti, in sicer:
-       
mentorstvo                                                                                                           20-50
točk
-       
vodenje interne delovne skupine za izvedbo določene naloge                                20
točk
-       
vodenje medinstitucionalne delovne skupine za izvedbo določene naloge             30
točk
-       
članstvo v interni delovni skupini za izvedbo določene naloge                                10
točk
-       
članstvo v medinstitucionalni delovni skupini za izvedbo določene naloge             15
točk
-       
večkratno ali daljše uspešno nadomeščanje delavca na drugem delovnem 
mestu                                                                                                                        20
točk
-       
večkratno ali daljše uspešno nadomeščanje vodje                                                  40
točk
-       
vodenje mednarodne delovne skupine ali organa                                                    60
točk
-       
sodelovanje v mednarodni delovni skupini ali organu                                              40
točk
-       
sodelovanje v državnih pogajalskih skupinah                                                           40
točk
13. člen
Kriteriji iz pogoja samostojnosti in zanesljivosti pri delu
predstavljajo prvine, ki pomenijo:
-       
strokovno utemeljen in racionalen pristop pri opravljanju delovnih nalog
ter korekten odnos pri
morebitnem delu s strankami                                               25
točk
-       
samostojno opravljanje dela, brez strokovne pomoči in brez potrebe po 
preverjanju tega dela                                                                                                25
točk
14. člen
Kriteriji iz pogoja ustvarjalnosti predstavljajo oblike
predlaganja ali izboljšanja obstoječih metod dela, strokovno uveljavljanje
stališč in predstavitev področja v javnosti, aktivnosti, ki prispevajo k ugledu
organa oziroma službe, v katerem je oseba zaposlena kot tudi k razvoju stroke,
vendar opravljanje takih nalog ni določeno v opisu delovnega mesta zaposlenega:
-       
vodenje seminarja ali strokovnega posveta znotraj JZ                                            20
točk
-       
vodenje seminarja ali strokovnega posveta izven JZ s širšo udeležbo                    30
točk
-       
aktivna udeležba (z referatom) na posvetu ali seminarju – domačem                    20
točk
-       
aktivna udeležba (z referatom na posvetu ali seminarju – mednarodnem              40
točk
-       
objavljen strokovni članek ali razprava                                                                     20
točk
-       
strokovna knjiga ali učbenik s področja dela JZ                                                    150
točk
-       
prevod ali recenzija strokovnega članka ali knjige                                              20-40
točk
-       
samoiniciativno in kvalitetno opravljanje dodatnih nalog poleg nalog s 
svojega delovnega področja                                                                                     20
točk
-       
prispevek k boljšemu delu JZ ali k njegovemu ugledu v javnosti                            20
točk
-       
pomemben prispevek k učinkovitejšemu izvajanju nalog JZ, k boljši 
organizaciji dela in k
zmanjšanju stroškov poslovanja                                             30
točk
-       
sodelovanje v izobraževalnem sistemu organa in v sistemu 
izpopolnjevanja ter
usposabljanja                                                                             30
točk
-       
priprava strokovnega gradiva za interno uporabo                                               20-40
točk
15. člen
Delovno uspešnost za napredovalno obdobje oceni direktor JZ
na podpovprečen, povprečen ali nadpovprečen. 
Ocene delovne uspešnosti so podlaga za ugotavljanje
izpolnjevanja pogojev za napredovanje iz kriterija delovne uspešnosti. Šteje
se, da zaposleni izpolnjuje ta pogoj, če je v napredovalnem obdobju ocenjen z
oceno najmanj povprečen.
16. člen
Zaposleni v tarifnih skupinah I do V lahko napreduje za en
plačilni razred, če v obdobju med dvema napredovanjema doseže skupno najmanj 50
točk po kriterijih iz pogojev iz 1., 2., 3. in 4. točke prvega odstavka 10.
člena tega pravilnika in je najmanj povprečno uspešen. 
Zaposleni v VI. tarifni skupini lahko napreduje za en
plačilni razred, če v obdobju med dvema napredovanjema doseže skupno najmanj 75
točk po kriterijih iz pogojev iz 1., 2., 3. in 4. točke prvega odstavka 10.
člena tega pravilnika in je najmanj povprečno uspešen. 
Zaposleni v tarifnih skupinah VII do IX lahko napreduje za en
plačilni razred, če v obdobju med dvema napredovanjema doseže skupno najmanj
100 točk po kriterijih iz pogojev iz 1., 2., 3. in 4. točke prvega odstavka 10.
člena tega pravilnika in je najmanj povprečno uspešen. 
Ne glede na določbe prejšnjih odstavkov se presežek točk,
zbranih po kriterijih iz pogojev iz 1., 2. in 4. točke prvega odstavka 10.
člena tega pravilnika, prenese v naslednje napredovalno obdobje.
17. člen
Izjemoma lahko napreduje zaposleni, ki za najmanj 100%
preseže skupno število točk, potrebnih za napredovanje za en plačilni razred,
in je nadpovprečeno delovno uspešen: 
-       
hkrati za največ tri plačilne razrede, pri čemer je za vsako 100%
preseganje števila točk možno napredovati za en plačilni razred ali 
-       
za en plačilni razred pred potekom treh let od zadnjega napredovanja,
vendar ne prej kot v osemnajstih mesecih.
18. člen
Dokazila oziroma ocena o izpolnjevanju pogojev (v
nadaljevanju: dokazila) morajo biti v pisni obliki. 
Kot dokazila se štejejo potrdila o opravljenih izpitih ali
drugih usposabljanjih, fotokopije naslovnic objavljenih knjig ali člankov, akti
o imenovanjih, potrdila oziroma ocene, ki jih izda delodajalec, in drugi
dokumenti, s katerimi je mogoče dokazati izpolnjeni kriterij. 
Dokazila mora predložiti zaposleni, razen dokazil, ki jih
izda delodajalec. 
Pisna dokazila se lahko za napredovanje uporabijo le enkrat,
veljajo pa le tista, ki so pridobljena v napredovalnem obdobju.
19. člen
Ne glede na izpolnjevanje pogojev za napredovanje zaposleni
ne more napredovati, če: 
-       
od dneva dokončnosti odločbe o izrečenem disciplinskem ukrepu javnega
opomina ali denarne kazni še nista minili dve leti, 
-       
od dneva izteka preizkusne dobe zaradi izrečenega disciplinskega ukrepa
pogojnega prenehanja delovnega razmerja še nista minili dve leti, 
-       
je bil pravnomočno kaznovan za prekršek ali obsojen za kazniva dejanja,
storjena na delu ali v zvezi z delom, dokler navedena kazen ni izbrisana iz
ustrezne evidence. 
Zaposleni lahko napreduje po preteku navedenih omejitev, če
izpolnjuje pogoje za napredovanje.
III. POSTOPEK NAPREDOVANJA
20. člen
Predlog za napredovanje, da vodja organizacijske enote ali
delavec, ki meni, da izpolnjuje pogoje za napredovanje.
21. člen
Izpolnjevanje pogojev se ugotavlja na podlagi ocenjevalnega
lista, ki je sestavni del tega pravilnika (obrazec 1). 
Pisno oceno pripravi vodja organizacijske enote, v kateri je
zaposleni, ki se ocenjuje. Oceni morajo biti priložena pisna dokazila.
22. člen
O napredovanju zaposlenih odloča direktor JZ, na predlog
vodje organizacijske enote.
23. člen
Zaposlenemu, ki napreduje, se izda odločba, v kateri se
določi plačilni razred, oziroma količnik za določitev plače. 
Odločba mora biti izdana v 30 dneh po roku določenem v 2.
členu tega pravilnika. 
Zaposlenemu pripada plača v skladu z določbo iz prejšnjega
odstavka od prvega dne v naslednjem mesecu po izdaji odločbe.
24. člen
Zoper odločbo iz 23. člena ima zaposleni pravico v 15 dneh od
prejema odločbe ugovarjati direktorju zavoda. 
Zaposleni, ki ni napredoval ima pravico v roku iz prejšnjega
odstavka vložiti zahtevo za uveljavitev pravice. 
Direktor odloči o ugovoru ali o zahtevi za uveljavitev
pravice v 30 dneh od prejema ugovora ali zahteve ter o odločitvi in razlogih
zanjo obvesti zaposlenega.
25. člen
Ob prvi zaposlitvi v JZ se zaposlenega v skladu s tem
pravilnikom praviloma uvrsti v plačilni razred s količnikom za določitev
osnovne plače delovnega mesta, razen, če izpolnjuje pogoje, določene za
napredovanje v tem pravilniku za uvrstitev v višji plačilni razred, o čemer
odloča pristojni organ ob sklenitvi delovnega razmerja. 
Delavec je ob prvi zaposlitvi lahko izjemoma uvrščen v višji
plačilni razred, kot je uvrščen osnovni količnik delovnega mesta, če je njegovo
delo zaradi znanja in izkušenj nenadomestljivo za opravljanje dejavnosti JZ.
26. člen
Pripravnik se po končani pripravniški dobi in opravljenem
strokovnem izpitu uvrsti v ustrezni plačilni razred glede na delovno mesto, za
katero je sklenil delovno razmerje.
IV. PREHODNE IN KONČNE DOLOČBE
27. člen
Delavci JZ, prevzeti od Urada Republike Slovenije za
standardizacijo in meroslovje na podlagi tretjega odstavka 8. člena zakona o
akreditaciji (Uradni list RS, št. 59/99), se ob prvi razporeditvi v skladu z
določili tega pravilnika uvrstijo na sistemizirana delovna mesta v JZ na tak
način, da upoštevaje vrednost posameznega delovnega mesta, izraženega s
količnikom, ter upoštevaje predpisane dodatke za posamezno delovno mesto,
njihove pravice in obveznosti iz delovnega razmerja ostanejo nespremenjene.
28. člen
Za zaposlenega, ki ob uveljavitvi tega pravilnika še ni
dopolnil treh let delovne dobe, se ob dopolnitvi treh let preveri izpolnjevanje
pogojev za napredovanje na način, določen v določbah tega pravilnika.
29. člen
Ne glede na določbo prve alinee 4. člena tega pravilnika
lahko pri prvi razporeditvi v skladu z določili tega pravilnika napreduje
zaposleni, ki je razporejen na delovno mesto, za katerega nima zahtevane
stopnje strokovne izobrazbe, če ima na dan uveljavitve tega pravilnika najmanj
20 let delovne dobe, od tega najmanj 10 let na delovnih mestih enake ali
podobne stopnje zahtevnosti.
30. člen
Ta pravilnik začne veljati naslednji dan po objavi v Uradnem
listu Republike Slovenije.
Št. 619-65/00
Ljubljana, dne 13. julija 2001.
dr. Tea Petrin l. r. 
Ministrica 
za gospodarstvo 
 
Soglašam! 
 
dr. Vlado Dimovski l. r. 
Minister 
za delo, družino in 
socialne zadeve 
 
mag. Anton Rop l. r. 
Minister 
za finance

Obrazec
št. 1: Ocenjevalni list za ugotavljanje izpolnjevanja pogojev za napredovanje