1
Ta sklep določa omejitev poravnavanja dolžniško-upniških
razmerij s kovanci, ki se glasijo na valuto tolar.
2
Pri posameznem plačilu je oseba, ki sprejme plačilo, dolžna
sprejeti največ 50 kosov kovancev. 
Za posamezno plačilo se šteje plačilo, ki ga posamezna oseba
opravi ob istem času in se lahko nanaša na eno ali več dolžniško-upniških
razmerij med istima ali drugima strankama.
3
Omejitev iz prejšnje točke ne velja za posamezna plačila, ki
jih sprejme Banka Slovenije.
4
Ta sklep začne veljati petnajsti dan po objavi v Uradnem
listu Republike Slovenije.
Št. 25.40-0538/02
Ljubljana, dne 3. septembra 2002.
Predsednik 
Sveta Banke Slovenije 
Mitja Gaspari l. r.
 