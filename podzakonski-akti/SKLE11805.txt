1. člen
(namen in področje uporabe smernic)
(1) Evropski organ za vrednostne papirje in trge (v
nadaljnjem besedilu: ESMA) je na podlagi prvega odstavka 16. člena Uredbe
(EU) št. 1095/2010 Evropskega parlamenta in Sveta z dne 24. novembra
2010 o ustanovitvi Evropskega nadzornega organa (Evropski organ za vrednostne
papirje in trge) in o spremembi Sklepa št. 716/2009/ES ter razveljavitvi
Sklepa Komisije 2009/77/ES (UL L št. 331 z dne 15. 12. 2010, str. 84)
dne 5. aprila 2019 izdal Smernice o obvladovanju navzkrižja interesov
centralnih nasprotnih strank (ESMA70-151-1439 SL) (v nadaljnjem besedilu:
Smernice).
(2) Smernice so objavljene na spletnih straneh Agencije
za trg vrednostnih papirjev (v nadaljnjem besedilu: Agencija) in ESMA.
(3) Smernice se uporabljajo v zvezi s pravili in
postopki, ki jih določijo centralne nasprotne stranke za obravnavanje
navzkrižja interesov na podlagi 33. člena Uredbe (EU) 648/2012 Evropskega
parlamenta in Sveta z dne 4. julija 2012 o izvedenih finančnih
instrumentih OTC, centralnih nasprotnih strankah in repozitorijih sklenjenih
poslov (UL L št. 201 z dne 27. 7. 2012, str. 1; v nadaljnjem besedilu
Uredba 648/2012/EU) ter 3., 5., 6. in 7. člena Delegirane uredbe Komisije
(EU) št. 876/2013 z dne 28. maja 2013 o dopolnitvi Uredbe (EU)
648/2012 Evropskega parlamenta in Sveta v zvezi z regulativnimi tehničnimi
standardi o kolegijih za centralne nasprotne stranke.
(4) Smernice so namenjene pristojnim organom in
centralnim nasprotnim strankam kot so opredeljene v Uredbi 648/2012/EU.
2. člen
(obseg uporabe smernic v Republiki Sloveniji)
S tem sklepom Agencija določa uporabo Smernic v Republiki Sloveniji
za:
1.     
Agencijo, kot pristojnim organom, kadar izvaja pristojnosti in naloge
nadzora nad centralnimi nasprotnimi strankami.
2.     
Centralne nasprotne stranke, kot so opredeljene v 1. točki prvega
odstavka 2. člena Uredbe 648/2012/EU.
KONČNA DOLOČBA
3. člen
(uveljavitev sklepa)
Ta sklep začne veljati petnajsti dan po objavi v Uradnem
listu Republike Slovenije.
Št. 00700-16/2012-3
Ljubljana, dne 29. maja 2019
EVA 2019-1611-0067
Predsednik sveta
Agencije za trg vrednostnih papirjev
mag. Miloš Čas