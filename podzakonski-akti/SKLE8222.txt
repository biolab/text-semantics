1. Poglavje: SPLOŠNE DOLOČBE
1. člen
(vsebina sklepa)
(1) Ta sklep določa:
(a)    višino zneskov letnih plačil za opravljanje nadzora (v nadaljevanju
letno nadomestilo), kar so dolžne plačevati osebe, nad katerimi Banka Slovenije opravlja nadzor,
(b)    takse za odločanje o zahtevah za izdajo dovoljenj, soglasij oziroma
priznanj, ki jih izdaja Banka Slovenije,
(c)    takse za izdajo dovoljenj, ki jih Banka Slovenije izdaja po uradni
dolžnosti.
(2) Skupni znesek letnega nadomestila
po tem sklepu ne zajema letnih nadomestil za opravljanje nadzora, ki jih Banka
Slovenije zaračunava zavezancem za plačilo na podlagi drugih predpisov.
(3) Kadar se ta sklep sklicuje na
določbe drugih predpisov, se te določbe uporabljajo v njihovem vsakokrat
veljavnem besedilu.
(4) Pojmi, uporabljeni v tem sklepu,
imajo enak pomen kot v določbah ZBan-1 in v predpisih, izdanih na njegovi podlagi.
2. člen
(zavezanec za plačilo)
(1) Zavezanec za plačilo letnega
nadomestila je oseba, nad katero Banka Slovenije izvaja nadzor skladno z določbami
ZBan‑1:
(a)    banka,
(b)    hranilnica,
(c)    podružnica banke tretje države,
(d)    podružnica banke države članice.
(2) Zavezanec za plačilo takse je
vložnik zahteve za izdajo dovoljenja, soglasja oziroma priznanja, ki ga izdaja
Banka Slovenije. V primeru, ko Banka Slovenije izda dovoljenje po uradni
dolžnosti, je zavezanec za plačilo takse prejemnik dovoljenja.
2. Poglavje: LETNO NADOMESTILO
3. člen
(izračun letnega nadomestila)
(1) Višina skupnega letnega
nadomestila vseh zavezancev iz prvega odstavka 2. člena tega sklepa za
posamezno leto se izračuna na podlagi dejanskih stroškov nadzora v letu, za
katerega se zaračunava nadomestilo, ob upoštevanju deleža pokrivanja teh
stroškov, ki ga določi Banka Slovenije.
(2) Fiksni delež skupnega letnega
nadomestila znaša 20%, variabilni pa 80%.
(3) Višina letnega nadomestila
zavezanca za posamezno leto je vsota fiksnega in variabilnega dela.
(4) Osnova za fiksni del letnega
nadomestila posameznega zavezanca se izračuna tako, da se znesek fiksnega dela
skupnega letnega nadomestila deli s številom vseh zavezancev.
(5) Ob upoštevanju načela
sorazmernosti obsega nadzora znaša fiksni del letnega nadomestila zavezanca iz
točke (d) prvega odstavka 2. člena tega sklepa 15% osnove iz četrtega odstavka
tega člena.
(6) Fiksni del letnega nadomestila
zavezanca iz točk (a) do (c) prvega odstavka 2. člena tega sklepa se izračuna
tako, da se fiksni del skupnega letnega nadomestila, zmanjšan za fiksni del, ki
ga plačajo vsi zavezanci iz točke (d) prvega odstavka 2. člena, deli s številom
zavezancev iz točk (a) do (c) prvega odstavka 2. člena tega sklepa.
(7) Osnova
za variabilni del letnega nadomestila zavezancev iz točke (d) prvega odstavka
2. člena tega sklepa se izračuna glede na delež njihovih bilančnih vsot v
bilančni vsoti vseh zavezancev iz prvega odstavka 2. člena tega sklepa. Pri tem
se za izračun tega dela letnega nadomestila za posamezno leto upošteva bilančna
vsota, izračunana na podlagi Navodil za izračun kazalnikov poslovanja bank in
hranilnic (Uradni list RS, št. 28/07 in 21/09), na zadnji dan predhodnega leta.
Variabilni del letnega nadomestila vseh
zavezancev iz točke (d) prvega odstavka 2. člena tega sklepa znaša 15% osnove
iz prvega pododstavka tega odstavka in se med zavezance razdeli po deležu v
njihovi skupni bilančni vsoti.
(8) Variabilni
del letnega nadomestila zavezanca iz točk (a) do (c) prvega odstavka 2. člena
tega sklepa se izračuna tako, da se variabilni del skupnega letnega nadomestila,
zmanjšan za variabilni del, ki ga plačajo zavezanci iz točke (d) prvega
odstavka 2. člena tega sklepa, razdeli med zavezance iz točk (a) do (c) prvega
odstavka 2. člena tega sklepa po deležih v skupni višini minimalnega kapitala
iz 136. člena oziroma drugega odstavka 248. člena ZBan‑1. Pri tem se za izračun
tega dela letnega nadomestila za posamezno leto upošteva revidiran minimalni
kapital po stanju na zadnji dan predhodnega leta.
(9) V primeru statusnih sprememb iz
90. člena ZBan‑1 se letno nadomestilo za posamezno leto izračuna s smiselnim
upoštevanjem minimalnega kapitala po statusni spremembi zavezanca.
4. člen
(obvestilo zavezancu ob izdaji računa)
Banka Slovenije v rokih iz 225. člena ZBan‑1
izda račun posameznemu zavezancu, ki mora vsebovati višino načrtovanih oziroma
dejanskih stroškov nadzora, višino skupnega letnega nadomestila in znesek, ki
ga mora plačati zavezanec.
3. Poglavje: TAKSE ZA ODLOČANJE O ZAHTEVAH ZA IZDAJO
DOVOLJENJ
3.1. Višina in izračun taks
5. člen
(višina in izračun)
(1) Višina taks za odločanje o
zahtevah za izdajo dovoljenj, soglasij oziroma priznanj se določa v točkah.
Vrednost točke po tem sklepu znaša 1,67 EUR.
(2) Osnova za izračun takse je
vrednost točke na dan nastanka obveznosti. Obveznost za plačilo takse za izdajo
dovoljenja, soglasja oziroma priznanja nastane z dnem vložitve zahteve oziroma
z dnem prejema dovoljenja, v primeru, ko je dovoljenje Banka Slovenije izdala
po uradni dolžnosti.
(3) Prejemnik dovoljenja, ki ga Banka Slovenije izdaja po uradni dolžnosti, plača takso v roku 8 dni od prejema dovoljenja.
3.2. Takse za izdajo dovoljenj v zvezi z
opravljanjem posameznih storitev
6. člen
(vrste dovoljenj)
(1) Dovoljenja v zvezi z opravljanjem
posameznih storitev banke in hranilnice (v nadaljevanju banke) so:
1.    
dovoljenje za opravljanje bančnih storitev,
2.    
dovoljenje za opravljanje posamezne vzajemno priznane ali dodatne
finančne storitve in
3.    
dovoljenje za izdajanje hipotekarnih in komunalnih obveznic.
(2) Taksa za izdajo posameznega
dovoljenja iz prvega odstavka tega člena znaša 1000 točk.
3.3. Takse za izdajo dovoljenj v zvezi z
organi vodenja
7. člen
(vrste dovoljenj)
(1) Dovoljenja v zvezi z organi
vodenja so:
1.    
dovoljenje za opravljanje funkcije člana uprave banke,
2.    
dovoljenje za opravljanje funkcije poslovodje podružnice banke tretje
države,
3.    
dovoljenje za opravljanje funkcije likvidacijskega upravitelja banke in
4.    
dovoljenje za opravljanje poslov skrbnika kritnega registra (po Zakonu o
hipotekarni in komunalni obveznici (Uradni list RS, št. 17/06 in 58/09).
(2) Taksa za izdajo posameznega
dovoljenja iz prvega odstavka tega člena znaša 250 točk.
3.4. Takse za izdajo dovoljenj v zvezi z
kvalificiranimi deleži
8. člen
(vrste dovoljenj)
(1) Dovoljenja v zvezi z
kvalificiranimi deleži banke so:
1.    
dovoljenje za pridobitev kvalificiranega deleža (oziroma za njegovo
povečanje), ki je manjši od 50 odstotkov,
2.    
dovoljenje za pridobitev kvalificiranega deleža, ki je enak ali večji od
50 odstotkov oziroma na podlagi katerega bodoči kvalificirani imetnik postane
nadrejena oseba banke,
3.    
dovoljenje za pridobitev kvalificiranega deleža na podlagi sporazuma o
usklajenem delovanju (oziroma za povečanje deleža na podlagi sporazuma o
usklajenem delovanju) in
4.    
dovoljenje za pridobitev kvalificiranega deleža na podlagi sklenitve
kvalificiranega delničarskega sporazuma (oziroma za povečanje deleža na podlagi
že sklenjenega kvalificiranega delničarskega sporazuma).
(2) Taksa za izdajo posameznega
dovoljenja iz prvega odstavka tega člena znaša 250 točk.
3.4.a Taksa za izdajo dovoljenj za
kvalificirano naložbo
8.a člen
(vrste dovoljenj)
Taksa za izdajo dovoljenja banki za kvalificirano naložbo v finančno
institucijo s sedežem v Republiki Sloveniji ali drugi državi članici, z izjemo
finančnih institucij, pri katerih mora banka za pridobitev kvalificiranega deleža v teh osebah pridobiti dovoljenje nadzornega organa
Republike Slovenije ali druge države članice, ali v finančno družbo s sedežem v
tretji državi znaša 250 točk.
3.5. Takse za izdajo dovoljenj v zvezi s
statusnim položajem
9. člen
(vrste dovoljenj)
(1) Dovoljenja v zvezi s statusnim
položajem banke so:
1.    
dovoljenje za združitev oziroma delitev in
2.    
dovoljenje za povečanje osnovnega kapitala banke s stvarnim vložkom,
katerega predmet so delnice druge banke.
(2) Taksa za izdajo posameznega
dovoljenja iz prvega odstavka tega člena znaša 1000 točk.
3.6. Takse za izdajo dovoljenj v zvezi s
čezmejnim opravljanjem storitev in predstavništvom
10. člen
(vrste dovoljenj)
(1) Dovoljenja v zvezi s čezmejnim
opravljanjem storitev in predstavništvom so:
1.    
dovoljenje za ustanovitev podružnice banke v tretji državi,
2.    
dovoljenje za ustanovitev podružnice banke tretje države,
3.    
dovoljenje za posamezne vzajemno priznane ali dodatne finančne storitve
podružnice banke tretje države,
4.    
dovoljenje za neposredno opravljanje posamezne dodatne finančne storitve
banke države članice,
5.    
dovoljenje za opravljanje dodatne finančne storitve podružnice banke
države članice in
6.    
dovoljenje za ustanovitev predstavništva banke tretje države.
(2) Taksa za izdajo posameznega
dovoljenja iz prvega odstavka tega člena znaša 500 točk.
3.7. Takse za priznanje primernosti
posameznih vrst bonitetnih ocen zunanje bonitetne institucije
11. člen
(priznanje primernosti)
(1) Taksa za izdajo priznanja
primernosti posameznih vrst bonitetnih ocen zunanje bonitetne institucije znaša
750 točk.
(2) Taksa za izdajo priznanja
primernosti posameznih vrst bonitetnih ocen, ki ga je skladno s prvim odstavkom
3. člena Sklepa o priznavanju zunanjih bonitetnih institucij (Uradni list RS,
št. 135/06 in 64/10) zahtevala nadrejena zunanja bonitetna institucija za
skupino zunanjih bonitetnih institucij znaša 750 točk.
3.8. Takse za izdajo dovoljenj banki za
kapital
12. člen
(vrste dovoljenj)
(1) Dovoljenja banki v zvezi s sestavinami
pri izračunu kapitala banke so:
1.    
dovoljenje za preseganje predpisanih razmerij med posameznimi
sestavinami kapitala,
2.    
dovoljenje za zmanjšanje osnovnega kapitala,
3.    
dovoljenje za vključitev hibridnih instrumentov v temeljni kapital,
4.    
dovoljenje za odpoklic ali izplačilo hibridnih instrumentov temeljnega
kapitala,
5.    
dovoljenje za predčasni odkup hibridnega instrumenta temeljnega
kapitala,
6.    
dovoljenje za reodkup (buy‑back) hibridnega instrumenta temeljnega
kapitala,
7.    
dovoljenje za vključitev hibridnih instrumentov v dodatni kapital I,
8.    
dovoljenje za odpoklic ali izplačilo hibridnih instrumentov dodatnega
kapitala I,
9.    
dovoljenje za predčasni odkup hibridnega instrumenta dodatnega kapitala
I,
10.  dovoljenje
za vključitev podrejenega dolga v dodatni kapital I,
11.  dovoljenje
za izplačilo podrejenega dolga v dodatnem kapitalu I in
12.  dovoljenje
za izplačilo podrejenega dolga v dodatnem kapitalu II.
(2) Taksa za izdajo posameznega
dovoljenja iz prvega odstavka tega člena znaša 250 točk.
3.9. Takse za izdajo dovoljenj banki v zvezi
z izračunom kapitalske zahteve za kreditno tveganje po pristopu na podlagi
notranjih bonitetnih sistemov
13. člen
(vrste dovoljenj)
(1) Dovoljenja banki v zvezi z
izračunom kapitalske zahteve za kreditno tveganje po pristopu na podlagi
notranjih bonitetnih sistemov (v nadaljevanju pristop IRB) so:
1.    
dovoljenje za uporabo pristopa IRB,
2.    
dovoljenje za uporabo lastnih ocen LGD (in CF),
3.    
dovoljenje za prehod s pristopa IRB na standardizirani pristop in
4.    
dovoljenje za prehod z uporabe lastnih ocen LGD (in CF) na uporabo
predpisanih ocen CF (in LGD).
(2) Taksa za izdajo posameznega
dovoljenja iz prvega odstavka tega člena znaša 1000 točk.
(3) Taksa za izdajo posameznega
dovoljenja iz prvega odstavka tega člena, katerega zahtevo za izdajo so skladno
s prvim odstavkom 291. člena ZBan-1 skupaj vložile EU nadrejena banka in njene
podrejene institucije ali banke in druge institucije, ki so podrejene EU
nadrejenemu finančnemu holdingu ali EU nadrejenemu mešanemu finančnemu
holdingu, znaša 1000 točk.
(4) Taksa za izdajo posameznega dovoljenja
iz prvega odstavka tega člena, ki ga Banka Slovenije po uradni dolžnosti izda
podrejeni banki v skladu s šestim odstavkom 291. člena ZBan‑1, znaša 1000 točk.
3.10. Taksa za izdajo dovoljenja banki v
zvezi s kreditnimi zavarovanji
14. člen
(vrsta dovoljenja)
Taksa za izdajo dovoljenja banki za uporabo
notranjega modela za izračun polno prilagojene vrednosti izpostavljenosti iz
okvirnih pogodb o pobotu znaša 500 točk.
3.11. Takse za izdajo dovoljenj banki v
zvezi z izračunom kapitalske zahteve za tržna tveganja
15. člen
(vrste dovoljenj)
(1) Dovoljenja banki v zvezi z izračunom
kapitalske zahteve za tržna tveganja so:
1.    
dovoljenje za uporabo modelov občutljivosti za izračun pozicij v
izvedenih finančnih instrumentih,
2.    
dovoljenje za uporabo metode notranjih modelov (IMM) za izračun
vrednosti izpostavljenosti,
3.    
dovoljenje za prehod z metode IMM na metodo tekoče izpostavljenosti ali
standardizirano metodo (SM) in
4.    
dovoljenje za uporabo notranjih modelov za izračun kapitalske zahteve za
pozicijsko tveganje, valutno tveganje in/ali tveganje spremembe cen blaga.
(2) Taksa za izdajo posameznega
dovoljenja iz prvega odstavka znaša 500 točk.
(3) Taksa za izdajo dovoljenja iz 2. in 4. točke prvega odstavka tega člena, katerega zahtevo za izdajo so skladno s prvim odstavkom
291. člena ZBan-1 skupaj vložile EU nadrejena banka in njene podrejene
institucije ali banke in druge institucije, ki so podrejene EU nadrejenemu
finančnemu holdingu ali EU nadrejenemu mešanemu finančnemu holdingu, znaša 500 točk.
(4) Taksa za izdajo dovoljenja iz 2. in 4. točke prvega odstavka tega člena, ki ga Banka Slovenije po uradni dolžnosti izda podrejeni
banki v skladu s šestim odstavkom 291. člena ZBan‑1, znaša 500 točk.
3.12. Taksa za izdajo dovoljenja banki v
zvezi s preseganjem omejitev naložb v kvalificirane deleže oseb nefinančnega
sektorja
16. člen
(vrsta dovoljenja)
Taksa za izdajo dovoljenja banki za
preseganje omejitev naložb v kvalificirane deleže v osebe nefinančnega sektorja
znaša 250 točk.
3.13. Takse za izdajo dovoljenj banki v
zvezi z izračunom kapitalske zahteve za operativno tveganje
17. člen
(vrste dovoljenj)
(1) Dovoljenja banki v zvezi z
izračunom kapitalske zahteve za operativno tveganje so:
1.    
dovoljenje za uporabo naprednega pristopa za izračun kapitalske zahteve
za operativno tveganje,
2.    
dovoljenje za prehod z višjega na nižje razvit pristop za izračun
kapitalske zahteve za operativno tveganje:
- 
iz standardiziranega na enostavni pristop,
- 
iz naprednega na enostavni pristop,
- 
iz naprednega na standardizirani pristop,
3.    
dovoljenje za kombinirano uporabo naprednega in standardiziranega
pristopa za izračun kapitalske zahteve za operativno tveganje,
4.    
dovoljenje za kombinirano uporabo naprednega in enostavnega pristopa za
izračun kapitalske zahteve za operativno tveganje in
5.    
dovoljenje za kombinirano uporabo standardiziranega in enostavnega
pristopa za izračun kapitalske zahteve za operativno tveganje.
(2) Taksa za izdajo posameznega
dovoljenja iz prvega odstavka tega člena znaša 750 točk.
(3) Taksa za izdajo posameznega
dovoljenja iz prvega odstavka tega člena, katerega zahtevo za izdajo so skladno
s prvim odstavkom 291. člena ZBan-1 skupaj vložile EU nadrejena banka in njene
podrejene institucije ali banke in druge institucije, ki so podrejene EU
nadrejenemu finančnemu holdingu ali EU nadrejenemu mešanemu finančnemu
holdingu, znaša 750 točk.
(4) Taksa za izdajo posameznega dovoljenja
iz prvega odstavka tega člena, ki ga Banka Slovenije po uradni dolžnosti izda
podrejeni banki v skladu s šestim odstavkom 291. člena ZBan‑1, znaša 750
točk.
3.14. Taksa za izdajo dovoljenja banki za
izključitev osebe iz konsolidacije
18. člen
(vrsta dovoljenja)
Taksa za izdajo dovoljenja banki za
izključitev osebe iz konsolidacije za namen izpolnjevanja obveznosti banke na
konsolidirani podlagi znaša 250 točk.
3.15. Taksa za izdajo dovoljenja banki v
zvezi z razkritji
19. člen
(vrsta dovoljenja)
Taksa za izdajo dovoljenja banki za delno
ali celotno opustitev razkritij dodatnih informacij znaša 250 točk.
3.16. Taksa za izdajo dovoljenja banki v
zvezi z likvidnostno pozicijo
20. člen
(vrsta dovoljenja)
Taksa za izdajo dovoljenja banki za uporabo
notranje metodologije za izračun deleža stabilnih vpoglednih vlog znaša 500
točk.
3.17. Taksa za izdajo dovoljenja hranilnici
za opravljanje poslov v tujih valutah
21. člen
(vrsta dovoljenja)
Taksa za izdajo dovoljenja hranilnici za
opravljanje poslov v tujih valutah znaša 250 točk.
3.18. Taksa za izdajo dovoljenja banki v zvezi
z veliko izpostavljenostjo
21.a člen
(vrsta dovoljenja)
Taksa za izdajo dovoljenja banki za
preseganje omejitve največje dopustne izpostavljenosti do institucij znaša 250
točk.

Sklep o višini zneskov letnih plačil za opravljanje
nadzora in taksah za odločanje o zahtevah za izdajo dovoljenj (Uradni list RS,
št. 78/09)
vsebuje naslednjo prehodno in končno določbo:
»4. Poglavje: PREHODNA IN KONČNA DOLOČBA
22. člen
(prenehanje
veljavnosti sklepa)
(1) Z dnem uveljavitve tega sklepa
preneha veljati Sklep o višini zneskov letnih plačil za opravljanje nadzora in
taksah za odločanje o zahtevah za izdajo dovoljenj (Uradni list RS, št. 62/09).
(2) Ta sklep se ne uporablja za
postopke izdaje dovoljenja, soglasja ali priznanja, ki so se začeli pred
uveljavitvijo tega sklepa, če je bila ob vložitvi zahteve obveznost plačila
takse za izdajo dovoljenja, soglasja ali priznanja določena v Sklepu o višini
zneskov letnih plačil za opravljanje nadzora in taksah za odločanje o zahtevah
za izdajo dovoljenj (Uradni list RS, št. 62/09) ali v Sklepu o letnem
nadomestilu za opravljanje nadzora, pavšalnih stroških nadzora in taksah za
odločanje o zahtevah za izdajo dovoljenj (Uradni list RS, št. 23/01 in 71/01)
ali če obveznost plačila takse za izdajo dovoljenja, soglasja ali priznanja ob
vložitvi zahteve ni obstajala.
23. člen
(uveljavitev
sklepa)
Ta sklep začne veljati naslednji dan po
objavi v Uradnem listu Republike Slovenije.«.

Sklep o spremembah in dopolnitvah Sklepa o višini zneskov
letnih plačil za opravljanje nadzora in taksah za odločanje o zahtevah za
izdajo dovoljenj (Uradni list RS, št. 7/10)
vsebuje naslednjo končno določbo:
»8. člen
Ta sklep začne veljati naslednji dan po
objavi v Uradnem listu Republike Slovenije.«.

Sklep o spremembah in dopolnitvah Sklepa o višini zneskov
letnih plačil za opravljanje nadzora in taksah za odločanje o zahtevah za
izdajo dovoljenj (Uradni list RS, št. 97/10)
vsebuje naslednjo končno določbo:
»6. člen
Ta sklep začne veljati 31. decembra
2010.«.

Sklep o spremembah Sklepa o višini zneskov letnih plačil
za opravljanje nadzora in taksah za odločanje o zahtevah za izdajo dovoljenj
(Uradni list RS, št. 30/11)
vsebuje naslednjo končno določbo:
»7. člen
Ta sklep začne veljati dne 30. 4. 2011.«.

Sklep o dopolnitvah Sklepa o višini
zneskov letnih plačil za opravljanje nadzora in taksah za odločanje o zahtevah
za izdajo dovoljenj (Uradni list RS, št. 60/13)
vsebuje naslednjo končno določbo:
»4. člen
Ta sklep začne veljati naslednji dan po
objavi v Uradnem listu Republike Slovenije.«.

Sklep o dopolnitvi Sklepa o višini zneskov
letnih plačil za opravljanje nadzora in taksah za odločanje o zahtevah za
izdajo dovoljenj (Uradni list RS, št. 80/13)
vsebuje naslednjo končno določbo:
»2. člen
Ta sklep začne veljati naslednji dan po
objavi v Uradnem listu Republike Slovenije.«.