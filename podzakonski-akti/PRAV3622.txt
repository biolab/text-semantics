1. člen
Ta pravilnik natančneje opredeljuje
bistvene zahteve za gradbene objekte, ki morajo biti, če so predpisane s predpisi
o graditvi gradbenih objektov, izpolnjene ves čas njihove ekonomsko
sprejemljive življenjske dobe in ki jih je treba upoštevati pri določitvi
zahtevanih lastnosti gradbenih proizvodov.
2. člen
Mehanska odpornost in stabilnost pomeni, da
mora biti gradbeni objekt projektiran in grajen tako, da obremenitve, ki jim bo
verjetno izpostavljen med gradnjo in uporabo, ne bodo povzročile:
-       
porušitve celotnega ali dela gradbenega objekta,
-       
deformacij, večjih od dopustne ravni,
-       
škode na drugih delih gradbenega objekta ali na napeljavi ali vgrajeni
opremi zaradi večjih deformacij nosilne konstrukcije ali
-       
škode, nastale zaradi nekega dogodka, katere obseg je nesorazmerno velik
glede na osnovni vzrok.
3. člen
Varnost pred požarom pomeni, da mora biti
gradbeni objekt projektiran in grajen tako, da se ob izbruhu požara:
-       
lahko predvideva, da se bo določen čas ohranila nosilna sposobnost
konstrukcije,
-       
omeji nastajanje in širjenje požara ter dima v objektu,
-       
omeji širjenje požara na sosednje gradbene objekte,
-       
osebam v gradbenem objektu omogoči, da ga zapustijo ali, da se jih reši
na druge načine ter
-       
upošteva varnost reševalnih ekip.
4. člen
Higienska in zdravstvena zaščita in
varovanje okolja pomenijo, da mora biti gradbeni objekt projektiran in grajen tako,
da ne bo ogrožal higiene ali zdravja oseb v gradbenem objektu ali sosedov,
predvsem ne zaradi:
-       
uhajanja strupenih plinov,
-       
prisotnosti nevarnih delcev ali plinov v zraku,
-       
emisij nevarnega sevanja,
-       
onesnaženja ali zastrupitve vode ali tal,
-       
napačnega odstranjevanja odpadnih voda, dima, trdnih ali tekočih
odpadkov ali
-       
prisotnosti vlage v delih gradbenega objekta ali na površinah znotraj
gradbenega objekta.
5. člen
Varnost pri uporabi pomeni, da mora biti
gradbeni objekt projektiran in grajen tako, da pri uporabi ali obratovanju ne
predstavlja nesprejemljivega tveganja za nastanek nezgod, kot so zdrs, padec,
trčenje, opekline, udar električnega toka oziroma poškodbe zaradi eksplozije.
6. člen
Zaščita pred hrupom pomeni, da mora biti
gradbeni objekt projektiran in grajen tako, da je hrup, ki ga zaznavajo osebe v
gradbenem objektu ali ljudje v okolici, zmanjšan naraven, ki ne bo ogrožala njihovega
zdravja in jim bo omogočala zadovoljive razmere za spanje, počitek in delo.
7. člen
Varčevanje z energijo in ohranjanje toplote
pomeni, da morajo biti gradbeni objekt ter njegove naprave za ogrevanje,
hlajenje in prezračevanje projektirani in grajeni tako, da je količina energije,
potrebna pri uporabi gradbenega objekta, majhna ob upoštevanju lokalnih
klimatskih razmer ter oseb v gradbenem objektu.
8. člen
Ta pravilnik začne veljati petnajsti dan po
objavi v Uradnem listu Republike Slovenije.
Št. 351-07-3/01
Ljubljana, dne 17. januarja 2001.
Minister za
okolje in prostor
mag. Janez Kopač l. r.
* Ta pravilnik v celoti povzema
vsebino priloge 1 k direktivi ES o gradbenih proizvodih (89/106/EGS kot je
dopolnjena z 93/68/EGS).