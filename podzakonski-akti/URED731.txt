1. člen
(se preneha uporabljati)
Ta uredba ureja varstvo samoniklih gliv in z njim povezana
pravila ravnanja zaradi ohranjanja biotske raznovrstnosti in naravnega
ravnovesja.
Samonikla gliva po tej uredbi je vsaka v naravi rastoča
negojena gliva, sestavljena iz podgobja oziroma micelija in gobe oziroma
trosnjaka.
2. člen
(se preneha uporabljati
Na območju Republike Slovenije je prepovedano namerno
uničevanje gob in podgobja ter nabiranje podgobja vseh vrst samoniklih gliv.
Poleg prepovedi iz prejšnjega odstavka je na območju
Republike Slovenije prepovedano tudi nabiranje ali namerno uničevanje gob
redkih ali ogroženih samoniklih gliv iz priloge 1, ki je sestavni del te
uredbe.
3. člen
(se preneha uporabljati
V osrednjih območjih narodnih in regijskih parkov ter v
naravnih in gozdnih rezervatih je prepovedano nabiranje ali namerno uničevanje
gob vseh vrst samoniklih gliv.
4. člen
(se preneha uporabljati
Ne glede na določbe 2. in 3. člena lahko minister, pristojen
za okolje, v soglasju z ministrom, pristojnim za gozdarstvo, v primerih, ko gre
za raziskovalne in izobraževalne namene, izjemoma dovoli nabiranje podgobja in
gob znanstveno-raziskovalnim in izobraževalnim organizacijam s sedežem v
Republiki Sloveniji ter Zvezi gobarskih društev Slovenije.
Vloga za pridobitev dovoljenja iz prejšnjega odstavka, poleg
podatkov o prosilcu, vsebuje:
1.     
opis raziskovalne ali izobraževalne naloge, za katero prosilec rabi
samonikle glive,
2.     
območje, na katerem namerava prosilec nabirati samonikle glive,
3.     
čas, v katerem namerava prosilec nabirati samonikle glive,
4.     
vrsto in količino samoniklih gliv, ki jih namerava prosilec nabrati.
Z dovoljenjem iz prvega odstavka se zaradi varstva samoniklih
gliv lahko določi tudi drugo območje, čas ali količino samoniklih gliv, kot je
navedena v vlogi.
5. člen
Posameznik lahko nabere v enem dnevu največ dva kilograma
gob, skladno z določbami te uredbe.
Poleg količine iz prejšnjega odstavka je dovoljeno nabrati
tudi gobo, ki je težja od dveh kilogramov.
6. člen
Kdor nabira gobe, mora spoštovati naslednja pravila:
1.     
goba mora imeti razvidne tiste morfološke značilnosti, na podlagi
katerih je mogoče zanesljivo določiti vrsto,
2.     
prepovedana je takšna uporaba pripomočkov za nabiranje gob, ki lahko
poškoduje rastišče ali podgobje,
3.     
gobe je treba grobo očistiti že na rastišču,
4.     
gobe je dovoljeno prenašati le v trdni in zračni embalaži.
7. člen
Posameznik lahko proda le tisto količino gob, ki jo lahko
nabere sam ali skupaj z družinskimi člani, s katerimi živi v skupnem
gospodinjstvu.
Posameznik lahko proda gobe tudi na mestih, določenih za
prodajo živil, skladno s predpisi.
8. člen
Odkupovalec po tej uredbi je fizična ali pravna oseba, ki se
z odkupovanjem gob ukvarja v okviru svoje registrirane dejavnosti (v nadaljnjem
besedilu: odkupovalec).
Odkupovalec mora voditi evidenco o odkupljenih gobah, ki
vsebuje vrsto in količino odkupljenih gob ter kraj in datum odkupa.
Odkupovalec mora do 31. decembra tekočega leta predložiti
Ministrstvu za okolje in prostor letni zbirnik iz evidence, ki mora zajemati
vrsto, količino in kraj odkupa gob po mesecih ter podpis in žig odkupovalca.
9. člen
Iz carinskega območja Republike Slovenije je prepovedan iznos
svežih ali predelanih gob.
Ne glede na določbo prejšnjega odstavka se lahko iznesejo
predelane gobe, ki so bile kupljene na carinskem območju Republike Slovenije,
kar se dokazuje z računom trgovca.
Ne glede na določbo prvega odstavka lahko imetnik prepustnice
s kmetijskim vložkom dnevno iznese iz carinskega območja Republike Slovenije
največ dva kilograma svežih gob.
10. člen
Izvoz svežih ali predelanih gob je dovoljen ob pogojih,
določenih s to uredbo.
Ob izvozu gob iz prejšnjega odstavka mora izvoznik, poleg
druge predpisane dokumentacije, carinskemu organu predložiti tudi pisno izjavo
odkupovalca, da so gobe odkupljene v skladu s to uredbo (v nadaljnjem besedilu:
izjava).
Izjavo mora predložiti tudi izvoznik, ki je hkrati tudi
odkupovalec.
Izjava mora biti v dvojniku in vsebovati zaporedno številko,
ime in priimek oziroma firmo odkupovalca, njegov naslov, ime in priimek oziroma
firmo izvoznika, vrsto in količino gob, ki so predvidene za izvoz, datum izdaje
izjave in podpis ter žig odkupovalca.
Carinski organ pošlje izjavo iz prejšnjega odstavka tržni
inšpekciji še isti dan, ko je odobren carinski postopek za izvoz blaga.
11. člen
Tranzit svežih ali predelanih gob preko carinskega območja
Republike Slovenije je dovoljen samo ob predložitvi potrdila, ki ga na zahtevo
izvajalca tranzita izda carinski organ ob vstopu na carinsko območje Republike
Slovenije.
12. člen
Nadzor nad izvajanjem prepovedi, omejevanjem in pravili
nabiranja gob opravljajo gozdarska inšpekcija, inšpekcija varstva okolja in
pooblaščena nadzorna služba za varstvo parkov in drugih zavarovanih naravnih
znamenitosti.
Nadzor nad trgovanjem z gobami opravlja tržna inšpekcija.
Nadzor nad izvozom in iznosom gob iz carinskega območja
Republike Slovenije opravljajo carinski organi in policija.
13. člen
Z denarno kaznijo najmanj 500.000 tolarjev se kaznuje za
prekršek pravna oseba ali posameznik, ki stori prekršek v zvezi s samostojnim
opravljanjem dejavnosti:
-       
če ravna v nasprotju z 8. členom.
Z denarno kaznijo najmanj 50.000 tolarjev se kaznuje tudi
odgovorna oseba pravne osebe, ki stori prekršek iz prejšnjega odstavka.
14. člen
Z denarno kaznijo najmanj 50.000 tolarjev se kaznuje
posameznik:
1.     
če ravna v nasprotju z 2., 3., 6. ali 7. členom;
2.     
če ravna v nasprotju s 4. ali 5. členom.
Pristojni inšpektor, pooblaščeni nadzornik, carinik ali
policist lahko takoj na kraju samem izreče kazen zaradi prekrška in izterja
denarno kazen v višini 50.000 tolarjev ali izda plačilni nalog posamezniku:
1.     
če ravna v nasprotju z 2. členom;
2.     
če ravna v nasprotju s 3. členom;
3.     
če ravna v nasprotju s prvim odstavkom 5. člena;
4.     
če ravna v nasprotju s 6. členom.

Priloga
1: Seznam zavarovanih samoniklih gliv (se
preneha uporabljati)

Uredba o varstvu samoniklih gliv (Uradni list
RS, št. 57/98) vsebuje naslednji končni določbi:
»15. člen
Z dnem uveljavitve te uredbe preneha veljati uredba o
zavarovanju samoniklih gliv (Uradni list RS, št. 38/94, 44/95 in 30/96).
16. člen
Ta uredba začne veljati naslednji dan po objavi v Uradnem
listu Republike Slovenije.«.

Uredba o zavarovanih prosto živečih vrstah
gliv (Uradni list RS, št. 58/11) v zvezi s prenehanjem uporabe 15.
in 16. člena uredbe določa:
»15. člen
(se preneha uporabljati)«;
»16. člen
(se preneha uporabljati)«;
ter vsebuje naslednjo končno določbo:
»14. člen
Ta uredba začne veljati petnajsti dan po objavi v Uradnem
listu Republike Slovenije.«.