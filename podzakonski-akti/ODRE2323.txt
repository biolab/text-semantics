1. člen
Ministrica za izobraževanje, znanost in šport je sprejela
spremembo vzgojno-izobraževalnega programa osnovna šola, sprejetega z Odredbo o
vzgojno-izobraževalnem programu osnovna šola (Uradni list RS, št. 16/99)
in spremenjenega z Odredbo o spremembi vzgojno-izobraževalnega programa osnovna
šola (Uradni list RS, št. 12/11), Odredbo o spremembi
vzgojno-izobraževalnega programa osnovna šola (Uradni list RS,
št. 101/11), Odredbo o spremembi vzgojno-izobraževalnega programa osnovna
šola (Uradni list RS, št. 24/12), Odredbo o spremembah
vzgojno-izobraževalnega programa osnovna šola (Uradni list RS, št. 17/13)
in Odredbo o spremembah in dopolnitvah vzgojno-izobraževalnega programa osnovna
šola (Uradni list RS, št. 14/14).
Spremembo vzgojno-izobraževalnega programa osnovna šola je
določil Strokovni svet Republike Slovenije za splošno izobraževanje na seji dne
19. 2. 2015.
2. člen
S spremembo vzgojno-izobraževalnega programa iz prejšnjega
člena se v predmetniku osnovne šole določi nov izbirni predmet Etnologija –
kulturna dediščina in načini življenja.
Učni načrt izbirnega predmeta se objavi na spletni strani
Ministrstva za izobraževanje, znanost in šport, uporabljati pa se začne v
šolskem letu 2016/17.
3. člen
Izbirna predmeta Srečanje s kulturami in načini življenja ter
Sodobnosti z razsežnostmi dediščine od šolskega leta 2016/17 dalje nista več
del predmetnika osnovne šole in se prenehata izvajati, ker ju nadomesti nov
izbirni predmet Etnologija – kulturna dediščina in načini življenja.
4. člen
Ta odredba začne veljati naslednji dan po objavi v Uradnem listu
Republike Slovenije.
Št. 0070-29/2015
Ljubljana, dne 19. oktobra 2015
EVA 2015-3330-0016
dr. Maja Makovec Brenčič
l.r.
Ministrica
za izobraževanje,
znanost in šport