1. člen
(vsebina pravilnika)
Ta pravilnik določa pooblaščene uvoznike, pristojni organ,
uvozna dovoljenja in pogoje za izdajo uvoznih dovoljenj za uvoz konopljinega
semena, ki ni namenjeno setvi in sodi pod oznako KN 1207 99 91, v skladu s 157.
členom Uredbe Sveta (ES) št. 1234/2007 z dne 22. oktobra 2007 o vzpostavitvi
skupne ureditve kmetijskih trgov in o posebnih določilih za nekatere kmetijske
proizvode (UL L št. 299 z dne 16. 11. 2007, str. 1; v nadaljnjem besedilu
Uredba 1234/2007/ES) in 17. členom Uredbe Komisije (ES) št. 507/2008 z dne 6.
junija 2008 o podrobnih pravilih za uporabo Uredbe Sveta (ES) št. 1673/2000 o
skupni ureditvi trga za lan in konopljo, ki se ju goji za vlakna (UL L št. 149
z dne 7. 6. 2008, str. 38; v nadaljnjem besedilu: Uredba 507/2008/ES).
2. člen
(pooblaščeni uvozniki)
(1) Pooblaščeni uvoznik konopljinega semena je lahko vsaka
fizična ali pravna oseba, ki izpolnjuje naslednje pogoje: 
-       
ima v skladu s predpisi registrirano dejavnost predelave semen
kmetijskih rastlin, ki omogoča izvedbo enega od postopkov določenih v drugem
odstavku 17. člena Uredbe 507/2008/ES; 
-       
ima uporabno dovoljenje za opravljanje registrirane dejavnosti iz
prejšnje alineje. 
(2) Za pridobitev pooblastila mora fizična ali pravna oseba
iz prejšnjega odstavka vložiti vlogo na Ministrstvo za kmetijstvo, gozdarstvo
in prehrano, Dunajska 22, Ljubljana (v nadaljnjem besedilu: ministrstvo).
3. člen
(pristojni organ)
Pristojni organ za izdajo dovoljenja za uvoz konopljinega
semena (v nadaljnjem besedilu: dovoljenje) je Agencija Republike Slovenije za
kmetijske trge in razvoj podeželja (v nadaljnjem besedilu: Agencija).
4. člen
(vloga)
(1) Pooblaščeni uvoznik iz 2. člena tega pravilnika mora ob
uvozu konopljinega semena pridobiti tudi dovoljenje. 
(2) Dovoljenje se izda za obdobje šestih mesecev na obrazcu,
ki je priloga tega pravilnika. 
(3) Vloga za izdajo dovoljenja se v pisni obliki pošlje na
Agencijo. 
(4) Vloga za dovoljenja mora vsebovati: 
-       
ime in naslov vlagatelja; 
-       
trgovinsko poimenovanje zadevnega blaga in opis v skladu s Kombinirano
nomenklaturo; 
-       
količino zadevnega konopljinega semena v kg; 
-       
državo izvoznico konopljinega semena; 
-       
predviden način predelave zadevnega konopljinega semena z opisom
postopka predelave; 
-       
pisno izjavo, s katero se vlagatelj zavezuje, da bo Agenciji v obdobju
dvanajstih mesecev po datumu izdaje dovoljenja predložil dokumentacijo, ki bo
potrjevala, da je bilo zadevno konopljino seme podvrženo enemu od postopkov,
določenih v točkah (a), (b) oziroma (c) drugega odstavka 17. člena Uredbe
507/2008/ES; 
-       
pisno izjavo o vodenju ustreznih evidenc, ki zagotavljajo sledenje
zadevnega blaga, predvsem glede količine predelanega konopljinega semena ter
količine in vrste pridobljenih končnih proizvodov in stranskih proizvodov,
izgube med predelavo, eventualnih uničenih količin in dokazila o uničenju.
5. člen
(dokumentacija, ki jo je vlagatelj dolžan predložiti
agenciji)
Dokumentacija, ki jo je vlagatelj dolžan predložiti Agenciji
v skladu s sedmo alineo četrtega odstavka prejšnjega člena, mora vsebovati: 
-       
ime, poln naslov in podpis vlagatelja, ki je izvedel postopek predelave
konopljinega semena; 
-       
opis opravljenega postopka, ki izpolnjuje pogoj določen v točkah (a) ali
(b) ali (c) drugega odstavka 17. člena Uredbe 507/2008/ES, z navedbo obdobja, v
katerem je bil postopek opravljen; 
-       
količino konopljinega semena v kilogramih, ki je bilo podvrženo enemu od
postopkov iz prejšnje alinee.
6. člen
(preverjanje točnosti potrdil)
Preverjanje točnosti potrdil v skladu z določbo tretjega
odstavka 17. člena Uredbe 507/2008/ES izvaja Agencija.
7. člen
(končna določba)
Ta pravilnik začne veljati naslednji dan po objavi v Uradnem
listu Republike Slovenije.
Št. 007-361/2011
Ljubljana, dne 18. avgusta 2011
EVA 2011-2311-0110
mag. Dejan Židan l.r. 
Minister 
za kmetijstvo 
gozdarstvo in prehrano

Priloga:
Dovoljenje za uvoz konoplje (skladnost konopljinega semena z določbami 157.
člena Uredbe 1234/2007/ES)