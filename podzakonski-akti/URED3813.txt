I. SPLOŠNA DOLOČBA
1. člen
(1) S to uredbo se določajo omejevalni ukrepi v skladu s
Skupnim stališčem Sveta (ES) št. 2002/402/SZVP z dne 27. maja 2002 o
omejevalnih ukrepih proti Osami bin Ladnu, članom organizacije Al Kaida in
talibanom ter drugim osebam, skupinam, podjetjem in entitetam v zvezi z njimi
in razveljavljajo Skupna stališča 96/746/SZVP, 1999/727/SZVP, 2001/154/SZVP in
2001/771/SZVP (UL L št. 139 z dne 29. 5. 2002, str. 93, z vsemi spremembami). 
(2) S to uredbo se določajo tudi sankcije za prekrške iz te
uredbe in Uredbe Sveta (ES) št. 881/2002 z dne 27. maja 2002 o posebnih
omejevalnih ukrepih za nekatere osebe in subjekte, povezane z Osamo bin Ladnom,
mrežo Al Kaida in talibani, in o razveljavitvi Uredbe Sveta (ES) št. 467/2001 o
prepovedi izvoza nekaterega blaga in storitev v Afganistan, o poostritvi
prepovedi poletov in podaljšanju zamrznitve sredstev in drugih finančnih virov
talibanov iz Afganistana (UL L št. 139 z dne 29. 5. 2002, str. 70, z vsemi
spremembami; v nadaljnjem besedilu: Uredba 881/2002/ES).
II. OMEJEVALNI UKREPI
2. člen
Omejevalni ukrepi iz te uredbe se nanašajo na Osamo bin
Ladna, člane organizacije Al Kaida in talibane ter druge fizične in pravne
osebe, skupine in entitete, povezane z njimi, ki so navedene v seznamu priloge
I Uredbe 881/2002/ES z vsemi spremembami.
3. člen
Fizičnim in pravnim osebam, skupinam in entitetam, določenim
v 2. členu te uredbe, je prepovedano neposredno ali posredno pošiljanje,
prodaja in posredovanje orožja in pripadajočega materiala vseh vrst, vključno z
orožjem in strelivom, vojaškimi vozili in opremo, paravojaško opremo in
rezervnimi deli za navedeno, z ozemlja Republike Slovenije ali z uporabo ladij
pod zastavo Republike Slovenije ali letalom, registriranim v Republiki
Sloveniji, ali s strani državljana Republike Slovenije zunaj ozemlja Republike
Slovenije.
4. člen
(1) Vstop na ozemlje Republike Slovenije ali prehod čez
ozemlje Republike Slovenije se prepreči vsem osebam, določenim v 2. členu te
uredbe. 
(2) Prvi odstavek tega člena se ne uporablja za primer, da bi
se državljanom Republike Slovenije zavrnil vstop na ozemlje Republike Slovenije
ali odhod z ozemlja Republike Slovenije. 
(3) Prvi odstavek tega člena se ne uporablja za primer, ko
pomenita vstop na ozemlje Republike Slovenije ali prehod čez ozemlje Republike
Slovenije izvajanje pravosodnega postopka ali ko Odbor Varnostnega sveta
Organizacije združenih narodov, ustanovljen v skladu z resolucijo Varnostnega
sveta Organizacije združenih narodov št. 1267 (1999), za vsak primer posebej
odloči, da je vstop na ozemlje Republike Slovenije ali prehod čez ozemlje
Republike Slovenije upravičen.
5. člen
(1) Fizične in pravne osebe morajo ministrstvo, pristojno za
zunanje zadeve, v petih dneh po uveljavitvi te uredbe pisno obvestiti o vseh
ukrepih, ki so jih izvedle na podlagi 3. in 4. člena te uredbe ter 2., 3.
člena, prvega odstavka 4. in prvega odstavka 5. člena Uredbe 881/2002/ES,
vključno s podatki o stanju denarnih sredstev ali drugega finančnega premoženja
oseb iz 2. člena te uredbe. 
(2) Fizične in pravne osebe morajo ministrstvu, pristojnemu
za zunanje zadeve, sporočiti podatke o poskusu storitve dejanj iz 3. in 4.
člena te uredbe ter 2., 3. člena, prvega odstavka 4. in prvega odstavka 5.
člena Uredbe 881/2002/ES v 48 urah od takrat, ko ugotovijo te podatke.
6. člen
Pristojna organa iz priloge II Uredbe 881/2002/ES v Republiki
Sloveniji sta Banka Slovenije in Ministrstvo za zunanje zadeve
III. KAZENSKE DOLOČBE
7. člen
(1) Z globo od 100.000 do 30,000.000 tolarjev se kaznuje za
prekršek pravna oseba ali samostojni podjetnik posameznik, če: 
-       
fizičnim in pravnim osebam, skupinam in entitetam iz 2. člena te uredbe,
neposredno ali posredno pošilja, prodaja in posreduje orožje in pripadajoči
material vseh vrst, vključno z orožjem in strelivom, vojaškimi vozili in
opremo, paravojaško opremo in rezervnimi deli za navedeno, z ozemlja Republike
Slovenije, ali z uporabo ladij pod zastavo Republike Slovenije ali letalom,
registriranim v Republiki Sloveniji, ali s strani državljana Republike
Slovenije zunaj ozemlja Republike Slovenije (3. člen te uredbe). 
(2) Z globo od 10.000 do 1,000.000 tolarjev se za prekršek iz
prejšnjega odstavka kaznuje tudi odgovorna oseba pravne osebe. 
(3) Z globo od 10.000 do 1,000.000 tolarjev se za prekršek iz
prvega odstavka tega člena kaznuje tudi odgovorna oseba samostojnega podjetnika
posameznika. 
(4) Z globo od 10.000 do 300.000 tolarjev se kaznuje fizična
oseba, ki stori prekršek iz prvega odstavka tega člena.
8. člen
(1) Z globo od 100.000 do 30,000.000 tolarjev se kaznuje za
prekršek pravna oseba ali samostojni podjetnik posameznik, če: 
-       
ne zamrzne vseh sredstev in gospodarskih virov, ki pripadajo, so v lasti
ali z njimi razpolaga fizična ali pravna oseba, skupina ali entiteta, ki je
navedena v prilogi I Uredbe 881/2002/ES (prvi odstavek 2. člena Uredbe
881/2002/ES); 
-       
neposredno ali posredno daje na voljo ali v njihovo korist sredstva
fizični ali pravni osebi, skupini ali entiteti, ki je navedena v prilogi I
Uredbe 881/2002/ES (drugi odstavek 2. člena Uredbe 881/2002/ES); 
-       
neposredno ali posredno daje na voljo ali v njihovo korist gospodarske
vire fizični ali pravni osebi, skupini ali entiteti, ki je navedena v prilogi I
Uredbe 881/2002/ES, da bi tako tej fizični ali pravni osebi, skupini ali
entiteti omogočili pridobitev sredstev, blaga ali storitev (tretji odstavek 2.
člena Uredbe 881/2002/ES). 
(2) Z globo od 10.000 do 1,000.000 tolarjev se za prekršek iz
prejšnjega odstavka kaznuje tudi odgovorna oseba pravne osebe. 
(3) Z globo od 10.000 do 1,000.000 tolarjev se za prekršek iz
prvega odstavka tega člena kaznuje tudi odgovorna oseba samostojnega podjetnika
posameznika. 
(4) Z globo od 10.000 do 300.000 tolarjev se kaznuje fizična
oseba, ki stori prekršek iz prvega odstavka tega člena.
9. člen
(1) Z globo od 100.000 do 30,000.000 tolarjev se kaznuje za
prekršek pravna oseba ali samostojni podjetnik posameznik, če: 
-       
fizični ali pravni osebi, skupini ali entiteti, ki je navedena v prilogi
I Uredbe 881/2002/ES, neposredno ali posredno odobri, proda, dobavi ali
posreduje tehnične nasvete, pomoč ali usposabljanje v zvezi z vojaškimi
dejavnostmi, ki zlasti vključujejo usposabljanje in pomoč glede proizvodnje,
vzdrževanja in uporabe orožja in s tem povezanega materiala vseh vrst (3. člen
Uredbe 881/2002/ES). 
(2) Z globo od 10.000 do 1,000.000 tolarjev se za prekršek iz
prejšnjega odstavka kaznuje tudi odgovorna oseba pravne osebe. 
(3) Z globo od 10.000 do 1,000.000 tolarjev se za prekršek iz
prvega odstavka tega člena kaznuje tudi odgovorna oseba samostojnega podjetnika
posameznika. 
(4) Z globo od 10.000 do 300.000 tolarjev se kaznuje fizična
oseba, ki stori prekršek iz prvega odstavka tega člena.
10. člen
(1) Z globo od 100.000 do 30,000.000 tolarjev se kaznuje za
prekršek pravna oseba ali samostojni podjetnik posameznik, če: 
-       
zavestno in namerno sodeluje pri dejavnostih, ki imajo za cilj ali
posledico neposredno ali posredno zaobiti 2. člen Uredbe 881/2002/ES ali
podpirati transakcije iz 3. člena Uredbe 881/2002/ES (prvi odstavek 4. člena
Uredbe 881/2002/ES). 
(2) Z globo od 10.000 do 1,000.000 tolarjev se za prekršek iz
prejšnjega odstavka kaznuje tudi odgovorna oseba pravne osebe. 
(3) Z globo od 10.000 do 1,000.000 tolarjev se za prekršek iz
prvega odstavka tega člena kaznuje tudi odgovorna oseba samostojnega podjetnika
posameznika. 
(4) Z globo od 10.000 do 300.000 tolarjev se kaznuje fizična
oseba, ki stori prekršek iz prvega odstavka tega člena.
11. člen
(1) Z globo od 100.000 do 30,000.000 tolarjev se kaznuje za
prekršek pravna oseba ali samostojni podjetnik posameznik, če: 
-       
nemudoma ne priskrbi vseh podatkov, ki bi pripomogli k spoštovanju
Uredbe 881/2002/ES, kakor je npr. zamrznitev računov in zneskov v skladu z 2.
členom Uredbe 881/2002/ES, pristojnim organom držav članic Evropske unije, ki
so navedeni v prilogi II Uredbe 881/2002/ES, v kateri prebivajo ali se
nahajajo, in neposredno ali prek teh pristojnih organov Evropski komisiji
(točka (a) prvega odstavka 5. člena Uredbe 881/2002/ES); 
-       
ne priskrbi razpoložljivih podatkov predvsem glede sredstev, finančnega
premoženja ali gospodarskih virov, ki so v lasti ali pod nadzorom oseb, ki so
navedene v prilogi I Uredbe 881/2002/ES, v šestih mesecih pred začetkom
veljavnosti Uredbe 881/2002/ES (točka (a) prvega odstavka 5. člena Uredbe
881/2002/ES); 
-       
ne sodelujejo s pristojnimi organi, navedenimi v prilogi II Uredbe
881/2002/ES, pri vsakem preverjanju takih podatkov (točka (b) prvega odstavka
5. člena Uredbe 881/2002/ES). 
(2) Z globo od 10.000 do 1,000.000 tolarjev se za prekršek iz
prejšnjega odstavka kaznuje tudi odgovorna oseba pravne osebe. 
(3) Z globo od 10.000 do 1,00.000 tolarjev se za prekršek iz
prvega odstavka tega člena kaznuje tudi odgovorna oseba samostojnega podjetnika
posameznika. 
(4) Z globo od 10.000 do 300.000 tolarjev se kaznuje fizična
oseba, ki stori prekršek iz prvega odstavka tega člena.
12. člen
(1) Z globo od 100.000 do 30,000.000 tolarjev se kaznuje za
prekršek pravna oseba ali samostojni podjetnik posameznik, če: 
-       
ministrstva, pristojnega za zunanje zadeve, v petih dneh po uveljavitvi
te uredbe pisno ne obvesti o vseh ukrepih, ki jih je izvedla na podlagi 3. in
4. člena te uredbe ter 2., 3. člena, prvega odstavka 4. in prvega odstavka 5.
člena Uredbe 881/2002/ES, vključno s podatki o stanju denarnih sredstev ali
drugega finančnega premoženja oseb iz 2. člena te uredbe (prvi odstavek 5.
člena te uredbe); 
-       
ministrstvu, pristojnemu za zunanje zadeve, ne sporoči podatkov o
poskusu storitve dejanj iz 3. in 4. člena te uredbe ter 2., 3. člena, prvega
odstavka 4. in prvega odstavka 5. člena Uredbe 881/2002/ES v 48 urah od takrat,
ko ugotovi te podatke (drugi odstavek 5. člena te uredbe). 
(2) Z globo od 10.000 do 1,000.000 tolarjev se za prekršek iz
prejšnjega odstavka kaznuje tudi odgovorna oseba pravne osebe. 
(3) Z globo od 10.000 do 1,000.000 tolarjev se za prekršek iz
prvega odstavka tega člena kaznuje tudi odgovorna oseba samostojnega podjetnika
posameznika. 
(4) Z globo od 10.000 do 300.000 tolarjev se kaznuje fizična
oseba, ki stori prekršek iz prvega odstavka tega člena.
IV. NADZOR
13. člen
(1) Nadzor nad izvajanjem določb iz te uredbe in Uredbe
881/2002/ES opravljajo pristojni inšpekcijski in carinski organi, policija, in
če gre za vojaško orožje in opremo, pristojna organizacijska enota ministrstva,
pristojnega za obrambo. 
(2) Pri opravljanju nadzora iz prejšnjega odstavka smejo
organi odvzeti predmete, ki so bili uporabljeni ali namenjeni za prekršek ali
pa so nastali v zvezi s prekrškom. 
(3) O ugotovljenih kršitvah določb iz te uredbe in Uredbe
881/2002/ES organi iz prvega odstavka tega člena nemudoma obvestijo
ministrstvo, pristojno za zunanje zadeve.
V. KONČNA DOLOČBA
14. člen
Ta uredba začne veljati naslednji dan po objavi v Uradnem
listu Republike Slovenije.
Št. 00724-58/2005/5
Ljubljana, dne 7. julija 2005.
EVA 2005-1811-0085
Vlada Republike Slovenije
Janez Janša l. r. 
Predsednik