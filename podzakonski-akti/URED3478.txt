1. člen
(vsebina)
Ta uredba določa vrste prostoživečih sesalcev in ptic, ki so
divjad, njihove lovne dobe ter vrste divjadi, ki se lahko lovijo s pastmi, v
skladu s 7. členom in prilogo II Direktive 2009/147/ES Evropskega parlamenta in
Sveta z dne 30. novembra 2009 o ohranjanju prosto živečih ptic (UL L št. 20 z
dne 26. 1. 2010, str. 7), zadnjič spremenjene z Direktivo Sveta 2013/17/EU z
dne 13. maja 2013 o prilagoditvi nekaterih direktiv na področju okolja zaradi
pristopa Republike Hrvaške (UL L št. 158 z dne 10. 6. 2013, str. 193), ter 14.
členom in prilogo V Direktive Sveta 92/43/EGS z dne 21. maja 1992 o ohranjanju
naravnih habitatov ter prosto živečih živalskih in rastlinskih vrst (UL L št.
206 z dne 22. 7. 1992, str. 7), zadnjič spremenjene z Direktivo Sveta
2013/17/EU z dne 13. maja 2013 o prilagoditvi nekaterih direktiv na področju
okolja zaradi pristopa Republike Hrvaške (UL L št. 158 z dne 10. 6. 2013, str.
193).
2. člen
(pomen izrazov)
V tej uredbi uporabljeni izrazi imajo naslednji pomen:
-       
dvigalka je past, pri kateri divjad nastavljeno vabo dvigne oziroma
potegne, pri čemer past divjad takoj usmrti;
-       
drevesni pah je selektivna past iz lesenih drogov in obtežbe,
pripravljena na drevesih in namenjena za lov kune belice in zlatice;
-       
srnjak (srna), jelen (navadni jelen in damjak), oven (muflon), kozel
(gams in kozorog), merjasec (divji prašič) so samci navedenih vrst v tretjem
življenjskem letu in starejši;
-       
srna (srna), košuta (navadni jelen in damjak), ovca (muflon), koza (gams
in kozorog), svinja (divji prašič) so samice navedenih vrst v tretjem
življenjskem letu in starejše;
-       
mladič (srna), tele (navadni jelen in damjak), jagnje (muflon), kozlič
(gams in kozorog), ozimec (divji prašič) so mladiči obeh spolov navedenih vrst
v prvem življenjskem letu;
-       
lanščak in mladica (srna), lanščak in junica (navadni jelen in damjak),
enoletni (muflon, gams in kozorog), lanščakinja, (divji prašič) so osebki obeh
spolov navedenih vrst v drugem življenjskem letu.
3. člen
(vrste divjadi)
Divjad so po tej uredbi naslednje vrste prostoživečih sesalcev
in ptic:
1.     
razred: sesalci (Mammalia):
a)   
družina: jeleni (Cervidae):
-     navadni
jelen (Cervus elaphus L.),
-     damjak (Dama
dama L.),
-     srna (Capreolus
capreolus L.);
b)   
družina: votlorogi (Bovidae):
-     gams (Rupicapra
rupicapra L.),
-     alpski
kozorog (Capra hircus ibex L.),
-     muflon (Ovis
ammon (aries) musimon Schraber.);
c)   
družina: svinje (Suidae):
-     divji
prašič (Sus scrofa L.);
d)   
družina: zajci (Leporidae):
-     poljski
zajec (Lepus europaeus Pallas);
e)   
družina: veverice (Sciuridae):
-     alpski svizec
(Marmota marmota L.);
f)    
družina: polhi (Muscardinidae):
-     navadni
polh (Glis glis L.);
g)   
družina: nutrije (Myocastoridae):
-     nutrija
ali bobrovka (Myocastor coypus Molina);
h)   
družina: voluharice (Microtidae):
-     pižmovka (Ondatra
zibethica L.);
i)     
družina: psi (Canidae):
-     lisica (Vulpes
vulpes L.),
-     rakunasti
pes (Nyctereutes procyonoides Gray.),
-     šakal (Canis
aureus L.);
j)     
družina: kune (Mustelidae):
-     kuna
zlatica (Martes martes L.),
-     kuna
belica (Martes foina Erxleben.),
-     jazbec (Meles
meles L.);
2.     
razred: ptiči (Aves):
a)   
poddružina: fazani ali prave kure (Phasianinae):
-     poljska
jerebica (Perdix perdix L.) – gojena,
-     fazan (Phasianus
colhicus L.);
b)   
družina: plovci (Anatidae):
-     raca
mlakarica (Anas platyrhynchos L.);
c)   
družina: vrani (Corvidae):
-     šoja (Garrulus
glandarius L.),
-     sraka (Pica
pica L.),
-     siva vrana
(Corvus corone cornix L.).
4. člen
(lovne dobe)
Divjad je dovoljeno loviti v naslednjih lovnih dobah:
1.     
srna:
- 
srnjak, lanščak: od 1. maja do 31. oktobra,
- 
srna, mladiči obeh spolov: od 1. septembra so 31. decembra,
- 
mladica: od 1. maja do 31. decembra;
2.     
navadni jelen:
- 
jelen: od 16. avgusta do 31. decembra, 
- 
košuta: od 1. septembra do 31. decembra, 
- 
teleta obeh spolov: od 1. septembra do 31. januarja, 
- 
junica, lanščak: od 1. julija do 31. januarja;
3.     
damjak:
- 
jelen: od 16. avgusta do 31. decembra, 
- 
košuta: od 1. septembra do 31. decembra, 
- 
teleta obeh spolov: od 1. septembra do 31. januarja, 
- 
junica, lanščak: od 1. julija do 31. januarja;
4.     
muflon:
- 
oven, lanščaki obeh spolov in jagneta obeh spolov: od 1. avgusta do 28.
februarja,
- 
ovca: od 1. avgusta do 31. decembra;
5.     
gams:
- 
kozel, koza, kozliči obeh spolov, enoletni obeh spolov: od 1. avgusta do
31. decembra;
6.     
kozorog
- 
kozel, koza, kozliči obeh spolov, enoletni obeh spolov: od 1. avgusta do
31. decembra;
7.     
divji prašič
- 
merjasec: od 1. januarja do 31. decembra,
- 
svinja: od 1. julija do 31. januarja,
- 
ozimci in lanščaki obeh spolov: od 1. januarja do 31. decembra;
8.     
poljski zajec: od 1. oktobra do 15. decembra;
9.     
kuna belica, kuna zlatica: od 1. novembra do 28. februarja;
10.  
jazbec: od 1. avgusta do 31. decembra;
11.  
lisica: od 1. julija do 15. marca;
12.  
rakunasti pes: od 1. avgusta do 31. marca;
13.  
šakal: od 1. julija do 15. marca;
14.  
navadni polh: od 1. oktobra do 30. novembra;
15.  
alpski svizec: od 1. septembra do 30. oktobra;
16.  
pižmovka: od 1. januarja do 31. decembra;
17.  
nutrija: od 1. januarja do 31. decembra;
18.  
fazan: od 1. septembra do 28. februarja;
19.  
poljska jerebica (gojena): od 1. septembra do 15. novembra;
20.  
raca-mlakarica: od 1. septembra do 15. januarja;
21.  
šoja: od 1. avgusta do 28. februarja;
22.  
sraka: od 1. avgusta do 28. februarja;
23.  
siva vrana: od 1. avgusta do 28. februarja.
5. člen
(uporaba pasti)
(1) Dovoljena je uporaba naslednjih pasti:
-       
dvigalka,
-       
lovka in
-       
drevesni pah.
(2) Z dvigalko se lahko lovi lisico, kuno zlatico in kuno belico,
pižmovko, nutrijo in polha.
(3) Z drevesnim pahom se lahko lovi kuno belico in kuno
zlatico.
(4) Z lovko se lahko lovijo vse vrste divjadi.

Uredba o določitvi divjadi in lovnih dob
(Uradni list RS, št. 101/04) vsebuje naslednjo končno določbo:
»6. člen
(uveljavitev)
Ta uredba začne veljati naslednji dan po objavi v Uradnem listu
Republike Slovenije.«.

Uredba o spremembah in dopolnitvah Uredbe o
določitvi divjadi in lovnih dob (Uradni list RS, št. 81/14) vsebuje naslednjo končno določbo:
»5. člen
Ta uredba začne veljati petnajsti dan po objavi v Uradnem
listu Republike Slovenije.«.