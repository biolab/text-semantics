1. člen
S tem pravilnikom se sprejme gozdnogospodarski načrt
gozdnogospodarske enote Destrnik (2002–2011), št. 12-34/02 z dne 11. marca
2002, ki ga je izdelal Zavod za gozdove Slovenije, Območna enota Maribor.
2. člen
Gozdnogospodarska enota Destrnik, ki meri 13.802,77 ha, se
nahaja v Gozdnogospodarskem območju Maribor, v občinah Destrnik, Videm pri
Ptuju, Markovci, Sveti Andraž v Slovenskih goricah, Trnovska vas in Ptuj,
oziroma v katastrskih občinah Hvaletinci, Vitomarci, Drbetinci, Trnovska vas,
Biš, Bišečki vrh, Trnovski vrh, Ločki vrh, Ločič, Svetinci, Desenci, Levanjci,
Dolič, Destrnik, Vintarovci, Jiršovci, Krčevina pri Vurbergu, Grajenščak,
Drstelja, Janežovci, Janežovski vrh, Zgornji Velovlek, Spodnji Velovlek, Slomi,
Podvinci, Pacinje, Kicar, Rogoznica, Nova vas pri Ptuju, Mestni vrh, Grajena,
Krčevina pri Ptuju, Brstje, Spuhlja, Nova vas pri Markovcih, Markovci in
Zabovci.
3. člen
V gozdnogospodarski enoti Destrnik je z dnem 1. januarja 2002
ugotovljeno naslednje stanje gozdov: 
A)    
površina: 3.303,51 ha, od katere je: 
- 
3.032,78 ha večnamenskih gozdov, 259,90 ha gozdov s posebnim namenom, v
katerih so gozdnogospodarski ukrepi dovoljeni, in 10,83 ha gozdov s posebnim
namenom, v katerih gozdnogospodarski ukrepi niso dovoljeni; 
- 
2.725,91 ha zasebnih gozdov v lasti fizičnih oseb, 24,42 ha zasebnih
gozdov v lasti pravnih oseb in 553,18 ha državnih gozdov; 
B)    
lesna zaloga: 272,5 m3/ha, od tega 55,4 m3/ha
iglavcev in 217,1 m3/ha listavcev; 
C)   
tekoči letni prirastek: 72,77 m3/ha, od tega 13,66 m3/ha
iglavcev in 59,11 m3/ha listavcev.
4. člen
V gozdnogospodarskem načrtu gozdnogospodarske enote Destrnik
(2002–2011) je ob upoštevanju usmeritev iz gozdnogospodarskega načrta
Gozdnogospodarskega območja Maribor (2001–2010), ugotovljenega stanja gozdov,
analize preteklega gospodarjenja, zakonitosti razvoja gozdov ter pridobljenih
spoznanj pri spremljanju razvoja gozdov v gozdnogospodarski enoti Destrnik,
določeno, da so najbolj poudarjene funkcije gozdov, ki določajo način
gospodarjenja z gozdom, 
-       
ekološke funkcije na površini 538,92 ha in 
-       
socialne funkcije na površini 77,84 ha. 
Na podlagi funkcij gozdov in njihovega ovrednotenja so v
gozdnogospodarskem načrtu gozdnogospodarske enote Destrnik (2002–2011) določeni
cilji gospodarjenja z gozdom in gozdnim prostorom ter usmeritve za njihovo
doseganje.
5. člen
Na podlagi ciljev in usmeritev iz drugega odstavka prejšnjega
člena so v gozdnogospodarski enoti Destrnik za obdobje od 1. januarja 2002 do
31. decembra 2011 določeni naslednji ukrepi: 
-       
najvišji možni posek v višini 151.516 m3, od tega 29.567 m3
iglavcev in 121.949 m3 listavcev, 
-       
gojitvena dela, potrebna za ohranitev in razvoj gozdov, na površini
334,27 ha, 
-       
nega mlajšega drogovnjaka na površini 83,36 ha, 
-       
varstvena dela, in sicer zaščita pred divjadjo s 5.712 količki ali
tulci, zaščita pred žuželkami v obsegu 62 delovnih dni, zaščita pred boleznimi
v obsegu 22 delovnih dni in zaščita pred požari v obsegu 19 delovnih dni, 
-       
nega habitatov prostoživečih živali z vzdrževanjem grmišč na površini
1,75 ha, vzdrževanjem vodnih površin v obsegu 15 delovnih dni ter postavitvijo
valilnic in opravljanjem drugih podobnih del v obsegu 5 delovnih dni. 
V gozdnogospodarskem načrtu gozdnogospodarske enote Destrnik
(2002–2011) so določeni ukrepi in načini njihove izvedbe tudi na ravneh
gospodarskih razredov in odsekov.
6. člen
Pri izdelavi gozdnogojitvenih načrtov za posamezne ekosisteme
in njihove dele v gozdnogospodarski enoti Destrnik v obdobju od uveljavitve
tega pravilnika do 31. decembra 2011 se morajo upoštevati cilji, usmeritve in
ukrepi, določeni v gozdnogospodarskem načrtu gozdnogospodarske enote Destrnik
(2002–2011).
7. člen
Po en izvod gozdnogospodarskega načrta gozdnogospodarske
enote Destrnik (2002–2011) je na vpogled na sedežu Zavoda za gozdove Slovenije,
Območne enote Maribor, Tyrševa 15, Maribor, na sedežu Zavoda za gozdove
Slovenije, Krajevne enote Ptuj, Zoisova pot 5, Ptuj, in na Ministrstvu za
kmetijstvo, gozdarstvo in prehrano, Dunajska 56-58, Ljubljana, kjer se hrani tudi dokumentacija v zvezi s postopkom sprejemanja
gozdnogospodarskega načrta gozdnogospodarske enote Destrnik (2002–2011).
8. člen
Ta pravilnik začne veljati naslednji dan po objavi v Uradnem
listu Republike Slovenije.
Št. 322-01-12-6/01/7
Ljubljana, dne 30. oktobra 2003.
EVA 2002-2311-0182
Minister 
za kmetijstvo, 
gozdarstvo in prehrano 
mag. Franc But l. r.