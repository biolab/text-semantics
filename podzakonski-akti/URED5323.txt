I. SPLOŠNA DOLOČBA
1. člen
(vsebina)
Ta uredba določa metodologijo za izračun razmerja med
ocenjenimi stroški financiranja nalog in programov glavnega mesta in dohodnino
(v nadaljnjem besedilu: razmerje), ki na podlagi 6.a člena Zakona o glavnem
mestu Republike Slovenije (Uradni list RS, št. 22/04 in 110/09) pripada Mestni
občini Ljubljana.
II. METODOLOGIJA ZA IZRAČUN RAZMERJA
2. člen
(podatki)
(1) Razmerje (R) se izračuna za naslednja štiri leta (t). 
(2) Izračun razmerja za naslednja štiri leta (Rt)
se opravi v mesecu juniju tekočega leta (t-1). 
(3) Osnova za izračun razmerja so tekoči odhodki in tekoči
transferi (v nadaljnjem besedilu: tekoči stroški) za leta od (t-5) do (t-2) po
podprogramih, določenih v pravilniku, ki določa podprograme, ki se upoštevajo
za ugotovitev povprečnine in prihodki občin za opravljanje obveznih nalog za
leta od (t-5) do (t-2).
3. člen
(pretvornik tekočih stroškov)
Koeficient da je pretvornik tekočih stroškov iz
posameznega leta (a) za obdobje od (t-5) do (t-2) iz tekočih cen na stalno
osnovo. Pretvornik (da) je obratna vrednost letne stopnje inflacije
(I) po podatkih Statističnega urada Republike Slovenije za posamezno leto (a)
znotraj obdobja od (t-5) do (t-2) s stalno osnovo v letu (t-2) in se izračuna
po formuli: 
da=100/Ic(t-2)/(a),
kjer je Ic(t-2)/(a) – indeks
spremembe cen za leto (a) znotraj obdobja od (t-5) do (t-2) s stalno osnovo v
letu (t-2).
4. člen
(prilagojena povprečna vrednost tekočih stroškov)
Prilagojena povprečna vrednost tekočih stroškov (PTStr) za
obdobje od leta (t-5) do leta (t-2) se izračuna po formuli:
PTStr = ¼Σ(daTStra).
Pri tem je:
TStra,          povprečna vrednost tekočih stroškov vseh
občin na prebivalca za posamezno leto (a) znotraj obdobja od (t‑5) do (t‑2)
in se izračuna po formuli
TStra=(ΣΣTStrij)/O.
Pri tem je:
ΣΣTStrij,      vsota tekočih stroškov vseh občin (i) za
izvajanje z zakonom določenih nalog občin po vseh podprogramih, določenih v
pravilniku, ki določa podprograme, ki se upoštevajo za ugotovitev povprečnine
(j);
O,               število prebivalcev v državi po podatkih Statističnega
urada Republike Slovenije na dan 1. januarja leta, za katerega se računa
povprečna vrednost tekočih stroškov na prebivalca.
5. člen
(prilagojena povprečna vrednost tekočih stroškov MO
Ljubljana)
Prilagojena povprečna vrednost tekočih stroškov MO Ljubljana
(PTSMOL) za obdobje od leta (t-5) do leta (t-2) se izračuna po
formuli:
PTSMOL =
¼Σ(daTSMOLa).
Pri tem je:
TSMOLa,      povprečna vrednost tekočih stroškov MO
Ljubljana na prebivalca za posamezno leto (a) znotraj obdobja od (t‑5) do (t‑2) in se izračuna po formuli
TSMOLa=(ΣΣTSMOLij)/Oi.
Pri tem je:
ΣΣTSMOLij,  vsota tekočih stroškov MO Ljubljana (i) za
izvajanje z zakonom določenih nalog občin po vseh podprogramih, določenih v
pravilniku, ki določa podprograme, ki se upoštevajo za ugotovitev povprečnine
(j);
Oi,               število prebivalcev MO Ljubljana po
podatkih Statističnega urada Republike Slovenije na dan 1. Januarja leta, za
katerega se računa povprečna vrednost tekočih stroškov na prebivalca.
6. člen
(prilagojena povprečna vrednost tekočih stroškov mestnih
občin)
Prilagojena povprečna vrednost tekočih stroškov mestnih občin
(PTSMO) za obdobje od leta (t-5) do leta (t-2) se izračuna po
formuli:
PTSMO = ¼Σ(daTSMOa).
Pri tem je:
TSMOa,        povprečna vrednost tekočih stroškov mestnih
občin na prebivalca za posamezno leto (a) znotraj obdobja od (t‑5) do (t‑2)
in se izračuna po formuli
TSMOa=(ΣΣTSMOij)/Omi.
Pri tem je:
ΣΣTSMOij,    vsota tekočih stroškov mestnih občin (i) za
izvajanje z zakonom določenih nalog občin po vseh podprogramih, določenih v
pravilniku, ki določa podprograme, ki se upoštevajo za ugotovitev povprečnine (j);
Omi,             število prebivalcev mestnih občin po
podatkih Statističnega urada Republike Slovenije na dan 1. Januarja leta, za katerega
se računa povprečna vrednost tekočih stroškov na prebivalca.
7. člen
(prilagojena povprečna vrednost tekočih prihodkov MO
Ljubljana)
Prilagojena povprečna vrednost tekočih prihodkov MO Ljubljana
(PTPMOL) za obdobje od leta (t-5) do leta (t-2) se izračuna po
formuli:
PTPMOL =
¼Σ(daTPMOLa).
Pri tem je:
TPMOLa,      povprečna vrednost tekočih prihodkov MO
Ljubljana na prebivalca za posamezno leto (a) znotraj obdobja od (t‑5) do (t‑2)
in se izračuna po formuli
TPMOLa=(ΣΣTPMOLi)/Oi.
Pri tem je:
ΣΣTPMOLi,   vsota tekočih prihodkov MO Ljubljana (i) za
izvajanje z zakonom določenih obveznih nalog občine;
Oi,               število prebivalcev MO Ljubljana po
podatkih Statističnega urada Republike Slovenije na dan 1. Januarja leta, za
katerega se računa povprečna vrednost tekočih stroškov na prebivalca.
8. člen
(prilagojena povprečna vrednost tekočih prihodkov mestnih
občin)
Prilagojena povprečna vrednost tekočih prihodkov mestnih
občin (PTPMO) za obdobje od leta (t-5) do leta (t-2) se izračuna po
formuli:
PTPMO = ¼Σ(daTPMOa).
Pri tem je:
TPMOa,        povprečna vrednost tekočih prihodkov mestnih občin
na prebivalca za posamezno leto (a) znotraj obdobja od (t‑5) do (t‑2)
in se izračuna po formuli
TPMOa=(ΣΣTPMOi)/Omi.
Pri tem je:
ΣΣTPMOi,    vsota tekočih prihodkov mestnih občin (i) za izvajanje
z zakonom določenih obveznih nalog občin;
Omi,             število prebivalcev mestnih občin po
podatkih Statističnega urada Republike Slovenije na dan 1. Januarja leta, za
katerega se računa povprečna vrednost tekočih stroškov na prebivalca.
9. člen
(izračun razmerja)
Razmerje za naslednja štiri proračunska leta (Rt)
se izračuna po formuli:
Rt
=(1,15*(PTStr/ PTSMOL)*Oi*((PTSMOL ‑PTSMO)‑(PTPMOL ‑PTPMO)))/D(t‑2).
Pri tem je:
Rt,               delež dohodnine, ki pripada MO Ljubljana v
naslednjih štirih letih;
PTStr,         prilagojena povprečna vrednost tekočih stroškov vseh
občin;
PTSMOL,     prilagojena povprečna vrednost tekočih stroškov MO
Ljubljana;
PTSMO,       prilagojena povprečna vrednost tekočih stroškov
mestnih občin;
PTPMOL,     prilagojena povprečna vrednost tekočih prihodkov
MO Ljubljana;
PTPMO,       prilagojena povprečna vrednost tekočih
prihodkov mestnih občin,
Oi,               število prebivalcev glavnega mesta po
podatkih Statističnega urada Republike Slovenije na dan 1. januarja leta (t‑1);
D(t‑2),          dohodnina,
vplačana v predpreteklem letu pred letom, za katero se ji izračunava razmerje.
III. KONČNA DOLOČBA
10. člen
(začetek veljavnosti)
Ta uredba začne veljati petnajsti dan po objavi v Uradnem
listu Republike Slovenije, prvič pa se uporabi za ugotovitev razmerja med
dohodnino in stroški financiranja nalog in programov glavnega mesta v letu 2013
za leto 2014.
Št. 00701-5/2010/4
Ljubljana, dne 25. februarja 2010
EVA 2010-1536-0003
Vlada Republike Slovenije
Borut Pahor l.r. 
Predsednik