1. člen
Ta pravilnik ureja samo način povračila
nadomestil plač med začasno zadržanostjo od dela (v nadaljevanju: nadomestila
plač) delodajalcem, ki so do povračila upravičeni v skladu z Zakonom o delovnih
razmerjih (Uradni list RS, št. 42/02), Zakonom o zdravstvenem varstvu in
zdravstvenem zavarovanju (Uradni list RS, št. 20/04 – ZZVZZ-UPB1) in Pravili
obveznega zdravstvenega zavarovanja (Uradni list RS, št. 30/03 – prečiščeno
besedilo, 35/03, 78/03 in 84/04).
Delodajalci morajo pri obračunu nadomestil
plač med začasno zadržanostjo od dela v breme obveznega zdravstvenega zavarovanja
upoštevati določbe predpisov navedenih v prvem odstavku tega člena in določbe
tega pravilnika.
Za usklajevanje osnove za nadomestilo plače
se uporabljajo določbe Zakona o usklajevanju transferjev posameznikom in
gospodinjstvom v Republiki Sloveniji (Uradni list RS, št. 114/06).
2. člen
Izrazi v tem pravilniku pomenijo:
-       
Zavod – Zavod za zdravstveno zavarovanje Slovenije;
-       
zakon – Zakon o zdravstvenem varstvu in zdravstvenem zavarovanju;
-       
pravila – Pravila obveznega zdravstvenega zavarovanja;
-       
nadomestila plač – nadomestila plač med začasno zadržanostjo od dela;
-       
zahtevek za refundacijo – zahtevek delodajalca za povračilo izplačanih
bruto nadomestil plač med začasno zadržanostjo od dela;
-       
delodajalec – pravna in fizična oseba ter drug subjekt, kot je državni
organ, lokalna skupnost, podružnica tujega podjetja ter diplomatsko in
konzularno predstavništvo, ki zaposluje delavca na podlagi pogodbe o
zaposlitvi;
-       
delavec – fizična oseba v delovnem razmerju na podlagi sklenjene pogodbe
o zaposlitvi, ki je obvezno zdravstveno zavarovana na podlagi 1., 2. in 3.
točke prvega odstavka 15. člena zakona;
-       
POTRDILO – Potrdilo o upravičeni zadržanosti od dela;
-       
obračunski dokumenti – skupni izraz za: Potrdilo o upravičeni
zadržanosti od dela, potrdilo o darovanju krvi, potrdilo delodajalca za primer
darovanja krvi, na katerem se nahajajo podatki o osnovi in urni osnovi za delo
v mesecu zadržanosti (limitu), in pravnomočno sodno odločbo;
-       
dejanski obračun nadomestil plač – obračun nadomestil plač med začasno
zadržanostjo od dela izključno na podlagi dejanske delovne obveznosti;
-       
fiksni obračun nadomestil plač – obračun nadomestil plač med začasno
zadržanostjo od dela na podlagi povprečne mesečne delovne obveznosti;
-       
splošni delovni koledar – delovni koledar v primeru, ko je 40-urna
tedenska delovna obveznost razporejena od ponedeljka do petka, vsak dan po 8
ur;
-       
posebni delovni koledar – delovni koledar v primeru, da je tedenska
delovna obveznost delavca krajša od 40 ur oziroma če je delovna obveznost
razporejena drugače kot v primeru splošnega delovnega koledarja;
-       
II. bruto nadomestila plače – bruto nadomestilo (I. bruto) povečano za
obračunane in plačane prispevke delodajalca;
-       
količnik valorizacije – količnik, izračunan na 4 decimalna mesta, iz
katerega je razviden porast ali znižanje zadnje povprečne plače vseh zaposlenih
v Republiki Sloveniji v primerjavi s povprečno plačo vseh zaposlenih v
Republiki Sloveniji v koledarskem letu, iz katerega je osnova;
3. člen
Nadomestila plač izplačujejo delavcem v
breme obveznega zdravstvenega zavarovanja njihovi delodajalci:
1.     
od prvega delovnega dne zadržanosti od dela zaradi presaditve živega
tkiva in organov v korist druge osebe, zaradi darovanja krvi na dan, ko
prostovoljno darujejo kri, posledic dajanja krvi, nege ožjega družinskega
člana, izolacije in spremstva, ki ju odredi osebni zdravnik ter zaradi poškodbe
pri delu in poklicne bolezni, nastale pri izvajanju aktivnosti iz 18. člena
zakona:
2.     
od 31. delovnega dne začasne nezmožnosti za delo zaradi bolezni ali
poškodbe, ki ni povezana z delom ter poklicne bolezni ali poškodbe pri delu,
razen v primerih iz 3. in 4. točke tega odstavka;
3.     
od prvega delovnega dne začasne nezmožnosti za delo delavca zaradi
bolezni ali poškodbe, ki ni povezana z delom potem, ko je bilo za posamezno
odsotnost z dela do 30 delovnih dni zaradi bolezni ali poškodbe, ki ni povezana
z delom, izplačano nadomestilo v breme istega delodajalca v koledarskem letu za
120 delovnih dni:
4.     
če gre za dve ali več zaporednih odsotnosti z dela zaradi iste bolezni
ali poškodbe, ki ni povezana z delom do 30 delovnih dni, pa traja v posameznem
primeru prekinitev med eno in drugo odsotnostjo manj kot deset delovnih dni,
gre nadomestilo plače v breme obveznega zdravstvenega zavarovanja od prekinitve
dalje.
V primerih, ko se nadomestilo plač izplačuje
v breme obveznega zdravstvenega zavarovanja, mora o zadržanosti od dela
odločati imenovani zdravnik oziroma zdravstvena komisija, razen če gre za nego,
spremstvo ali izolacijo zavarovane osebe, o kateri odloča njen osebni zdravnik
ali če gre za nego otroka, o kateri odloča otrokov osebni zdravnik ali v
primeru iz petega odstavka tega člena.
Zavod povrne delodajalcem izplačana
nadomestila plač po predložitvi zahtevka za refundacijo, kateremu morajo
priložiti pravilno in popolno izpolnjena POTRDILA in druge obračunske
dokumente. Hrbtno stran POTRDILA in potrdila delodajalca v primeru darovanja
krvi lahko nadomesti računalniško izpisana specifikacija zahtevka, ki vključuje
vse podatke, zahtevane na hrbtni strani POTRDILA in v potrdilu delodajalca v
primeru darovanja krvi, in je potrjena z žigom in podpisom odgovorne osebe pri
delodajalcu.
V primeru uveljavljanja refundacije za
primere iz 3. točke prvega odstavka tega člena mora delodajalec na hrbtni
strani POTRDILA izpolniti podatke v zadnji rubriki.
V primeru, ko delodajalec zahteva
refundacijo nadomestila plače za dan, ko delavec prostovoljno daruje kri, je
delodajalec dolžan zahtevku za refundacijo priložiti potrdilo o darovanju krvi
in potrdilo delodajalca za primere darovanja krvi na posebnem obrazcu (priloga
2). Potrdilo o darovanju krvi izstavi ustanova, v kateri je delavec daroval
kri.
4. člen
Zavod povrne delodajalcu II. bruto
nadomestila plače, razen v primerih, ko je kot ukrep ekonomske politike s
posebnim zakonom delodajalec oproščen plačila ali upravičen do povračila
prispevkov za socialno varnost.
Delodajalec lahko uveljavi refundacijo
nadomestila plače pri Zavodu za čas, ko je delavec po ugotovitvi osebnega
zdravnika oziroma imenovanega zdravnika ali zdravstvene komisije upravičeno
zadržan od dela oziroma ko ima delavec pravico do odsotnosti z dela zaradi
prostovoljnega darovanja krvi v skladu z Zakonom o delovnih razmerjih. V
katerih primerih oziroma od kdaj je odločanje v pristojnosti imenovanega
zdravnika oziroma zdravstvene komisije, je razvidno iz preglednice v prilogi 1.
5. člen
Zavod delodajalcu ne poravna obračunanih
nadomestil plač:
-       
če jih ni izplačal delavcem, ki so bili do njih upravičeni;
-       
če ni izkazano, da je delodajalec plačal delavcu iz lastnih sredstev
nadomestilo plače za 120 delovnih dni v koledarskem letu v primeru začasne
nezmožnosti delavca za delo zaradi njegove bolezni ali poškodbe, ali če ne
izkaže, da gre za dve ali več zaporednih odsotnosti z dela zaradi iste bolezni
ali poškodbe, ki ni povezana z delom, do 30 dni, in je v posameznem primeru
prekinitev med in eno in drugo odsotnostjo manj kot 10 delovnih dni (recidiv);
-       
če v primerih začasne nezmožnosti za delo, ko gre nadomestilo plače v
breme obveznega zdravstvenega zavarovanja, ni odločal imenovani zdravnik ali
zdravstvena komisija, da je zadržanost od dela utemeljena, razen če gre za
nego, spremstvo ali izolacijo zavarovane osebe, o kateri odloča njen osebni
zdravnik ali če gre za nego otroka, o kateri odloča otrokov osebni zdravnik ali
če gre za odsotnost z dela zaradi prostovoljnega darovanja krvi.
Delovna obveznost
6. člen
Zavarovancu pripada nadomestilo plače za
delovne dneve oziroma delovne ure, ko je upravičeno zadržan od dela zaradi
razlogov zadržanosti, ki jih opredeljujeta zakon in pravila in za praznične in
druge dela proste dni, določene z zakonom.
V primeru, da bi imel zavarovanec v času
zadržanosti od dela v breme delodajalca po delovnem koledarju delovne sobote,
je potrebno datume delovnih sobot vpisati v predvideno rubriko na hrbtni strani
POTRDILA, vendar le ob prehodu nadomestila plače v breme obveznega
zdravstvenega zavarovanja.
Za mesec zadržanosti od dela, za katerega
delodajalec vlaga zahtevek za refundacijo, mora biti iz hrbtne strani POTRDILA
ali iz računalniške specifikacije, ki nadomešča izpis hrbtne strani POTRDILA,
razvidna:
-       
dejanska mesečna delovna obveznost v urah in na koliko dni bi bila
razporejena,
-       
dejanska tedenska delovna obveznost v urah in na koliko dni bi bila
razporejena,
-       
morebitna delovna obveznost ob sobotah, in sicer z navedbo datuma in
števila ur,
-       
število ur delovne obveznosti v ostalih dneh tedna z delovno soboto,
-       
v primeru fiksnega obračuna nadomestil plač pa tudi povprečna mesečna
delovna obveznost v urah.
Kolikor za delavca specifične delovne
obveznosti ni možno pregledno in razumljivo vpisati na hrbtni strani POTRDILA,
mora biti zahtevku za refundacijo priložen posebni delovni koledar za
posameznega delavca, skupino delavcev ali vse delavce pri delodajalcu, iz
katerega bo nedvoumno razvidno, kako je razporejena delovna obveznost delavca v
obdobju, za katerega delodajalec uveljavlja refundacijo nadomestila plače.
Upošteva se delovna obveznost delavca, po kateri bi se mu tudi sicer obračunala
plača, če bi v tem obdobju delal.
Izračun normiranih ur
7. člen
Če delodajalec
pri obračunu nadomestil plač v breme obveznega zdravstvenega zavarovanja
uporablja fiksni obračun na podlagi povprečne mesečne delovne obveznosti, mora
višino nadomestila plače izračunati s pomočjo normiranih ur.
Število normiranih ur zadržanosti se
izračuna na dve decimalni mesti.
Princip normiranih ur se uporabi pri
obračunu nadomestil plač za vse razloge zadržanosti v breme obveznega
zdravstvenega zavarovanja.
Višina osnove za nadomestilo
8. člen
Višina nadomestila plače je odvisna od
osnove za nadomestilo, razloga začasne zadržanosti od dela ter načina
valorizacije osnove. Iz preglednice v prilogi 1 tega pravilnika so razvidne
zakonsko določene višine odstotkov od osnove za nadomestilo po posameznih
razlogih zadržanosti.
9. člen
Osnova za nadomestilo je delavčeva povprečna
mesečna plača in nadomestila, ki so bila izplačana v koledarskem letu pred
letom, v katerem je nastala začasna zadržanost od dela oziroma povprečna osnova
za plačilo prispevkov v koledarskem letu pred letom, v katerem je nastala
začasna zadržanost od dela.
Delavcu, ki ni imel plače in nadomestila
oziroma osnove za plačilo prispevkov v celotnem preteklem koledarskem letu, se
osnova izračuna iz izplačanih mesečnih plač in nadomestil oziroma osnove za
plačilo prispevkov v obdobju, v katerem je delal.
Delavcu, ki ni imel plače in nadomestila
oziroma osnove za plačilo prispevkov v preteklem koledarskem letu, se osnova
izračuna iz izplačanih mesečnih plač in nadomestil oziroma osnove za plačilo
prispevkov v obdobju iz obveznega zavarovanja v tekočem koledarskem letu preden
je bil zadržan od dela.
Za delavce, ki do nastopa začasne
zadržanosti od dela še niso imeli plače in nadomestila oziroma osnove za
plačilo prispevkov, ter delavcu, ki se poškoduje na poti na delo, preden je
nastopil delo, se za izračun osnove upošteva plača, ki bi jo prejel, če bi
delal.
Podatke o obdobju osnove za nadomestilo,
skupni višini osnove in številu ur osnove vpiše delodajalec na hrbtni strani
POTRDILA. Te podatke je potrebno v primeru neprekinjene zadržanosti od dela, za
katero je v njenem celotnem trajanju izdanih več POTRDIL, vpisati le ob prvem
prehodu začasne zadržanosti od dela v breme obveznega zdravstvenega
zavarovanja.
10. člen
V osnovo za izračun nadomestila plače se ne
vštevajo:
1.     
dohodki iz drugega pogodbenega razmerja,
2.     
regres, jubilejna nagrada, odpravnina ob upokojitvi, solidarnostna
pomoč,
3.     
povračila stroškov v zvezi z delom,
4.     
dohodek prejet v naravi,
5.     
poračuni plač v tekočem letu za obdobja, na katera se nanaša osnova za
obračun nadomestila,
6.     
nadomestila izplačana v breme pokojninskega in invalidskega zavarovanja,
7.     
bonitete.
V osnovo se štejejo vsa nadomestila, ki jih
je delavec prejel iz naslova delovnega razmerja, nadomestila za brezposelnost,
starševska nadomestila in nadomestila, izplačana v breme obveznega zdravstvenega
zavarovanja.
Če je delavec v delovnem razmerju pri več
delodajalcih in s tem dosega polni delovni čas ali če je v delovnem razmerju
pri enem ali več delodajalcih za polni delovni čas, pri drugem pa največ za 8
ur na teden, se v osnovo za izračun nadomestila vštevajo plače in nadomestila,
ki jih je prejel pri vseh delodajalcih.
Valorizacija osnove
11. člen
Osnova za nadomestilo plače se v primeru,
da ima zavarovanec osnovo iz preteklega ali tekočega koledarskega leta glede na
obdobje zadržanosti, ne usklajuje. V tem primeru se pri izračunu nadomestila
plače uporablja količnik 1,0000.
Izračun količnika valorizacije
12. člen
Če ima zavarovanec osnovo za nadomestilo
plače najmanj iz predpreteklega koledarskega leta glede na obdobje zadržanosti,
se osnova za nadomestilo plače uskladi z rastjo cen življenjskih potrebščin v
obdobju januar–december preteklega leta v primerjavi z istim obdobjem v letu
pred tem, po podatkih Statističnega Urada Republike Slovenije.
13. člen
Pri obračunu nadomestila plač za vse mesece
v letu 2007 se v primeru neprekinjene zadržanosti od dela s pričetkom 31. 12.
2006 ali prej osnova poveča s količnikom valorizacije za december 2006, ki je
bil določen na podlagi določb zakona in pravil, ki so bile razveljavljene z
Zakonom o usklajevanju transferjev posameznikom in gospodinjstvom v Republiki
Sloveniji. 
Če je bil količnik valorizacije za december
2006 nižji od rasti cen življenjskih potrebščin v obdobju januar–december 2006
v primerjavi z istim obdobjem v letu 2005, se v primeru neprekinjene
zadržanosti od dela uskladitev izvede na podlagi rasti cen življenjskih
potrebščin.
Najvišje in najnižje nadomestilo
plače
14. člen
Nadomestilo plače ne more biti manjše od
zajamčene plače in ne višje od plače, ki bi jo delavec dobil, če bi delal.
Dokazilo o višini plače, ki bi jo delavec
dobil, če bi delal, predstavlja podatek o urni osnovi za delo, ki ga
delodajalec vpiše v posebno rubriko na hrbtni strani POTRDILA.
Višino urne osnove za delo v mesecu
zadržanosti, za katerega je bil opravljen obračun nadomestila plače,
delodajalec za vsak mesec posebej potrdi na hrbtni strani POTRDILA.
Izračun višine nadomestila plače
15. člen
Vse potrebne podatke, na podlagi katerih je
bilo izračunano nadomestilo plače v breme obveznega zdravstvenega zavarovanja,
mora delodajalec zagotoviti z izpolnitvijo rubrik na obračunskih dokumentih ali
na računalniško izpisani specifikaciji zahtevka.
Višina II. bruto nadomestila plače se
izračuna na podlagi:
-       
izhodiščne urne osnove,
-       
urne osnove za nadomestilo,
-       
upoštevanja določb glede najvišjega in najnižjega nadomestila plač,
-       
veljavnih višin prispevkov delodajalcev.
1.     
V primeru, ko je urna osnova za nadomestilo nižja od urne osnove
za delo, se bruto nadomestilo plače izračuna na podlagi urne osnove za
nadomestilo:
pri dejanskem obračunu nadomestil plač:
bruto nadomestilo (I. bruto) = urna osnova za
nadomestilo x število dejanskih ur zadržanosti
II. bruto = bruto nadomestilo (I. bruto) +
prispevki delodajalca
pri fiksnem obračunu nadomestil plač:
bruto nadomestilo (I. bruto) = urna osnova za
nadomestilo x število normiranih ur zadržanosti
II. bruto = bruto nadomestilo (I. bruto) +
prispevki delodajalca
2.     
V primeru, ko je urna osnova za nadomestilo višja od urne osnove
za delo, se bruto nadomestilo plače izračuna na podlagi urne osnove za delo:
pri dejanskem obračunu nadomestil plač:
bruto nadomestilo (I. bruto) = urna osnova za
delo x število dejanskih ur zadržanosti
II. bruto = bruto nadomestilo (I. bruto) +
prispevki delodajalca
pri fiksnem obračunu nadomestil plač:
bruto nadomestilo (I. bruto) = urna osnova za
delo x število normiranih ur zadržanosti
II. bruto = bruto nadomestilo (I. bruto) +
prispevki delodajalca
3.     
V primeru, ko je bruto nadomestilo plače (I. bruto), izračunano iz
urne osnove za nadomestilo, nižje od preračunane zajamčene plače, se pri
izračunu bruto nadomestila plače upošteva zajamčena plača:
pri
dejanskem obračunu nadomestil plač:
bruto nadomestilo (I. bruto) = preračunana
zajamčena plača
II. bruto = bruto nadomestilo (I. bruto) +
prispevki delodajalca
pri fiksnem
obračunu nadomestil plač:
bruto nadomestilo
(I. bruto) = preračunana zajamčena plača
II. bruto = bruto nadomestilo (I. bruto) +
prispevki delodajalca
Obračun prispevkov od razlike med
minimalno plačo in bruto nadomestilom plače
16. člen
Zavod povrne delodajalcem na podlagi
zahtevka tudi obračunane in plačane zakonsko določene prispevke od razlike med
višino minimalne plače in višino nadomestila plače po predpisih obveznega
zdravstvenega zavarovanja, če je nadomestilo plače nižje od minimalne plače.
Zahtevek za refundacijo prispevkov od te razlike se praviloma vloži sočasno z
zahtevkom za refundacijo bruto nadomestil plač. Delodajalec mora v zahtevku za
refundacijo (v prilogi 3 oziroma 4) prikazati skupno višino prispevkov, ki jih
je na podlagi veljavne zakonodaje obračunal od razlike med minimalno plačo in
bruto nadomestilom plače. Pri obračunu se upoštevajo zakonsko določene
prispevne stopnje tistih vrst prispevkov, za katere je zakonsko določeno, da se
plačujejo od minimalne plače. 
1.     
Kadar je v breme Zavoda obračunano nadomestilo za celomesečno delovno
obveznost, se izračun prispevkov izvede na naslednji način:
2.     
Kadar v breme Zavoda nadomestilo ni obračunano za celomesečno delovno
obveznost in ko je na uro preračunano nadomestilo plače v breme Zavoda enako ali
višje od na uro preračunane plače oziroma nadomestila v breme delodajalca, se
izvede izračun po naslednjem postopku:
V primeru
dejanskega obračuna nadomestil plač:
V primeru
fiksnega obračuna nadomestil plač na podlagi povprečne mesečne obveznosti:
Razlika do
minimalne plače = Preračunana minimalna plača – znesek bruto nadomestila plače
3.     
Kadar v breme Zavoda nadomestilo ni obračunano za celomesečno delovno
obveznost in ko je na uro preračunano nadomestilo plače v breme Zavoda nižje od
na uro preračunane plače oziroma nadomestila v breme delodajalca, se izračun
izvede po naslednjih formulah:
V primeru
dejanskega obračuna nadomestil plač:

V primeru
fiksnega obračuna nadomestil plač na podlagi povprečne mesečne obveznosti:

Zaokroževanje
17. člen
Količnik valorizacije se zaokroži na štiri
decimalna mesta.
Vmesni zneski v postopku izračuna višine
nadomestila plače se zaokrožijo na dve decimalni mesti.
Podatek o višini I. bruto in II. bruto
nadomestila plače se zaokroži na dve decimalni mesti.
Vložitev zahtevka za refundacijo in
zastaralni rok
18. člen
Delodajalci predložijo Zavodu zahtevek za
refundacijo, ki mu morajo priložiti pravilno in popolno izpolnjene obračunske
dokumente. S tem pravilnikom je predpisana le obvezna vsebina zahtevka za refundacijo,
ne pa tudi njegova natančna oblika.
Nabor podatkov, ki mora biti zajet na
zahtevku za refundacijo, je razviden iz priloge 3 in priloge 4 tega pravilnika.
V primeru, da delodajalec ne izpolni hrbtne
strani POTRDILA, mora biti v računalniško izpisani specifikaciji zahtevka
obvezna vsebina zahtevka iz priloge 3 in priloge 4 razširjena za podatke iz
hrbtne strani POTRDILA.
Zahtevek za refundacijo mora delodajalec
pripraviti za vsak koledarski mesec zadržanosti od dela posebej.
Obračuni morajo biti pripravljeni za vsako
iz obračunskega dokumenta razvidno obdobje zadržanosti posebej in ločeno
prikazani na zahtevku za refundacijo, četudi se nanašajo na en koledarski
mesec. V primeru, ko je na enem POTRDILU navedeno obdobje zadržanosti za polni
delovni čas in obdobje zadržanosti za krajši delovni čas, je potrebno za vsako
obdobje izvesti ločen obračun.
19. člen
Delodajalcem se iz sredstev obveznega
zdravstvenega zavarovanja prizna povračilo oziroma refundacija izplačanih
nadomestil plač delavcem v višini, ki jo izračuna Zavod na podlagi veljavnih
predpisov in razpoložljivih podatkov.
V primeru, da je s strani Zavoda izračunan
znesek nadomestila plače za posameznega delavca višji od prikazanega v zahtevku
za refundacijo, Zavod zavrne povračilo nadomestila plače za tega delavca in
vrne delodajalcu originalni obračunski dokument. Delodajalec lahko po
ugotovitvi vzroka za neskladje med svojim obračunom in obračunom Zavoda ter po
izvedenem poračunu delavcu vloži nov zahtevek za refundacijo.
20. člen
Če delodajalec po izvedenem nakazilu
povračila nadomestil plač izve za nova dejstva, ki vplivajo na spremembo višine
obračunanega in priznanega nadomestila plače, je delodajalec dolžan delavcu
poračunati razliko med prvotno priznanim in novo izračunanim nadomestilom plače
in vložiti pri Zavodu nov zahtevek za refundacijo.
21. člen
Pravica delodajalca zahtevati refundacijo
nadomestila plače zastara v treh letih od dne, ko je bilo nadomestilo plače
delavcem izplačano.
V primeru, da nadomestilo plače delavcu ni
bilo izplačano do 18. dne v mesecu za pretekli mesec, začne teči zastaranje
pravice zahtevati refundacijo nadomestila plače 19. dan v mesecu, v katerem bi
moralo biti le-to izplačano.
Odgovornost za pravilnost
posredovanih podatkov
22. člen
Odgovorna oseba delodajalca z žigom in
podpisom potrdi pravilnost vpisanih podatkov na obračunskih dokumentih in na
zahtevku za refundacijo oziroma na računalniško izpisani specifikaciji
zahtevka, ki vključuje zahtevane podatke na hrbtni strani POTRDILA in potrdila
delodajalca v primeru darovanja krvi.
Zavod lahko pri delodajalcu preveri
pravilnost vpisanih podatkov v obračunskih dokumentih in dejansko višino
izplačanega nadomestila plače delavcem.
22.a člen
Delodajalci vse zahtevke za refundacijo, ki
jih bodo predložili Zavodu od vključno 1. januarja 2007 dalje in vsa potrdila,
ki so obvezna priloga k zahtevku, pripravijo v eurih, in sicer ne glede na to,
na kateri mesec zadržanosti se nanašajo. 
Če so posamezni vhodni podatki oziroma
parametri za obračun nadomestila plač v slovenskih tolarjih, se pred izvedbo
obračuna oziroma pri pripravi refundacijskega zahtevka, vsak posamezni vhodni
tolarski podatek oziroma parameter preračuna v eure po tečaju zamenjave.

Priloga
1: Preglednica po razlogih obravnave
Priloga
2: Potrdilo
Priloga
3: Dejanski obračun
Priloga
4: Fiksni obračun

Pravilnik o obračunu bruto nadomestil plač med
začasno zadržanostjo od dela v breme obveznega zdravstvenega zavarovanja in o
načinu vlaganja zahtevkov delodajalcev za povračilo izplačanih nadomestil
(Uradni list RS, št. 130/04) vsebuje naslednjo končno določbo:
»Veljavnost
in uporaba pravilnika
23. člen
Ta pravilnik se objavi v Uradnem listu
Republike Slovenije in začne veljati s 1. 1. 2005 ter se uporablja za vsa
nadomestila plač, ki bodo obračunana in izplačana v breme obveznega
zdravstvenega zavarovanja od vključno 1. 1. 2005 dalje.
Vzorec zahtevka za refundacijo za dejanski
obračun (priloga 3) ter vzorec zahtevka za refundacijo za fiksni obračun
(priloga 4) se začneta uporabljati s 1. 3. 2005.«.

Pravilnik o spremembi Pravilnika o obračunu
bruto nadomestil plač med začasno zadržanostjo od dela v breme obveznega
zdravstvenega zavarovanja in o načinu vlaganja zahtevkov delodajalcev za
povračilo izplačanih nadomestil (Uradni list RS, št. 121/05) vsebuje naslednjo končno določbo:
»2. člen
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o spremembah in dopolnitvah
Pravilnika o obračunu bruto nadomestil plač med začasno zadržanostjo od dela v
breme obveznega zdravstvenega zavarovanja in o načinu vlaganja zahtevkov
delodajalcev za povračilo izplačanih nadomestil (Uradni list RS, št. 129/06) vsebuje naslednjo končno določbo:
»6. člen
Ta pravilnik začne veljati 1. januarja
2007.«.

Pravilnik o spremembah in dopolnitvah
Pravilnika o obračunu bruto nadomestil plač med začasno zadržanostjo od dela v
breme obveznega zdravstvenega zavarovanja in o načinu vlaganja zahtevkov
delodajalcev za povračilo izplačanih nadomestil (Uradni list RS, št. 8/07) vsebuje naslednjo končno določbo:
»6. člen
Ta pravilnik začne veljati naslednji dan po
objavi v Uradnem listu Republike Slovenije, uporablja pa se za vse obračune
nadomestil plač za januar 2007 in vse nadaljnje mesece.«.