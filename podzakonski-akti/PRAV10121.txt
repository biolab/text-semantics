1. člen
(predmet urejanja)
S tem pravilnikom se določa obseg sredstev,
ki ga javni zavodi iz pristojnosti Ministrstva za delo, družino in socialne
zadeve lahko namenijo za plačilo delovne uspešnosti iz naslova prodaje blaga in
storitev na trgu.
2. člen
(obseg sredstev)
V javnih zavodih iz pristojnosti
Ministrstva za delo, družino in socialne zadeve lahko obseg sredstev za plačilo
delovne uspešnosti iz naslova prodaje blaga in storitev na trgu znaša največ 50
odstotkov dosežene razlike med prihodki in odhodki od prodaje blaga in storitev
na trgu.

Pravilnik o določitvi obsega sredstev za
delovno uspešnost iz naslova prodaje blaga in storitev na trgu v javnih zavodih
iz pristojnosti Ministrstva za delo, družino in socialne zadeve (Uradni list
RS, št. 7/10) vsebuje naslednjo končno določbo:
»3. člen
(začetek veljavnosti)
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o spremembi Pravilnika o določitvi
obsega sredstev za delovno uspešnost iz naslova prodaje blaga in storitev na
trgu v javnih zavodih iz pristojnosti Ministrstva za delo, družino in socialne
zadeve (Uradni list RS, št. 106/12) vsebuje naslednjo končno določbo:
»2. člen
Ta pravilnik začne veljati naslednji dan po
objavi v Uradnem listu Republike Slovenije.«.