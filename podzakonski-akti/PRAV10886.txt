1. člen
(vsebina)
S tem pravilnikom se podrobneje določajo
pogoji in postopek deponiranja lastnih denarnih sredstev (v nadaljnjem
besedilu: denarna sredstva) tujca in vračila teh sredstev tujcu, ki mu je
policija odredila omejitev gibanja in nastanitev v Centru za tujce (v
nadaljnjem besedilu: center).
2. člen
(pogoji in postopek deponiranja)
(1) Tujec, ki ima denarna sredstva in
mu je izdana odločba o nastanitvi v center, mora ob nastanitvi v center
deponirati denarna sredstva.
(2) Denarna sredstva prevzamejo
policisti centra in tujcu izročijo potrdilo o hrambi denarnih sredstev (v
nadaljnjem besedilu: potrdilo). Obrazec potrdila je v prilogi 1, ki je sestani
del tega pravilnika.
(3) Potrdilo iz prejšnjega odstavka je
prevedeno v najmanj pet tujih jezikov.
3. člen
(hramba denarnih sredstev)
Deponirana denarna sredstva tujca se
hranijo v blagajni centra.
4. člen
(osebne potrebe)
(1) Zaradi zadovoljevanja nujnih
osebnih potreb v času nastanitve v centru lahko tujec zaprosi za vračilo dela
deponiranih denarnih sredstev. Znesek vrnjenih sredstev se določi ob
upoštevanju potreb tujca, navedenih v zaprosilu.
(2) Za nujne osebne potrebe iz
prejšnjega odstavka se šteje nakup tobačnih izdelkov, potrebščin za
komunikacijo in drugih potrebščin, ki jih tujec nujno potrebuje za sebe in jih
ne zagotavlja center, vnos in uporaba teh potrebščin pa ni v nasprotju s hišnim
redom centra.
(3) Znesek vrnjenih denarnih sredstev
se evidentira na potrdilu.
5. člen
(obračun stroškov)
(1) Ob zaključku nastanitve tujca v
centru se po obračunu stroškov preživljanja, nastanitve in odstranitve
morebiten ostanek deponiranih denarnih sredstev vrne tujcu.
(2) Znesek vrnjenih sredstev se
evidentira na potrdilu.
6. člen
(začetek veljavnosti)
Ta pravilnik začne veljati petnajsti dan po
objavi v Uradnem listu Republike Slovenije.
Št. 214-163/2011
Ljubljana, dne 16. novembra 2012
EVA 2011-1711-0039
dr. Vinko Gorenak l.r.
Minister
za notranje zadeve

Priloga: Potrdilo o
hrambi denarnih sredstev