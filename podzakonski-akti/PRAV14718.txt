I. SPLOŠNE DOLOČBE
1. člen
(vsebina splošnega akta)
S tem splošnim aktom se urejajo:
-       
podrobnejša ureditev stabilnega financiranja znanstvenoraziskovalne
dejavnosti (v nadaljnjem besedilu: stabilno financiranje), vključno z
določitvijo enotnega roka za objavo razpisa za mlade raziskovalce;
-       
izbor prijav programov nacionalnih raziskav;
-       
način izračuna sredstev za institucionalni in programski steber
financiranja posameznih prejemnikov stabilnega financiranja, vključno z načinom
izračuna dodelitve sredstev novemu prejemniku stabilnega financiranja;
-       
minimalni obseg financiranja raziskovalnega programa in sestava
programske skupine;
-       
izvedba evalvacije raziskovalnih programov z elementi evalvacije;
-       
način in pogoji vstopa novih javnih zavodov v stabilno financiranje ter
način in pogoji za pridobitev in odvzem koncesije za izvajanje javne službe na
področju znanstvenoraziskovalne dejavnosti ter
-       
spremljanje in nadzor stabilnega financiranja.
2. člen
(pomeni izrazov)
Izrazi, uporabljeni v tem splošnem aktu, pomenijo:
1.     
kazalnik je element ocenjevanja znotraj posameznega kriterija. Za vsak
kazalnik je določen nabor meril;
2.     
kriterij je splošni element ocenjevanja, ki se uporablja pri ocenjevanju
prijav. Kriteriji, ki se uporabljajo pri posameznem javnem pozivu, javnem
povabilu ali javnem razpisu, so določeni s tem splošnim aktom. Za vsak kriterij
je določen nabor kazalnikov;
3.     
matična RO za raziskovalni program je tista RO, ki je ta raziskovalni
program ustanovila in o ustanovitvi obvestila ARRS. Če se je raziskovalni
program začel izvajati 1. januarja 2022 ali pred tem datumom, je matična
RO prijaviteljica tega raziskovalnega programa v zadnjem ocenjevanju;
4.     
merilo je element znotraj posameznega kazalnika, ki se uporablja pri
ocenjevanju;
5.     
metodologija je izvedbeni akt, ki ga sprejme Znanstveni svet ARRS (v
nadaljnjem besedilu: ZSA), v katerem se za posamezne ocenjevalne postopke, ki
jih ureja ta splošni akt, določijo merila, načini izračuna, metode ocenjevanja
ter po potrebi podrobnejši postopek ocenjevanja;
6.     
prijavitelji so raziskovalne organizacije (v nadaljnjem besedilu: RO),
ki so vpisane v evidenco izvajalcev znanstvenoraziskovalne dejavnosti (v
nadaljnjem besedilu: Evidenca RO) in ki so lahko prejemnice sredstev stabilnega
financiranja. Če pri prijavi aktivnosti znanstvenoraziskovalne dejavnosti
sodeluje več izvajalcev, je prijavitelj matična RO;
7.     
raziskovalno področje je področje raziskovalnega programa ali programa
nacionalnih raziskav, ki ga prijavitelj v prijavi navede kot primarno
raziskovalno področje po seznamu raziskovalnih področij.
3. člen
(načela stabilnega financiranja)
(1) Prejemnik stabilnega financiranja (v nadaljnjem
besedilu: prejemnik) avtonomno razporeja sredstva, dodeljena za institucionalni
steber financiranja (v nadaljnjem besedilu: ISF-O) in programski steber
financiranja (v nadaljnjem besedilu: PSF-O), v skladu z zakonom, ki ureja
znanstvenoraziskovalno dejavnost (v nadaljnjem besedilu: zakon), uredbo, ki
ureja financiranje znanstvenoraziskovalne dejavnosti iz Proračuna Republike
Slovenije (v nadaljnjem besedilu: uredba), tem splošnim aktom in aktom, ki ga
sprejme pristojni organ prejemnika (v nadaljnjem besedilu: akt prejemnika).
Prejemnik avtonomno razporeja PSF-O med raziskovalne programe in za
usposabljanje mladih raziskovalcev.
(2) ARRS spremlja znanstvenoraziskovalno dejavnost
prejemnikov v skladu s 30. členom zakona na podlagi evalvacij raziskovalnih
programov po področjih panelov, kot so opredeljeni v Delovnem programu
Evropskega raziskovalnega sveta, ki ga sprejme Znanstveni svet Evropskega
raziskovalnega sveta in potrdi Evropska komisija, ter v skladu z 31. členom
zakona.
4. člen
(razporejanje sredstev stabilnega financiranja)
(1) ARRS v skladu z uredbo pozove prejemnike, da v roku
sporočijo razporeditev med ISF-O in PSF-O ter po ekonomskih namenih znotraj
ISF-O in PSF-O.
(2) Če prejemnik v roku ne obvesti ARRS o razporeditvi
sredstev na način iz prejšnjega odstavka ali če ugotovi neizpolnjevanje drugih
pogojev za stabilno financiranje, lahko ARRS začasno zadrži izplačilo sredstev
za ISF-O in PSF-O.
5. člen
(spremljanje in nadzor stabilnega financiranja)
(1) ARRS spremlja izvajanje stabilnega financiranja prek
finančnih poročil po vsebinskih sklopih v okviru ISF-O in PSF-O ter poročil o
letni razporeditvi obremenitev za programsko in infrastrukturno dejavnost.
(2) Prejemnik je dolžan omogočiti ARRS vpogled v porabo
sredstev, prejetih na podlagi pogodbe o stabilnem financiranju
znanstvenoraziskovalne dejavnosti iz 28. člena zakona (v nadaljnjem besedilu:
pogodba o stabilnem financiranju).
(3) ARRS spremlja izvajanje vsebinskih sklopov v okviru
stabilnega financiranja z evalvacijami raziskovalnih programov in prek poročil
institucionalnih samoevalvacij prejemnikov.
II. INSTITUCIONALNI STEBER FINANCIRANJA
ZNANSTVENORAZISKOVALNE DEJAVNOSTI – ISF
6. člen
(pogoji za izvajanje infrastrukturne dejavnosti)
(1) Prejemnik mora za izvajanje infrastrukturne
dejavnosti zagotoviti ustrezne kadre, opremo in prostore. Prejemnik je pri
organiziranju dela, razporejanju kadrov in finančne delitve sredstev v okviru
izvajanja aktivnosti infrastrukturne dejavnosti avtonomen.
(2) Infrastrukturno dejavnost vodi vodja, ki je lahko
vodja le ene infrastrukturne skupine. Vodja vodi in razporeja delovne
obremenitve članov infrastrukturne skupine.
(3) Prejemnik je odgovoren za vsebinsko pripravo in
izvedbo infrastrukturne dejavnosti. Prejemnik je odgovoren in pristojen tudi za
izvedbo in uresničitev ciljev ter namensko in gospodarno porabo sredstev v
skladu z veljavnimi predpisi. Vodja infrastrukturne dejavnosti je dolžan
sodelovati pri pripravi samoevalvacijskih poročil in pri evalvaciji
infrastrukturne dejavnosti.
(4) Vodja infrastrukturne dejavnosti mora biti zaposlen
v RO, ki izvaja infrastrukturno dejavnost, in imeti izobrazbo, pridobljeno po
študijskem programu druge stopnje, oziroma izobrazbo, ki ustreza ravni
izobrazbe, pridobljene po študijskih programih druge stopnje, in je v skladu z
zakonom, ki ureja slovensko ogrodje kvalifikacij, uvrščena na 8. raven. Oba
pogoja se preverita ob podpisu pogodbe o stabilnem financiranju.
(5) Za izvajanje infrastrukturne dejavnosti morajo imeti
člani infrastrukturne skupine proste kapacitete glede efektivnih ur
raziskovalnega dela (v nadaljnjem besedilu: FTE). Vodja infrastrukturne
dejavnosti ima lahko 0 FTE na letni ravni, član pa mora imeti najmanj 0,02 FTE
na letni ravni. Pogoj glede prostih kapacitet se preveri v načrtu in poročilu o
letni razporeditvi FTE.
(6) RO lahko zamenja vodjo infrastrukturne dejavnosti.
Postopek zamenjave vodje in ugotavljanje pogojev za vodjo izvede prejemnik.
Razloge za zamenjavo vodje infrastrukturne dejavnosti prejemnik določi v aktu
prejemnika. Prejemnik mora o zamenjavi vodje obvestiti ARRS v 30 dneh od
zamenjave.
III. PROGRAMSKI STEBER FINANCIRANJA ZNANSTVENORAZISKOVALNE
DEJAVNOSTI – PSF
7. člen
(sestava programske skupine in pogoji za vodjo
raziskovalnega programa)
(1) Raziskovalni program izvaja programska skupina v eni
ali več RO, ki je prejemnik.
(2) Programsko skupino vodi vodja, ki je lahko vodja le
ene programske skupine. V programsko skupino morajo biti poleg vodje vključeni
še najmanj trije raziskovalci z doktoratom znanosti. Če se raziskovalni program
izvaja na več RO, mora biti na vsaki RO v programski skupini vključen najmanj
en razis‑kovalec z doktoratom, pri čemer se posamezni raziskovalec z doktoratom
znanosti na raziskovalnem programu upošteva le enkrat. V programski skupini
lahko sodelujejo tudi mladi raziskovalci, raziskovalci brez doktorata znanosti,
strokovni in tehnični sodelavci, direktorji JRZ, vodje podoktorskih projektov,
rektorji, prorektorji, dekani in prodekani univerz, upokojeni raziskovalci in
raziskovalci, ki so v celoti financirani izven stabilnega financiranja.
(3) Vodja raziskovalnega programa mora izpolnjevati
pogoje za vodjo, določene v 63. členu zakona, ter biti zaposlen najmanj v
obsegu 20 % polnega delovnega časa na RO, ki izvajajo raziskovalni program, pri
čemer vsaj 10 % na matični RO.
(4) Član programske skupine mora biti zaposlen v RO, ki
izvaja raziskovalni program, razen upokojeni raziskovalec, in je lahko vključen
le v eno programsko skupino.
8. člen
(minimalni obseg financiranja raziskovalnega programa in
minimalna obremenitev vodje in članov programske skupine)
(1) Minimalni letni obseg financiranja raziskovalnega
programa, ki ga izvaja le en ali več javnih raziskovalnih zavodov (v nadaljnjem
besedilu: JRZ), je 2 FTE, v drugih RO pa 1 FTE.
(2) Če raziskovalni program izvaja več RO, je minimalni
letni obseg financiranja v posamezni RO 0,1 FTE.
(3) Minimalna letna obremenitev vodje raziskovalnega
programa na raziskovalnem programu, razen za direktorja JRZ, je 0,1 FTE.
(4) Minimalna letna obremenitev člana programske skupine
znotraj programske skupine, razen za mlade raziskovalce in člane programskih
skupin, navedenih v petem odstavku tega člena, je 0,02 FTE.
(5) Vodje podoktorskih projektov, upokojeni raziskovalci
ter raziskovalci, ki so v celoti financirani izven stabilnega financiranja, v
programski skupini sodelujejo z 0 FTE, rektorji, prorektorji, dekani in
prodekani univerz pa lahko sodelujejo z 0 FTE.
(6) Minimalne letne obremenitve, določene v tem členu,
se preverijo v načrtu in poročilu o letni razporeditvi FTE. Prejemnik mora
spremembe letnih obremenitev sporočiti ARRS v 30 dneh od nastale spremembe.
9. člen
(odgovornost in pristojnost vodje raziskovalnega programa)
(1) Prejemnik je odgovoren za vsebinsko pripravo in
izvedbo raziskovalnega programa. Prejemnik je odgovoren in pristojen tudi za
izvedbo in uresničitev ciljev ter namensko in gospodarno porabo sredstev v
skladu z veljavnimi predpisi.
(2) Vodja raziskovalnega programa:
1.     
vodi, organizira in koordinira delo programske skupine;
2.     
razporeja raziskovalce, strokovne in tehniške sodelavce na posamezne
naloge;
3.     
pripravlja prijavo za evalvacijo raziskovalnega programa;
4.     
zagotavlja sodelovanje programske skupine v postopku evalvacije
raziskovalnih programov in institucionalne samoevalvacije.
10. člen
(ustanovitev, ukinitev in spremembe raziskovalnih programov)
(1) Med izvajanjem raziskovalnega programa lahko
prejemnik spremeni obseg raziskovalnega programa, zamenja vodjo raziskovalnega
programa oziroma spremeni sestavo programske skupine. Prejemnik mora spremembe
sestave programske skupine sporočiti ARRS v 30 dneh od nastale spremembe.
(2) Postopek zamenjave vodje raziskovalnega programa in
ugotavljanje pogojev za vodjo izvede matična RO. Razloge za zamenjavo vodje
raziskovalnega programa prejemnik določi v aktu prejemnika. Če raziskovalni
program izvaja več RO, se pri zamenjavi vodje upoštevajo razlogi in postopek,
opredeljeni v aktu matične RO.
(3) Matična RO lahko spremeni raziskovalno področje
raziskovalnega programa, vendar le v obdobju po izvedeni evalvaciji
raziskovalnega programa in pred sklenitvijo pogodbe o stabilnem financiranju za
naslednje pogodbeno obdobje stabilnega financiranja. Matična RO mora spremembo
raziskovalnega področja sporočiti ARRS v roku 30 dni od nastale spremembe.
(4) Prejemnik lahko v okviru stabilnega financiranja
ustanovi nov raziskovalni program, preoblikuje obstoječi raziskovalni program
ali ukine raziskovalni program, o čemer mora matična RO obvestiti ARRS v 30
dneh od nastale spremembe. Obvestilo iz prejšnjega stavka mora vsebovati
obvezne sestavine raziskovalnega programa, ki so naslov, vodja raziskovalnega
programa, raziskovalno področje, cilji raziskovalnega programa, sestava
programske skupine, obseg financiranja raziskovalnega programa v EUR in FTE. Če
bo nov raziskovalni program izvajalo več RO, morajo biti v obvestilu navedeni
tudi matična RO in vsi izvajalci raziskovalnega programa. Vzorec obvestila ARRS
objavi na svoji spletni strani.
(5) Ustanovitev novega raziskovalnega programa,
preoblikovanje oziroma ukinitev obstoječega raziskovalnega programa ter
sprememba raziskovalnega področja veljajo praviloma od 1. januarja
tekočega leta dalje.
(6) Preoblikovanje raziskovalnega programa je lahko
združitev, razdružitev ali kombinacija navedenih načinov preoblikovanja. Pri
oceni preoblikovanega raziskovalnega programa se do evalvacije upošteva skupna
ocena raziskovalnega programa pred preoblikovanjem. Pri združitvi raziskovalnih
programov se upošteva uteženo (glede na FTE) povprečje skupnih ocen
raziskovalnih programov, ki so predmet preoblikovanja. Pri razdružitvi
raziskovalnega programa se upošteva skupna ocena raziskovalnega programa pred
razdružitvijo. Pri kombinaciji združitev in razdružitev se smiselno uporabljata
prejšnja dva stavka.
(7) Nov raziskovalni program, ki ni nastal s
preoblikovanjem po prejšnjem odstavku, do prve naslednje evalvacije nima ocene.
11. člen
(evalvacije raziskovalnih programov)
(1) Evalvacije raziskovalnih programov potekajo na
podlagi javnega poziva, ki ga ARRS objavi na svoji spletni strani vsako leto,
razen v letu, v katerem poteka postopek pogajanj za sklenitev pogodbe o
stabilnem financiranju. ARRS na svoji spletni strani objavi razpored
evalvacij raziskovalnih programov po raziskovalnih področjih iz 3. člena
tega splošnega akta za naslednjih šest let.
(2) ARRS v letu pred izvedbo evalvacij pozove RO k
oddaji prijav za evalvacijo raziskovalnih programov na področjih, ki bodo
predmet evalvacij. Šifrant raziskovalnih področij, ki se uporabi za evalvacijo
raziskovalnih programov, je opredeljen v metodologiji.
(3) Če s tem splošnim aktom ni določeno drugače, se za
postopek izvedbe evalvacij smiselno uporabljajo določbe splošnega akta ARRS, ki
določajo postopek izvedbe javnega razpisa za izbor temeljnih raziskovalnih
projektov.
12. člen
(izvedba evalvacij)
(1) Za izvedbo evalvacije raziskovalnih programov na
posameznem raziskovalnem področju ZSA imenuje ocenjevalno skupino, sestavljeno
iz neodvisnih tujih strokovnjakov (v nadaljnjem besedilu: recenzenti).
Posamezno raziskovalno skupino sestavljajo najmanj trije recenzenti.
(2) Ocenjevalna skupina izvede evalvacijo raziskovalnih
programov na podlagi pregleda doseženih raziskovalnih rezultatov raziskovalnega
programa za obdobje od zadnje evalvacije, načrta, vsebine raziskovalnega
programa za naslednje pogodbeno obdobje, strateškega razvojnega programa RO za
obstoječe pogodbeno obdobje in druge dokumentacije ter pogovora z vodjo in
člani programske skupine. Na predlog vodje raziskovalnega programa lahko pri
pogovoru s člani ocenjevalne skupine sodelujejo predstavniki zainteresiranih
deležnikov. Pogovor z vodjo in člani programske skupine, ki se praviloma izvede
na matični RO, lahko opravi celotna ocenjevalna skupina ali najmanj trije člani
skupine. Pri evalvaciji programske skupine lahko ocenjevalna skupina uporabi
pregled bibliometričnih podatkov in statistično analizo učinkov programskih
skupin na področju evalvacije, ki jih pripravi ARRS in so sestavni del
dokumentacije za evalvacijo. Šifrant učinkov in način predstavitve učinkov sta
določena v metodologiji.
(3) Rezultat dela ocenjevalne skupine je poročilo, ki ga
sestavljata ocena splošnega stanja na raziskovalnem področju, na katerem poteka
evalvacija raziskovalnih programov, ter skupna ocena evalvacije posameznega
raziskovalnega programa, upoštevajoč kriterije in način določitve skupne ocene
iz 13. člena tega splošnega akta. Poročilo vsebuje tudi priporočila za
izboljšanje delovanja programske skupine, preoblikovanje ali ukinitev
raziskovalnega programa.
(4) Predlog poročila ocenjevalne skupine ARRS posreduje
matični RO v seznanitev. Matična RO lahko v 30 dneh od prejema predloga
poročila ARRS pošlje odzivno poročilo. Na podlagi odzivnega poročila matične RO
ocenjevalna skupina pripravi poročilo evalvacije raziskovalnega programa.
(5) Poročila izvedenih evalvacij raziskovalnih programov
po področjih obravnava in potrdi ZSA. Povzetek potrjenega poročila evalvacij
raziskovalnih programov ARRS kot rezultat evalvacije objavi na svoji spletni
strani v jeziku evalvacije in v slovenskem jeziku.
(6) Direktor ARRS za podporo pri izvedbi evalvacij
imenuje sekretariat ocenjevalne skupine. Sekretariat sestavljata najmanj en
član znanstvenoraziskovalnega sveta znanstvene vede ter en javni uslužbenec
ARRS ali zunanji sodelavec. Sekretariat posamezne ocenjevalne skupine pripravi
gradivo za evalvacijo ter nudi administrativno podporo pri izvedbi evalvacije
in pripravi poročila ocenjevalne skupine.
13. člen
(elementi evalvacij raziskovalnih programov)
(1) Za evalvacijo raziskovalnih programov se uporabijo
trije kvalitativni kriteriji, navedeni v Tabeli 1. Ocenjevalna skupina oceno
posameznega kriterija določi na 0,5 natančno.
Tabela 1: Kriteriji za
evalvacijo raziskovalnih programov in ocena za posamezni kriterij.


Številka kriterija

Kriterij

Razpon ocen


1

Znanstvena odličnost
  programske skupine

0–5


2

Družbeni vpliv
  programske skupine

0–5


3

Sposobnost delovanja in
  vitalnost programske skupine

0–5


 

Skupna ocena

0–5


(2) Skupna ocena raziskovalnega programa je povprečje
ocen vseh kriterijev evalvacije raziskovalnega programa, ki se zaokroži na 0,5
navzgor.
(3) Za evalvacijo raziskovalnih programov po kriteriju
Znanstvene odličnosti programske skupine se uporabljajo naslednji kazalniki:
1.     
Znanstveni dosežki;
2.     
Statusna in mednarodna odličnost;
3.     
Vpetost v nacionalne in mednarodne projekte;
4.     
Ustreznost in skladnost vsebine načrtovanega raziskovalnega dela s
strateškimi usmeritvami in dolgoročnimi raziskovalnimi cilji prejemnika;
5.     
Pomen načrtovanega raziskovalnega dela za razvoj znanosti oziroma
stroke.
(4) Za evalvacijo raziskovalnih programov po kriteriju
Družbeni vpliv programske skupine se uporabljajo naslednji kazalniki:
1.     
Izkazani dosežki, relevantni za gospodarstvo oziroma celotno družbo;
2.     
Družbeni vpliv programske skupine;
3.     
Usposabljanje doktorandov, vključno z mladimi raziskovalci, in pretok
mladih doktorjev znanosti;
4.     
Razširjanje rezultatov raziskav;
5.     
Ustreznost in skladnost vsebine načrtovanega raziskovalnega dela z
razvojnimi cilji prejemnika;
6.     
Potencialni vpliv na razvoj gospodarstva oziroma celotne družbe.
(5) Za evalvacijo raziskovalnih programov po kriteriju
Sposobnost delovanja in vitalnost programske skupine se uporabljata naslednja
kazalnika:
1.     
Struktura skupine raziskovalcev (vodja, izkušeni in mlajši
raziskovalci);
2.     
Raziskovalna infrastruktura.
(6) Merila po posameznih kazalnikih evalvacije
raziskovalnih programov so določena v metodologiji.
14. člen
(objava rezultatov raziskovalnega programa)
Člani programske skupine morajo pri objavi rezultatov oziroma
v javnih predstavitvah znanstvenoraziskovalnih dosežkov navesti afiliacijo RO,
šifro raziskovalnega programa ter naziv sofinancerja, Javne agencije za
raziskovalno dejavnost Republike Slovenije (angl. Slovenian Research Agency).
IV. MLADI RAZISKOVALCI
15. člen
(namen financiranja usposabljanja mladih raziskovalcev)
ARRS financira usposabljanje mladih raziskovalcev z namenom,
da se:
1.     
obnovita raziskovalni in raziskovalno-pedagoški kader prejemnika;
2.     
poveča raziskovalna zmogljivost programskih in projektnih skupin;
3.     
poveča kadrovski potencial za druge uporabnike iz javnega in zasebnega
sektorja.
16. člen
(pogoji za mentorje in mlade raziskovalce)
(1) Prejemnik avtonomno izbere mentorje in kandidate za mlade
raziskovalce.
(2) Kandidat za mladega raziskovalca lahko vstopi v
sistem financiranja usposabljanja mladih raziskovalcev najkasneje štiri leta po
zaključku študijskega programa druge stopnje oziroma izobrazbe, ki ustreza
ravni izobrazbe, pridobljene po študijskih programih druge stopnje (upošteva se
leto zaključka), in je v skladu z zakonom, ki ureja slovensko ogrodje
kvalifikacij, uvrščena na 8. raven oziroma primerljivega študijskega programa,
doseženega v tujini. Obdobje iz prejšnjega stavka se lahko podaljša zaradi
upravičenih odsotnostih v primerih in na način, kot je določeno v petem
odstavku 61. člena zakona. Vpis na doktorski študij mora biti izveden prek
spletnega portala eVŠ.
(3) Mentor mora izpolnjevati pogoje za vodjo temeljnega
ali aplikativnega raziskovalnega projekta v skladu s 63. členom zakona in biti
zaposlen pri prejemniku.
(4) Mladi raziskovalec mora biti pri prejemniku zaposlen
za polni delovni čas ali za krajši delovni čas v skladu s predpisi o
pokojninskem in invalidskem zavarovanju, predpisi o zdravstvenem zavarovanju
ali predpisi o starševskem dopustu in biti vpisan v Evidenco RO.
(5) Mentor in mladi raziskovalec morata biti v obdobju
financiranja mladega raziskovalca člana iste programske skupine.
17. člen
(razpis za kandidate za mlade raziskovalce)
Enotni prvi rok za objavo razpisa za mlade raziskovalce, ki
ga je prejemnik dolžan objaviti na svoji spletni strani in na Zavodu Republike
Slovenije za zaposlovanje, je 15. marec, če je na ta datum dela prost dan,
pa prvi naslednji delovni dan po tem datumu.
18. člen
(sporočanje imen novih mladih raziskovalcev)
Prejemnik je dolžan sporočiti ARRS ime in priimek mladega
raziskovalca v 30 dneh od zaposlitve mladega raziskovalca ter ga z dnem
zaposlitve vključiti v programsko skupino.
19. člen
(obseg financiranja usposabljanja mladega raziskovalca)
(1) Mladi raziskovalec je v obdobju usposabljanja
financiran iz sredstev PSF-O največ v obsegu 4 FTE ne glede na trajanje obdobja
financiranja.
(2) Prejemnik je mlademu raziskovalcu dolžan izplačevati
plačo v skladu s predpisi, ki urejajo sistem plač v javnem sektorju.
20. člen
(poročanje o usposabljanju)
Prejemnik je dolžan v 30 dneh sporočiti ARRS podatek o
uspešnem zaključku usposabljanja mladega raziskovalca ter datum pridobitve
naziva doktorja znanosti. Če prejemnik ARRS ne sporoči podatka o uspešnem
zaključku doktorskega študija mladega raziskovalca, se šteje, da usposabljanje
ni uspešno zaključeno.
V. OBSEG INSTITUCIONALNEGA IN PROGRAMSKEGA STEBRA
FINANCIRANJA
21. člen
(izračun povečanja stabilnega financiranja)
V primeru povečanja sredstev stabilnega financiranja ARRS
naredi izračun povečanja sredstev za stabilno financiranje za vsako RO. Pri
izvedbi izračuna upošteva sredstva iz programskega in institucionalnega stebra
financiranja. Sredstva iz projektov Načrta razvoja raziskovalne infrastrukture
(v nadaljevanju: sredstva ESFRI) se pri izvedbi izračuna ne upoštevajo.
22. člen
(izvedba izračuna dodelitve na podlagi kazalnikov)
(1) Izračun dodelitve sredstev na podlagi tretjega
odstavka 25. člena zakona se izvede v letu pred izvedbo dodelitve. Rezultati
izračuna se uporabijo za financiranje s 1. januarjem v letu, ki je
določeno z zakonom.
(2) Pri izvedbi izračuna iz prejšnjega odstavka se
upoštevajo sredstva iz programskega in institucionalnega stebra financiranja.
Sredstva ESFRI se pri izračunu ne upoštevajo.
23. člen
(parametri za izračun povečanja sredstev programskega stebra
financiranja ob upoštevanju kazalnikov)
(1) Za izračun povečanja sredstev programskega stebra
financiranja ob upoštevanju kazalnikov iz tega člena se RO razdeli v naslednje
skupine:
1.     
RO, ki je visokošolski zavod;
2.     
RO, ki ima status klinike;
3.     
RO s področij naravoslovja in tehnike in ni visokošolski zavod;
4.     
RO s področij družboslovja in humanistike in ni visokošolski zavod;
5.     
RO s področij ved o življenju in ni visokošolski zavod.
(2) Seznam RO po skupinah iz prejšnjega odstavka je
naveden v metodologiji. ARRS izvede izračun sredstev po skupinah iz prejšnjega
odstavka.
(3) Kazalnika po kriteriju znanstvene odličnosti sta:
1.     
povprečje skupnih ocen raziskovalnih programov v RO iz zadnjega
ocenjevanja prijav oziroma zadnje evalvacije raziskovalnih programov;
2.     
sredstva, pridobljena od ARRS za izvajanje raziskovalnih projektov, pri
čemer se sredstva bilateralnih projektov ne upoštevajo.
Povprečje skupnih ocen se izračuna kot utežena aritmetična
sredina ocen raziskovalnih programov na RO. Utež je obseg raziskovalnega
programa na RO, izražen v EUR.
(4) Kazalnik po kriteriju mednarodne vpetosti so
sredstva iz tujih virov (A3 MED, A3 EU).
(5) Kazalnik po kriteriju družbenega in gospodarskega
vpliva so sredstva iz pogodbenih raziskav (A3 GOSP, A3 MIN).
(6) Sredstva iz tujih virov so sredstva iz projektov EU
in drugih mednarodnih projektov – MED, sredstva iz pogodbenih raziskav pa so
sredstva iz projektov za gospodarstvo – GOSP in DRUGO/GOSP ter sredstva,
pridobljena iz državnega oziroma občinskih proračunov in drugih javnih virov –
MIN in DRUGO/OSTALO. Za kvantitativno oceno A3, določeno s splošnim aktom ARRS,
ki ureja postopke (so)financiranja, podatke o sredstvih iz tujih virov in
sredstvih iz pogodbenih raziskav ARRS pridobi neposredno od RO.
(7) Vrednosti kazalnikov, razen povprečja skupnih ocen
raziskovalnih programov, se zajamejo na ravni programske skupine na RO in
izračunajo za zadnje petletno obdobje kot aritmetična sredina. Zadnje
upoštevano leto za posamezen kazalnik je leto, za katero so ARRS podatki znani
oziroma posredovani. Za programske skupine, za katere podatki za celotno
petletno obdobje niso znani, se upošteva obdobje, za katero so podatki znani.
Vrednosti kazalnikov za RO so vsote povprečnih vrednosti programskih skupin.
(8) Pri izračunu sredstev se v skladu z zakonom upošteva
do 10 % sredstev ISF in PSF vseh RO po skupinah iz prvega odstavka tega člena.
(9) Pri izračunu sredstev se ločeno uporabijo štirje
kazalniki ter podatki o obsegu ISF-O in PSF-O v letu izvedbe izračuna.
(10) Formula za izračun je
naslednja:
pri čemer so a, b,
c in d uteži, i je indeks v vsoti za vse prejemnike, OcenaRO je
povprečna ocena raziskovalnih programov za posamezno RO, ObsegRO je
obseg ISF-O in PSF-O posamezne RO, Obseg projektovRO je obseg
raziskovalnih projektov za posamezno RO, Sredstva_mednarodnoRO
in Sredstva_pogodbenoRO so sredstva iz tujih virov ter
pogodbenih raziskav iz šestega odstavka tega člena za posamezno RO, Obsegskupina
RO pa je obseg sredstev za skupino RO iz prvega odstavka tega člena, ki
ji pripada posamezna RO, določen na način iz osmega odstavka tega člena.
(11) Vrednost uteži a, b, c in d je določena v
metodologiji.
(12) Sklep o izračunu, na podlagi katerega se določi
povečanje ali zmanjšanje sredstev ISF-O in PSF-O, sprejme direktor ARRS na
predlog ZSA. Na podlagi sklepa direktorja ARRS se spremembe uredijo z aneksom k
pogodbi o stabilnem financiranju med RO in ARRS.
VI. VSTOP V SISTEM STABILNEGA FINANCIRANJA
ZNANSTVENORAZISKOVALNE DEJAVNOSTI
24. člen
(pogoji za vstop v sistem stabilnega financiranja)
(1) V sistem stabilnega financiranja
znanstvenoraziskovalne dejavnosti lahko vstopijo RO, ki izpolnjujejo z zakonom
predpisane pogoje.
(2) Pri preverjanju pogojev se glede FTE zaposlitev
raziskovalcev za znanstvenoraziskovalno dejavnost (v ta okvir spadajo tudi
mladi raziskovalci) ter sredstev ARRS upoštevajo podatki iz informacijskega
sistema ARRS. Podatke o projektih EU in projektih drugih financerjev RO
posreduje ARRS v prijavni vlogi na javni razpis. Podatke o projektih EU ARRS
preveri v sodelovanju z ministrstvom, pristojnim za znanost, z vpogledom v bazo
projektov pri Evropski komisiji. ARRS lahko pozove RO, da v roku, ki ni krajši
od 14 dni, na predpisanem obrazcu ARRS dostavijo podatke in dokazila o
izpolnjevanju pogojev.
25. člen
(javni razpis za javne zavode)
(1) ARRS lahko v letu pred evalvacijo raziskovalnih
programov na svoji spletni strani objavi javni razpis za vstop v sistem
stabilnega financiranja javnih zavodov, ki še niso v sistemu stabilnega
financiranja. ARRS v javnem razpisu opredeli področja novih raziskovalnih
programov, na katerih je možna prijava, ter največji možni obseg financiranja
novih raziskovalnih programov. Javni zavod v prijavi navede tudi seznam
programskih skupin, ki bi jih želel uvrstiti v evalvacijo, vključno z
raziskovalnimi področji. Javni zavod v prijavi navede in priloži dokazila za
izpolnjevanje pogojev iz 80. člena zakona.
(2) Če javni zavod ne izpolnjuje predpisanih pogojev, se
prijava zavrne s sklepom direktorja ARRS.
(3) Javne zavode, ki se prijavijo na javni razpis in
izpolnjujejo pogoje, ki jih določa zakon, ARRS pozove k oddaji prijav za
raziskovalne programe v okviru poziva za oddajo prijav, ko poteka evalvacija
raziskovalnih programov na področju, ki ga prijavitelj navede v prijavi na
javni razpis.
(4) ZSA potrdi prednostno listo, ki jo na podlagi
rezultatov evalvacije pripravi ARRS. Na podlagi predloga ZSA direktor ARRS
sprejme sklep o izbiri prijave ali sklep o zavrnitvi prijave.
(5) Pri izračunu sredstev za novega prejemnika se
upošteva, da se prejemniku za vsak nov raziskovalni program dodeli največ
150.000 EUR za PSF-O in 130.000 EUR za ISF-O.
(6) Javni zavod vstopi v sistem stabilnega financiranja
v letu, ki sledi letu evalvacije raziskovalnega programa.
(7) Če s tem splošnim aktom ni določeno drugače, se za
vsebino in postopek javnega razpisa za javne zavode uporabljajo določbe
splošnega akta ARRS, ki določajo postopek izvedbe javnega razpisa za izbor
temeljnih raziskovalnih projektov.
26. člen
(javni razpis za koncesije)
(1) ARRS lahko v letu pred evalvacijo raziskovalnih
programov na svoji spletni strani objavi javni razpis za podelitev koncesij za
izvajanje javne službe v znanstvenoraziskovalni dejavnosti. ARRS v razpisu
opredeli področja, na katerih je možna prijava, ter največji možni obseg
financiranja. Prijavitelj v prijavi navede seznam programskih skupin, ki bi jih
želel uvrstiti v evalvacijo raziskovalnih programov, s pripadajočimi
raziskovalnimi področji. Prijavitelj v prijavi navede in priloži dokazila o
izpolnjevanju pogojev iz 80. člena zakona.
(2) Če prijavitelj ne izpolnjuje predpisanih pogojev, se
prijava zavrne z odločbo direktorja ARRS.
(3) Prijavitelje, ki oddajo prijavo na javni razpis in
izpolnjujejo pogoje, določene z zakonom, ARRS pozove k oddaji prijav za
raziskovalne programe v okviru javnega poziva za oddajo prijav, ko poteka
evalvacija raziskovalnih programov na področju, ki ga prijavitelj navede v
prijavi na javni razpis.
(4) ZSA potrdi prednostno listo, ki jo na podlagi
rezultatov evalvacije pripravi ARRS.
(5) Raziskovalni program je lahko izbran na podlagi
javnega razpisa, če v postopku evalvacije raziskovalnih programov doseže skupno
oceno najmanj 2,5. Največji obseg financiranja raziskovalnega programa v okviru
PSF-O se določi v javnem razpisu, pri čemer se sredstva izračunajo v skladu s
petim odstavkom prejšnjega člena.
(6) Če prijavitelj v času prijave na javni razpis nima
podeljene koncesije za izvajanje javne službe v znanstvenoraziskovalni
dejavnosti, mu ARRS najprej z odločbo podeli koncesijo, ki traja do izteka
obdobja financiranja, nato pa koncesijo za naslednje obdobje financiranja. Če
ima prijavitelj na dan objave javnega razpisa že podeljeno koncesijo za
izvajanje javne službe na področju znanstvenoraziskovalne dejavnosti (v
nadaljnjem besedilu: koncesija), mu ARRS za naslednje pogodbeno obdobje z
odločbo podeli koncesijo za vse raziskovalne programe.
(7) Če s tem splošnim aktom ni določeno drugače, se za
vsebino in postopek javnega razpisa za koncesije uporabljajo določbe splošnega
akta ARRS, ki ureja postopke (so)financiranja, za postopek izvedbe javnega
razpisa za izbor temeljnih raziskovalnih projektov.
27. člen
(postopek odvzema koncesije)
(1) Če ARRS ugotovi obstoj razlogov za odvzem koncesije,
določenih z zakonom, koncesionarju določi rok za odpravo nepravilnosti, ki ni
daljši od 30 dni. ARRS lahko rok na zahtevo koncesionarja iz upravičenih
razlogov podaljša še za največ 30 dni. V tem času ARRS začasno prekine
financiranje raziskovalnega programa.
(2) Koncesionar je dolžan o odpravljenih
pomanjkljivostih poročati ARRS. Če koncesionar v roku iz prejšnjega odstavka ne
odpravi pomanjkljivosti, se koncesija odvzame z odločbo direktorja ARRS.
VII. RAZVOJNI STEBER FINANCIRANJA ZNANSTVENORAZISKOVALNE
DEJAVNOSTI
28. člen
(razvojni steber financiranja – RSF)
(1) Na podlagi deleža sredstev iz prvega odstavka
22. člena zakona ARRS izračuna sredstva za razvojni steber financiranja
prejemnika (v nadaljnjem besedilu: RSF-O) in jih prejemniku dodeli s sklepom
direktorja ARRS. Pri izračunu se upošteva vsota ISF-O in PSF-O, pri čemer se
sredstva za financiranje ESFRI ne upoštevajo.
(2) Prejemnik je dolžan načrtovati in poročati o porabi
sredstev RSF-O v okviru poročila institucionalne samoevalvacije ter v finančnem
poročilu v skladu z uredbo.
(3) Prejemnik lahko sredstva RSF-O nameni tudi za
poskusno izvajanje raziskav, za katere lahko kasneje ustanovi nov raziskovalni
program.
VIII. PROGRAMI NACIONALNIH RAZISKAV
29. člen
(programi nacionalnih raziskav – PNR)
(1) Izbor prijav programov nacionalnih raziskav (v
nadaljnjem besedilu: PNR) izvede ARRS na podlagi javnega poziva oziroma javnega
povabila za tematike, opredeljene skladno z zakonom. V postopku izbora prijav
PNR se uporabijo kriteriji, kazalniki in merila, določeni v splošnem aktu ARRS,
ki ureja postopke (so)financiranja, za ocenjevanje prijav za izbor temeljnih
raziskovalnih projektov. Prijave PNR ocenjujejo tuji recenzenti. Najvišji obseg
sredstev za prijavo PNR ARRS opredeli v javnem pozivu oziroma javnem povabilu.
Vodja predlaganega PNR mora izpolnjevati enake pogoje, kot so z zakonom in
splošnim aktom ARRS, ki ureja postopke (so)financiranja, določeni za vodjo
temeljnega raziskovalnega projekta.
(2) Na podlagi izvedenega ocenjevanja iz prejšnjega
odstavka strokovno telo za izbor prijav izdela predlog prednostnega seznama
prijav za sofinanciranje PNR in ga pošlje ZSA v obravnavo.
(3) Če več prijav doseže enako število točk, o izboru
teh prijav odloči ZSA na podlagi razprave o pomenu predlaganih prijav v okviru
tematik za PNR, skladnosti s prioritetnimi področji, opredeljenimi v strateških
dokumentih države, obsega sredstev za ta namen ter vključenosti RO Slovencev v
zamejstvu.
(4) Izbor prijav PNR se izvede v zadnjem letu
šestletnega obdobja.
(5) Če s tem splošnim aktom ni določeno drugače, se za
postopek javnega poziva oziroma javnega povabila za izbor PNR uporabljajo
določbe splošnega akta ARRS, ki ureja postopke (so)financiranja, za postopek
izvedbe javnega razpisa za izbor temeljnih raziskovalnih projektov.
(6) Načrtovanje, spremljanje in nadziranje izvajanja PNR
se izvaja na enak način, kot je določen v uredbi.
IX. INSTITUCIONALNA SAMOEVALVACIJA
30. člen
(institucionalna samoevalvacija)
(1) Poročilo o institucionalni samoevalvaciji prejemnika
mora vsebovati:
1.     
doseganje ciljev iz pogodbe o stabilnem financiranju;
2.     
rezultate evalvacije raziskovalnih programov;
3.     
širši strokovni, družbeni in gospodarski vpliv delovanja prejemnika;
4.     
stopnjo internacionalizacije;
5.     
uporabo in odprtost raziskovalne ter institucionalne infrastrukture;
6.     
ukrepe za razvoj kadrov z upoštevanjem načela enakih možnosti;
7.     
prenos znanja in odprto znanost;
8.     
druge aktivnosti znanstvenoraziskovalne dejavnosti prejemnika;
9.     
aktivnostih na področju RSF;
10.  
aktivnosti na področju PNR;
11.  
izvajanje infrastrukturne dejavnosti;
12.  
usposabljanje doktorandov, vključno z mladimi raziskovalci, in pretok
mladih doktorjev znanosti.
(2) Povzetek poročila iz prejšnjega odstavka mora
vsebovati kratek opis ter pomembne zaključke po posameznih vsebinah, določenih
v prejšnjem odstavku.
(3) ARRS pripravi obrazec poročila o institucionalni
samoevalvaciji in obrazec povzetka poročila o institucionalni samoevalvaciji in
ju objavi na svoji spletni strani.
X. PREHODNA IN KONČNA DOLOČBA
31. člen
(prehodna določba)
(1) Minimalna obremenitev člana programske skupine iz
četrtega odstavka 8. člena tega splošnega akta, ki ne velja za mlade
raziskovalce in za raziskovalce, ki lahko v skupini sodelujejo z 0 FTE, v letu
2022 znaša 0,01 FTE.
(2) Pogoj iz prvega odstavka 8. člena tega splošnega
akta se ne preverja za raziskovalne programe, ki so se začeli izvajati
1. januarja 2022 ali pred tem datumom.
(3) ARRS v prvem pogodbenem obdobju iz 28. člena zakona
do 1. julija 2022 objavi razpored evalvacij po raziskovalnih področjih iz
11. člena tega splošnega akta samo za izbrana področja iz 102. člena zakona.
(4) V prvem pogodbenem obdobju iz 28. člena zakona se na
področjih, ki ne spadajo med izbrana področja iz prejšnjega odstavka,
ocenjevanje raziskovalnih programov izvede na podlagi 102. člena zakona ter 11.
člena in prvega odstavka 68. člena Pravilnika o postopkih (so)financiranja in
ocenjevanja ter spremljanju izvajanja raziskovalne dejavnosti (Uradni list RS,
št. 52/16, 79/17, 65/19, 78/20, 145/20 in 186/21 – ZZrID) po postopku iz prvega
do četrtega odstavka 69. člena navedenega pravilnika.
(5) V letu 2022 je enotni prvi rok za objavo razpisa za
mlade raziskovalce 30. junij 2022.
(6) Ocene raziskovalnih programov, ki so bile v skladu s
102. členom zakona dodeljene po postopkih, določenih v splošnih aktih ARRS,
veljavnih pred dnem uveljavitve zakona, se za primerjavo s skupnimi ocenami
raziskovalnih programov iz 13. člena tega splošnega akta delijo s pet in
zaokrožijo navzgor na 0,5.
(7) Prejemniki morajo najpozneje v dveh mesecih od
začetka veljavnosti tega splošnega akta sprejeti akt iz 29. člena zakona ter v
skladu z njim upravljati vse znanstvenoraziskovalne dejavnosti, ki so od
1. januarja 2022 uvrščene v stabilno financiranje.
32. člen
(začetek veljavnosti)
Ta splošni akt začne veljati naslednji dan po objavi v
Uradnem listu Republike Slovenije.
Št. 007-4/2021-20
Ljubljana, dne 22. junija 2022
EVA 2022-1647-0002
Dr. Igor Emri
predsednik Upravnega odbora ARRS