1. člen
(vsebina)
Ta pravilnik določa podrobnejšo vsebino evidence posebnih kultur,
način zbiranja in posredovanja podatkov.
2. člen
(pomen izrazov)
Izrazi, uporabljeni v tem pravilniku, pomenijo:
1.     
posebne kulture so kulture, kot so opredeljene v zakonu, ki ureja
ugotavljanje katastrskega dohodka, in zakonu, ki ureja kmetijstvo;
2.     
celotna rastna doba je celotna rastna sezona posameznega koledarskega
leta in traja do 30. septembra tekočega leta;
3.     
površina posebnih kultur, ki izpolnjuje pogoje za obravnavo posebnih
kultur, je površina v tleh, na prostem ali v tunelih, na kateri:
- 
celotno rastno dobo raste ena vrsta zelenjadnice oziroma zelišča,
- 
je do konca celotne rastne dobe po prvi zelenjadnici posejana vsaj še
ena zelenjadnica,
- 
rastejo jagode,
- 
rastejo mešane rastline za rejo polžev ali
- 
se pridelujejo semena in sadike posebnih kultur.
3. člen
(seznam posebnih kultur)
Seznam posebnih kultur se objavi v Šifrantu vrst oziroma
skupin kmetijskih rastlin ter pomoči na spletni strani Agencije Republike Slovenije
za kmetijske trge in razvoj podeželja (v nadaljevanju: agencija) in Ministrstva
za kmetijstvo, gozdarstvo in prehrano vsako leto, do roka za vložitev zbirnih
vlog v skladu s predpisom, ki ureja izvedbo ukrepov kmetijske politike za
posamezno leto.
4. člen
(vsebina evidence)
V evidenci posebnih kultur se vodijo naslednji podatki:
1.     
identifikacijska številka kmetijskega gospodarstva (KMG-MID);
2.     
podatki o nosilcu kmetije: ime in priimek, enotna matična številka
(EMŠO), davčna številka ter naslov nosilca kmetije. Podatki o nosilcu kmetije
se prevzamejo iz registra kmetijskih gospodarstev;
3.     
podatki o posebnih kulturah na kmetiji:
- 
identifikacijska oznaka grafične enote rabe kmetijskega gospodarstva (v
nadaljnjem besedilu: GERK-PID),
- 
domače ime GERK-PID,
- 
naziv in površina kmetijske rastline iz seznama posebnih kultur iz
prejšnjega člena,
- 
površina kmetijske rastline, ki izpolnjuje pogoje iz 3. točke 2. člena
tega pravilnika.
5. člen
(prijava posebnih kultur)
Vlogo za prijavo površin posebnih kultur, ki je kot Priloga 1
sestavni del tega pravilnika, nosilec kmetije iz prejšnjega člena vloži na
agencijo v skladu z določbami o prijavi površin posebnih kultur iz zakona, ki
ureja kmetijstvo.
KONČNA DOLOČBA
6. člen
(začetek veljavnosti)
Ta pravilnik začne veljati naslednji dan po objavi v Uradnem listu
Republike Slovenije.
Št. 007-309/2017/34
Ljubljana, dne 3. januarja 2018
EVA 2017-2330-0051
Mag. Dejan Židan l.r.
minister za kmetijstvo,
gozdarstvo in prehrano

Priloga: Vloga za
prijavo površin posebnih kultur