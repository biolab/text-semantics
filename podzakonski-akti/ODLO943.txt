1. člen
Za kulturni spomenik državnega pomena se razglasi enoto
dediščine: 
-       
Puštal – Domačija Puštal 74 (EŠD 594). 
Enota ima zaradi kulturnih, etnoloških, umetnostnih in
arhitekturnih ter zgodovinskih lastnosti poseben pomen za Republiko Slovenijo.
Zato jo razglašamo za kulturni spomenik državnega pomena z lastnostmi
etnološkega spomenika.
2. člen
Lastnosti, ki utemeljujejo razglasitev za spomenik državnega
pomena: 
Na Nacetovi domačiji, ki stoji na bregu Poljanske Sore v
Puštalu pri Škofji Loki, izstopa stanovanjska hiša z ohranjeno letnico 1755 na
hišnem tramu, pri čemer njena arhitekturna zasnova sega vsaj v 16. stoletje. S
svojo notranjo opremo predstavlja edinstveni muzej, ohranjen in situ in enega
najkvalitetnejših in najbolj ohranjenih kmečkih objektov ne le na loškem ampak
v celotnem slovenskem prostoru.
3. člen
Spomenik obsega stavbne parcele številka 138/1, 138/4, 138/5,
k.o. Puštal. 
Meje spomenika so vrisane na zemljiško katastrskem načrtu v
merilu 1:1000 in na temeljnem topografskem načrtu v merilu 1:5000. Izvirnika
načrtov, ki sta sestavni del tega odloka, hranita Ministrstvo za kulturo,
Uprava Republike Slovenije za kulturno dediščino in Javni zavod Republike
Slovenije za varstvo kulturne dediščine (v nadaljnjem besedilu: zavod).
4. člen
Za spomenik velja varstveni režim, ki določa: 
-       
varovanje kulturnih, etnoloških, umetnostnih in arhitekturnih ter
zgodovinskih vrednot v celoti, v njihovi izvirnosti in neokrnjenosti, 
-       
ohranjanje gabaritov, primarnih tlorisnih razporedov in izvirne gradbene
substance, 
-       
podrejanje vsake rabe in vseh posegov v objekte na domačiji, v
stanovanjski in v gospodarskih stavbah ter v dvoriščnem prostoru ohranjanju in
vzdrževanju varovanih spomeniških lastnosti, 
-       
omogočanje predstavitve celote in posameznih zaščitenih elementov ter
dostopnost javnosti v meri, ki ne ogroža varovanja spomenika. 
Spomenik je zavarovan z namenom, da se: 
-       
ohranijo kulturne, etnološke umetnostne in arhitekturne ter zgodovinske
vrednote spomenika, 
-       
poveča pričevalnost kulturnega spomenika, 
-       
predstavi kulturne vrednote spomenika in situ, v tisku in drugih
medijih, 
-       
spodbudi učno – predstavitveno in znanstvenoraziskovalno delo. 
Zavarovano območje je namenjeno: 
-       
trajni ohranitvi kulturnih, arhitekturnih, etnoloških in zgodovinskih
vrednot, 
-       
povečevanju pričevalnosti kulturnega spomenika, 
-       
predstavitvi kulturnih vrednot spomenika in premične dediščine in situ,
v tisku in drugih medijih, 
-       
znanstvenoraziskovalnemu delu, 
-       
učno – demonstracijskemu delu.
5. člen
Za vsako spremembo funkcije kulturnega spomenika ali
njegovega dela in za vsak poseg v spomenik, njegove dele ali zemljišče, so
potrebni predhodni pisni kulturnovarstveni pogoji in kulturnovarstveno soglasje
zavoda.
6. člen
Pristojni organ mora v treh mesecih po uveljavitvi tega
odloka izdati lastnikom spomenika ali njegovih sestavnih delov odločbo o
varstvu na podlagi 13. člena zakona o varstvu kulturne dediščine (Uradni list
RS, št. 7/99). 
Odločbe iz prejšnjega odstavka določajo pogoje za raziskovanje,
načine vzdrževanja, pogoje za posege, fizično zavarovanje, pravni promet, način
upravljanja in rabe spomenika, dostopnost spomenika za javnost in časovne
okvire dostopnosti, posamezne druge ukrepe in prepovedi za čim bolj učinkovito
varstvo spomenika. 
Varstveni režim lahko omejuje lastninsko pravico le v obsegu,
ki je nujen za izvajanje varstva spomenika.
7. člen
Nadzor nad izvajanjem tega odloka opravlja Inšpektorat
Republike Slovenije za področje kulturne dediščine.
8. člen
Ta odlok začne veljati naslednji dan po objavi v Uradnem
listu Republike Slovenije.
Št. 634-03/2001-2
Ljubljana, dne 29. marca 2001.
Vlada Republike Slovenije
dr. Janez Drnovšek l. r. 
Predsednik

Priloga
1: Detailna izmera leta 1953, merilo 1:1000