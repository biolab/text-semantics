1. člen
Z namenom, da se omeji gibanje prebivalstva
in zaradi zajezitve in obvladovanja epidemije COVID-19 se s tem odlokom začasno
prepoveduje ponujanje in prodajanje blaga in storitev neposredno potrošnikom na
območju Republike Slovenije, kot na primer nastanitvene storitve, gostinske
storitve, velnes storitve, kinematografske storitve, kulturne storitve in
storitve iger na srečo.
2. člen
(1) Ne glede na prejšnji člen prepoved
ponujanja in prodajanja blaga in storitev potrošnikom ne velja za:
1.     
prodajalne, ki v pretežni meri prodajajo živila, vključno s prodajo
kmetijskih pridelkov na kmetiji,
2.     
lekarne,
3.     
prodajalne z medicinskimi pripomočki in ortopedskimi pripomočki,
4.     
program vrt in kmetijstvo v prodajalnah,
5.     
kmetijske prodajalne,
6.     
bencinske servise,
7.     
banke,
8.     
pošto,
9.     
dostavne službe,
10.  
trafike in kioske za prodajo časopisov in revij,
11.  
druge nujne storitve za zagotavljanje javne varnosti in zdravja,
12.  
prodajalne s hrano za živali,
13.  
vrtnarije, drevesnice in cvetličarne,
14.  
gradbena dela v oziroma na nenaseljenih gradbiščih, hišah oziroma
stanovanjih, pri izvajanju katerih je zagotovljeno, da ni stika s potrošniki,
15.  
prodajalne, ki v pretežni meri prodajajo gradbeno-inštalaterski material,
tehnično blago ali pohištvo,
16.  
prodajalne do velikosti 400 m2 prodajnega prostora, z izjemo prodajaln v trgovskih
centrih,
17.  
specializirane prodajalne za prodajo motornih vozil in koles,
18.  
kemične čistilnice in servisne delavnice, v katerih se opravljajo
storitve popravil in vzdrževanja tehničnega blaga,
19.  
servisne delavnice, v katerih se opravljajo storitve popravil in
vzdrževanja motornih vozil in koles (na primer vulkanizerske, avtoličarske,
avtokleparske, delavnice za popravilo koles),
20.  
storitve, ki se opravljajo na prostem in pri katerih se lahko zagotovi,
da ne prihaja do stikov s potrošniki (na primer vrtnarske storitve, krovska
dela, fasaderska dela),
21.  
osebni prevzem blaga ali hrane na prevzemnih mestih, kjer je zagotovljen
minimalni stik s potrošniki,
22.  
storitve na področju dejavnosti higienske nege: frizerske in kozmetične
dejavnosti, masaža in pedikura,
23.  
športno-rekreativne storitve na prostem, v športnih objektih na prostem
in na površinah za šport v naravi ob ohranjanju varne razdalje do drugih,
24.  
salone za nego psov in mačk ter ostalih živali,
25.  
storitve zavarovalniškega posredovanja,
26.  
avtopralnice,
27.  
storitve nepremičninskega posredovanja,
28.  
knjižnice, galerije in muzeje,
29.  
dimnikarske storitve,
30.  
strežbo, izključno na terasah in vrtovih gostinskih lokalov,
31.  
storitve izdelave in popravil na področju tekstilne, obutvene in
usnjarske dejavnosti ter storitve izdelave ključev,
32.  
storitve na področju fotografske dejavnosti, fotokopirnice, urarstvo in
zlatarstvo.
(2) Ne glede na prejšnji člen je
izvzeto ponujanje in prodajanje blaga in storitev potrošnikom na daljavo, kot
ju ureja zakon, ki ureja varstvo potrošnikov.
(3) Ne glede na prejšnji člen so
izvzete tudi vse oblike ponujanja in prodajanja blaga in storitev potrošnikom,
ki so kot izjema navedene v drugih odlokih, ki jih Vlada Republike Slovenije
sprejme zaradi zajezitve in obvladovanja epidemije COVID-19.
(4) (črtan).
2.a člen
(1) Za prodajalne z živili iz 1. točke prvega odstavka prejšnjega člena se določi obratovalni čas od vsaj
8.00 ure (lahko tudi prej) in najmanj do 18.00 ure.
(2) V prodajalnah iz 1., 15. in 16. točke
prvega odstavka prejšnjega člena lahko nakup v času od 8.00 do 10.00 ure
opravijo izključno ranljive skupine (na primer invalidi, starejši od 65 let,
nosečnice).
(3) Ob nedeljah in dela prostih dnevih iz
1. in 2. člena Zakona o praznikih in dela prostih dnevih (Uradni list RS, št.
112/05 – uradno prečiščeno besedilo, 52/10, 40/12 – ZUJF, 19/15 in 83/16) so
zaprte vse prodajalne iz prejšnjega člena, razen bencinskih servisov in lekarn,
ki so lahko odprte.
(4) Mikro in majhne družbe v skladu z
Zakonom o gospodarskih družbah (Uradni list RS, št. 65/09 – uradno prečiščeno
besedilo, 33/11, 91/11, 32/12, 57/12, 44/13 – odl. US, 82/13, 55/15, 15/17 in
22/19 – ZPosS), samostojni podjetniki posamezniki in zadruge, skladno z Zakonom
o zadrugah (Uradni list RS, št. 97/09 – uradno prečiščeno besedilo), iz 1.
točke prvega odstavka prejšnjega člena lahko oblikujejo
obratovalni čas v skladu s svojo poslovno odločitvijo, pri čemer upoštevajo
prejšnji odstavek tega člena.
(5) Srednje in velike družbe skladno z
Zakonom o gospodarskih družbah (Uradni list RS, št. 65/09 – uradno prečiščeno
besedilo, 33/11, 91/11, 32/12, 57/12, 44/13 – odl. US, 82/13, 55/15, 15/17 in
22/19 – ZPosS), ki ponujajo in prodajajo blago v prodajalnah z živili, določijo
njihov obratovalni čas, ki na dan pred 12. marcem 2020 ni bil daljši od 10 ur,
v skladu s svojo poslovno odločitvijo, pri čemer upoštevajo tretji odstavek
tega člena.
3. člen
(1) Pri opravljanju dejavnosti iz
prvega odstavka 2. člena tega odloka se upošteva vsa navodila ministrstva,
pristojnega za zdravje, in Nacionalnega inštituta za javno zdravje (v
nadaljnjem besedilu: NIJZ) za preprečevanje okužbe z virusom SARS-CoV-2, ki so
objavljena na spletni strani ministrstva (https://www.gov.si/novice/2020-04-16-navodila-ua-delo-v-servisnih-storitvah-in-drugih-storitvah-ter-zivilskih-in-tehnicnih-trgovinah-ob-postopnem-sproscanju-nekaterih-ukrepov-v-casu-epidemije/)
in NIJZ (http://www.nijz.si).
(2) Odgovornost delodajalcev je, da zaposlenim zagotovijo
zaščitno opremo in zagotovijo spoštovanje navodil iz prejšnjega odstavka.
4. člen
Strokovno utemeljenost ukrepov iz tega
odloka Vlada Republike Slovenije ugotavlja vsakih sedem dni in ob upoštevanju
strokovnih razlogov odloči, da se ti ukrepi še naprej uporabljajo, ali pa
ukrepe spremeni oziroma odpravi ter o tem obvesti Državni zbor in javnost.

Odlok o začasni prepovedi ponujanja in
prodajanja blaga in storitev potrošnikom v Republiki Sloveniji (Uradni list RS,
št. 25/20) vsebuje naslednjo končno določbo:
»KONČNA DOLOČBA
5. člen
Ta odlok začne veljati 16. marca 2020
ob 00.00 uri.«.

Odlok o dopolnitvi Odloka o začasni prepovedi
ponujanja in prodajanja blaga in storitev potrošnikom v Republiki Sloveniji
(Uradni list RS, št. 29/20) vsebuje naslednjo končno določbo:
»KONČNA DOLOČBA
2. člen
Ta odlok začne veljati 19. marca 2020 ob
00.00 uri.«.

Odlok o spremembah in dopolnitvah Odloka o
začasni prepovedi ponujanja in prodajanja blaga in storitev potrošnikom v
Republiki Sloveniji (Uradni list RS, št. 32/20) vsebuje naslednjo končno določbo:
»KONČNA DOLOČBA
3. člen
Ta odlok začne veljati 21. marca 2020 ob
00.00 uri.«.

Odlok o spremembi Odloka o začasni prepovedi
ponujanja in prodajanja blaga in storitev potrošnikom v Republiki Sloveniji
(Uradni list RS, št. 37/20) vsebuje naslednjo končno določbo:
»KONČNA DOLOČBA
2. člen
Ta odlok začne veljati 30. marca 2020.«.

Odlok o spremembah in dopolnitvah Odloka o
začasni prepovedi ponujanja in prodajanja blaga in storitev potrošnikom v
Republiki Sloveniji (Uradni list RS, št. 42/20) vsebuje naslednjo končno določbo:
»KONČNA DOLOČBA
3. člen
Ta odlok začne veljati 3. aprila 2020.«.

Odlok
o dopolnitvi Odloka o začasni prepovedi ponujanja in prodajanja blaga in
storitev potrošnikom v Republiki Sloveniji (Uradni list RS, št. 44/20) vsebuje naslednjo končno določbo:
»KONČNA DOLOČBA
2. člen
Ta odlok začne veljati 4. aprila 2020.«.

Odlok o spremembi Odloka o začasni prepovedi
ponujanja in prodajanja blaga in storitev potrošnikom v Republiki Sloveniji
(Uradni list RS, št. 47/20) vsebuje naslednjo končno določbo:
»KONČNA DOLOČBA
2. člen
Ta odlok začne veljati 10. aprila 2020.«.

Odlok o spremembah in dopolnitvi Odloka o
začasni prepovedi ponujanja in prodajanja blaga in storitev potrošnikom v
Republiki Sloveniji (Uradni list RS, št. 53/20) vsebuje naslednjo končno določbo:
»KONČNA DOLOČBA
5. člen
Ta odlok začne veljati 20. aprila 2020,
razen 16., 22. in 24. točke prvega odstavka 2. člena odloka, ki začnejo veljati
4. maja 2020.«.

Odlok
o dopolnitvah Odloka o začasni prepovedi ponujanja in prodajanja blaga in
storitev potrošnikom v Republiki Sloveniji (Uradni list RS, št 58/20) vsebuje naslednjo končno določbo:
»KONČNA DOLOČBA
2. člen
Ta odlok začne veljati 25. aprila 2020.«.

Odlok o spremembah Odloka o začasni prepovedi
ponujanja in prodajanja blaga in storitev potrošnikom v Republiki Sloveniji
(Uradni list RS, št. 59/20) vsebuje naslednjo prehodno in
končno določbo:
»PREHODNA IN KONČNA DOLOČBA
4. člen
Ne glede na tretji odstavek 2.a člena
Odloka o začasni prepovedi ponujanja in prodajanja blaga in storitev
potrošnikom v Republiki Sloveniji (Uradni list RS, št. 25/20,
29/20, 32/20, 37/20, 42/20, 44/20, 47/20, 53/20 in 58/20) so lahko 3. maja
2020 prodajalne iz 1. točke 2. člena
odprte od 8.00 do 13.00 ure.
5. člen
Ta odlok začne veljati 29. aprila 2020, razen 16., 22., 24., 30., 31. in
32. točke prvega odstavka 2. člena
odloka, ki začnejo veljati 4. maja 2020.«.