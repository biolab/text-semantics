I.
Članarino OOZ Ljubljana Vič plačujejo člani Območne
obrtno-podjetniške zbornice Ljubljana Vič (v nadaljnjem besedilu: OOZ Ljubljana
Vič) za storitve in naloge, ki jih OOZ Ljubljana Vič opravlja skladno z drugim
odstavkom 33.a člena Statuta.
II.
Članarina OOZ Ljubljana Vič za leto 2017 znaša 10,00 EUR
mesečno.
III.
Skladno s 33.a členom statuta OOZ Ljubljana Vič nastopi
obveznost plačevanja članarine OOZ Ljubljana Vič z dnem, ko član postane ali je
zavezanec za plačilo članarine po Obrtnem zakonu. V primeru, ko obveznost
plačila članarine nastane tekom meseca, nastane obveznost plačevanja članarine
OOZ Ljubljana Vič s prvim dnem naslednjega meseca, oziroma če članstvo v OOZ
Ljubljana Vič preneha tekom meseca, preneha obveznost plačevanja članarine OOZ
Ljubljana Vič zadnjega dne v mesecu, v katerem je članstvo prenehalo.
IV.
Članarina se plačuje trimesečno, najpozneje do vsakega 15. v
drugem mesecu trimesečnega obdobja. Na pisno zahtevo člana se lahko članarina
plačuje mesečno, najpozneje do vsakega 15. v tekočem mesecu za pretekli mesec
ali letno do 15. v drugem tekočem mesecu letnega obdobja.
V.
Članarina se plačuje na podlagi izstavljenega računa za
vsakega člana posebej, ki ga izda Območna obrtno-podjetniška zbornica Ljubljana
Vič.
Članarina se na podlagi računa plačuje OOZ Ljubljana Vič na
njen transakcijski račun.
Zapadlo in neplačano članarino izterjuje Območna
obrtno-podjetniška zbornica Ljubljana Vič, skladno s statutom OOZ Ljubljana
Vič.
VI.
Ta sklep začne veljati s 1. 1. 2017 in se objavi Uradnem
listu Republike Slovenije ter se skladno s statutom OOZ Ljubljana Vič posreduje
zavezancem za plačilo članarine OOZ Ljubljana Vič.
Jernej Dolinar l.r.
Predsednik
skupščine OOZ Ljubljana Vič