I.
S tem sklepom Vlada Republike Slovenije določa obliko in
vsebino spominske plakete Civilne zaščite, ki se podeli v letu 2011 pripadnikom
Civilne zaščite, gasilcem, članom Rdečega križa Slovenije, pripadnikom službe
nujne medicinske pomoči in drugim reševalcem za sodelovanje pri organiziranju,
vodenju in izvajanju zaščite, reševanja in pomoči v letu 1991 ob osamosvojitvi
Republike Slovenije.
II.
Spominska plaketa Civilne zaščite iz prejšnje točke je po
obliki enaka plaketi Civilne zaščite, določeni z Uredbo o priznanjih in
nagradah na področju varstva pred naravnimi in drugimi nesrečami (Uradni list
RS, št. 64/95 in 76/01), ki ima označeni letnici 1991 in 2011, zaporedno
številko ter nadomestno oznako modre barve s številko 20.
III.
Spominska plaketa Civilne zaščite se podeli na način kot se
podeljujejo priznanja in nagrade Civilne zaščite.
IV.
Ta sklep začne veljati naslednji dan po objavi v Uradnem
listu Republike Slovenije.
Št. 09400-2/2011
Ljubljana, dne 26. maja 2011
EVA 2011-1911-0019
Vlada Republike Slovenije
Borut Pahor l.r.