1. člen
Ta pravilnik določa programsko
klasifikacijo izdatkov državnega proračuna (v nadaljnjem besedilu: programska
klasifikacija).
2. člen
Izdatki državnega proračuna in finančnih
načrtov neposrednih uporabnikov državnega proračuna se v skladu s programsko
klasifikacijo razvrščajo v:
1.    
področja proračunske porabe,
2.    
glavne programe in
3.    
podprograme.
Področja proračunske porabe in glavni programi
so določeni v prilogi tega pravilnika, ki je njegov sestavni del.
Podprogrami se določijo v postopku priprave
predloga proračuna, predloga rebalansa proračuna ali predloga sprememb
proračuna.
3. člen
Programska klasifikacija se uporablja pri
pripravi predloga državnega proračuna in finančnih načrtov neposrednih
uporabnikov državnega proračuna ter pri njihovem izvrševanju.

Priloga:
Programska klasifikacija izdatkov državnega proračuna

Pravilnik o programski klasifikaciji izdatkov
državnega proračuna (Uradni list RS, št. 112/03)
vsebuje naslednji končni določbi:
»4. člen
Z dnem uveljavitve tega pravilnika preneha
veljati odredba o funkcionalno-programski klasifikaciji izdatkov državnega
proračuna (Uradni list RS, št. 43/00).
5. člen
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o spremembi Pravilnika o programski
klasifikaciji izdatkov državnega proračuna (Uradni list RS, št. 56/05) vsebuje naslednjo končno določbo:
»2. člen
Ta pravilnik začne veljati naslednji dan po
objavi v Uradnem listu Republike Slovenije, uporabljati pa se začne dne 1.
januarja 2006, razen glavnega programa 0304 – Predsedovanje EU, ki se začne
uporabljati z dnem uveljavitve tega pravilnika.«.

Pravilnik o spremembi Pravilnika o programski
klasifikaciji izdatkov državnega proračuna (Uradni list RS, št. 141/06) vsebuje naslednjo končno določbo:
»2. člen
Ta pravilnik začne veljati naslednji dan po
objavi v Uradnem listu Republike Slovenije, uporabljati pa se začne dne 1.
januarja 2007.«.

Pravilnik o spremembi Pravilnika o programski
klasifikaciji izdatkov državnega proračuna (Uradni list RS, št. 58/09) vsebuje naslednjo končno določbo:
»2. člen
Ta pravilnik začne veljati naslednji dan po
objavi v Uradnem listu Republike Slovenije.«.