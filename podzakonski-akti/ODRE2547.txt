1. člen
(1) S to odredbo se zaradi preprečevanja širjenja nalezljive
bolezni SARS-CoV-2 (COVID-19) prepove zbiranje ljudi v:
-       
vrtcih,
-       
osnovnih šolah,
-       
osnovnih šolah s prilagojenim programom,
-       
glasbenih šolah,
-       
zavodih za vzgojo in izobraževanje otrok in mladostnikov s posebnimi
potrebami, razen tistih, ki so ustanovljeni za delo z otroki s čustvenimi in
vedenjskimi motnjami,
-       
srednjih šolah,
-       
višjih strokovnih šolah,
-       
domovih za učence in dijaških domovih,
-       
organizacijah za izobraževanje odraslih ter
-       
univerzah in samostojnih visokošolskih zavodih,
in sicer do vključno 29. marca 2020.
(2) Prepoved zbiranja iz prejšnjega odstavka ne velja v
primeru organizacije nujnega varstva otrok staršev, ki morajo opravljati
delovno obveznost na delovnem mestu v sektorjih kritične infrastrukture ali na
področju nacionalne varnosti, do vključno 5. razreda osnovne šole, vendar ne v
skupini, ki je večja od šest otrok, in sicer na podlagi odločitve pristojnega
poveljnika Civilne zaščite po posvetovanju z županom.

Odredba o prepovedi zbiranja ljudi v zavodih s
področja vzgoje in izobraževanja ter univerzah in samostojnih visokošolskih
zavodih (Uradni list RS, št. 19/20) vsebuje naslednjo končno določbo:
»2. člen
Ta odredba začne veljati naslednji dan po objavi v Uradnem
listu Republike Slovenije, uporabljati pa se začne 16. marca 2020.«.

Odredba o dopolnitvi Odredbe o prepovedi
zbiranja ljudi v zavodih s področja vzgoje in izobraževanja ter univerzah in
samostojnih visokošolskih zavodih (Uradni list RS, št. 22/20) vsebuje naslednjo končno določbo:
»2. člen
Ta odredba začne veljati naslednji dan po objavi v Uradnem
listu Republike Slovenije, uporabljati pa se začne 16. marca 2020.«.