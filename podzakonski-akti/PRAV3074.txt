I. SPLOŠNE DOLOČBE
1. člen
S tem pravilnikom se urejajo organizacija, izvajanje
inšpekcije in določajo kriteriji za ocenjevanje obrambnih priprav, vojaških
zadev, zaščite in reševanja ter zaščite podatkov v informacijskem sistemu
obrambe in zaščite pri nosilcih obrambnega sistema. S tem pravilnikom se določajo
tudi kriteriji za ocenjevanje bojne pripravljenosti štabov, poveljstev in enot
teritorialne obrambe.
2. člen
Inšpekcijo izvajajo republiški inšpektorji in pooblaščene
osebe (v nadaljnjem besedilu: inšpektorji). Inšpektorjem se izda izkaznica v
skladu s pravilnikom o službenih izkaznicah na obrambnem področju (Uradni list
RS, št. 19/91).
3. člen
Pooblastilo obsega pravico izvajanja inšpekcije na področjih:
-       
obrambnih priprav po posameznih dejavnostih; 
-       
varnostnih priprav v upravnih organih, pristojnih za obrambne zadeve, in
štabih za teritorialno obrambo; 
-       
vojaških zadev; 
-       
bojne pripravljenosti teritorialne obrambe; 
-       
zaščite in reševanja; 
-       
upravnih zvez; 
-       
kriptozaščite; 
-       
informatike; 
-       
finančno-materialnih zadev.
4. člen
Izvajanje inšpekcije načrtuje, vodi in usmerja republiški
inšpektor za obrambo. 
Program dela republiškega inšpektorata za obrambo za
naslednje leto se izdela do konca tekočega leta. Program inšpekcije obrambnih
priprav mora biti usklajen s programom inšpekcije varnostnih priprav, ki ga določi
republiški upravni organ, pristojen za notranje zadeve. 
Povzetek programa se dostavi izvršnim svetom občinskih in
mestne skupščine, republiškim organom in organizacijam ter štabom za
teritorialno obrambo.
5. člen
Inšpekcije so redne, izredne in ponovne. Po načinu izvedbe so
inšpekcije napovedane in nenapovedane. 
Redna inšpekcija se opravlja na podlagi letnega programa dela
republiškega inšpektorata za obrambo. Namen redne inšpekcije je, da se obrambne
priprave ali izvajanje drugih nalog pregleda v celoti. 
Izredna inšpekcija se opravlja na podlagi odločitve
Predsedstva Republike Slovenije ali njegovega Sveta za obrambo, Izvršnega sveta
Skupščine Republike Slovenije, ministra za obrambo, poveljnika Teritorialne
obrambe Republike Slovenije, poveljnika civilne zaščite Republike Slovenije ali
republiškega inšpektorja za obrambo. Izredna inšpekcija se opravlja z namenom,
da se ugotovi stanje določene vrste priprav ali pregleda izvajanje določenih
drugih nalog. 
Namen ponovne inšpekcije je ugotoviti, ali so odpravljene
ugotovljene pomanjkljivosti in neskladnosti ter izvršeni ukrepi in naloge, ki
so bile naložene ob redni ali izredni inšpekciji. Ponovna inšpekcija se izvede
po poteku roka, določenega za odpravo ugotovljenih pomanjkljivosti, ki
praviloma ne sme biti daljši od treh mesecev.
6. člen
Inšpekcija se izvaja s pregledom obrambnih načrtov in druge
dokumentacije, z razgovori z odgovornimi osebami in izvajalci načrtov,
ugotavljanjem materialne opremljenosti, s praktičnim preverjanjem bojne
pripravljenosti štabov, poveljstev in enot ter pripravljenosti organov,
podjetij, zavodov in organizacij. 
Inšpekcijo praviloma izvaja skupina inšpektorjev, ki jo
določi republiški inšpektor za obrambo glede na namen in obseg inšpekcije.
7. člen
Državni organi, podjetja, zavodi in druge organizacije,
štabi, poveljstva in enote, pri katerih se opravlja inšpekcija morajo dati na
razpolago vse podatke in omogočiti neposreden vpogled v dokumente, prostore in
materialno-tehnična sredstva, ki se nanašajo na obrambne priprave, bojno
pripravljenost, vojaške zadeve, informatiko ter zaščito in reševanje.
8. člen
Pri izvajanju inšpekcije morajo biti navzoči vodja obrambnih
priprav, njegov namestnik in upravitelj obrambnega načrta.
II. OBRAMBNE PRIPRAVE
9. člen
Namen inšpekcije je ugotoviti skladnost obrambnih priprav s
predpisi ter njihovo stanje. Pri tem inšpekcija zlasti ugotavlja: 
-       
normativno urejenost in spoštovanje predpisov; 
-       
aktivnosti pri izvajanju nalog; 
-       
kvaliteto podlag za izdelavo načrtov; 
-       
vsebino, razčlenjenost, ažurnost in metodološko urejenost obrambnega
načrta; 
-       
razdelanost nalog in določitev sil, sredstev in načinov za izvedbo
načrtovanih aktivnosti; 
-       
organizacijo, skladnost in kakovost priprav za izvajanje mobilizacije; 
-       
zagotovitev pogojev za proizvodnjo in opravljanje storitev v vojni; 
-       
skladnost vojne organizacije in sistemizacije ter popolnjenost z delavci
za izvajanje dejavnosti; 
-       
organiziranost sistema zvez in kriptozaščite; 
-       
uresničevanje razvojnega načrta obrambe in zaščite; 
-       
druge elemente, ki so pomembni za oceno obrambnih in varnostnih priprav.
Sestavni del pregleda obrambnih priprav v upravnih organih,
pristojnih za obrambne zadeve, ter štabih za teritorialno obrambo je tudi
pregled varnostnih priprav.
10. člen
Glede na ugotovljeno stanje ob inšpekciji se obrambne
priprave ocenijo z oceno »ZADOVOLJIVO« ali »NEZADOVOLJIVO«. 
Obrambne priprave v občini se ocenijo kot nezadovoljive, če
so ocenjene nezadovoljivo pri več kot 40 odstotkov pregledanih nosilcev.
11. člen
Če v organu, podjetju, zavodu ali drugi organizaciji niso
ustrezno izdelani dokumenti za proizvodnjo, opravljanje storitev in delovanje
dejavnosti in ni zagotovljena vsaj 70% popolnjenost vojne sistemizacije, se
obrambne priprave, ne glede na kvaliteto ostalih dokumentov, ocenijo z oceno
nezadovoljivo.
12. člen
Pri inšpekciji varnostnih načrtov upravnih organov,
pristojnih za obrambne zadeve, in štabov za teritorialno obrambo, se zlasti
ugotavlja ažurnost varnostne ocene, razdelanost ukrepov in postopkov ter
organizacija, sile in sredstva za odpravo izrednih razmer. 
Glede na ugotovljeno stanje se varnostni načrt oceni z oceno
»ZADOVOLJIVO« ali »NEZADOVOLJIVO«.
III. BOJNA PRIPRAVLJENOST
13. člen
Inšpekcija bojne pripravljenosti obsega kontrolo in oceno
stanja elementov vodenja in poveljevanja, usposobljenosti, mobilizacijske
pripravljenosti in materialne in zdravstvene oskrbe.
14. člen
Bojna pripravljenost se ocenjuje
po naslednjih, elementih z naslednjim številom točk:


Zap.
  St.

Kontrolirana
  vprašanja

Možno
  število točk


štabi

poveljstva

enote
  zavodi


1

2

3

4

5


1.

Vodenje
  in poveljevanje

 

 

 


1.1.

Priprava
  in sprejemanje odločitve

35

35

20


1.2.

Izdelava,
  Usklajenost in ažurnost bojnih dokumentov

30

30

10


1.3.

Nudenje
  pomoči podrejenim in usklajevanje priprav

20

20

10


1.4.

Organizacija
  in izvajanje sodelovanja

20

20

10


1.5.

Organizacija
  in učinkovitost poveljevanja-zveze in kriptozaščita

30

30

20


1.6.

Varnostna
  zagotovitev in samozaščitna usposobljenost

20

20

10


1.7.

Motiviranost

30

30

30


1.8.

Izvajanje
  namenskih nalog

40

40

30


1.9.

Ostali
  elementi

 

 

 


 

- red
  in disciplina

25

25

10


 

Skupno
  točk

250

250

150


2.

Usposobljenost

 

 

 


2.1.

Usposobljenost
  in izurjenost za izvajanje namenskih nalog

60

60

40


2.2.

Usposobljenost
  in izurjenost za izvajanje nalog PZO

25

25

30


2.3.

Usposobljenost
  in izurjenost za izvajanje nalog POB

25

25

30


2.4.

Usposobljenost
  in izurjenost za izvajanje nalog PDB

25

25

30


2.5.

Inženirska
  zagotovitev

30

30

30


2.6.

Izbira
  in zasedba položaja, organizacija in učinkovitost ognjenega sistema

25

25

30


2.7.

Bojno
  zavarovanje

20

20

20


2.8.

Usposobljenost
  in izurjenost za izvedbo manevra in premika

20

20

20


2.9.

Usposobljenost
  in izurjenost za uporabo in vzdrževanje orožja in opreme 

20

20

20


 

Skupno
  točk

250

250

250


3.

Mobilizacijska
  pripravljenost

 

 

 


3.1.

Ustreznost
  mobilizacijskega zbirališča

10

10

10


3.2.

Usklajenost
  virov popolnitve z mobilizacijskim zbirališčem in dejanska popolnitev

20

20

30


3.3.

Mobilizacijski
  načrt - popolnost, operativnost, ažurnost

10

10

15


3.4.

Organizacija
  samovpoklicne službe

5

5

10


3.5.

Organizacija
  sprejema vojaških obveznikov in materialnih sredstev

5

5

15


3.6.

Sprejem
  vojaških obveznikov v nižjih enotah in formiranje osnovnih enot

5

5

20


3.7.

Organizacija
  poveljevanja, zagotovitev in uporaba zvez med mobilizacijo

5

5

10


3.8.

Organizacija
  izvzema materialnih sredstev iz skladišč, dostava na MZ in razdelitev

10

10

10


3.9.

Materialno-tehnična
  in zdravstvena oskrba mobilizacije

25

25

25


3.10.

Bojno
  zavarovanje med mobilizacijo

5

5

5


 

Skupno
  točk

100

100

150


4.

Zaledna
  oskrbljenost

 

 

 


4.1.

Razporeditev
  oborožitve in streliva glede na prioriteto

20

20

15


4.2.

Popolnost
  in brezhibnost materialnih sredstev

20

20

20


4.3.

Hramba
  in varovanje materialnih sredstev ter ustreznost zaščite

20

20

15


4.4.

Tehnična
  oskrbljenost - vzdrževanje, popravila, remonti

20

20

30


4.5.

Intendantska
  oskrbljenost - organizacija in način preskrbe, primernost bivanja, primernost
  osebne opreme

20

20

30


4.6.

Sanitetna
  oskrbljenost - organizacija službe, postopek z obolelimi in poškodovanimi 

15

15

30


4.7.

Prometna
  oskrbljenost - ustreznost vozil, urejenost premika

15

15

30


4.8.

Protipožarna
  zaščita

10

10

10


4.9.

Veterinarska
  zaščita

10

10

20


 

Skupno
  točk

150

150

200


 

Vsega
  točk

750

750

750


15. člen
Bojna pripravljenost štaba,
poveljstva ali enote se oceni z oceno:


Ocena

Dobljene točke


odlično

675-750 točk


prav dobro

601-675 točk


dobro

526-600 točk


zadovoljivo

451-525 točk


nezadovoljivo

manj kot 450 točk.


16. člen
Po končani inšpekciji se na sestanku s starešinami
kontroliranih štabov, poveljstev, enot in zavodov posredujejo temeljne
ugotovitve in pripombe inšpekcije o stanju bojne pripravljenosti in naložijo
ukrepi za odpravo ugotovljenih pomanjkljivosti.
IV. VOJAŠKE ZADEVE
17. člen
Z inšpekcijo na področju vojaških zadev se nadzoruje zlasti: 
-       
stanje vojaške evidence in naborne dokumentacije; 
-       
organizacija in izvedba nabora; 
-       
priprava in izvedba zdravstvenih pregledov vojaških obveznikov ter
ocenjevanje vojaške zdravstvene sposobnosti; 
-       
stanje evidence napotitve na služenje vojaškega roka; 
-       
napotitev na služenje vojaškega roka; 
-       
urejenost in ažurnost osebnih kartotek; 
-       
razporejanje vojaških obveznikov v obrambne sile; 
-       
popolnjenost enot teritorialne obrambe; 
-       
skladnost in ažurnost ukrepov in aktivnosti za izvedbo mobilizacije
teritorialne obrambe; 
-       
pridobivanje in usmerjanje kandidatov za gojence šol za rezervne
častnike in vojaške ter obrambne poklice; 
-       
imenovanje in poviševanje oseb v rezervni sestavi; 
-       
opravljanje upravno-pravnih zadev; 
-       
poznavanje predpisov in usposobljenost delavcev. Ocena stanja vojaških
zadev se da po elementih iz prejšnjega odstavka z navedbo ugotovljenih
pomanjkljivosti.
V. ZAŠČITA IN REŠEVANJE
18. člen
Na področju zaščite in reševanja se ob inšpekciji ugotavlja
zlasti: 
-       
normativna urejenost; 
-       
organiziranost sistema za zaščito in reševanje in v okviru tega zlasti: 
-       
organiziranost in pripravljenost podjetij, zavodov in organizacij, ki so
posebnega pomena za zaščito in reševanje; 
-       
organiziranost, opremljenost in usposobljenost štabov in enot civilne
zaščite; 
-       
vsebina in kvaliteta ocen ogroženosti ter drugih podlag za izdelavo
načrtov; 
-       
razdelanost, ažurnost in uporabnost operativnih dokumentov za posamezne
ukrepe zaščite in reševanja; 
-       
organiziranost sistema aktiviranja in mobilizacije sil in sredstev; 
-       
organiziranost in usposobljenost sistema opazovanja in obveščanja; 
-       
vključenost in povezanost podjetij, zavodov, organov in organizacij v
sistem opazovanja in obveščanja; 
-       
kadrovska popolnitev civilne zaščite; 
-       
kadrovska popolnitev operativnih sestavov splošnih reševalnih služb. 
Ocena stanja se da po elementih z navedbo, ugotovljenih
pomanjkljivosti.
VI. OSTALA PODROČJA DELA INŠPEKCIJE
19. člen
Inšpekcija ugotavlja in preverja pogoje za delovanje
informacijskega sistema. Pri tem zlasti ugotavlja ustreznost ukrepov za
varovanje in zaščito: 
-       
opreme, 
-       
prenosnih poti, 
-       
programske opreme in 
-       
podatkov.
20. člen
Na področju finančno-materialnega poslovanja se nadzoruje
zlasti: 
-       
zagotavljanje sredstev, 
-       
uresničevanje finančnih načrtov, 
-       
namenska uporaba sredstev in 
-       
nabava, stanje in vzdrževanje materialnih sredstev.
VII. ZAPISNIK
21. člen
Takoj po opravljeni inšpekciji se sestavi zapisnik, ki mora
obsegati zlasti: 
-       
ime organa, podjetja, zavoda, organizacije ali skupnosti oziroma štaba,
enote ali zavoda, pri katerem je bila opravljena inšpekcija; 
-       
namen inšpekcije; 
-       
opis uporabljenih metod pri delu inšpekcije; 
-       
seznam izvajalcev inšpekcije in prisotnih odgovornih oseb; 
-       
obseg in vsebino inšpekcije z ugotovitvami po posameznih elementih; 
-       
kratko zaključno oceno z utemeljitvijo; 
-       
naloge in ukrepe, ki se odrejajo za odpravo ugotovljenih pomanjkljivosti
in rok za njihovo izvršitev; 
-       
pouk o ugovoru k zapisniku.
22. člen
Zapisnik o inšpekciji obrambnih priprav, vojaške dolžnosti in
informacijskega sistema je dokument zaupne narave in se označuje z »OBRAMBA, URADNA
SKRIVNOST, STROGO ZAUPNO«. Zapisniki o inšpekciji bojne pripravljenosti
teritorialne obrambe se označujejo kot »VOJAŠKA SKRIVNOST, STROGO ZAUPNO«. 
Zapisnik o ugotovitvah inšpekcije se pošlje organu,
organizaciji ali skupnosti, v kateri je bila inšpekcija opravljena, ministrstvu
za obrambo in republiškemu upravnemu organu, pristojnemu za dejavnost v kateri
je bila inšpekcija izvršena. Zapisnik o inšpekciji bojne pripravljenosti
štabov, poveljstev, enot in zavodov teritorialne obrambe se pošlje pristojnemu
štabu za teritorialno obrambo.
23. člen
Zoper ugotovitve inšpekcije je dovoljen ugovor v osmih dneh
po prejemu zapisnika. 
Ugovor iz prejšnjega odstavka se pošlje ministru za obrambo.
Minister z odločbo ugovor zavrne, spremeni odrejene ukrepe ali naloži, da se
inšpekcija ponovi. Ponovne inšpekcije praviloma ne smejo opraviti inšpektorji,
zoper katerih oceno je bil podan ugovor.
24. člen
Republiški inšpektorat za obrambo izdela letno poročilo o
izvedenih inšpekcijskih nadzorih in ga predloži v obravnavo Svetu Predsedstva
Republike Slovenije za obrambo, Izvršnemu svetu Skupščine Republike Slovenije
in ministrstvu za obrambo.
VIII. KONČNI DOLOČBI
25. člen
Z dnem uveljavitve tega pravilnika, preneha veljati navodilo
o organiziranju in izvajanju inšpekcijskega in strokovnega nadzora, obrambnih
in varnostnih priprav (Z-št. 808/1, 01/ 47-Z-18/87, ž dne 9. 1. 1987), ki sta
ga izdala republiški sekretar za ljudsko obrambo in republiški sekretar za
notranje, zadeve.
26. člen
Ta pravilnik začne veljati osmi dan po objavi v Uradnem listu
Republike Slovenije.
Št. 808/35
Ljubljana, dne 8. julija 1991.
Minister 
za obrambo 
Janez Janša l. r.