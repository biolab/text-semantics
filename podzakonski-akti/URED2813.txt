1. člen
(vsebina)
Ta uredba določa financiranje in
sofinanciranje ukrepov na področju razvoja morskega in sladkovodnega ribištva,
upravičence, pogoje in postopke pridobivanja sredstev za izvajanje teh ukrepov
ter nadzor nad izvajanjem določb te uredbe.
2. člen
(način pridobitve)
Sredstva po tej uredbi se lahko pridobijo
na podlagi pisnih vlog upravičencev, javnega razpisa ali na podlagi letnega
programa Ministrstva za kmetijstvo, gozdarstvo in prehrano (v nadaljnjem besedilu:
ministrstvo).
3. člen
(namen sredstev za ribiške flote)
Za modernizacijo in tehnično prilagoditev
ribiške flote se sredstva na podlagi pisnih vlog upravičencev namenjajo:
-      
večdnevnemu ribolovu v odprtih ribolovnih vodah Jadranskega morja,
-      
znižanju stroškov, večji konkurenčni sposobnosti ter dvigu kakovosti
ribjih izdelkov,
-      
zagotovitvi potrebnih količin domačih ribjih virov za oskrbo domačega
trga in za potrebe predelave,
-      
zagotovitvi stabilnega izvoza ribjih izdelkov.
Upravičenci do sredstev iz prejšnjega
odstavka so pravne in fizične osebe, ki so registrirane za opravljanje
dejavnosti ribištva, s sedežem oziroma prebivališčem v Republiki Sloveniji.
Upravičenci iz prejšnjega odstavka lahko
pridobijo sredstva po tej uredbi, če izpolnjujejo naslednje pogoje:
-      
da predložijo program modernizacije in tehnične prilagoditve ribiške
flote, ki ga odobri minister za kmetijstvo, gozdarstvo in prehrano (v
nadaljnjem besedilu: minister),
-      
da razpolagajo z ribiškimi ladjami nad 100 BRT in nad 550 KW s
tehnologijo ribolova lebdeče koče,
-      
da predložijo dokazila (računi v izvirniku) o že opravljenih delih
oziroma nakupu opreme do višine predvidenega sofinanciranja (do 35%),
-      
da predložijo dokazila o zagotovljenem lastnem deležu sredstev.
Višina sredstev za namene iz prvega odstavka
tega člena znaša do 35% predračunske vrednosti odobrenega programa.
3.a člen
(kompenzacijska sredstva)
Kompenzacijska sredstva so namenjena
povrnitvi izpada dohodka morskih ribičev, ki so ga utrpeli zaradi začasno
oviranega normalnega izvajanja ribolova v slovenskem ribolovnem morju.
Upravičenci do kompenzacijskih sredstev so
pravne in fizične osebe s sedežem oziroma prebivališčem v Republiki Sloveniji,
ki opravljajo dejavnost ribištva, imajo veljavno ribolovno dovoljenje in jim je
to edini in glavni poklic.
Kriteriji za izračun kompenzacijskih
sredstev:
-      
kompenzacija se uveljavlja za obdobje od 1. julija do 30. septembra
2002,
-      
osnova za izračun so podatki Statističnega Urada Republike Slovenije o
ulovu za posameznega ribiča za obdobje od 1. julija do 30. septembra 2001 ter
statistične cene rib.
Za ta ukrep je na proračunski postavki 1859
– ulov male plave ribe namenjenih 22,425.758 SIT.
4. člen
(letni program ministrstva)
Na podlagi letnega programa ministrstva se
uporabljajo sredstva za selekcijo sladkovodnih rib.
Za selekcijo sladkovodnih rib se namenjajo
sredstva iz proračuna Republike Slovenije za leto 2003 s proračunske postavke
2553 ministrstva.
Upravičenec do sredstev za selekcijo
sladkovodnih rib je Univerza v Ljubljani, Biotehniška fakulteta – Oddelek za
zootehniko, Domžale.
Pogoja za pridobitev sredstev iz prvega
odstavka tega člena sta:
-      
predložitev predloga letnega programa strokovnih del, ki ga potrdi
minister,
-      
upravičenec mora za izvajanje programa iz prejšnje alinee razpolagati s
potrebnim objektom, opremo in kadri za izvajanje selekcije sladkovodnih rib.
Višina podpore za namen iz prvega odstavka
tega člena znaša do 100% sprejetega programa strokovnih del.
5. člen
(javni razpis)
Razvoj sladkovodnega ribogojstva in
predelava rib se sofinancirata iz proračuna Republike Slovenije za leto 2003 s
proračunske postavke 1449 ministrstva, in sicer za naslednje namene:
-      
gradnjo novih zmogljivosti za sladkovodno ribogojstvo,
-      
gradnjo in ureditve objektov za predelavo sladkovodnih rib za trg v
skladu z veterinarsko-sanitarnimi predpisi.
K projektni dokumentaciji za izdelavo
dovoljenja za gradnjo objekta mora biti pridobljeno soglasje Veterinarske
uprave Republike Slovenije.
Upravičenci do sredstev za namene iz
prejšnjega odstavka so fizične in pravne osebe, ki opravljajo dejavnost
ribištva, s prebivališčem oziroma sedežem v Republiki Sloveniji.
Upravičenci iz prejšnjega odstavka so
upravičeni do sredstev, če izpolnjujejo naslednja pogoja:
-      
da predložijo program novogradnje ali ureditve objekta (investicijski program)
in veljavno gradbeno dovoljenje,
-      
da predložijo dokazila (računi v izvirniku) o že opravljenih delih
oziroma nakupu opreme do višine predvidenega sofinanciranja.
Podrobnejše pogoje za pridobitev sredstev
določi ministrstvo v javnem razpisu za namene iz prvega odstavka tega člena.
Razpisna dokumentacija je po objavi javnega razpisa na razpolago pri
ministrstvu.
Višina sofinanciranja za namene iz prvega
odstavka tega člena znaša do 25% predračunske vrednosti predloženega
investicijskega programa.
6. člen
Vlogo za pridobitev sredstev po tej uredbi
sestavljajo: obrazci s podatki o subjektu in obrazci za posamezne namene, ki so
na razpolago pri ministrstvu, ter ustrezna dokazila o izpolnjevanju pogojev iz
3., 4. in 5. člena te uredbe. 
Ne glede na prejšnji odstavek mora vloga za
pridobitev kompenzacijskih sredstev vsebovati naslednje podatke in dokazila: 
-      
ime, priimek in naslov oziroma firmo in sedež upravičenca, 
-      
leto rojstva, kadar je vlagatelj fizična oseba, 
-      
davčno številko, 
-      
številko transakcijskega računa, 
-      
naslov banke, 
-      
fotokopije obrazcev KME-61/M iz mesečnega poročanja Statističnemu Uradu
Republike Slovenije za obdobje julij-september 2001. 
Vlogo za pridobitev sredstev za namene iz
3. člena te uredbe morajo upravičenci poslati do 1. septembra 2003. Vlogo za
pridobitev sredstev za namene iz 4. člena te uredbe morajo upravičenci poslati
do 10. marca 2003. Vlogo iz prejšnjega odstavka je treba poslati do vključno
29. avgusta 2003. 
Vloge je treba poslati priporočeno na
Ministrstvo za kmetijstvo, gozdarstvo in prehrano, Dunajska cesta 56–58,
Ljubljana. Vlogo iz prvega odstavka tega člena je treba poslati s pripisom
»vloga za financiranje in sofinanciranje«. Vlogo iz drugega odstavka tega člena
je treba poslati s pripisom »Kompenzacija izpada dohodka morskim ribičem« s
pripisom NE ODPIRAJ. 
Kopije vlog z vsemi dokumenti morajo
upravičenci hraniti še najmanj pet let po njihovi odobritvi.
7. člen
(komisija)
Postopek javnega razpisa za dodelitev
sredstev za posamezne namene iz 5. člena te uredbe vodi tričlanska komisija, ki
jo izmed delavcev ministrstva imenuje minister.
Komisija pregleda prispele vloge in jih
oceni. O pregledu in oceni vlog sestavi komisija zapisnik, ki mora vsebovati
zlasti:
-      
kraj, dan in uro pregledovanja in ocenitve vlog,
-      
imena članov komisije,
-      
seznam prispelih vlog,
-      
seznam vlog, ki so prispele prepozno,
-      
seznam nepopolnih in neutemeljenih vlog,
-      
seznam upravičencev do sredstev po tej uredbi in predlagane višine
sredstev, ki naj se dodelijo za posamezen namen.
8. člen
(odločanje)
O vlogah iz 6. člena te uredbe in o
programih iz 3. in 4. člena te uredbe odloča minister.
9. člen
(pogodbe)
Ministrstvo z upravičenci iz 3., 3.a, 4. in
5. člena te uredbe sklene pogodbe, s katerimi se natančneje uredijo način in
pogoji koriščenja pridobljenih sredstev.
10. člen
(nadzor)
Nadzor nad izvajanjem določb te uredbe
opravlja Inšpektorat Republike Slovenije za kmetijstvo, gozdarstvo, lovstvo in
ribištvo.
Upravičencu, pri katerem se ugotovi, da je
za kateri koli namen pridobitve sredstev po tej uredbi navajal neresnične
podatke, se sredstev ne dodeli oziroma je upravičenec dolžan vrniti vsa
neupravičeno pridobljena in nenamensko uporabljena sredstva skupaj s
pripadajočimi zakonitimi zamudnimi obrestmi od dneva nakazila upravičencu do
dneva vračila.
V primerih iz prejšnjega odstavka
upravičenec ne more pridobiti intervencijskih sredstev ministrstva v obdobju
dveh let, o čemer odloči minister z odločbo. Ta rok prične teči z dnem dokončne
odločbe kmetijskega inšpektorja.

Uredba o financiranju in sofinanciranju razvoja
morskega in sladkovodnega ribištva za leto 2003 (Uradni list RS, št. 26/03)
vsebuje naslednjo končno določbo:
»11. člen
(uveljavitev
uredbe)
Ta uredba začne veljati naslednji dan po
objavi v Uradnem listu Republike Slovenije.«.

Uredba o spremembah in dopolnitvah uredbe o
financiranju in sofinanciranju razvoja morskega in sladkovodnega ribištva za
leto 2003 (Uradni list RS, št. 70/03) vsebuje naslednjo končno določbo:
»4. člen
(uveljavitev uredbe)
Ta uredba začne veljati naslednji dan po
objavi v Uradnem listu Republike Slovenije.«.