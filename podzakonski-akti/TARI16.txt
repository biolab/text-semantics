1. člen
Ta tarifa določa način obračunavanja pravnih storitev in
povračilo stroškov Avtorske agencije za Slovenijo v zvezi z opravljenim delom
od nasprotne stranke pri uveljavljanju avtorskih in sorodnih pravic.
2. člen
Pravne storitve obsegajo vsa opravila, ki jih Avtorska
agencija za Slovenijo opravi na podlagi pooblastilnega razmerja v zvezi z
zastopanjem avtorjev in drugih imetnikov avtorske pravice ali sorodnih pravic,
v postopkih pred sodišči in drugimi organi zaradi varstva teh pravic.
3. člen
Za vrednotenje storitev po tej tarifi se smiselno uporabljajo
tista določila veljavne tarife o odvetniških storitvah ter sklepi o spremembi
tarife o odvetniških storitvah Odvetniške zbornice Slovenije, ki se nanašajo na
pravne storitve v zvezi z varstvom avtorske pravice ali sorodnih pravic, razen
če ni s to tarifo drugače določeno.
4. člen
Stranke so dolžne akontirati Avtorski agenciji za Slovenijo
potrebne storitve pravne pomoči v dogovorjenem obsegu, stroške za sodne ali
upravne takse, izdatke za morebitne sodne izvedence ali druge stroške, ki se
pojavljajo v postopku oziroma katerih založitev zahteva sodišče ali drug organ,
pa v dejanski višini.
5. člen
Ta tarifa začne veljati
naslednji dan po objavi v Uradnem listu Republike Slovenije.
Ljubljana, dne 25. januarja 1996.
Direktor 
Avtorske agencije za Slovenijo 
Branko Oman l. r.
Na podlagi drugega odstavka 144. člena zakona o avtorski in
sorodnih pravicah (Uradni list RS, št. 21/95) daje ministrica za pravosodje
soglasje k zastopniški tarifi, ki jo je sprejela Avtorska agencija za Slovenijo
dne 25. 1. 1996, pod št. 146-12/95 z dne 22. februarja 1996.
 