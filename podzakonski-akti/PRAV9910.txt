1. člen
(vsebina)
Ta pravilnik določa obseg sredstev,
namenjen za plačilo delovne uspešnosti iz naslova razlike med prihodki in
odhodki pri prodaji blaga in storitev na trgu ter nejavne prihodke iz
opravljanja javne službe in njihov obseg, namenjen plačilu delovne uspešnosti
zaposlenih javnih uslužbencev, v javnih zavodih, javnih skladih in javnih
agencijah na področju kulture ter medijev.
2. člen
(obseg)
(1) Za plačilo delovne uspešnosti iz
naslova prodaje blaga in storitev na trgu se lahko nameni največ 50 odstotkov razlike med prihodki in odhodki preteklega leta, ki jih
ima javni zavod, javni sklad oziroma javna agencija iz naslova prodaje blaga in
storitev na trgu.
(2) Za plačilo delovne uspešnosti iz
naslova prodaje blaga in storitev javnih zavodov, javnih skladov oziroma javnih
agencij na vseh področjih kulturnih dejavnosti v javnem sektorju v Republiki
Sloveniji na trgu, se lahko nameni tudi nejavne prihodke iz izvajanja javne
službe, in sicer v višini:
-       
največ 25 odstotkov nejavnih prihodkov iz preteklega leta v knjižnicah
in arhivih,
-       
največ 15 odstotkov nejavnih prihodkov iz preteklega leta v gledališčih,
muzejih, galerijah, kulturnih domovih, v Slovenski filharmoniji, Narodni in
univerzitetni knjižnici, Javnem skladu Republike Slovenije za kulturne
dejavnosti, Filmskem skladu Republike Slovenije, Javni agenciji za knjigo
Republike Slovenije in na Radio televiziji Slovenija,
-       
največ 10 odstotkov nejavnih prihodkov iz preteklega leta v zavodih za
varstvo kulturne dediščine, Arboretumu Volčji potok, Filmskem studiu Viba film
in v Kobilarni Lipica.
3. člen
(opredelitev)
(1) Med nejavne prihodke iz naslova
izvajanja javne službe, ki se jih lahko nameni za plačilo delovne uspešnosti iz
drugega odstavka prejšnjega člena, štejejo nejavni prihodki od:
-       
vstopnin in abonmajev,
-       
plačil za odkupe predstav in razstav,
-       
prodaje publikacij v okviru javne službe,
-       
prodaje replik in promocijskega materiala v okviru javne službe,
-       
članarin in zamudnin v knjižnicah,
-       
kotizacij za seminarje in strokovna srečanja v okviru javne službe,
-       
plačil za uporabo blagovnih znamk, podob in drugih pravic iz
intelektualne lastnine, vezane na javno službo v kulturi,
-       
fotokopiranja, mikrofilmanja, snemanja in digitaliziranja gradiva ter
dostopa do zbirk,
-       
licenčnin,
-       
odstopa pravic za predvajanje filmov,
-       
izvajanja del iz drugega in četrtega odstavka 85. člena ter četrtega
odstavka 91. člena Zakona o varstvu kulturne dediščine (Uradni list RS, št.
16/08), pri muzejih pa tudi izvajanja konservatorsko-restavratorskih del na
premični kulturni dediščini, če se dela financirajo iz državnega proračuna, ki
ni namenjen kulturi,
-       
sponzorjev in donatorjev iz Slovenije in tujine za javno službo,
-       
gospodarskih družb, ki jih ustanovitelj ustanovi za prevzem
gospodarskega dela dejavnosti javnih zavodov z namenom, da javnemu zavodu
odvajajo sredstva za delovanje in razvoj javnega zavoda,
-       
oglaševanja v okviru izvajanja javne službe in javnega medijskega
programa,
-       
televizijskega glasovanja.
(2) V primeru spora zaradi nejasnosti
ali se določena vrsta prihodkov iz izvajanja javne službe šteje med nejavne
prihodke, o uvrstitvi med nejavne prihodke odloči ministrica, pristojna za
kulturo.
4. člen
(izkazovanje prihodkov za plačilo delovne
uspešnosti)
(1) Obseg sredstev in viri
financiranja za plačilo delovne uspešnosti iz naslova prodaje na trgu in iz
naslova nejavnih prihodkov iz izvajanja javne službe se za posamezno poslovno
leto izkazujejo na obrazcu, ki je določen v prilogi 1, ki je sestavni del tega
pravilnika.
(2) Uporabnik proračuna predloži
obrazec iz prejšnjega odstavka organu upravljanja skupaj z letnim poročilom.
(3) Letno poročilo, ki ga je sprejel
organ upravljanja, skupaj z obrazcem iz prvega odstavka uporabnik proračuna v
30 dneh od sprejetja pošlje ustanovitelju.

Priloga
1: Šifra in ime proračunskega uporabnika

Pravilnik o določitvi obsega sredstev za
plačilo delovne uspešnosti iz naslova prodaje blaga in storitev na trgu ter o
določitvi nejavnih prihodkov pri izvajanju javne službe, ki se štejejo v
prihodke iz prodaje blaga in storitev na trgu, v javnih zavodih, javnih skladih
in agencijah na področju kulture ter na Radiu in televiziji Slovenija (Uradni
list RS, št. 107/09) vsebuje naslednjo prehodno in
končno določbo:
»PREHODNA IN KONČNA DOLOČBA
5. člen
(prenehanje
pravilnika)
Z datumom začetka veljavnosti tega
pravilnika preneha veljati Pravilnik o določitvi obsega sredstev za plačilo
delovne uspešnosti iz naslova prodaje blaga in storitev na trgu ter o določitvi
nejavnih prihodkov pri izvajanju javne službe, ki se štejejo v prihodke iz
prodaje blaga in storitev na trgu, v javnih zavodih in agencijah na področju
kulture ter na Radiu in televiziji Slovenije (Uradni list RS, št. 7/09).
6. člen
(začetek
veljavnosti)
Ta pravilnik začne veljati 1. januarja
2010.«.

Pravilnik o spremembah Pravilnika o določitvi
obsega sredstev za plačilo delovne uspešnosti iz naslova prodaje blaga in
storitev na trgu ter o določitvi nejavnih prihodkov pri izvajanju javne službe,
ki se štejejo v prihodke iz prodaje blaga in storitev na trgu, v javnih
zavodih, javnih skladih in agencijah na področju kulture ter na Radiu in
televiziji Slovenija (Uradni list RS, št. 4/13) vsebuje naslednjo končno določbo:
»4. člen
(začetek
veljavnosti)
Ta pravilnik začne veljati naslednji dan po
objavi v Uradnem listu Republike Slovenije.«.