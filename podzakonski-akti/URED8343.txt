1. člen
Republika Slovenija v letu 2021 izda zbirateljske kovance ob
30. obletnici državnosti Republike Slovenije v obsegu ter z glavnimi znamenji
in drugimi značilnostmi, določenimi s to uredbo.
2. člen
Ob 30. obletnici državnosti Republike Slovenije izda
Republika Slovenija:
-       
zlatnike z nominalno vrednostjo 100 eurov v količini 750 kovancev in
skupni nominalni vrednosti 75.000 eurov,
-       
srebrnike z nominalno vrednostjo 30 eurov v količini 1 250 kovancev
in skupni nominalni vrednosti 37.500 eurov ter
-       
dvokovinske zbirateljske kovance z nominalno vrednostjo 3 eure v
količini 51 000 kovancev in skupni nominalni vrednosti 153.000 eurov.
3. člen
(1) Zlatniki so izdelani iz zlata čistine 900/1000 z
ravnimi in reliefnimi površinami.
(2) Zlatnik tehta 7 gramov in ima premer 24 milimetrov.
Pri posameznem zlatniku je dovoljen odmik pri teži do –1 ‰/+1 % in pri
premeru do +/–0,1 milimetra.
4. člen
(1) Srebrniki so izdelani iz srebra čistine 925/1000 z
ravnimi in reliefnimi površinami.
(2) Srebrnik tehta 15 gramov in ima premer 32
milimetrov. Pri posameznem srebrniku je dovoljen odmik pri teži do –1 ‰/+1
% in pri premeru do +/–0,1 milimetra.
5. člen
(1) Dvokovinski zbirateljski kovanci so sestavljeni iz
kolobarja (zlitina: 75 % bakra, 20 % cinka, 5 % niklja) in jedra (zlitina: 75 %
bakra in 25 % niklja).
(2) Kovanec tehta 15 gramov in ima premer 32 milimetrov
(od tega jedro 22 milimetrov). Pri posameznem kovancu je dopusten odmik pri
teži do +/–2 % in pri premeru do +/–0,1 milimetra.
6. člen
Videz zbirateljskih kovancev iz 3., 4. in 5. člena te
uredbe je naslednji:
-       
sprednja stran:
na desni polovici kovanca je izpisana
nominalna vrednost »100 EURO« (ali »30 EURO«, ali »3 EURO«). Na levi polovici
sta med tremi ravnimi črtami napisa »SLOVENIJA« in »2021«;
-       
hrbtna stran:
na desni strani kovanca je zapisana
obletnica »30 LET«. Osrednji del kovanca zaznamujejo motiv silhuete
Triglava z enostavno, čisto in unikatno grafično upodobitvijo v obliki štirih
črt. Med črtami je napis »REPUBLIKA SLOVENIJA«.
7. člen
Zbirateljski kovanci, izdani na podlagi te uredbe, so okrogli
in po obodu nazobčani.
KONČNA DOLOČBA
8. člen
Ta uredba začne veljati naslednji dan po objavi v Uradnem
listu Republike Slovenije.
Št. 00712-22/2021
Ljubljana, dne 24. junija 2021
EVA 2021-1611-0056
Vlada Republike Slovenije
mag. Matej Tonin
podpredsednik