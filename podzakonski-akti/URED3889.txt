I. SPLOŠNA DOLOČBA
1. člen
(1) S to uredbo se določajo omejevalni ukrepi v skladu s
Skupnim stališčem Sveta (ES) št. 2004/852/SZVP z dne 13. decembra 2005 o
omejevalnih ukrepih proti Slonokoščeni obali (UL L št. 368 z dne 15. 12. 2004,
str. 50, z vsemi spremembami; v nadaljnjem besedilu: Stališče 2004/852). 
(2) S to uredbo se določajo tudi sankcije za prekrške iz te
uredbe, Uredbe Sveta (ES) št. 174/2005 z dne 31. januarja 2005 o uvedbi
omejitev pri zagotavljanju pomoči v zvezi z vojaškimi dejavnostmi v
Slonokoščeni obali (UL L št. 29 z dne 2. 2. 2005, str. 5, z vsemi spremembami;
v nadaljnjem besedilu: Uredba 174/2005/ES) in Uredbe Sveta (ES) št. 560/2005 z
dne 12. aprila 2005 o uvedbi določenih posebnih omejevalnih ukrepov zoper
nekatere osebe in subjekte glede na razmere v Slonokoščeni obali (UL L št. 95 z
dne 14. 4. 2005, str. 1, z vsemi spremembami; v nadaljnjem besedilu: Uredba
560/2005/ES).
II. OMEJEVALNI UKREPI
2. člen
(1) V Slonokoščeno obalo je prepovedana prodaja, dobava,
prenos ali izvoz orožja in drugega vojaškega materiala vseh vrst, vključno z
orožjem in strelivom, vojaškimi vozili in opremo, paravojaško opremo in
rezervnimi deli za navedeno, kot tudi opremo, ki bi se lahko uporabila za
notranjo represijo, s strani državljanov Republike Slovenije ali z ozemlja
Republike Slovenije ali z uporabo ladij, ki plujejo pod zastavo Republike
Slovenije ali letalom registriranim v Republiki Sloveniji, ne glede na to ali
je takšno blago po poreklu iz Republike Slovenije ali ne. 
(2) Prvi odstavek tega člena se pod pogojem, da to vnaprej
odobri Odbor ustanovljen na podlagi štirinajstega odstavka Resolucije
Varnostnega sveta Organizacije združenih narodov 1572 (2004) (v nadaljnjem
besedilu: Odbor), ne uporablja za: 
-       
dobavo in tehnično pomoč, namenjeno izključno za podporo ali uporabo v
operaciji Združenih narodov v Slonokoščeni obali in za francoske sile, ki jo
podpirajo; 
-       
prodajo, dobavo, pošiljanje ali izvoz nesmrtonosne vojaške opreme,
namenjene zgolj za humanitarno ali zaščitno uporabo, vključno z opremo za
operacije Evropske unije, Združenih narodov, Afriške unije in Gospodarske
skupnosti zahodnoafriških držav; 
-       
zagotavljanje financiranja in finančne pomoči v zvezi s takšno opremo; 
-       
zagotavljanje tehnične pomoči in usposabljanja v zvezi s takšno opremo. 
(3) Prvi odstavek tega člena se prav tako ne uporablja za: 
-       
prodajo, dobavo, prenos ali izvoz zaščitnih oblačil, vključno z
neprebojnimi jopiči in vojaškimi čeladami, ki jih v Slonokoščeno obalo
izključno za osebno uporabo začasno izvozi osebje Združenih narodov, osebje
Evropske unije, Evropske skupnosti ali njenih držav članic, predstavniki
medijev, delavci, ki se ukvarjajo s humanitarnimi in razvojnimi dejavnostmi ter
pridruženo osebje vseh naštetih oseb; 
-       
prodajo ali dobavo v obliki začasnega prenosa ali izvoza v Slonokoščeno
obalo za sile države, ki ukrepa v skladu z mednarodnim pravom zgolj in
neposredno za lažjo evakuacijo svojih državljanov in tistih, za katere ima
konzularno pristojnost v Slonokoščeni obali, po prejemu predhodnega obvestila
Odbora; 
-       
prodajo, dobavo, prenos ali izvoz orožja in sorodnega vojaškega
materiala in tehnično usposabljanje ter pomoč, ki so namenjeni izključno za
podporo ali uporabo v procesu preoblikovanja obrambnih in varnostnih sil v
skladu s točko (f) tretjega odstavka Sporazuma Linas-Marcouzssis, po predhodni
odobritvi Odbora.
3. člen
(1) Vstop na ozemlje Republike Slovenije ali tranzit čez
ozemlje Republike Slovenije se prepreči: 
-       
vsem osebam, ki po mnenju Odbora predstavljajo nevarnost za mir in
proces nacionalne sprave v Slonokoščeni obali, zlasti tistim, ki preprečujejo
izvajanje Sporazumov Linas-Marcoussis in Accra III; 
-       
vsem drugim osebam, ki so bile na osnovi ustreznih informacij spoznane
za odgovorne za grobe kršitve človekovih pravic in mednarodnega humanitarnega
prava v Slonokoščeni obali; 
-       
vsem drugim osebam, ki javno spodbujajo sovraštvo in nasilje; 
-       
vsem drugim osebam, katere je Odbor spoznal za kršitelje ukrepov iz
sedmega odstavka Resolucije Varnostnega sveta Organizacije združenih narodov
1572 (2004). 
(2) Fizične osebe iz prejšnjega odstavka tega člena so
navedene v prilogi I Uredbe 560/2005/ES z vsemi spremembami. 
(3) Prvi odstavek tega člena se prav tako ne uporablja za
primere, ko Odbor ugotovi, da je takšno potovanje utemeljeno iz človekoljubnih
razlogov, vključno z verskimi dolžnostmi, ali ko sklene, da bi taka izjema
prispevala k ciljem iz resolucij Varnostnega sveta Organizacije združenih
narodov, in sicer vzpostavitev miru in nacionalne sprave v Slonokoščeni obali
ter stabilnosti na tem območju. 
(4) V primerih, ko se na podlagi četrtega odstavka tega člena
dovoli vstop na ozemlje Republike Slovenije ali prehod preko ozemlja Republike
Slovenije osebam iz drugega odstavka tega člena, se takšno dovoljenje omeji na
namen, za katerega je bilo odobreno ter na osebe, na katere se nanaša.
4. člen
(1) Fizične in pravne osebe morajo ministrstvo, pristojno za
zunanje zadeve, v petih dneh po uveljavitvi te uredbe pisno obvestiti o vseh
ukrepih, ki so jih izvedle na podlagi 2. člena te uredbe, 2. in 3. člena Uredbe
174/2005/ES ter 2. in 8. člena Uredbe 560/2005/ES. 
(2) Fizične in pravne osebe morajo ministrstvu, pristojnemu
za zunanje zadeve, sporočiti podatke o poskusu storitve dejanj iz 2. člena te
uredbe, 2. in 3. člena Uredbe 174/2005/ES ter 2. in 8. člena Uredbe 560/2005/ES
v roku 48 ur od takrat, ko ugotovijo te podatke.
5. člen
Pristojni organi iz priloge II Uredbe 174/2005/ES in priloge
II Uredbe 560/2005/ES v Republiki Sloveniji so Ministrstvo za zunanje zadeve,
Ministrstvo za gospodarstvo in Ministrstvo za obrambo.
III. KAZENSKE DOLOČBE
6. člen
(1) Z globo od 100.000 do 30,000.000 tolarjev se kaznuje za
prekršek pravna oseba ali samostojni podjetnik posameznik, če: 
-       
v Slonokoščeno obalo prodaja, dobavlja, prenaša ali izvaža orožje in
drug vojaški material vseh vrst, vključno z orožjem in strelivom, vojaškimi
vozili in opremo, paravojaško opremo in rezervnimi deli za navedeno, kot tudi
opremo, ki bi se lahko uporabila za notranjo represijo, z ozemlja Republike
Slovenije ali z uporabo ladij, ki plujejo pod zastavo Republike Slovenije ali
letalom registriranim v Republiki Sloveniji, ne glede na to ali je takšno blago
po poreklu iz Republike Slovenije ali ne (prvi odstavek 2. člena te uredbe). 
(2) Z globo od 10.000 do 1,000.000 tolarjev se za prekršek iz
prejšnjega odstavka kaznuje tudi odgovorna oseba pravne osebe. 
(3) Z globo od 10.000 do 1,000.000 tolarjev se za prekršek iz
prvega odstavka tega člena kaznuje tudi odgovorna oseba samostojnega podjetnika
posameznika. 
(4) Z globo od 10.000 do 300.000 tolarjev se kaznuje fizična
oseba, ki stori prekršek iz prvega odstavka tega člena.
7. člen
(1) Z globo od 100.000 do 30,000.000 tolarjev se kaznuje za
prekršek pravna oseba ali samostojni podjetnik posameznik, če: 
-       
kateri koli fizični ali pravni osebi, entiteti ali ustanovi v
Slonokoščeni obali ali za uporabo v njej, neposredno ali posredno odobri,
proda, dobavi ali posreduje tehnično pomoč v zvezi z vojaškimi dejavnostmi
(točka (a) 2. člena Uredbe 174/2005/ES); 
-       
kateri koli fizični ali pravni osebi, entiteti ali ustanovi v
Slonokoščeni obali ali za uporabo v njej, neposredno ali posredno zagotavlja
financiranje ali finančno pomoč v zvezi z vojaškimi dejavnostmi, ki vključuje
zlasti subvencije, posojila in izvozna kreditna zavarovanja za kakršno koli
prodajo, dobavo, prenos ali izvoz orožja in sorodnih materialov ali za katero
koli subvencijo, prodajo dobavo ali prenos z njimi povezane tehnične pomoči in
drugih storitev (točka (b) 2. člena Uredbe 174/2005/ES); 
-       
zavestno in namerno sodeluje pri dejavnostih, katerih namen ali učinek
je neposredno ali posredno pospeševanje transakcij iz točk (a) in (b) 2. člena
uredbe 174/2005/ES (točka (c) 2. člena Uredbe 174/2005/ES). 
(2) Z globo od 10.000 do 1,000.000 tolarjev se za prekršek iz
prejšnjega odstavka kaznuje tudi odgovorna oseba pravne osebe. 
(3) Z globo od 10.000 do 1,000.000 tolarjev se za prekršek iz
prvega odstavka tega člena kaznuje tudi odgovorna oseba samostojnega podjetnika
posameznika. 
(4) Z globo od 10.000 do 300.000 tolarjev se kaznuje fizična
oseba, ki stori prekršek iz prvega odstavka tega člena.
8. člen
(1) Z globo od 100.000 do 30,000.000 tolarjev se kaznuje za
prekršek pravna oseba ali samostojni podjetnik posameznik, če: 
-       
kateri koli fizični ali pravni osebi, entiteti ali ustanovi v
Slonokoščeni obali ali za uporabo v Slonokoščeni obali, neposredno ali
posredno, zavestno in namerno proda, dobavi, prenese ali izvozi opremo iz
priloge I Uredbe 174/2005/ES, ki bi se lahko uporabljala za notranjo represijo,
tudi če po poreklu ni iz Evropske skupnosti (točka (a) 3. člena Uredbe
798/2004/ES); 
-       
kateri koli fizični ali pravni osebi, entiteti ali ustanovi Slonokoščeni
obali ali za uporabo v Slonokoščeni obali, neposredno ali posredno odobri,
proda, dobavi, prenese tehnično pomoč oziroma zagotavlja financiranje ali
finančno pomoč v zvezi z opremo iz Priloge I Uredbe 798/2004/ES (točki (b) in
(c) 3. člena Uredbe 174/2005/ES); 
-       
zavestno in namerno sodeluje pri dejavnostih, katerih namen ali učinek
je neposredno ali posredno pospeševanje transakcij iz točk (a), (b) in (c) 3.
člena Uredbe 174/2005/ES (točka (d) 3. člena Uredbe 174/2005/ES). 
(2) Z globo od 10.000 do 1,000.000 tolarjev se za prekršek iz
prejšnjega odstavka kaznuje tudi odgovorna oseba pravne osebe. 
(3) Z globo od 10.000 do 1,000.000 tolarjev se za prekršek iz
prvega odstavka tega člena kaznuje tudi odgovorna oseba samostojnega podjetnika
posameznika. 
(4) Z globo od 10.000 do 300.000 tolarjev se kaznuje fizična
oseba, ki stori prekršek iz prvega odstavka tega člena.
9. člen
(1) Z globo od 100.000 do 30,000.000 tolarjev se kaznuje za
prekršek pravna oseba ali samostojni podjetnik posameznik, če: 
-       
ne zamrzne vseh sredstev in ekonomske vire, ki so neposredno ali
posredno v lasti ali pod nadzorom fizičnih ali pravnih oseb, entitet ali
ustanov naštetih v prilogi I Uredbe 560/2005/ES (prvi odstavek 2. člena Uredbe
560/2005/ES); 
-       
fizičnim ali pravnim osebam, entitetam ali ustanovam iz priloge I Uredbe
560/2005/ES neposredno ali posredno ali v njihovo korist da na razpolago
kakršna koli sredstva ali ekonomske vire (drugi odstavek 2. člena Uredbe
560/2005/ES); 
-       
zavestno in namerno sodeluje pri dejavnostih, katerih namen ali učinek
je neposredno ali posredno izogibanje ukrepom iz prvega in drugega odstavka 2.
člena uredbe 560/2005/ES (tretji odstavek 2. člena Uredbe 560/2005/ES). 
(2) Z globo od 10.000 do 1,000.000 tolarjev se za prekršek iz
prejšnjega odstavka kaznuje tudi odgovorna oseba pravne osebe. 
(3) Z globo od 10.000 do 1,000.000 tolarjev se za prekršek iz
prvega odstavka tega člena kaznuje tudi odgovorna oseba samostojnega podjetnika
posameznika. 
(4) Z globo od 10.000 do 300.000 tolarjev se kaznuje fizična
oseba, ki stori prekršek iz prvega odstavka tega člena.
10. člen
(1) Z globo od 100.000 do 30,000.000 tolarjev kaznuje za
prekršek pravna oseba ali samostojni podjetnik posameznik, če: 
-       
nemudoma ne pošlje vseh podatkov, ki bi pripomogli k spoštovanju
obveznosti iz Uredbe 560/2005/ES, kakor je npr. zamrznitev računov in zneskov v
skladu z 2. členom Uredbe 560/2005ES, pristojnim organom držav članic Evropske
unije, ki so navedeni v prilogi II Uredbe 560/2005/ES, v kateri bivajo ali se
nahajajo in, neposredno ali prek teh pristojnih organov, Evropski komisiji
(točka (a) prvega odstavka 8. člena Uredbe 560/2005/ES); 
-       
ne sodeluje s pristojnimi organi, navedenimi v prilogi II Uredbe
560/2005/ES, pri vsakem preverjanju takih podatkov (točka (b) prvega odstavka
8. člena Uredbe 560/2005/ES). 
(2) Z globo od 10.000 do 1,000.000 tolarjev se za prekršek iz
prejšnjega odstavka kaznuje tudi odgovorna oseba pravne osebe. 
(3) Z globo od 10.000 do 1,000.000 tolarjev se za prekršek iz
prvega odstavka tega člena kaznuje tudi odgovorna oseba samostojnega podjetnika
posameznika. 
(4) Z globo od 10.000 do 300.000 tolarjev se kaznuje fizična
oseba, ki stori prekršek iz prvega odstavka tega člena.
11. člen
(1) Z globo od 100.000 do 30,000.000 tolarjev se kaznuje za
prekršek pravna oseba ali samostojni podjetnik posameznik, če: 
-       
ministrstva, pristojnega za zunanje zadeve, v petih dneh po uveljavitvi
te uredbe pisno ne obvesti o vseh ukrepih, ki jih je izvedla na podlagi 2.
člena te uredbe, 2. in 3. člena Uredbe 174/2005/ES ter 2. in 8. člena Uredbe
560/2005/ES (prvi odstavek 4. člena te uredbe); 
-       
ministrstvu, pristojnemu za zunanje zadeve, ne sporoči podatke o poskusu
storitve dejanj iz 2. člena te uredbe, 2. in 3. člena Uredbe 174/2005/ES ter 2.
in 8. člena Uredbe 560/2005/ES v roku 48 ur od takrat, ko ugotovijo te podatke
(drugi odstavek 4. člena te uredbe). 
(2) Z globo od 10.000 do 1,000.000 tolarjev se za prekršek iz
prejšnjega odstavka kaznuje tudi odgovorna oseba pravne osebe. 
(3) Z globo od 10.000 do 1,000.000 tolarjev se za prekršek iz
prvega odstavka tega člena kaznuje tudi odgovorna oseba samostojnega podjetnika
posameznika. 
(4) Z globo od 10.000 do 300.000 tolarjev se kaznuje fizična
oseba, ki stori prekršek iz prvega odstavka tega člena.
IV. NADZOR
12. člen
(1) Nadzor nad izvajanjem določb iz te uredbe, Uredbe
174/2005/ES in Uredbe 560/2005/ES opravljajo pristojni inšpekcijski in carinski
organi, policija, in če gre za vojaško orožje in opremo, pristojna
organizacijska enota ministrstva, pristojnega za obrambo. 
(2) Pri opravljanju nadzora iz prejšnjega odstavka smejo
organi odvzeti predmete, ki so bili uporabljeni ali namenjeni za prekršek ali
pa so nastali v zvezi s prekrškom. 
(3) O ugotovljenih kršitvah določb iz te uredbe, Uredbe
174/2005/ES in Uredbe 560/2005/ES organi iz prvega odstavka tega člena nemudoma
obvestijo ministrstvo, pristojno za zunanje zadeve.
V. KONČNA DOLOČBA
13. člen
Ta uredba začne veljati naslednji dan po objavi v Uradnem
listu Republike Slovenije.
Št. 00724-109/2005
Ljubljana, dne 24. novembra 2005
EVA 2005-1811-0118
Vlada Republike Slovenije
Janez Janša l.r. 
Predsednik