1. člen
S tem pravilnikom se sprejme gozdnogospodarski načrt gozdnogospodarske
enote Brda (2002–2011), št. 01- 19/02 z dne 17. julija 2003, ki ga je izdelal
Zavod za gozdove Slovenije, Območna enota Tolmin.
2. člen
Gozdnogospodarska enota Brda, ki meri 14.894,11 ha, se nahaja
v Gozdnogospodarskem območju Tolmin, v občinah Nova Gorica, Kanal in Brda,
oziroma v katastrskih občinah Mirnik, Kožbana, Krasno, Vrhovlje, Šmartno,
Vedrijan, Višnjevik, Neblo, Biljana, Medana, Vipolže, Kozana, Cerovo, Kojsko,
Podsabotin, Doblar, Ročinj, Ajba, Gorenja vas, Idrija nad Kanalom, Ukanje,
Anhovo, Plave, Dreka in Šmaver.
3. člen
V gozdnogospodarski enoti Brda je z dnem 1. januarja 2002
ugotovljeno naslednje stanje gozdov:
A)    
površina: 9.667,76 ha, od katere je:
- 
9.200,01 ha večnamenskih gozdov ter 467,75 varovalnih gozdov;
- 
7.844,11 ha zasebnih gozdov v lasti fizičnih oseb ter 1.823,65 ha
državnih gozdov;
B)    
lesna zaloga: 174,6 m³/ha, od tega 9,6 m³/ha iglavcev in 165,0 m³/ha
listavcev,
C)   
tekoči letni prirastek: 4,7 m³/ha, od tega 0,3 m³/ha iglavcev in 4,4 m³/ha
listavcev.
4. člen
V gozdnogospodarskem načrtu gozdnogospodarske enote Brda
(2002–2011) je ob upoštevanju usmeritev iz gozdnogospodarskega načrta
Gozdnogospodarskega območja Tolmin (2001–2010), ugotovljenega stanja gozdov,
analize preteklega gospodarjenja, zakonitosti razvoja gozdov ter pridobljenih spoznanj
pri spremljanju razvoja gozdov v gozdnogospodarski enoti Brda, določeno, da so
najbolj poudarjene funkcije gozdov, ki določajo način gospodarjenja z gozdom,
-       
socialne funkcije na površini 2.301 ha,
-       
ekološke funkcije na površini 871 ha ter
-       
proizvodne funkcije na površini 365 ha.
Na podlagi funkcij gozdov in njihovega ovrednotenja so v
gozdnogospodarskem načrtu gozdnogospodarske enote Brda (2002–2011) določeni
cilji gospodarjenja z gozdom in gozdnim prostorom ter usmeritve za njihovo
doseganje.
5. člen
Na podlagi ciljev in usmeritev iz drugega odstavka prejšnjega
člena so v gozdnogospodarski enoti Brda za obdobje od 1. januarja 2002 do 31.
decembra 2011 določeni naslednji ukrepi:
-       
najvišji možni posek v višini 265.385 m³, od tega 6.812 m³ iglavcev in
258.573 m³ listavcev,
-       
gojitvena dela, potrebna za ohranitev in razvoj gozdov, na površini
329,46 ha,
-       
nega mlajšega drogovnjaka na površini 6,75 ha,
-       
varstvena dela, in sicer za zaščito pred žuželkami v obsegu 125,0
delovnih dni,
-       
nega habitatov prosto živečih živali na površini 16,80 ha,
-       
gradnja gozdnih cest v dolžini 38,9 km,
-       
gradnja gozdnih vlak v dolžini 30 km.
V gozdnogospodarskem načrtu gozdnogospodarske enote Brda
(2002–2011) so določeni ukrepi in načini njihove izvedbe tudi na ravneh
gospodarskih razredov in odsekov.
6. člen
Pri izdelavi gozdnogojitvenih načrtov za posamezne ekosisteme
in njihove dele v gozdnogospodarski enoti Brda v obdobju od uveljavitve tega
pravilnika do 31. decembra 2011 se morajo upoštevati cilji, usmeritve in
ukrepi, določeni v gozdnogospodarskem načrtu gozdnogospodarske enote Brda (2002–2011).
7. člen
Po en izvod gozdnogospodarskega načrta gozdnogospodarske enote
Brda (2002–2011) je na vpogled na sedežu Zavoda za gozdove Slovenije, Območne
enote Tolmin, Tumov drevored 17, Tolmin, na sedežu Zavoda za gozdove Slovenije,
Krajevne enote Gorica, Vipavska cesta 57, Gorica in na Ministrstvu za
kmetijstvo, gozdarstvo in prehrano, Dunajska 56-58, Ljubljana, kjer se hrani
tudi dokumentacija v zvezi s postopkom sprejemanja gozdnogospodarskega načrta
gozdnogospodarske enote Brda (2002–2011).
8. člen
Ta pravilnik začne veljati naslednji dan po objavi v Uradnem listu
Republike Slovenije.
Št. 322-01-01-6/2001/7
Ljubljana, dne 2. oktobra 2003.
EVA 2003-2311-0272
mag. Franc But l. r.
Minister
za kmetijstvo,
gozdarstvo in prehrano