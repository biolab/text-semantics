1. člen
S tem pravilnikom se sprejme gozdnogospodarski načrt gozdnogospodarske
enote Mokronog (2015–2024), št. 08-06/15 z dne 2. septembra 2015, ki
ga je za obdobje od 1. januarja 2015 do 31. decembra 2024 izdelal
Zavod za gozdove Slovenije, Območna enota Brežice.
2. člen
Gozdnogospodarska enota Mokronog, ki meri 14.550,99 ha,
se nahaja v brežiškem gozdnogospodarskem območju, v občinah Litija,
Mokronog-Trebelno, Šentrupert in Mirna, oziroma v katastrskih občinah Velika
Goba, Bistrica, Ostrožnik, Mokronog, Laknice, Jelševec, Trebelno, Staro
Zabukovje, Ornuška vas, Šentrupert, Straža, Novo Zabukovje, Prelesje,
Selo-Mirna, Brezovica in Mirna.
3. člen
V gozdnogospodarski enoti Mokronog je s 1. januarjem
2015 ugotovljeno naslednje stanje gozdov:
1.     
lastništvo: 85,2% zasebnih gozdov v lasti fizičnih ali pravnih oseb,
14,5% državnih gozdov in 0,3% gozdov lokalnih skupnosti;
2.     
površina: 8.264,97 ha, od katere je 8.240,69 ha večnamenskih gozdov
in 24,28 ha varovalnih gozdov;
3.     
lesna zaloga: 269,8 m3/ha, od tega 51,2 m3/ha
iglavcev in 218,7 m3/ha listavcev;
4.     
tekoči letni prirastek: 7,28 m3/ha, od tega 1,17 m3/ha
iglavcev in 6,11 m3/ha listavcev.
4. člen
(1) V gozdnogospodarskem načrtu gozdnogospodarske enote
Mokronog (2015–2024) je ob upoštevanju usmeritev iz gozdnogospodarskega načrta
brežiškega gozdnogospodarskega območja, izdelanega za obdobje od
1. januarja 2011 do 31. decembra 2020, ugotovljenega stanja gozdov,
analize preteklega gospodarjenja, zakonitosti razvoja gozdov in pridobljenih
spoznanj pri spremljanju razvoja gozdov v gozdnogospodarski enoti Mokronog
določeno, da so najbolj poudarjene funkcije gozdov, ki določajo način
gospodarjenja z gozdom:
-       
proizvodne funkcije na površini 8.005,94 ha,
-       
ekološke funkcije na površini 471,45 ha ter
-       
socialne funkcije na površini 357,12 ha.
(2) Na podlagi funkcij gozdov in njihovega ovrednotenja so
v gozdnogospodarskem načrtu gozdnogospodarske enote Mokronog (2015–2024)
določeni cilji gospodarjenja z gozdom in gozdnim prostorom ter usmeritve za
njihovo doseganje.
5. člen
(1) Na podlagi ciljev in usmeritev iz drugega odstavka
prejšnjega člena so v gozdnogospodarski enoti Mokronog za obdobje od
1. januarja 2015 do 31. decembra 2024 določeni naslednji ukrepi:
-       
najvišji možni posek v višini 422.728 m3, od tega 77.671
m3 iglavcev in 345.057 m3 listavcev,
-       
gojitvena dela, potrebna za ohranitev in razvoj gozdov, na površini
1.206,66 ha,
-       
nega drogovnjaka na površini 182,17 ha,
-       
varstvena dela, potrebna za zaščito pred boleznimi v obsegu 60 delovnih
dni,
-       
varstvena dela, potrebna za zaščito pred žuželkami v obsegu 650 delovnih
dni,
-       
varstvena dela, potrebna za zaščito pred divjadjo, in sicer zaščita
sadik gozdnega drevja s količenjem ali tulci v obsegu 6.250 kosov,
-       
nega habitatov prostoživečih živali in sicer vzdrževanje grmišč, omejkov
in gozdnega roba na površini 3,25 ha, vzdrževanje pasišč v gozdu na površini 4
ha, sajenje 100 sadik plodonosnega drevja in grmovja ter 3 vzdrževanj vodnih
virov in kalov v gozdu.
(2) V gozdnogospodarskem načrtu gozdnogospodarske enote
Mokronog (2015–2024) so določeni ukrepi in načini njihove izvedbe tudi na
ravneh rastiščnogojitvenih razredov in odsekov.
6. člen
Pri izdelavi gozdnogojitvenih načrtov za posamezne ekosisteme
in njihove dele v gozdnogospodarski enoti Mokronog, v obdobju od uveljavitve
tega pravilnika do 31. decembra 2024, se morajo upoštevati cilji,
usmeritve in ukrepi, določeni v gozdnogospodarskem načrtu gozdnogospodarske
enote Mokronog (2015–2024).
7. člen
Po en izvod gozdnogospodarskega načrta gozdnogospodarske enote
Mokronog (2015–2024) je na vpogled na sedežu Zavoda za gozdove Slovenije,
Območne enote Brežice, Cesta bratov Milavcev 61, Brežice, na sedežu Zavoda za
gozdove Slovenije, Krajevne enote Radeče-Mokronog, Slovenska vas 5, Šentrupert
in na Ministrstvu za kmetijstvo, gozdarstvo in prehrano, Dunajska 22,
Ljubljana, kjer se hrani tudi dokumentacija v zvezi s postopkom sprejemanja
gozdnogospodarskega načrta gozdnogospodarske enote Mokronog (2015–2024).
8. člen
Ta pravilnik začne veljati naslednji dan po objavi v Uradnem listu
Republike Slovenije.
Št. 007-477/2015
Ljubljana, dne 30. decembra 2015
EVA 2015-2330-0029
Mag. Dejan Židan l.r.
minister
za kmetijstvo, gozdarstvo in prehrano