1. člen
(vsebina pravilnika)
S tem pravilnikom se določa obseg sredstev, ki ga javni
zavodi s področja izobraževanja, znanosti, športa in mladine lahko namenijo za
plačilo delovne uspešnosti iz naslova prodaje blaga in storitev na trgu.
2. člen
(obseg sredstev)
V javnih zavodih s področja izobraževanja, znanosti, športa
in mladine obseg sredstev za plačilo delovne uspešnosti iz naslova prodaje
blaga in storitev na trgu znaša 50 odstotkov dosežene razlike med prihodki in
odhodki od prodaje blaga in storitev na trgu.
KONČNI DOLOČBI
3. člen
(prenehanje veljavnosti)
Z dnem uveljavitve tega pravilnika preneha veljati Pravilnik
o določitvi obsega sredstev za delovno uspešnost iz naslova prodaje blaga in
storitev na trgu v javnih zavodih s področja izobraževanja, znanosti in športa
(Uradni list RS, št. 14/10 in 20/13).
4. člen
(začetek veljavnosti)
Ta pravilnik začne veljati naslednji dan po objavi v Uradnem
listu Republike Slovenije.
Št. 0070-72/2019
Ljubljana, dne 3. decembra 2019
EVA 2019-3330-0051
Dr. Jernej Pikalo
minister 
za izobraževanje,znanost in
šport