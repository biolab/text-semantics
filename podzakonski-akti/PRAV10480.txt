1. člen
S tem pravilnikom se določajo vrsta, oblika in način dajanja podatkov
za odmero akontacije dohodnine od dohodka iz osnovne kmetijske in osnovne
gozdarske dejavnosti za leto 2010.
2. člen
Zavezanci za dajanje podatkov, določeni v petem odstavku 340.
člena Zakona o davčnem postopku (Uradni list RS, št. 117/06, 24/08 – ZDDKIS,
125/08, 20/09 – ZDoh-2D, 110/09, 1/10 – popr. in 43/10), dostavijo podatke po
vrstah, v obliki in na način, določen v Prilogi, ki je sestavni del tega
pravilnika.
3. člen
Podatki se pošljejo v elektronski obliki po sistemu eDavki na
spletni naslov http://edavki.durs.si.
4. člen
(1) Če pri zavezancu za dajanje podatkov nastopijo statusne spremembe
zaradi združitve in delitve, predloži podatke ustrezen pravni naslednik.
(2) Ob stečaju ali likvidaciji zavezanca za dajanje podatkov,
kadar ni pravnega naslednika, pošlje podatke stečajni ali likvidacijski
upravitelj.
(3) Ob prenehanju obstoja zavezanca za dajanje podatkov iz
drugih razlogov pošlje podatke pravna oseba, pri kateri se hranijo poslovne
knjige in knjigovodska dokumentacija.
5. člen
Ta pravilnik začne veljati naslednji dan po objavi v Uradnem listu
Republike Slovenije.
Št. 007-848/2010/11
Ljubljana, dne 16. decembra 2010
EVA 2010-1611-0196
dr. Franc Križanič l.r.
Minister
za finance

Priloga:
Dostava podatkov za odmero akontacije dohodnine od dohodka iz osnovne kmetijske
in osnovne gozdarske dejavnosti za leto 2010