1. člen
(namen in področje uporabe smernic)
(1) Evropski organ za vrednostne papirje in trge
(v nadaljevanju ESMA) je v skladu s 16. členom Uredbe (EU) 1095/20101
na podlagi drugega pododstavka 6. člena Uredbe (EU) št. 909/20142
(v nadaljevanju CSDR) dne 6. aprila 2020 objavil Smernice o
standardiziranih postopkih in protokolih za pošiljanje sporočil iz drugega
odstavka 6. člena Uredbe (EU) št. 909/2014 (v nadaljevanju smernice),
ki so objavljene na njegovi spletni strani in na spletni strani Agencije za trg
vrednostnih papirjev (v nadaljevanju Agencija).
(2) Smernice so namenjene:
1.     
investicijskim podjetjem in veljajo samo za razmerja med investicijskim
podjetjem in profesionalno stranko v okviru področja uporabe Direktive
2014/65/EU3 in
2.     
nadzornim organom nad investicijskimi podjetji iz 1. točke tega
odstavka.
(3) Namen smernic je vzpostavitev doslednih, uspešnih in
učinkovitih nadzornih praks v okviru Evropskega sistema finančnega nadzora ter
zagotovitev skupne, enotne in usklajene uporabe drugega pododstavka
6. člena CSDR, dopolnjenega z 2. členom Delegirane uredbe Komisije
(EU) 2018/1229.4
2. člen
(obseg uporabe smernic)
(1) S tem sklepom Agencija določa uporabo smernic za:
1.     
borznoposredniške družbe, ki so v skladu z zakonom, ki ureja trg
finančnih instrumentov, pridobile dovoljenje Agencije za opravljanje
investicijskih in pomožnih investicijskih storitev in poslov,
2.     
banke, ki so v skladu z zakonom, ki ureja bančništvo, pridobile
dovoljenje Banke Slovenije za opravljanje investicijskih in pomožnih
investicijskih storitev in poslov in
3.     
Agencijo, kadar v skladu z zakonom, ki ureja trg finančnih instrumentov
v vlogi pristojnega organa izvaja pristojnosti in naloge nadzora nad subjekti
iz 1. in 2. točke tega odstavka.
(2) Subjekti iz 1. in 2. točke prejšnjega odstavka tega
člena morajo v celoti upoštevati določbe smernic v delu, v katerem so le-te
naslovljene na njih.
(3) Agencija bo pri opravljanju nalog in pristojnosti
nadzora v skladu z zakonom, ki ureja trg finančnih instrumentov in Uredbo CSDR
v celoti upoštevala določbe smernic v delu, v katerem se nanašajo na izvajanje
nalog in pooblastil pristojnega organa.
3. člen
(uveljavitev sklepa)
Ta sklep začne veljati naslednji dan po njegovi objavi v
Uradnem listu Republike Slovenije.
Št. 0070-3/2020-2
Ljubljana, dne 28. maja 2020
EVA 2020-1611-0075
Predsednik Sveta 
Agencije za trg vrednostnih papirjev
mag. Miloš Čas
________________
1     Uredba
(EU) št. 1095/2010 Evropskega parlamenta in Sveta z dne 24. novembra 2010
o ustanovitvi Evropskega nadzornega organa (Evropski organ za vrednostne
papirje in trge) in o spremembi Sklepa št. 716/2009/ES ter razveljavitvi
Sklepa Komisije 2009/77/ES
2     UREDBA
(EU) št. 909/2014 EVROPSKEGA PARLAMENTA IN SVETA z dne 23. julija 2014 o
izboljšanju ureditve poravnav vrednostnih papirjev v Evropski uniji in o
centralnih depotnih družbah ter o spremembi direktiv 98/26/ES in 2014/65/EU ter
Uredbe (EU) št. 236/2012