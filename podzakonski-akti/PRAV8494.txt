1. člen
(vsebina)
Ta pravilnik določa podlage za odmero komunalnega prispevka,
ki jih uporablja občina, če v šestih mesecih po uveljavitvi občinskega
prostorskega načrta ne sprejme programa opremljanja s podlagami za odmero
komunalnega prispevka za vso obstoječo komunalno opremo na območju celotne
občine.
2. člen
(parcela)
(1) Za parcelo po tem pravilniku se šteje zemljiška parcela
ali njen del, na kateri je možno graditi objekt ali je objekt že zgrajen, in za
katerega mora zavezanec plačati komunalni prispevek. 
(2) Za parcelo po tem pravilniku se šteje tudi gradbena
parcela iz veljavnih prostorskih aktov.
3. člen
(izračun komunalnega prispevka za posamezno vrsto komunalne
opreme)
Komunalni prispevek za posamezno
vrsto komunalne opreme se odmeri tako, da se vrednosti povprečnih obračunskih
stroškov opremljanja s posamezno vrsto komunalne opreme iz 5. člena tega
pravilnika uporabi v naslednji enačbi: 
KPi
= Aparcela × Cpi
+ Atlorisna × Cti,
pri čemer je: 
-       
KPi: znesek dela komunalnega prispevka, ki pripada posamezni
vrsti komunalne opreme, 
-       
Aparcela: površina parcele objekta, 
-       
Atlorisna: neto tlorisna površina objekta, 
-       
Cpi: povprečni obračunski stroški na m2 parcele za
posamezno vrsto komunalne opreme, 
-       
Cti: povprečni obračunski stroški na m2 neto
tlorisne površine objekta za posamezno vrsto komunalne opreme, 
-       
– i: posamezna vrsta komunalne opreme.
4. člen
(izračun celotnega komunalnega prispevka)
Celotni komunalni prispevek se izračuna po naslednji enačbi: 
KP = Σ KPi,
pri čemer je: 
-       
KP: celotni izračunani komunalni prispevek, 
-       
KP(i): izračunani komunalni prispevek za posamezno vrsto komunalne
opreme.
5. člen
(obračunski stroški, preračunani na m2 parcele in
m2 neto tlorisne površine objekta)
Povprečni obračunski stroški na
m2 parcele in na m2 neto tlorisne površine objekta so
določeni za posamezne vrste komunalne opreme in znašajo:


Vrste komunalne
  opreme

Povprečni
  obračunski stroški na m2 parcele

Povprečni
  obračunski stroški na m2 neto tlorisne površine objekta


vodovodno omrežje

Cp,vodovod =
  0,50 eurov

Ct,vodovod
  = 2,00 eurov


kanalizacijsko omrežje

Cp,kanalizacija
  = 1,50 eurov

Ct,kanalizacija
  = 4,00 eurov


cestno omrežje

Cp,cesta
  = 2,00 eurov

Ct,cesta
  = 5,00 eurov


javne površine

Cp,javne
  površine = 0,10 eurov

Ct,javne
  površine = 0,40 evrov


6. člen
(začetek veljavnosti)
Ta pravilnik začne veljati naslednji dan po objavi v Uradnem
listu Republike Slovenije.
Št. 0071-140/2007
Ljubljana, dne 9. oktobra 2007
EVA 2007-2511-0155
Janez Podobnik l.r.
Minister
za okolje in prostor