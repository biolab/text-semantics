1. člen
(splošna določba)
(1) Ta pravilnik predpisuje vrste in
sestavo uniforme uslužbencev Uprave Republike Slovenije za pomorstvo (v
nadaljnjem besedilu: Uprava), oznake na uniformi ter način in pogoje nošenja
uniforme. 
(2) Uniformo nosijo inšpektorji in
pristaniški nadzorniki. 
(3) Za druge uslužbence lahko predstojnik
Uprave določi nošenje uniforme pri delu s strankami in v primerih, ko zastopajo
ali predstavljajo Upravo na srečanjih ali prireditvah doma ali v tujini, kjer
je udeležba v uniformi obvezna ali običajna.
2. člen
(vrste uniforme)
(1) Uniforma je zimska, poletna in delovna.
(2) Zimska uniforma se nosi v sezoni, ki se
začne 15. oktobra in konča 14. aprila naslednjega koledarskega leta, poletna pa
v sezoni, ki se začne 15. aprila in konča 14. oktobra istega koledarskega leta.
(3) Glede na vremenske razmere lahko
predstojnik Uprave določi, da se zimska oziroma poletna uniforma nosita tudi
zunaj predpisanega obdobja. 
(4) Uniforma se nosi tudi na slovesnih
prireditvah, posebnih srečanjih s predstavniki domačih in tujih organov ter na
raznih drugih uradnih srečanjih. Uniforma pripada predstojniku Uprave, vodji
sektorja in vodji oddelka v sektorju. 
(5) Delovna uniforma se nosi pri izvajanju
operativnih nalog in pripada inšpektorjem ter pristaniškim nadzornikom.
3. člen
(sestava uniforme)
(1) Zimsko uniformo sestavljajo: plašč,
suknjič ali pulover, hlače oziroma krilo, srajca oziroma bluza, čevlji,
nogavice, rokavice, kravata oziroma ruta in pas. 
(2) Poletno uniformo sestavljajo: vetrovka
ali suknjič, hlače ali krilo, srajca oziroma bluza, čevlji, nogavice in pas. 
(3) Uniformo sestavljata tudi kapa s
ščitnikom oziroma klobuček.
(4) Delovno uniformo inšpektorjev
sestavljajo: dvodelna zimska obleka, puli, kapa, dvodelna poletna obleka,
majica, čepica. 
(5) Delovno uniformo pristaniških
nadzornikov sestavljajo: kratke hlače, majica, čepica, dvodelna poletna obleka,
dvodelna zimska obleka, kapa in puli. 
(6) V primeru, ko ima uslužbenec možnost
izbire med posameznimi deli uniforme, se ob vsakokratni dodelitvi odloči za eno
izmed možnosti.
4. člen
(zimska uniforma)
(1) Plašč je dolg, temno modre barve, zapenja
se z gumbi, na bokih ima na vsaki strani po en všit žep z manšeto, na ramenih
sta všiti po dve zanki za pritrditev epolet. 
(2) Suknjič je temno modre barve, ima
ovratnik z zavihkom, na bokih ima na vsaki strani po en všit žep z manšeto.
Moški se zapenja z dvojno vrsto gumbov, ženski pa z enojno vrsto gumbov. 
(3) Pulover je temno modre barve in se
zapenja na zadrgo. Komolci, ovratnik in žep so ojačani s temno modrim blagom.
Na sprednji levi strani je žep z manšeto, ki se zapenja z gumbom. 
(4) Hlače so temno modre barve, zapenjajo
se z zadrgo. Moške imajo ob straneh in na zadnji desni strani všit žep. 
(5) Krilo je temno modre barve, zapenja se
zadaj. 
(6) Srajca je bele barve, z dolgimi rokavi.
(7) Bluza je bele barve, z dolgimi rokavi,
spredaj se zapenja tako, da je viden le prvi zgornji gumb. 
(8) Čevlji so črne barve, usnjeni. 
(9) Nogavice – moške so temno modre barve,
ženske so hlačne nogavice ali dokolenke. 
(10) Rokavice so črne barve, usnjene,
petprstne. 
(11) Kravata je temno modre barve, svilena,
samoveznica. 
(12) Ruta je temno modre barve, svilena. 
(13) Pas je črne barve, usnjen.
5. člen
(poletna uniforma)
(1) Vetrovka je temno modre barve, iz
vetrno in vodotesnega blaga s funkcijo dihanja za vse vremenske razmere.
Zapenja se z zadrgo. 
(2) Suknjič je temno modre barve, ima
ovratnik z zavihkom, zapenja se z gumbi, na bokih ima po en všit žep z manšeto.
(3) Hlače so temno modre barve, zapenjajo
se z zadrgo. Moške imajo ob straneh in na zadnji desni strani všit žep. 
(4) Krilo je temno modre barve, zapenja se
zadaj. 
(5) Srajca je bele barve, zapenja se z
gumbi, rokav je kratek z zavihkom. Na prsih ima na vsaki strani po en žep z
manšeto. Na ramenih sta všiti po dve zanki za pritrditev epolet. 
(6) Bluza je bele barve, spredaj se zapenja
tako, da je viden le prvi zgornji gumb, rokav je kratek. 
(7) Čevlji so (zaprti,) črne barve in
usnjeni. 
(8) Nogavice – moške so temno modre barve,
ženske so hlačne nogavice ali dokolenke. 
(9) Pas je črne barve, usnjen.
6. člen
(drugi deli uniforme)
(1) Kapa s ščitnikom je na spodnjem delu iz
usnjenega obroča, ki je prevlečen s temno modrim blagom, širok 40 do 50 mm in
ovit s temno modrim svilenim trakom. Na spodnji sprednji strani usnjenega
obroča je pritrjen ščitnik z nagibom 40 stopinj, izdelan je iz črnega
lakiranega usnja, nad njim je podbradnik – temno modra oziroma zlata vrvica,
pritrjena z manjšimi gumbi. Zlata vrvica obdaja ščitnik na kapi predstojnika
Uprave, pristaniškega kapitana in direktorja inšpekcije. Zgornji del kape je iz
belega blaga, pritrjenega na žični obroč in je v premeru 60 mm do 80 mm širši
od spodnjega dela. 
(2) Klobuček je iz klobučevine. Gornji del
je bele barve, zaokrožen rob pa temno modre. 
7. člen
(delovna uniforma inšpektorjev)
(1) Dvodelna zimska obleka je sestavljena
iz bunde in podloženih hlač. Bunda je temno modre barve, iz vetrno in
vodotesnega blaga s funkcijo dihanja za vse vremenske razmere. Ima z zadrgo
snemljivo podlogo ter kapuco. Hlače so temno modre barve, podložene, zapenjajo
se z zadrgo.
(2) Puli je temnomodre barve.
(3) Vetrovka je temno modre barve s kapuco
v ovratniku, iz vetrno in vodotesnega blaga s funkcijo dihanja. Zapenja se z
zadrgo, ki je zakrita z zavihkom.
(4) Kapa je pletena, temno modre barve. 
(5) Dvodelna poletna obleka je sestavljena
iz suknjiča in hlač. Suknjič je temno modre barve, sega do bokov, ob straneh
ima všito elastiko, zapenja se z zadrgo. Hlače so temno modre barve, zapenjajo
se z zadrgo. 
(6) Majica je temno modre barve s kratkimi
rokavi, z ovratnikom in se zapenja z gumbi. 
(7) Čepica (letna in zimska) je temno modre
barve s ščitnikom. 
8. člen
(delovna uniforma pristaniških
nadzornikov)
(1) Dvodelna zimska obleka je sestavljena
iz bunde in podloženih hlač. Bunda je temno modre barve, iz vetrno in
vodotesnega blaga s funkcijo dihanja za vse vremenske razmere. Ima z zadrgo
snemljivo podlogo in kapuco zložljivo v ovratnik. Hlače so temno modre barve,
podložene, zapenjajo se z zadrgo. 
(2) Kapa je pletena, temno modre barve. 
(3) Dvodelna poletna obleka je sestavljena
iz suknjiča in hlač. Suknjič je temno modre barve, sega do bokov, ob straneh
ima všito elastiko, zapenja se z zadrgo. Hlače so temno modre barve, zapenjajo
se z zadrgo. 
(4) Majica je bele barve s kratkimi rokavi,
z ovratnikom in se zapenja z gumbi. 
(5) Kratke hlače so temno modre barve. Ob
straneh in na zadnji strani imajo všite žepe. 
(6) Čepica (letna in zimska) je temno modre
barve s ščitnikom. 
(7) Puli je temno modre barve.
9. člen
(oznake na uniformi)
(1) Uniforma mora imeti oznake, ki so
sestavni del uniforme. Oznake so v obliki emblemov, našitkov in epolet, kot so
opredeljene v Prilogi, ki je sestavni del tega pravilnika. 
(2) Emblem Uprave je okrogel, premera 80
mm, obrobljen z nitkami zlate barve, podloga je iz temno modrega filca. V
sredini je grb Republike Slovenije, nad grbom je napis ministrstva, pod njim pa
Uprava Republike Slovenije za pomorstvo; napisa sta izvezena z nitkami zlate
barve. Našit je na desnem rokavu 7 cm pod ramo, razen na srajci, bluzi, plašču
in zimskem suknjiču inšpektorjev in pristaniških nadzornikov. 
(3) Emblem inšpekcije je oblike
nepravilnega pravokotnika z izbočeno spodnjo stranico v polkrogu, dimenzije
emblema so 85 mm x 70 mm, na temno modri podlagi sta prekrižani admiralitetni
sidri nad katerima je napis INŠPEKCIJA. Sidri, napis in obroba so izvezeni iz
niti zlate barve. Našit je na levem rokavu, 7 cm pod ramo delov uniforme, ki
pripada inšpektorjem razen srajce in bluze z dolgimi rokavi ter zimskega
suknjiča. 
(4) Emblem kapitanije je oblike
nepravilnega pravokotnika z izbočeno spodnjo stranico v polkrogu, dimenzije
emblema so 85 mm x 70 mm, na temno modri podlagi sta prekrižani admiralitetni
sidri nad katerima je napis KAPITANIJA. Sidri, napis in obroba so izvezeni iz
niti zlate barve. Našit je na levem rokavu, 7 cm pod ramo delov uniforme, ki
pripada pristaniškim nadzornikom, razen srajce in bluze z dolgimi rokavi ter
zimskega suknjiča. 
(5) Našitek s položajno oznako na rokavih
sestavljajo trakovi širine 12 mm, prišiti so drug nad drugim na sprednji
polovici rokava (od šiva do šiva rokava), in sicer v razmaku 6 mm drug od
drugega, spodnji rob našitkov je 60 mm od roba rokava. 
(6) Našitek s prekrižanima admiralitetnima
sidroma je okrogle oblike, premera 35 mm in obrobljen z nitjo zlate barve. V
sredini sta dve prekrižani admiralitetni sidri, izvezeni iz niti zlate barve.
Podlaga našitka je temno modra. Našit je 20 mm nad položajnimi oznakami na
rokavih delov uniforme, ki pripada inšpektorjem in pristaniškim nadzornikom ter
na kapi in čepici. 
(7) Našitek s položajno oznako na
pravokotni podlagi je dimenzije 50 mm x 60 mm, obrobljen z nitjo zlate barve,
na zgornjem delu sta prekrižani admiralitetni sidri, izvezeni iz niti zlate
barve, pod sidri so vodoravne črte (položajne oznake), izvezene iz niti zlate
barve. Razmak med črtami položajnih oznak je 2 mm. Položajno oznako
pristaniškega nadzornika sestavljata dve črti širine 5 mm. Položajno oznako
vodje izpostave, koordinatorja tehnike in logistike ter višjega pristaniškega
nadzornika sestavljajo tri črte širine 5 mm. Položajno oznako inšpektorja in
vodje oddelka sestavljajo štiri črte širine 5 mm. Položajno oznako pristaniškega
kapitana in direktorja inšpekcije sestavljata dve črti, od katerih je spodnja
široka 20 mm, zgornja pa 5 mm. Položajno oznako predstojnika Uprave sestavljajo
tri črte, od katerih je spodnja široka 20 mm, drugi dve pa 5 mm. Razmak med
črtami položajnih oznak je 2 mm. Podlaga našitka je temno modra. Našit je na
levem naprsnem žepu delov uniforme, ki pripada inšpektorjem in pristaniškim
nadzornikom in sicer: bunde, vetrovke, puloverja, jopice, suknjiča dvodelne
letne obleke in majice. 
(8) Epoleta je trde izvedbe, pravokotne
oblike, dimenzije 130 mm x 55 mm, kjer je ena od ožjih stranic v obliki
polkroga. Od polkrožne stranice si od desne proti levi sledijo okrogli emblem z
dvema prekrižanima sidroma (spodnji del prekrižanih sider je obrnjen proti
ravni, krajši stranici epolete), položajne oznake širine 12 mm, nato položajne
oznake širine 36 mm. Epoleta je obrobljena z nitjo zlate barve širine 2 mm.
Položajno oznako na epoleti pristaniškega nadzornika sestavljata dve črti
širine 12 mm. Položajno oznako na epoleti vodje izpostave, koordinatorja
tehnike in logistike ter višjega pristaniškega nadzornika sestavljajo tri črte
širine 12 mm. Položajno oznako na epoleti inšpektorja in vodje oddelka
sestavljajo štiri črte širine 12 mm. Položajno oznako na epoleti pristaniškega
kapitana in direktorja inšpekcije sestavljata dve črti, od katerih je spodnja
široka 36 mm, zgornja pa 12 mm. Položajno oznako predstojnika Uprave
sestavljajo tri črte, od katerih je spodnja široka 36 mm, drugi dve pa 12 mm.
Razmak med črtami položajnih oznak na epoleti je 5 mm, od ravne, krajše
stranice je prva položajna oznaka oddaljena 4 mm. Na spodnji strani epolete je
naramka za pritrditev epolete. Podlaga epolete je temno modra. Pritrdi se jo na
naramke delov uniforme, ki pripada inšpektorjem in pristaniškim nadzornikom in
sicer: na srajci in bluzi s kratkimi rokavi ter na plašču. 
(9) Našitek s prekrižanima admiralitetnima
sidroma in grbom je okrogle oblike, premera 37 mm. Dve prekrižani admiralitetni
sidri sta izvezeni iz niti zlate barve, prekriva ju grb Republike Slovenije.
Podlaga našitka je temno modra. Našit je na kapi in čepici. 
(10) Trioglati emblem je oblike
enakokrakega trikotnika. Izvezen je na temno modri podlagi in ima na sredi znak
dveh prekrižanih admiralitetnih sider zlate barve, obdan z dvema oljčnima
vejicama zlate barve, nad dvojnim sidrom, v višini vrhov oljčnih vejic pa je
grb Republike Slovenije. Našit je na kapi s ščitnikom oziroma klobučku.
Dimenzija emblema na kapi s ščitnikom je 70 mm (osnovna stranica) x 65 mm, na
klobučku pa 50 mm (osnovna stranica) x 46 mm. 
(11) Lipovo listje je zlate barve, našito
na rob ščitnika kape ali klobučka predstojnika Uprave, pristaniškega kapitana
in direktorja inšpekcije. 
(12) Gumbi na plašču, zimskem, poletnem
suknjiču so iz kovine zlate barve, z reliefnim robom, ki ima obliko pletene
vrvi, in z dvema prekrižanima admiralitetnima sidroma v sredini. Veliki gumbi
imajo premer 20 mm, majhni gumbi pa 12 mm. 
(13) Pas ima na kovinski sponki vgravirani
dve prekrižani admiralitetni sidri. 
(14) Na uniformi se lahko nosi tudi druge
našitke in priznanja, ki pripadajo uslužbencem na podlagi drugih predpisov.
Nosijo se na levi strani prsnega dela.
10. člen
(položajne oznake)
(1) Inšpektorji in pristaniški nadzorniki
nosijo naslednje položajne oznake: 
-       
našitek z dvema črtama – pristaniški nadzornik, 
-       
našitek s tremi črtami – vodja izpostave, koordinator tehnike in
logistike ter višji pristaniški nadzornik, 
-       
našitek s štirimi črtami – inšpektor in vodja oddelka. 
(2) Črte položajnih oznak na rokavih so
široke 12 mm. Položajno oznako pristaniškega kapitana in direktorja inšpekcije
sestavljata dve črti, od katerih je spodnja široka 36 mm, zgornja pa 12 mm.
Razmak med črtami položajnih oznak je 5 mm. 
(3) Položajno oznako na rokavih
predstojnika Uprave sestavljajo tri črte, od katerih je spodnja široka 36 mm,
drugi dve pa 12 mm. Razmak med črtami položajnih oznak je 5 mm.
11. člen
(način uporabe uniforme)
(1) Uporabniki uniform so dolžni nositi
uniformo med delom, oziroma kadar opravljajo dela in naloge, ki to zahtevajo. 
(2) Zunaj delovnega časa smejo nositi
uniformo samo na poti na delo oziroma z dela. 
(3) Uniformo dobi uslužbenec v brezplačno
uporabo. 
(4) Uniformo in njene sestavne dele se
lahko nosi le v skladu z njihovim namenom. 
(5) Uslužbenci morajo biti vedno oblečeni
tako, da so oznake Uprave na uniformi vidne. 
(6) Uniforma se mora prilegati višini in
telesni zgradbi uslužbenca, ki jo nosi. 
(7) Uslužbenec mora nositi uniformo
urejeno, zlikano, čisto in nepoškodovano. Pogoj za nošenje uniforme je tudi
osebna urejenost (urejeni lasje, obrita oziroma urejena brada in brki, brez
tetoviranja ali pirsinga na vidnih mestih). 
(8) Vodje sektorjev in oddelkov so
zadolžene za nadzor nošenja primernih delov uniforme, glede na vremenske in
delovne pogoje, v organizacijski enoti.
12. člen
(število kosov uniforme in rok uporabe)
Glede na
minimalni rok uporabe posameznih delov uniforme, ki so določeni s tem
pravilnikom, dobijo uslužbenci uprave v uporabo naslednje število posameznih
kosov:


Deli
  uniforme

Število kosov/parov

Minimalni
rok uporabe v letih


nogavice
  zimske

18

3


nogavice
  letne

18

3


ženske
  nogavice

24

3


srajca
  z dolgimi rokavi

15

3


srajca
  s kratkimi rokav

15

3


bluza
  z dolgimi rokavi

15

3


bluza
  s kratkimi rokavi

15

3


čevlji
  letni

2

3


čevlji
  zimski

2

3


polo
  majica

15

3


hlače
  ali krilo

3

3


kratke
  hlače

3

3


suknjič

1

3


kravata
  ali ruta

3

3


pulover

2

3


puli

3

3


zimska
  delovna obleka (hlače)

3

3


poletna
  delovna obleka

2

3


bunda

1

3


plašč

1

6


vetrovka

1

3


rokavice

1

9


pas

2

6


zimska
  kapa

1

3


zimska
  čepica

1

3


letna
  čepica

3

3


kapa
  s ščitnikom

1

9


klobuček
  iz klobučevine

1

9


13. člen
(črtan)
14. člen
(posebnosti)
(1) Novozaposleni uslužbenci prejmejo na
začetku dvojno količino posameznih delov uniforme in sicer: suknjiče, hlače,
krila, srajce in bluze. 
(2) Uslužbenec se lahko odpove posameznemu
delu uniforme, ki mu glede na rok uporabe pripada, če je ne potrebuje. »Predstojnik
Uprave lahko odloči, da se posamezne dele uniforme, ki uslužbencu pripadajo
glede na rok uporabe, ne dodeli, če so še neuporabljeni ali ustrezni ali jih ne
potrebuje.
15. člen
(potek roka uporabe uniforme)
Po poteku rokov iz 12. člena tega
pravilnika postane uniforma last uslužbenca. Z uniforme se snamejo vse oznake
in izročijo Upravi, če uslužbenec uniforme več ne uporablja v službene namene.
16. člen
(vrnitev uniforme)
(1) Uslužbenec, ki mu preneha delovno
razmerje, mora uniformo, ki ji še ni potekel rok uporabe, vrniti ali odkupiti s
plačilom nabavne cene zmanjšane za vrednost, sorazmerno preostanku časa do
izteka minimalnega roka uporabe iz 12. člena tega pravilnika, razen kravate,
srajce, čevljev in nogavic. Z uniforme se snamejo vse oznake in izročijo
Upravi. Vrnjeni deli uniforme, ki jih ni možno uporabiti, se lahko podarijo
humanitarnim organizacijam.
(2) Če uslužbenec umre ali se upokoji pred
potekom roka uporabe uniforme, uniforme ni treba vrniti, službene oznake pa se
izročijo Upravi.
17. člen
(prepovedi)
Uniforme ni dovoljeno odtujiti, spremeniti
ali nositi v nasprotju s tem pravilnikom.
18. člen
(uničenje uniforme)
(1) Uslužbenec mora z lastnimi finančnimi
sredstvi plačati nadomestno uniformo oziroma tisti njen del, ki ji rok uporabe
še ni potekel, če uniformo po lastni krivdi uniči ali znatno poškoduje. 
(2) Če tega ni storil po lastni krivdi, ima
pravico do nove uniforme oziroma njenega dela. O tem presodi predstojnik
Uprave.
19. člen
(dodeljevanje uniforme)
(1) Dodeljevanje uniforme v uporabo, rok
uporabe in vračanje spremlja notranja organizacijska enota Uprave. 
(2) Pristojna notranja organizacijska enota
preverja pravilnost dobavljenih delov uniforme in njihovih oznak ter našitkov.

Našitki
uslužbencev Uprave Republike Slovenije za pomorstvo

Pravilnik o uniformi uslužbencev Uprave
Republike Slovenije za pomorstvo (Uradni list RS, št. 102/10) vsebuje naslednjo prehodno in
končni določbi:
»20. člen
(prehodna
določba)
Posamezni deli nove in stare uniforme, ki
so med seboj kompatibilni, se nosijo do poteka roka njihove uporabe, določenega
v Pravilniku o uniformi in službeni izkaznici pomorskih inšpektorjev,
inšpektorjev za plovbo po celinskih vodah in pristaniških nadzornikov (Uradni
list RS, št. 82/04 in 84/05).
21. člen
(prenehanje
veljavnosti)
Z dnem uveljavitve tega pravilnika preneha
veljati Pravilnik o uniformi in službeni izkaznici pomorskih inšpektorjev,
inšpektorjev za plovbo po celinskih vodah in pristaniških nadzornikov (Uradni
list RS, št. 82/04 in 84/05) v delu, ki se nanaša na uniforme, ki pa se še
uporablja do začetka uporabe tega pravilnika, razen 11., 12. in 16. člena, ki
se uporabljajo samo za nove zaposlitve in v primeru uničenja uniforme.
22. člen
(začetek
veljavnosti)
Ta pravilnik začne veljati petnajsti dan po
objavi v Uradnem listu Republike Slovenije, uporabljati pa se začne 15. aprila
2011.«.

Pravilnik o spremembah in dopolnitvah
Pravilnika o uniformi uslužbencev Uprave Republike Slovenije za pomorstvo
(Uradni list RS, št. 67/18) vsebuje naslednji prehodni in končno
določbo:
»PREHODNI IN KONČNA DOLOČBA
13. člen
(1) Z dnem uveljavitve tega pravilnika se
preneha uporabljati slovesna uniforma, dodeljena v skladu s Pravilnikom o
uniformi uslužbencev Uprave Republike Slovenije za pomorstvo (Uradni list RS,
št. 102/10), in postane last uslužbencev, ki so jo prejeli v uporabo.
(2) Uslužbenci, ki so prejeli posamezne
dele uniforme na podlagi Pravilnika o uniformi uslužbencev Uprave Republike
Slovenije za pomorstvo (Uradni list RS, št. 102/10), jih uporabljajo ob upoštevanju
minimalnega roka uporabe posameznega dela uniforme tudi po uveljavitvi tega
pravilnika.
14. člen
Ta pravilnik začne veljati petnajsti dan po
objavi v Uradnem listu Republike Slovenije.«.