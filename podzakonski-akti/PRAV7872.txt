1. člen
S tem pravilnikom se sprejme gozdnogospodarski načrt
gozdnogospodarske enote Željne-Laze (2006–2015), št. 06-08/06 z dne 15. 12.
2006, ki ga je za obdobje od 1. januarja 2006 do 31. decembra 2015 izdelal
Zavod za gozdove Slovenije, Območna enota Kočevje.
2. člen
Gozdnogospodarska enota Željne-Laze, ki meri 4.380,77 ha, se
nahaja v Gozdnogospodarskem območju Kočevje, v občini Kočevje, oziroma v
katastrskih občinah Rog, Kočevje, Željne, Rajhenau in Onek.
3. člen
V gozdnogospodarski enoti Željne-Laze je s 1. januarjem 2006
ugotovljeno naslednje stanje gozdov:
a)    
lastništvo: 1,29% zasebnih gozdov v lasti fizičnih oseb, 98,56% državnih
gozdov in 0,15% občinskih gozdov;
b)    
površina: 3.825,01 ha, od katere je 3.808,88 ha večnamenskih gozdov in
16,13 ha gozdov s posebnim namenom, v katerih gozdnogospodarski ukrepi niso
dovoljeni;
c)    
lesna zaloga: 291,8 m³/ha, od tega 101,0 m³/ha iglavcev in 190,8 m³/ha
listavcev;
d)    
tekoči letni prirastek: 7.50 m³/ha, od tega 2,99 m³/ha iglavcev in 4,51 m³/ha
listavcev.
4. člen
(1) V gozdnogospodarskem načrtu gozdnogospodarske enote
Željne-Laze (2006–2015) je ob upoštevanju usmeritev iz gozdnogospodarskega
načrta Gozdnogospodarskega območja Kočevje, izdelanega za obdobje od 1.
januarja 2001 do 31. decembra 2010, ugotovljenega stanja gozdov, analize
preteklega gospodarjenja, zakonitosti razvoja gozdov ter pridobljenih spoznanj
pri spremljanju razvoja gozdov v gozdnogospodarski enoti Željne-Laze določeno,
da so najbolj poudarjene funkcije gozdov, ki določajo način gospodarjenja z
gozdom:
-       
proizvodne funkcije na površini 3.198,36 ha,
-       
ekološke funkcije na površini 633,02 ha ter
-       
socialne funkcije na površini 27,78 ha.
(2) Na podlagi funkcij gozdov in njihovega ovrednotenja so v
gozdnogospodarskem načrtu gozdnogospodarske enote Željne-Laze (2006–2015)
določeni cilji gospodarjenja z gozdom in gozdnim prostorom ter usmeritve za
njihovo doseganje.
5. člen
(1) Na podlagi ciljev in usmeritev iz drugega odstavka
prejšnjega člena so v gozdnogospodarski enoti Željne-Laze za obdobje od 1.
januarja 2006 do 31. decembra 2015 določeni naslednji ukrepi:
-       
najvišji možni posek v višini 210.000 m³, od tega 84.700 m³ iglavcev in
125.300 m³ listavcev,
-       
gojitvena dela, potrebna za ohranitev in razvoj gozdov, na površini
749,27 ha,
-       
nega mlajšega drogovnjaka na površini 210,30 ha,
-       
varstvena dela, potrebna za zaščito pred divjadjo, in sicer zaščita s
premazom na površini 90,0 ha, zaščita sadik gozdnega drevja s 100 količki,
vzdrževanje 4.300 tulcev, zaščita s ograjo v dolžini 1.300 m ter vzdrževanje
17.300 m ograje,
-       
varstvena dela, potrebna za zaščito pred žuželkami, v obsegu 1.500
delovnih dni,
-       
nega habitatov prosto živečih živali, in sicer vzdrževanje travinj na
površini 211,7 ha, vzdrževanje grmišč na površini 80,55 ha, vzdrževanje vodnih
površin v obsegu 666 delovnih dni ter postavitev in vzdrževanje valilnic v
obsegu 82,2 delovnih dni.
(2) V gozdnogospodarskem načrtu gozdnogospodarske enote
Željne-Laze (2006–2015) so določeni ukrepi in načini njihove izvedbe tudi na
ravneh gospodarskih razredov in odsekov.
6. člen
Pri izdelavi gozdnogojitvenih načrtov za posamezne ekosisteme
in njihove dele v gozdnogospodarski enoti Željne-Laze v obdobju od uveljavitve
tega pravilnika do 31. decembra 2015 se morajo upoštevati cilji, usmeritve in
ukrepi, določeni v gozdnogospodarskem načrtu gozdnogospodarske enote
Željne-Laze (2006–2015).
7. člen
Po en izvod gozdnogospodarskega načrta gozdnogospodarske
enote Željne-Laze (2006–2015) je na vpogled na sedežu Zavoda za gozdove
Slovenije, Območne enote Kočevje, Rožna ulica 39, Kočevje, na sedežu Zavoda za
gozdove Slovenije, Krajevne enote Rog, Rožna ulica 39, Kočevje, in na
Ministrstvu za kmetijstvo, gozdarstvo in prehrano, Dunajska 58, Ljubljana, kjer
se hrani tudi dokumentacija v zvezi s postopkom sprejemanja gozdnogospodarskega
načrta gozdnogospodarske enote Željne-Laze (2006–2015).
8. člen
Ta pravilnik začne veljati naslednji dan po objavi v Uradnem
listu Republike Slovenije.
Št. 322-01-06-15/2001/12
Ljubljana, dne 5. aprila 2007
EVA 2006-2311-0172
Iztok Jarc l.r. 
Minister 
za kmetijstvo, gozdarstvo in prehrano