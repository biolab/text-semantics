I. SPLOŠNA DOLOČBA
1. člen
(vsebina pravilnika)
S tem pravilnikom se določijo normativi in
standardi za izvajanje programa osnovne šole.
Normativi in standardi obsegajo učno
obveznost strokovnih delavcev, učno obveznost ravnateljev in pomočnikov
ravnateljev, merila za oblikovanje svetovalne službe, knjižnice,
administrativne, računovodske in tehnične službe ter merila za oblikovanje
oddelkov in učnih skupin.
S tem pravilnikom se določijo tudi
normativi in standardi za vzgojo in izobraževanje na območjih s posebnimi
razvojnimi problemi, otrok Romov in otrok ter mladostnikov s posebnimi
potrebami, ki potrebujejo prilagojeno izvajanje izobraževalnih programov.
S tem pravilnikom se določijo tudi elementi
za sistemizacijo delovnih mest za obvezni in razširjeni program ter za druga
dela, za katera se sredstva na podlagi sistemizacije in zasedbe delovnih mest v
skladu z zakonom ter normativi in standardi in kolektivno pogodbo zagotavljajo
iz državnega proračuna.
II. NORMATIVI IN STANDARDI
2. člen
(učna obveznost učiteljev)
Tedenska učna obveznost, izražena v urah po
45 minut, je:
-      
22 ur za učitelje,
-      
21 ur za učitelje slovenščine,
-      
22 ur za učitelje, ki izvajajo druge oblike
individualne in skupinske pomoči in dodatno strokovno pomoč učencem s posebnimi
potrebami, ki je namenjena premagovanju primanjkljajev, ovir oziroma motenj,
-      
25 ur za učitelje v bolnišničnih oddelkih,
-      
30 ur sodelovanja pri pouku za laboranta.
Tedenska učna obveznost, izražena v urah po
50 minut, je:
-      
25 ur za učitelje v podaljšanem bivanju.
Tedenska učna obveznost, izražena v urah po
60 minut, je:
-      
35 ur za strokovne delavce v jutranjem varstvu
za učence 1. razreda.
3. člen
(zmanjšanje tedenske učne obveznosti)
Učitelj, ki je član predmetne komisije za
pripravo in izbor nalog za nacionalno preverjanje znanja, ima lahko zmanjšano
tedensko učno obveznost, in sicer:
-      
učitelj, član predmetne komisije za matematiko
in slovenščino, za 3 ure,
-      
učitelj, član predmetne komisije za tuji jezik,
za 2 uri,
-      
učitelj, član predmetne komisije za predmete,
ki so določeni za tretji predmet, iz katerega bodo učenci opravljali nacionalno
preverjanje znanja v tekočem šolskem letu, za 1 uro.
Ravnatelju šole in pomočniku ravnatelja
šole, ki je član predmetne komisije, se učna obveznost lahko zmanjša v skladu z
določili iz prejšnjega odstavka, vendar pomočniku ravnatelja ne pod 4 ure
pouka.
Učitelj, ki je razrednik v 1. in 9.
razredu, ima za eno uro zmanjšano tedensko učno obveznost, učitelj, ki je
razrednik v vseh ostalih razredih pa ima za pol ure zmanjšano tedensko učno
obveznost.
4. člen
(drugi strokovni delavec v 1. razredu)
Obseg ur pouka za drugega strokovnega
delavca se določi glede na število učencev v posameznem oddelku 1. razreda, in
sicer:
-      
15 do 23 učencev 10 ur,
-      
24 do 28 učencev 15 ur.
Obseg ur pouka za drugega strokovnega
delavca v oddelku 1. razreda, v katerega so vključeni najmanj trije učenci
Romi, se določi glede na število učencev, in sicer:
-      
10 do 14 učencev   15 ur,
-      
15 do 21 učencev   20 ur.
Drugi strokovni delavec se vključi v
vzgojno-izobraževalno delo v obsegu 10 ur, če je v kombiniranem oddelku iz dveh
razredov najmanj 12 učencev, v kombiniranem oddelku z učenci iz treh in več
razredov pa 10 učencev.
Obseg ur pouka za drugega strokovnega
delavca v kombiniranem oddelku, v katerega so vključeni najmanj trije učenci
Romi, se določi glede na število učencev, in sicer: 
-      
do 8 učencev 10 ur, 
-      
9 do 13 učencev 15 ur, 
-      
14 in več učencev 20 ur.
V osnovnih šolah s slovenskim učnim jezikom
na narodno mešanem območju Slovenske Istre se drugi strokovni delavec vključi v
vzgojno-izobraževalno delo v obsegu 11 ur, če je v oddelku 1. razreda 15 do 23
učencev.
4.a člen
(mentorstvo)
Mentorju pripravnika se prizna štiri ure na
teden za delo s pripravnikom.
5. člen
(direktor, ravnatelj)
Osnovno šolo, ki ima po določilih
ustanovitvenega akta oblikovane najmanj 3 organizacijske enote, vodi direktor.
V osnovni šoli, ki ima po določilih
ustanovitvenega akta oblikovani 2 organizacijski enoti, opravlja funkcijo
direktorja ravnatelj ene izmed njiju.
6. člen
(učna obveznost ravnatelja)
Ravnatelj osnovne šole, ravnatelj, ki
opravlja funkcijo direktorja, in ravnatelj organizacijske enote v šolah z več
kot 16 oddelki v okviru delovne obveznosti nima učne obveznosti.
Ravnatelj osnovne šole, ravnatelj, ki
opravlja funkcijo direktorja, in ravnatelj organizacijske enote v šolah z manj
kot 16 oddelki, ima v okviru delovne obveznosti določeno učno obveznost oziroma
obveznost drugega strokovnega dela. Med učno obveznost, ki jo ravnatelj
opravlja v okviru svoje delovne obveznosti, sodijo vse ure
vzgojno-izobraževalnega dela, ki so element za sistemizacijo delovnih mest
učiteljev iz 40. člena tega pravilnika, razen ur jutranjega varstva. Med druga
strokovna dela, ki jih ravnatelj opravlja v okviru svoje delovne obveznosti,
sodi svetovalno delo, delo knjižničarja, delo računalnikarja-organizatorja
informacijskih dejavnosti in delo organizatorja šolske prehrane.
Tedenska učna
obveznost oziroma obveznost drugega strokovnega dela ravnatelja se določi v
skladu z naslednjimi merili:


Število oddelkov

Učna obveznost

Ure
  drugega
  strokovnega
  dela


Ure pouka

Ure podaljšanega
  bivanja


8
  oddelkov in manj

6

7

12


9 do 10 oddelkov

5

6

10


11 do 12 oddelkov

4

5

8


13 do 14 oddelkov

3

4

6


15 do 16 oddelkov

2

3

4


Poleg predpisane učne obveznosti ima lahko
ravnatelj tedensko še največ za 5 ur povečano učno obveznost. Med učno
obveznost, ki jo ravnatelj lahko opravi v okviru povečane učne obveznosti, sodi
le pouk obveznih oziroma izbirnih predmetov. Ure pouka, ki jih opravi ravnatelj
nad predpisano učno obveznostjo, se določijo v pogodbi o zaposlitvi.
Osnova za določitev učne obveznosti
ravnatelja so čisti in kombinirani oddelki, bolnišnični oddelki, oddelki
podaljšanega bivanja in oddelki predšolske vzgoje.
7. člen
(pomočnik ravnatelja)
Ravnatelj lahko imenuje pomočnika
ravnatelja v osnovni šoli z 18 oddelki. Drugega pomočnika ravnatelja lahko
ravnatelj imenuje pri 38 oddelkih, tretjega pa pri 58 oddelkih. Na eno delovno
mesto pomočnika ravnatelja ravnatelj ne more imenovati več oseb.
Pomočnik ravnatelja ima v okviru delovne
obveznosti določeno učno obveznost oziroma obveznost drugega strokovnega dela.
Med učno obveznost, ki jo pomočnik ravnatelja opravlja v okviru svoje delovne
obveznosti, sodijo vse ure vzgojno-izobraževalnega dela, ki so element za
sistemizacijo delovnih mest učiteljev iz 40. člena tega pravilnika, razen ur
jutranjega varstva. Med druga strokovna dela, ki jih pomočnik ravnatelja
opravlja v okviru svoje delovne obveznosti, sodi svetovalno delo, delo
knjižničarja, delo računalnikarja-organizatorja informacijskih dejavnosti in
delo organizatorja šolske prehrane.
Tedenska učna
obveznost oziroma obveznost drugega strokovnega dela pomočnika ravnatelja se
določi v skladu z naslednjimi merili:


Število oddelkov

Učna obveznost

Ure drugega
  strokovnega dela


1. pomočnik ravnatelja

2. pomočnik ravnatelja

Ure pouka

Ure podaljšanega bivanja


18, 19

38, 39

13

14

26


20, 21

40, 41

12

13

24


22, 23

42, 43

11

12

22


24, 25

44, 45

10

11

20


26, 27

46, 47

9

10

18


28, 29

48, 49

8

9

16


30, 31

50, 51

7

8

14


32, 33

52, 53

6

7

12


34, 35

54, 55

5

6

10


36, 37

56, 57

4

5

8


Učna obveznost tretjega pomočnika ravnatelja
se določi po merilih iz prejšnjega odstavka.
Če ima osnovna šola dva ali več pomočnikov
ravnatelja, lahko ravnatelj skupno število ur učne obveznosti oziroma
obveznosti drugega strokovnega dela med pomočnike razporedi tudi drugače kot
določajo merila, vendar posameznemu ne manj, kot je določeno za 37 oddelkov.
V osnovni
šoli, ki je organizacijska enota in ima najmanj 18 oddelkov, ravnatelj lahko
imenuje pomočnika ravnatelja. Njegova učna obveznost oziroma obveznost drugega
strokovnega dela se določi v skladu z naslednjimi merili:


Število oddelkov

Učna obveznost

Ure
   drugega strokovnega dela


Ure pouka

Ure podaljšanega bivanja


18, 19

15

16

30


20, 21

14

15

28


22, 23

13

14

26


24, 25

12

13

24


26, 27

11

12

22


28, 29

10

11

20


30, 31

9

10

18


32, 33

8

9

16


34, 35

7

8

14


36, 37

6

7

12


Poleg predpisane učne obveznosti ima lahko
pomočnik ravnatelja tedensko še največ za 5 ur povečano učno obveznost.
Osnova za sistemiziranje delovnega mesta
pomočnika ravnatelja in za določitev njegove učne obveznosti so čisti in
kombinirani oddelki, bolnišnični oddelki in oddelki podaljšanega bivanja.
8. člen
(svetovalni delavec)
V osnovni šoli z 20 oddelki se sistemizira
1 delovno mesto svetovalnega delavca, v šoli z večjim oziroma manjšim številom
oddelkov pa v ustreznem deležu, vendar ne manj kot 0,25 delovnega mesta.
8.a člen
(dodatni strokovni delavec za delo z
učenci Romi)
V osnovni šoli
se za delo z učenci Romi sistemizira dodatno delovno mesto strokovnega delavca
v skladu z naslednjimi merili:


Število učencev Romov

Delež delovnega mesta


od

do


4

8

0,10


9

13

0,25


14

19

0,50


20

26

0,75


27

34

1,00


35

44

1,50


45

 

2,00


Šola lahko delež delovnega mesta razporedi
med delovno mesto učitelja za dodatno strokovno pomoč za učence Rome in delovno
mesto svetovalnega delavca.
9. člen
(knjižničar)
V osnovni šoli z 20 oddelki in več se
sistemizira 1 delovno mesto knjižničarja, v šoli z manjšim številom oddelkov pa
v ustreznem deležu, vendar ne manj kot 0,25 delovnega mesta.
V osnovni šoli, ki ima več kot 650 učencev,
se sistemizira dodatno 0,50 delovnega mesta knjižničarja.
10. člen
(računalnikar-organizator informacijskih
dejavnosti)
V osnovni šoli
se sistemizira delovno mesto računalnikarja-organizatorja informacijskih
dejavnosti v skladu z naslednjimi merili:


Število
  oddelkov
od                 do

Delež delovnega mesta


1

16

0,50


17

26

0,75


27

36

1,00


37 in več

1,20


V osnovni šoli z eno podružnico se dodatno
sistemizira 0,10 delovnega mesta računalnikarja-organizatorja informacijskih
dejavnosti.
V osnovni šoli z dvema in več podružnicami
se dodatno sistemizira 0,20 delovnega mesta računalnikarja-organizatorja
informacijskih dejavnosti.
11. člen
(osnova za sistemiziranje delovnih mest)
Osnova za sistemiziranje delovnih mest
svetovalnega delavca, knjižničarja in računalnikarja-organizatorja
informacijskih dejavnosti so čisti in kombinirani oddelki ter bolnišnični
oddelki.
12. člen
(organizator šolske prehrane)
V osnovni šoli se za 4200 učencev
sistemizira 1 delovno mesto organizatorja šolske prehrane, v šoli z manjšim
številom učencev pa v ustreznem deležu.
13. člen
(laborant)
Osnovna šola za oddelke 6., 7., 8. in 9. razreda z več kot 15 učenci sistemizira delovno mesto laboranta v obsegu 25 odstotkov od
skupnega števila ur, določenih s predmetnikom pri naravoslovju v 6. in 7. razredu ter kemiji, fiziki in biologiji v 8. in 9. razredu.
14. člen
(spremljevalec gibalno oviranega oziroma
slepega učenca)
Za nudenje fizične pomoči osnovna šola na
podlagi odločbe o usmeritvi gibalno oviranega učenca oziroma slepega učenca
sistemizira delovno mesto stalnega spremljevalca, če ne more zagotoviti
izvajanja odločbe v okviru obstoječe kadrovske zasedbe oziroma na drug ustrezen
način. 
Obseg delovne obveznosti in čas trajanja
delovnega razmerja stalnega spremljevalca se določi glede na število učencev,
ki se jim nudi fizična pomoč in število ur nudenja fizične pomoči, ki je
odvisno od trajanja pouka in podaljšanega bivanja, če so učenci vanj vključeni.
Stalni spremljevalec mora imeti srednjo
izobrazbo ali srednjo strokovno izobrazbo.
14.a člen
(romski pomočnik)
V osnovni šoli
se sistemizira delovno mesto romski pomočnik v skladu z naslednjimi merili:


št. romskih učencev

delež delovnega mesta


16 – 30

0,5


31 in več

1


Odstopanja od meril iz prejšnjega odstavka
v utemeljenih primerih odobri na podlagi vloge šole ministrstvo.
Romski pomočnik mora imeti srednjo
izobrazbo ali srednjo strokovno izobrazbo ali nacionalno poklicno kvalifikacijo
romski pomočnik.
15. člen
(računovodska dela)
V osnovni šoli z 20 oddelki in več se za
računovodska dela sistemizira 1 delovno mesto računovodje VII/1, v šoli z
manjšim številom oddelkov pa v ustreznem deležu, vendar ne manj kot 0,25
delovnega mesta.
Računovodja VII/1 mora imeti visoko
strokovno izobrazbo (prejšnja) oziroma visokošolsko strokovno ali univerzitetno
izobrazbo prve stopnje.
Izraz »prejšnja« iz tega člena je
uporabljen v pomenu, določenem v Uredbi o uvedbi in uporabi klasifikacijskega
sistema izobraževanja in usposabljanja (Uradni list RS, št. 46/06 in 8/17).
16. člen
(administrativna dela)
V osnovni šoli z 20 oddelki in več se za
administrativna dela sistemizira 1 delovno mesto tajnika VIZ VI, v šoli z manjšim številom oddelkov pa v ustreznem deležu,
vendar ne manj kot 0,25 delovnega mesta.
Tajnik VIZ VI mora imeti višjo strokovno izobrazbo oziroma višješolsko izobrazbo
(prejšnja).
Izraz »prejšnja« iz predhodnega odstavka je
uporabljen v pomenu, določenem v Uredbi o uvedbi in uporabi klasifikacijskega
sistema izobraževanja in usposabljanja (Uradni list RS, št. 46/06).
17. člen
(računovodsko-administrativna dela)
V osnovni šoli s 30 oddelki in več se za
opravljanje računovodskih in administrativnih del poleg delovnih mest
računovodje VI in tajnika VIZ VI sistemizirajo dodatna delovna mesta v
skladu z naslednjimi merili:
za 30 do 39 oddelkov 0,50
delovnega mesta
za 40 do 49 oddelkov 1,00
delovno mesto
za 50 in več oddelkov 1,50 delovnega mesta.
Šola lahko delež delovnega mesta razporedi
med delovno mesto knjigovodja V ali administrator V. Delavec mora imeti srednjo
izobrazbo ali srednjo strokovno izobrazbo.
18. člen
(hišnik)
V osnovni šoli
se za opravljanje tehničnih in vzdrževalnih del sistemizira delovno mesto
hišnika v skladu z naslednjimi merili:


Število
   oddelkov
od                         do

Delež delovnega mesta


 

7

0,50


8

11

0,60


12

15

0,80


16

29

1,00


30

44

1,50


45

 

2,00


V osnovnih šolah s podružnicami se za vsako
podružnico sistemizira dodatnih 0,10 delovnega mesta hišnika.
Hišnik mora imeti srednjo poklicno
izobrazbo.
19. člen
(kurjač)
V osnovni šoli z lastno kurilnico na trda
goriva se sistemizira delovno mesto kurjača na osnovi števila oddelkov, za
katere poteka vzgojno-izobraževalno delo v zgradbi, ki se ogreva na trdno
gorivo. Za vsak tak oddelek šola sistemizira 0,05 delovnega mesta kurjača.
Kurjač mora imeti srednjo poklicno
izobrazbo.
20. člen
(kuhar in dietni kuhar)
V osnovni šoli se za pripravo malic za 300
učencev sistemizira eno delovno mesto kuharja ali dietnega kuharja, v šoli z
večjim oziroma manjšim številom učencev pa v ustreznem deležu, vendar na
matični oziroma samostojni šoli ne manj kot 0,25 delovnega mesta. Normativ
za pripravo malic vključuje tudi pripravo medicinsko indiciranih diet, ki jih
predpiše zdravnik.
Kuhar IV mora imeti srednjo poklicno
izobrazbo.
Kuhar V mora imeti srednjo strokovno
izobrazbo.
Dietni kuhar IV mora imeti srednjo poklicno
izobrazbo in opravljenih najmanj 50 ur dodatnih izpopolnjevanj s področja
priprave dietnih jedi.
Dietni kuhar V mora imeti:
-      
srednjo strokovno izobrazbo z opravljenim
strokovnim modulom s področja priprave dietnih jedi,
-      
srednjo strokovno izobrazbo in opravljenih
najmanj 50 ur dodatnih izpopolnjevanj s področja priprave dietnih jedi ali
-      
pridobljeno nacionalno poklicno kvalifikacijo
Dietni kuhar/dietna kuharica.
21. člen
(čistilec)
Pri sistemizaciji delovnega mesta čistilca
se upošteva skupno število učencev in talna čistilna površina v razmerju 50:50.
Šola z 9 in manj oddelki sistemizira eno delovno mesto čistilca za 900 m² čistilne talne površine in za 60 učencev.
Šola z 10 do 18 oddelki sistemizira eno
delovno mesto čistilca za 900 m² čistilne talne površine in za 76 učencev.
Šola z 19 in več oddelki sistemizira eno delovno mesto čistilca za 900 m² čistilne talne površine in za 86 učencev.
Obseg delovnega mesta čistilca se določi
tako, da se vsota količnika med skupnim številom učencev in številom učencev,
ki je določeno za merilo glede na velikost šole v skladu s prvim odstavkom tega
člena, in količnika talne čistilne površine šole in 900 m², deli s številom 2 (število učencev : 60/76/86 + talna čistilna površina : 900) : 2.
V skladu s tem merilom izračunano decimalno
število vedno zaokrožimo navzgor na najbližjo četrtino celote.
Čistilec mora imeti končano osnovno šolo.
22. člen
(gospodinjec)
V podružnici
šole se za pripravo malic in za čiščenje namesto delovnih mest kuharja in čistilca
lahko sistemizira delovno mesto gospodinjca v skladu z naslednjimi merili:


Število
  učencev
od                        
  do

Delež delovnega mesta


 

18

0,50


19

28

0,65


29

38

0,80


39

48

0,90


49

 

1,00


Gospodinjec mora imeti končano osnovno šolo
in potrdila o ustreznih tehničnih znanjih, ki so potrebna za delo, ki ga
opravlja.
23. člen
(osnova za sistemiziranje delovnih mest
administrativnih, računovodskih in tehničnih delavcev)
Osnova za sistemiziranje delovnih mest
čistilca so čisti in kombinirani oddelki, za sistemiziranje delovnih mest
hišnika in kurjača so čisti in kombinirani oddelki ter oddelki podaljšanega
bivanja, za sistemiziranje delovnih mest računovodskih in administrativnih
delavcev pa tudi bolnišnični oddelki.
23.a člen
Če se na podlagi normativov za
administrativna, računovodska ali tehnična delovna mesta sistemizirajo najmanj
tri enakovrstna delovna mesta in se na teh delovnih mestih tudi zaposlijo delavci,
lahko ravnatelj delavcu, ki je razporejen na delovno mesto, ki je uvrščeno v
najvišjo tarifno skupino oziroma, ki ima najvišji izhodiščni plačni razred
delovnega mesta, v pogodbi o zaposlitvi določi dolžnost vodenja, koordiniranja
in organiziranja ostalih delavcev na teh delovnih mestih ter pravico do
položajnega dodatka v skladu z določbami predpisov, ki urejajo položajni
dodatek v javnem sektorju. V takšnem primeru se mora v aktu o organizaciji in
sistemizaciji oblikovati notranja organizacijska enota.
Za enakovrstno delovno mesto se za potrebe
tega pravilnika štejejo administrativna, računovodska ali tehnična delovna
mesta v isti plačni podskupini, naloge na teh delovnih mestih pa so enake ali
podobne (npr. naloge na delovnih mestih hišnik, vzdrževalec učne tehnologije,
kurjač ali delovna mesta kuhar, kuharski pomočnik, gospodinjec).
Če se na podlagi normativov sistemizira
manjše število enakovrstnih delovnih mest oziroma zaposli manjše število delavcev,
kot je to določeno v prvem odstavku tega člena, osnovna šola pa v aktu o
organizaciji in sistemizaciji sistemizira dodatna enakovrstna delovna mesta
oziroma sklene pogodbo o zaposlitvi za takšna delovna mesta in ima za njih
zagotovljena finančna sredstva, mora osnovna šola iz istega vira zagotoviti
tudi sredstva za položajni dodatek za delavca, kateremu je s pogodbo o
zaposlitvi določena dolžnost vodenja, koordiniranja in organiziranja ostalih delavcev.
24. člen
(določitev števila oddelkov podaljšanega
bivanja in bolnišničnih oddelkov)
Število oddelkov podaljšanega bivanja in
število bolnišničnih oddelkov, ki so merilo za sistemizacijo delovnih mest v
skladu s 7. in 23. členom tega pravilnika, ter določitev učne obveznosti
ravnatelja in pomočnika ravnatelja, se določi tako, da se število ur programa
podaljšanega bivanja oziroma pouka, ki se izvaja v bolnišnici, deli s 25. 
Če je na način iz prejšnjega odstavka
izračunano število oddelkov decimalno število, se pet in več desetin zaokroži
navzgor do celega števila.
25. člen
(merila za oblikovanje oddelkov)
Normativ za oblikovanje oddelka v osnovni
šoli je 28 učencev.
Normativ za oblikovanje oddelka, v katerem
so najmanj 3 romski učenci, je 21 učencev.
Normativ za oblikovanje oddelka v
bolnišnični osnovni šoli je 12 učencev, če se lahko gibljejo, in 6 učencev, če
ležijo.
26. člen
(oddelki, v katere so usmerjeni učenci s
posebnimi potrebami)
Število učencev v oddelku osnovne šole se
lahko zniža, če so v oddelku učenci s posebnimi potrebami, ki imajo to določeno
v odločbi o usmeritvi.
O številu učencev v oddelku odloči šolska
strokovna skupina. Če odločitev šolske strokovne skupine o znižanju števila
učencev v oddelku zahteva oblikovanje dodatnega oddelka, mora šola za to
pridobiti soglasje ministrstva, pristojnega za šolstvo (v nadaljevanju:
ministrstvo). Dodatni oddelek se lahko oblikuje le ob začetku šolskega leta.
27. člen
(kombinirani oddelki)
Normativ za oblikovanje kombiniranega
oddelka iz dveh razredov je 21 učencev, iz treh razredov 14 učencev, iz štirih
in več razredov pa 10 učencev.
Normativ za oblikovanje kombiniranega
oddelka iz dveh razredov, v katerega so vključeni najmanj trije učenci Romi, je
16 učencev, normativ za oblikovanje kombiniranega oddelka iz treh in več
razredov, v katerega so vključeni najmanj trije učenci Romi, pa 10 učencev.
Obseg ur pouka za ločeno poučevanje
posameznih vsebin v kombiniranem oddelku, v katerega so vključeni učenci od 1.
do 5. razreda, in se v skladu s 4. členom tega pravilnika v oddelek ne
vključuje drugi strokovni delavec, se določi glede na število učencev v
oddelku, in sicer:
-      
11 do 15 učencev 2 uri tedensko,
-      
16 do 21 učencev 4 ure tedensko.
Če so v kombinirani oddelek vključeni tudi
učenci od 6. do 9. razreda, je za ločeno poučevanje posameznih vsebin določeno
7 ur tedensko.
Kombinirani oddelki se praviloma oblikujejo
iz učencev zaporednih razredov, če pa to ni mogoče, pa iz učencev razredov, med
katerima je največ en razred.
28. člen
(merila za oblikovanje oddelkov
podaljšanega bivanja)
Normativ za oblikovanje oddelka
podaljšanega bivanja je 28 učencev.
Normativ za oblikovanje oddelka
podaljšanega bivanja, v katerem so učenci iz dveh razredov, je 24 učencev, iz
treh in več pa 21 učencev.
Oddelek podaljšanega bivanja se oblikuje za
najmanj 16 učencev.
29. člen
(prenehal
veljati)
30. člen
(merila za oblikovanje oddelkov na
območjih s posebnimi razvojnimi problemi)
Normativ za oblikovanje kombiniranega
oddelka v šolah na območjih s posebnimi razvojnimi problemi se lahko v soglasju
z ministrstvom zniža za največ 2 učenca.
V podružnicah šol na območjih s posebnimi
razvojnimi problemi se oddelek podaljšanega bivanja oblikuje za najmanj 10
učencev.
31. člen
(merila za oblikovanje učnih skupin)
Normativ za oblikovanje učnih skupin pri
gospodinjstvu v 6. razredu, tehniki in tehnologiji v 6., 7. in 8. razredu in največ pri 30% ur likovne umetnosti v 7., 8. in 9. razredu ter pri izbirnih predmetih s področja računalništva, športa, plesa, prehrane,
tehnike in tehnologije ter kemije je 20 učencev.
Normativ za oblikovanje učnih skupin pri športu od 6. razreda dalje je 20 učencev. Učne skupine se oblikujejo po
spolu v okviru enega razreda. V primeru, da je število učencev ali učenk
določenega razreda manjše, se skupine oblikujejo iz dveh zaporednih razredov.
Kadar to ni mogoče, se učenci po spolu delijo le v primeru, če je v posamezni
skupini najmanj 8 učencev.
32. člen
(manjše učne skupine)
Število učnih
skupin za izvedbo pouka v manjših učnih skupinah pri posameznem predmetu se
določi glede na število učencev posameznega razreda v skladu z naslednjimi merili:


Število
  učencev
od    
  do

Število skupin


 

16

1


17

32

2


33

48

3


49

64

4


65

80

5


81

96

6


97

112

7


113

128

8


129

 

9


V šolah s kombiniranim oddelkom, v katerem
je 14 in več učencev, se oblikujeta 2 učni skupini.
33. člen
(učne skupine za izvedbo izbirnih
predmetov)
Največje možno število učnih skupin za
izvedbo pouka izbirnih predmetov se določi tako, da se količniku med skupnim
številom učencev 7., 8. ter 9. razreda in številom 23 prišteje dvakratno
število oddelkov teh razredov (število učencev: 23 + 2 n, pri čemer je n
število oddelkov).
Šole, ki po določilu prejšnjega odstavka
oblikujejo manj kot 10 skupin, lahko oblikujejo 1 dodatno učno skupino.
V skupini za izvajanje izbirnih predmetov
je lahko največ 28 učencev, razen pri izbirnih predmetih, določenih v prvem
odstavku 31. člena tega pravilnika.
33.a člen
(učne skupine pri pouku neobveznih
izbirnih predmetov)
Normativ za oblikovanje učnih skupin pri
pouku neobveznih izbirnih predmetov je 28 učencev. 
Učna skupina za izvajanje neobveznega izbirnega
predmeta prvega tujega jezika v 1. razredu se oblikuje za najmanj 8 učencev. 
Učne skupine pri pouku neobveznih izbirnih
predmetov od 4. do 9. razreda se oblikujejo iz učencev drugega oziroma tretjega
vzgojno-izobraževalnega obdobja. Največje možno število učnih skupin za izvedbo
pouka neobveznih izbirnih predmetov za učence drugega oziroma tretjega
vzgojno-izobraževalnega obdobja se določi tako, da se število učencev drugega
oziroma tretjega vzgojno-izobraževalnega obdobja deli s 24. Če je na ta način
izračunano število decimalno število, se število učnih skupin za posamezno
obdobje vedno zaokroži navzgor do celega števila. Učna skupina za izvajanje
posameznega neobveznega izbirnega predmeta od 4. do 9. razreda se oblikuje za
najmanj 12 učencev. Šola oblikuje učno skupino za pouk neobveznega izbirnega
predmeta za učence drugega oziroma tretjega vzgojno-izobraževalnega obdobja za
najmanj 8 učencev, če je to edina učna skupina. 
Učna skupina za izvajanje neobveznega
izbirnega predmeta šport in neobveznega izbirnega predmeta tehnika se deli, če
je v njej 21 ali več učencev. 
Učne skupine pri pouku neobveznih izbirnih
predmetov se oblikujejo ločeno za matično šolo in za podružnico šole.
34. člen
(merila za oblikovanje skupin jutranjega
varstva)
Normativ za oblikovanje skupine jutranjega
varstva je 28 učencev.
Skupina učencev za jutranje varstvo se
oblikuje, če je vanjo vključenih najmanj 10 učencev 1. razreda, v podružnicah
šol na območjih s posebnimi razvojnimi problemi pa najmanj 5 učencev 1.
razreda.
35. člen
(spremstvo)
Normativ za spremstvo učencev na
ekskurzijah, dnevih dejavnosti in drugih organiziranih oblikah
vzgojno-izobraževalnega dela, ki se izvajajo izven šolskega prostora, je 
15 učencev.
36. člen
(šola v naravi)
Šola mora za izvedbo šole v naravi
zagotoviti enega strokovnega delavca na 15 učencev. Za izvajanje posameznih
dejavnosti v okviru šole v naravi se uporabljajo merila za oblikovanje oddelkov
in učnih skupin v skladu s tem pravilnikom.
37. člen
(plavanje, smučanje, kolesarski izpit)
Normativ za oblikovanje skupine pri
plavanju je 8 učencev neplavalcev oziroma 12 učencev plavalcev.
Normativ za oblikovanje skupine pri
smučanju je 12 učencev oziroma 10 učencev smučarjev začetnikov.
Normativ za oblikovanje skupine za učenje
in preverjanje vožnje v prometu za kolesarski izpit je 5 učencev.
38. člen
(prilagojen izobraževalni in posebni
vzgojno-izobraževalni program)
Za izvajanje prilagojenega izobraževalnega
programa osnovne šole z nižjim izobrazbenim standardom in posebnega
vzgojno-izobraževalnega programa v osnovnih šolah veljajo za sistemizacijo
drugega strokovnega delavca v 1. razredu, svetovalnega delavca, varuha
negovalca in čistilca, za oblikovanje oddelkov in učnih skupin, skupin
jutranjega varstva ter določitev števila spremljevalcev za učence na
ekskurzijah, dnevih dejavnosti in drugih organiziranih oblikah
vzgojno-izobraževalnega dela, ki se izvajajo izven šolskega prostora in v šoli
v naravi določila pravilnika, ki določa normative in standarde za izvajanje
vzgojno-izobraževalnih programov za učence s posebnimi potrebami.
39. člen
(izjeme)
Število učencev, določeno za oblikovanje
oddelkov v 25., 27., 28., 29. in 30. členu tega pravilnika ter skupin v 31.,
32., 33. in 34. členu tega pravilnika, je lahko v soglasju z ministrstvom večje
za 2 učenca.
Med šolskim letom se dodatni oddelek ali
učna skupina ne oblikuje, če se število učencev v oddelku oziroma učni skupini
poveča za 2 učenca nad številom, določenim z normativom.
Druge izjeme zaradi posebnih delovnih
razmer odobri na podlagi vloge šole ministrstvo.
III. ELEMENTI ZA SISTEMIZACIJO DELOVNIH MEST
40. člen
(učitelji)
Elementi za sistemizacijo delovnih mest
strokovnih delavcev – učiteljev za obvezni program so: 
-      
ure pouka v skladu s predmetnikom, 
-      
ure pouka, pri katerih se učenci delijo v učne
skupine, 
-      
ure pouka v manjših učnih skupinah za izvedbo
pouka slovenščine, matematike in tujega jezika od 4. do 9. razreda, 
-      
ure pouka v 1. razredu, pri katerih sodeluje
drugi strokovni delavec, 
-      
ure vzgojno-izobraževalnega programa v
bolnišničnih oddelkih, 
-      
največ dve uri pouka tujega jezika za učenca,
ki se je prešolal na šolo, kjer se poučuje drug tuji jezik. 
Element za sistemizacijo delovnih mest
učiteljev za izvedbo pouka v kombiniranem oddelku so ure pouka tistega razreda
v kombinaciji, ki ima v skladu s predmetnikom največje število ur pouka
obveznih predmetov in ure za ločeno poučevanje v kombiniranem oddelku v skladu
s tem pravilnikom. 
Elementi za sistemizacijo delovnih mest
strokovnih delavcev – učiteljev za razširjeni program so: 
-      
ure pouka neobveznih izbirnih predmetov, 
-      
ure dopolnilnega in dodatnega pouka – 1 ura
tedensko na oddelek, 
-      
program dela v podaljšanem bivanju, 
-      
ure drugih oblik individualne in skupinske
pomoči učencem – 0,5 ure tedensko na oddelek, 
-      
2 uri tedensko za otroški pevski zbor in največ
4 ure tedensko za mladinski pevski zbor, 
-      
3 ure interesnih dejavnosti s področja
umetnosti ter tehnike in tehnologije tedensko za učence v drugem in tretjem
vzgojno-izobraževalnem obdobju, 
-      
5 ur interesnih dejavnosti letno na skupino 5
učencev 5. razreda za učenje in preverjanje vožnje v cestnem prometu za
kolesarski izpit, 
-      
največ 2 uri jutranjega varstva za skupino
učencev 1. razreda dnevno. 
Element za sistemizacijo delovnega mesta
učitelja za dodatno strokovno pomoč so ure dodatne strokovne pomoči na podlagi
odločb o usmeritvi, ki so namenjene premagovanju primanjkljajev, ovir oziroma
motenj. Če ima učitelj za dodatno strokovno pomoč sklenjeno delovno razmerje na
osnovni šoli in izvaja delo na najmanj treh vzgojno-izobraževalnih zavodih,
vključno z zavodom, kjer ima sklenjeno delovno razmerje, šola sistemizira
delovno mesto mobilnega učitelja za dodatno strokovno pomoč. 
Element za sistemizacijo delovnega mesta
učitelja za učence Rome so ure dodatne strokovne pomoči, namenjene učencem
Romom.
41. člen
(drugi strokovni delavci)
Elementi za sistemizacijo delovnih mest
drugih strokovnih delavcev so:
-      
izvajanje šolskega svetovalnega dela,
-      
vodenje šolske knjižnice,
-      
organiziranje šolske prehrane,
-      
organiziranje in izvajanje računalniško-informativnih
dejavnosti,
-      
delo laboranta.
42. člen
(administrativni, računovodski, tehnični
in drugi delavci)
Elementi za sistemizacijo delovnih mest
administrativnih, računovodskih, tehničnih in drugih delavcev so:
-      
opravljanje računovodskih del,
-      
opravljanje administrativnih del,
-      
opravljanje tehničnih vzdrževalnih del,
-      
kurjenje,
-      
pripravljanje šolskih malic,
-      
čiščenje šolskih prostorov,
-      
nudenje fizične pomoči gibalno oviranim
učencem.
43. člen
(pogodba o opravljanju storitev)
Šola lahko za opravljanje računovodskih,
administrativnih in tehnično vzdrževalnih del, za čiščenje šolskih prostorov in
za pripravljanje šolskih malic ter za izvajanje pouka tečaja plavanja, v okviru
sistemiziranih delovnih mest, sklene pogodbo o opravljanju storitev. Merila in
kriterije za plačilo storitev po pogodbi določi minister, pristojen za šolstvo.
43.a člen
(plačilo ur dodatne strokovne pomoči)
Merila in kriterije za plačilo ur dodatne
strokovne pomoči učencem s posebnimi potrebami, namenjenih učni pomoči, določi
minister, pristojen za šolstvo.
43.b člen 
(plačilo za vrednotenje preizkusov znanja)
Merila in kriterije za plačilo vrednotenja
preizkusov znanja iz nacionalnega preverjanja znanja določi minister, pristojen
za šolstvo.
43.c člen
(dodatne ure slovenščine za učence tujce)
Za učence, katerih materni jezik ni
slovenski (v nadaljnjem besedilu: učenci tujci), ob vključitvi v osnovno šolo v
Republiki Sloveniji šola v prvem letu organizira dodatne ure slovenščine. 
Za učence tujce, ki se v
osnovno šolo vključijo v prvem ocenjevalnem obdobju, šola organizira dodatne
ure slovenščine v skladu z naslednjimi merili: 


Skupina

Število ur za
  skupino


do 4 učencev

120


od 5 do 8 učencev

160


od 9 do 17 učencev

180


Za učence tujce, ki se v osnovno šolo
vključijo v drugem ocenjevalnem obdobju, šola izvede v tekočem šolskem letu še
35 dodatnih ur slovenščine. Te učence lahko šola vključi v skupino tudi v
naslednjem šolskem letu na podlagi meril iz prejšnjega odstavka. 
V skupino učencev iz drugega in tretjega
odstavka tega člena so lahko vključeni tudi učenci, katerih materni jezik je
slovenski, če so se pred vključitvijo v osnovno šolo v Republiki Sloveniji
izobraževali v tujini. 
Vrednost dodatnih ur slovenščine za učence
tujce iz prvega, drugega, tretjega in četrtega odstavka tega člena s sklepom
določi minister, pristojen za šolstvo. 
Če se v osnovno šolo do konca
meseca oktobra tekočega šolskega leta prvič vključi devet ali več učencev
tujcev, lahko šola sistemizira delovno mesto strokovnega delavca v skladu z
naslednjimi merili: 


Število učencev

Delež delovnega
  mesta


9 do 17

0,25


18 do 26

0,50


27 do 35

0,75


36 do 44

1


44. člen
(sistemiziranje delovnih mest za
nadstandardni del programa)
Šola lahko sistemizira tudi druga delovna
mesta za opravljanje nalog, ki presegajo elemente za sistemizacijo delovnih
mest, določenih v 40., 41. in 42. členu tega pravilnika, ali pa sistemizira
določeno delovno mesto v večjem obsegu, kot je določeno z normativi in
standardi v II. poglavju tega pravilnika.
V primeru iz prejšnjega odstavka si šola
potrebna sredstva za opravljanje teh nalog zagotovi iz:
-      
proračuna lokalne skupnosti,
-      
sredstev, pridobljenih z opravljanjem
nadstandardnih storitev v skladu s sklepom sveta zavoda,
-      
drugih virov.

Pravilnik o normativih in standardih za
izvajanje programa osnovne šole (Uradni list RS, št. 57/07)
vsebuje naslednje prehodne in končni določbi:
»IV. PREHODNE DOLOČBE
45. člen
(pouk
gospodinjstva)
Za oddelke 8. in 9. razreda, v katerih so učenci, ki iz 5. razreda osemletne osnovne šole preidejo v 7. razred
programa devetletne osnovne šole, je element za sistemizacijo učitelja
gospodinjstva 0,57 ure gospodinjstva tedensko na oddelek, ki se izvaja v okviru
naravoslovnih in tehniških dni. Učenci se pri pouku delijo v učne skupine v
skladu z normativom za oblikovanje učnih skupin, določenem v 31. členu tega
pravilnika.
46. člen
(dodatna
strokovna pomoč)
Ne glede na določbe tretje alinee prvega
odstavka 2. člena in tretjega odstavka 40. člena tega pravilnika, so do izdaje
odločb v postopkih preverjanja ustreznosti usmeritve, element za sistemizacijo
delovnih mest vse ure dodatne strokovne pomoči, določene v odločbah o
usmeritvi, ki so bile izdane pred uveljavitvijo tega pravilnika.
47. člen
(razredništvo,
mentorstvo)
Do prvega izplačila plač po Zakonu o
sistemu plač v javnem sektorju (Uradni list RS, št. 110/06 – uradno prečiščeno
besedilo in 121/06, 1/07) se v 1., 7. in 9. razredu za naloge razrednika prizna vrednost dveh ur pouka tedensko, v drugih razredih pa vrednost ene ure
tedensko, za opravljanje nalog mentorja pripravniku pa vrednost ene ure pouka
tedensko.
48. člen
(računovodje)
Računovodje, ki so do uveljavitve tega
pravilnika izpolnjevali predpisane pogoje za opravljanje računovodskih del, lahko
tudi po uveljavitvi tega pravilnika še naprej opravljajo računovodska dela, in
sicer vse do prekinitve delovnega razmerja na področju vzgoje in izobraževanja.
V. KONČNI DOLOČBI
49. člen
(predpis, ki
preneha veljati)
Z dnem uveljavitve tega pravilnika preneha
veljati Pravilnik o normativih in standardih za izvajanje programa osnovne šole
(Uradni list RS, št. 75/05 in 73/06), uporablja pa se do začetka uporabe tega
pravilnika, razen šestega odstavka 19. člena, ki se uporablja do 31. 8.
2009.
50. člen
(uveljavitev
pravilnika)
Ta pravilnik začne veljati naslednji dan po
objavi v Uradnem listu Republike Slovenije, uporabljati pa se začne
1. septembra 2007, razen 21. člena tega pravilnika, ki se začne
uporabljati s 1. 9. 2009.«.

Pravilnik o spremembah in dopolnitvah
Pravilnika o normativih in standardih za izvajanje programa osnovne šole
(Uradni list RS, št. 65/08) črta 47. člen pravilnika:
»47. člen
(črtan)«;
ter vsebuje naslednjo prehodno in končno
določbo:
»14. člen
Pisarniški referenti, ki so do uveljavitve
tega pravilnika izpolnjevali predpisane pogoje za opravljanje administrativnih
del, lahko po uveljavitvi tega pravilnika opravljajo dela poslovnega sekretarja
VI. Če ne izpolnjujejo izobrazbenih pogojev za zasedbo delovnega mesta poslovni
sekretar VI, si morajo najkasneje v osmih letih od podpisa nove pogodbe o
zaposlitvi pridobiti pogoje za zasedbo delovnega mesta poslovni sekretar VI,
razen v primeru, da izpolnijo minimalne pogoje za pridobitev pravice do
starostne pokojnine prej kot v desetih letih od podpisa pogodbe o zaposlitvi.
15. člen
Ta pravilnik začne veljati naslednji dan po
objavi v Uradnem listu Republike Slovenije, uporabljati pa se začne
1. septembra 2008, razen 6. in 7. člena, drugega odstavka 11. člena ter
14. člena tega pravilnika, ki se začnejo uporabljati 1. avgusta 2008.«.

Pravilnik o dopolnitvi Pravilnika o normativih
in standardih za izvajanje programa osnovne šole (Uradni list RS, št. 99/10) vsebuje naslednjo končno določbo:
»2. člen
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o spremembah in dopolnitvah
Pravilnika o normativih in standardih za izvajanje programa osnovne šole
(Uradni list RS, št. 51/14) vsebuje naslednjo prehodno in
končno določbo:
»PREHODNA IN KONČNA DOLOČBA
10. člen
(učne skupine
pri pouku neobveznih izbirnih predmetov v obdobju postopnega uvajanja)
Ne glede na določbe 33.a člena pravilnika v
šolskih letih 2014/2015 in 2015/2016 šola oblikuje učno skupino za pouk
neobveznega izbirnega predmeta za učence drugega oziroma tretjega
vzgojno-izobraževalnega obdobja za najmanj 5 učencev, če je to edina učna
skupina na šoli.
11. člen
(uveljavitev
pravilnika)
Ta pravilnik začne veljati petnajsti dan po
objavi v Uradnem listu Republike Slovenije, uporabljati pa se začne 1.
septembra 2014.«.

Pravilnik o dopolnitvi Pravilnika o normativih
in standardih za izvajanje programa osnovne šole (Uradni list RS, št. 64/15)
vsebuje naslednjo končno določbo:
»KONČNA DOLOČBA
2. člen
(uveljavitev
pravilnika)
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o spremembi Pravilnika o normativih
in standardih za izvajanje programa osnovne šole (Uradni list RS, št. 47/17)
vsebuje naslednjo prehodno in končno določbo:
»PREHODNA IN KONČNA DOLOČBA
2. člen
Delavci, ki so do uveljavitve tega
pravilnika opravljali delo na delovnem mestu poslovni sekretar VI, po uveljavitvi
tega pravilnika opravljajo delo na delovnem mestu tajnik VIZ VI. 
3. člen
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o spremembah in dopolnitvah
Pravilnika o normativih in standardih za izvajanje programa osnovne šole
(Uradni list RS, št. 54/19)
vsebuje naslednjo prehodno in končno določbo:
»PREHODNA IN KONČNA DOLOČBA
3. člen
(začetek
uporabe)
Šesti odstavek novega 43.c člena pravilnika
se začne uporabljati 1. septembra 2020. 
4. člen
(začetek
veljavnosti)
Ta pravilnik začne veljati petnajsti dan po
objavi v Uradnem listu Republike Slovenije.«.

Pravilnik o standardih in normativih za
financiranje in izvajanje javne službe na področju izobraževanja odraslih
(Uradni list RS, št. 180/20) v
zvezi s prenehanjem veljavnosti 29. člena pravilnika določa:
»22. člen
(prenehanje
uporabe in veljavnosti)
[…]
(2) Z uveljavitvijo tega pravilnika
preneha veljati 29. člen Pravilnika o normativih in standardih za
izvajanje programa osnovne šole (Uradni list RS, št. 57/07, 65/08, 99/10,
51/14, 64/15, 47/17 in 54/19).«;
ter vsebuje naslednjo končno določbo:
»23. člen
(začetek
veljavnosti)
Ta pravilnik začne veljati 1. januarja
2021.«.

Pravilnik
o spremembah in dopolnitvah Pravilnika o normativih in standardih za izvajanje
programa osnovne šole (Uradni list RS, št. 54/21)
vsebuje naslednji prehodni in končno določbo:
»PREHODNI IN KONČNA DOLOČBA
5. člen
(računovodje)
Računovodje, ki so do uveljavitve tega
pravilnika izpolnjevali predpisane pogoje za opravljanje računovodskih del na
delovnem mestu računovodja VI, lahko tudi po uveljavitvi tega pravilnika še
naprej opravljajo računovodska dela na delovnem mestu računovodja VI, in sicer
do prenehanja delovnega razmerja na področju vzgoje in izobraževanja.
6. člen
(sistemizacija
romskega pomočnika)
Do dopolnitve Kataloga funkcij, delovnih
mest in nazivov v javnem sektorju, se romski pomočnik sistemizira na delovno
mesto J035064 – Spremljevalec gibalno oviranih učencev in dijakov V.
7. člen
(začetek
veljavnosti in uporabe)
Ta pravilnik začne veljati petnajsti dan po
objavi v Uradnem listu Republike Slovenije, uporabljati pa se začne
1. septembra 2021.«.