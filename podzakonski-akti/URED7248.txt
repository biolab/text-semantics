o določitvi vrednosti zapuščine za nepremičnine, ki so v
lasti članov agrarne skupnosti
1. člen
(vsebina uredbe)
Ta uredba določa način določitve vrednosti zapuščine za
nepremičnine, ki so v solastnini ali skupni lastnini članov agrarne skupnosti,
na podlagi katere se v postopkih dedovanja izračuna nujni delež.
2. člen
(vrednost zapuščine)
(1) Vrednost zapuščine, ki je v solastnini ali skupni
lastnini članov agrarne skupnosti, se izračuna po naslednji formuli:
VZ = VMV
x FAS.
(2) Oznake iz prejšnjega odstavka imajo naslednji pomen:
VZ – vrednost zapuščine po tej
uredbi;
VMV – vrednost nepremičnine v
skladu s predpisi, ki urejajo množično vrednotenje nepremičnin;
FAS – faktor upravljanja
nepremičnine.
(3) Faktor upravljanja nepremičnine iz tega člena znaša
0,05.
3. člen
(začetek veljavnosti)
Ta uredba začne veljati naslednji dan po objavi v Uradnem listu
Republike Slovenije.
Št. 00715-16/2017
Ljubljana, dne 26. aprila 2017
EVA 2016-2330-0086
Vlada Republike Slovenije
dr. Miroslav Cerar l.r.
Predsednik