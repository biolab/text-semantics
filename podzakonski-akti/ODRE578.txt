1. člen
Sprejme se splošni del gozdnogospodarskega načrta
gozdnogospodarske enote Rast, št. 04-56/97 z dne 5. 1. 2001, ki ga je izdelal
Zavod za gozdove Slovenije, Območna enota Ljubljana, za obdobje od 1. 1. 1997
do 31. 12. 2006. 
Cilji, usmeritve in ukrepi, ki so določeni v splošnem delu
gozdnogospodarskega načrta gozdnogospodarske enote Rast na ravneh celotne
gozdnogospodarske enote, gospodarskih razredov in odsekov, so sestavni del te
odredbe.
2. člen
Splošni del gozdnogospodarskega načrta gozdnogospodarske
enote Rast je izdelan v treh izvodih za 1051,93 hektarjev gozdov, ki ležijo v
gozdnogospodarskem območju Ljubljana, v občini Ljubljana, oziroma v katastrskih
občinah Brdo, Dravlje, Ljubljana-mesto, Šentvid, Ježica, Stožice, Vižmarje,
Zadobrova, Ajdovščina, Bizovik, Gradišče II, Golovec, Karlovško predmestje,
Prule, Rudnik, Slape, Šmartno ob Savi, Spodnja Šiška, Štepanja vas, Vič,
Zgornja Šiška, Šujica, Poljansko predmestje.
3. člen
Po en izvod splošnega dela gozdnogospodarskega načrta
gozdnogospodarske enote Rast je na vpogled na sedežu Zavoda za gozdove
Slovenije, Območne enote Ljubljana, Tržaška 2, Ljubljana, na sedežu Zavoda za
gozdove Slovenije, Krajevne enote Ljubljana, Tržaška 2, Ljubljana, in na
Ministrstvu za kmetijstvo, gozdarstvo in prehrano Republike Slovenije, Dunajska
58, Ljubljana, kjer se hrani tudi dokumentacija v zvezi s postopkom sprejemanja
splošnega dela gozdnogospodarskega načrta gozdnogospodarske enote Rast.
4. člen
Ta odredba začne veljati naslednji dan po objavi v Uradnem
listu Republike Slovenije.
Št. 322-01-4/26-99
Ljubljana, dne 5. marca 2001.
Minister 
za kmetijstvo, 
gozdarstvo in prehrano 
mag. Franc But l. r.