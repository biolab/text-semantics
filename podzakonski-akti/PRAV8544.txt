1. člen
Ta pravilnik določa podrobnejšo vsebino, način priprave in
uporabe prikaza stanja prostora.
2. člen
Glede vsebine, načina priprave in uporabe prikaza stanja
prostora se poleg določil tega pravilnika smiselno uporabljajo tudi določila
predpisa, ki določa vsebino, način priprave, vodenja, uporabe in vzdrževanja
prostorskega informacijskega sistema.
3. člen
(1) Prikaz stanja prostora vsebuje grafični in tekstualni
del, ki imata obvezne in neobvezne sestavine. Obvezne sestavine grafičnega in
tekstualnega dela, kot jih določa ta pravilnik, so po vsebini in obliki enotne
za vse prostorske akte. 
(2) Prikaz stanja lahko vsebuje tudi neobvezne sestavine, ki
so glede na značilnosti obravnavanega območja potrebne za analizo stanja
oziroma izdelavo ustreznih strokovnih podlag pri pripravi in sprejemu
posameznega prostorskega akta.
4. člen
(1) Obvezne sestavine grafičnega dela prikaza stanja so: 
-       
grafični prikaz rabe prostora, 
-       
grafični prikaz gospodarske javne infrastrukture, 
-       
grafični prikaz varstvenih režimov in 
-       
prikaz meje območja prostorskega akta. 
(2) Grafični prikaz rabe prostora iz prve alinee prvega
odstavka tega člena vsebuje prikaz namenske rabe iz prostorskih aktov, kot je
ta najpodrobneje določena. Na tem prikazu se dodatno prikažejo tudi območja
večja od 5000 m2, kjer se namenska raba razlikuje od osnovne
dejanske rabe. 
(3) Grafični prikaz gospodarske javne infrastrukture iz druge
alinee prvega odstavka tega člena vsebuje prikaz omrežij in objektov obstoječe
in na osnovi prostorskih aktov načrtovane gospodarske javne infrastrukture. 
(4) Grafični prikaz varstvenih režimov iz tretje alinee
prvega odstavka tega člena vsebuje prikaz varstvenih, zavarovanih,
degradiranih, ogroženih in drugih območij, na katerih je na podlagi predpisov
vzpostavljen poseben pravni režim. 
(5) Grafični prikazi stanja prostora se prikažejo na
geodetskih načrtih najmanj natančnosti merila 1 : 5000.
5. člen
Obvezne sestavine tekstualnega dela prikaza stanja prostora
so: 
-       
osnovni podatki za območje prostorskega akta, kot je velikost območja,
število zgradb in število prebivalcev, 
-       
bilanca površin zemljišč namenske/dejanske osnovne rabe, 
-       
bilanca površin območij pod različnimi varstvenimi režimi in 
-       
opis kvalitete in opozoril o primernosti in zanesljivosti uporabe
posameznih delov grafičnega dela prikaza stanja prostora.
6. člen
(1) Obvezne sestavine prikaza stanja za celotno območje
Republike Slovenije se vodi v skupnem prikazu stanja prostora. 
(2) Skupen prikaz stanja se objavi na portalu prostorskega
informacijskega sistema, kjer je omogočena uporaba osnovnih omrežnih storitev,
kot so storitve dostopa, iskanja, pregledovanja in prenosa. Skupen prikaz
stanja mora vsebovati tudi storitev avtomatizirane izdelave prikaza stanja
prostora za posamezen prostorski akt. 
(2) Skupen prikaz stanja prostora se vzdržuje dnevno. 
(3) Skupen prikaz stanja prostora se vodi v okviru
prostorskega informacijskega sistema. 
(4) Uporaba skupnega prikaza stanja prostora za namene
prostorskega načrtovanja, urejanja prostora, graditve objektov ter vpogleda
javnosti v pravno stanje v prostoru je brezplačna.
7. člen
(1) Prikaz stanja prostora za pripravo in sprejem posameznega
prostorskega akta pripravi pripravljavec prostorskega akta. 
(2) Prikaz stanja prostora se izdela na osnovi skupnega
prikaza stanja in drugih podatkov. 
(3) Za izdelavo analogne oblike prikaza stanja prostora se smiselno
uporabljajo določbe za izdelavo analogne oblike občinskega prostorskega načrta
po predpisih, ki urejajo prostorsko načrtovanje.
8. člen
(1) Tehnična pravila za izvajanje tega pravilnika vsebujejo: 
-       
opis podatkovne baze obveznih sestavin grafičnega dela in obveznih
sestavin tekstualnega dela prikaza stanja prostora, 
-       
kategorije in grafični simboli za prikaz obveznih sestavin grafičnega
dela in obveznih sestavin tekstualnega dela prikaza stanja v prostoru in 
-       
vzorčni primer prikaza stanja v prostoru. 
(2) Upravljavec prostorskega informacijskega sistema pripravi
tehnična pravila za obvezne sestavine prikaza stanja kot so določene v 3. členu
tega pravilnika in jih objavi na portalu prostorskega informacijskega sistema.
9. člen
Skupen prikaz stanja prostora iz 6. člena tega pravilnika se
vzpostavi najpozneje v 12 mesecih po uveljavitvi tega pravilnika.
10. člen
Tehnična pravila iz 8. člena tega pravilnika se prvič
objavijo na portalu prostorskega informacijskega sistema najpozneje v treh
mesecih po uveljavitvi tega pravilnika in se v skladu z razvojem tehničnih
zmožnosti sproti posodabljajo.
11. člen
(1) Ministrstvo pristojno za prostor prvič posreduje občinam
za namene priprave prikaza stanja prostora naslednje razpoložljive podatke iz
prostorskega informacijskega sistema: 
-       
podatke iz zemljiškega katastra, 
-       
podatke iz katastra stavb, 
-       
podatke iz registra prostorskih enot vključno s hišnimi številkami, 
-       
podatke iz zbirnega katastra gospodarske javne infrastrukture, 
-       
podatke o dejanski rabi prostora, 
-       
pregledne karte, 
-       
državne topografske karte v merilu 1 : 5000, 
-       
državne topografske karte v merilu 1 : 50000, 
-       
digitalne ortofoto posnetke, 
-       
podatke o varstvenih režimih kulturne dediščine, 
-       
podatke o režimih varstva naravnih vrednot in ohranjanja biotske raznovrstnosti,
-       
podatke o varstvenih režimih vodnih virov in 
-       
podatke državnih prostorskih aktov. 
(2) Pristojni organi so dolžni podatke iz prejšnjega odstavka
v predpisani obliki, ki je določena v Prilogi 1, posredovati upravljavcu
prostorskega informacijskega sistema najpozneje v roku enega meseca po
uveljavitvi tega pravilnika. 
(3) Upravljavec prostorskega informacijskega sistema prvič
posreduje podatke iz prvega odstavka tega člena vsem samoupravnim lokalnim
skupnostim najpozneje v roku dveh mesecev po uveljavitvi tega pravilnika
brezplačno in brez zahtevka.
12. člen
Za območja, za katera geodetski načrti ob uveljavitvi tega
pravilnika niso zagotovljeni, se grafični prikazi iz 4. člena tega pravilnika
najkasneje do 1. januarja 2010 lahko prikažejo na razpoložljivih geodetskih
podlagah, ki vsebujejo podatke o zemljiških parcelah in topografske podatke.
13. člen
Ta pravilnik začne veljati petnajsti dni po objavi v Uradnem
listu Republike Slovenije.
Št. 0071-181/2007
Ljubljana, dne 12. maja 2008
EVA 2007-2511-0180
Janez Podobnik l.r. 
Minister 
za okolje in prostor

Priloga
1: Podatki o stanju prostora