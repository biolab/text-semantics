1. člen
(1) Za kulturni spomenik državnega
pomena se razglasi enota kulturne dediščine: Stranice – Spominsko območje
Frankolovo (EŠD 6655).
(2) Enota iz prejšnjega odstavka ima
izjemen kulturni pomen za Republiko Slovenijo in poseben družbeni pomen kot
pomembna zgodovinska lokacija in simbolno urejen prostor dediščine Republike
Slovenije.
(3) Enota iz prvega odstavka tega
člena je kulturni spomenik z zgodovinskimi, simbolnimi in krajinskimi
vrednotami.
(4) Enota je varovana z namenom
ohranjanja avtentičnega prostora, grobov, materialnih ostalin in simbolnega
kraja, posvečenega spominjanju na talce, pobite na tem mestu, in na vse talce,
žrtve druge svetovne vojne v Sloveniji.
2. člen
(1) Vrednote, ki utemeljujejo
razglasitev za spomenik državnega pomena, so:
-       
kulturni spomenik je avtentični prostor poboja talcev 12. februarja
1945,
-       
kulturni spomenik sta grobova 99 talcev, pobitih in pokopanih na tem
območju,
-       
pietetni prostor z grobovoma in prezentacija žrtev in dogodka na
razstavi v spominski hiši.
(2) Naštete vrednote so pomembne za
razumevanje zgodovinskih dogajanj med drugo svetovno vojno v Sloveniji in v
Evropi.
3. člen
(1) Spomenik obsega nepremičnine:
spominsko hišo in parcele št. 1434/1 (del parcele od jugovzhodnega vogala
parcele št. 628 do jugozahodnega vogala parcele št. 709/1, obe k. o. 1103 –
Stranice), 627/3, 700/3, 700/4, 701/2, 701/3, 703/3, 705, 706, 707/1, 707/2,
708, 709/1, 709/2, 716/1, 716/2, 718, vse k. o. 1103 – Stranice.
(2) Vplivno območje spomenika obsega
parcelo št. 1360/3, k. o. 1104 – Preloge, in parcele št. 626/1, 626/2,
703/1, 703/2, 711/1, 711/5, 711/7, 732/3 (vzhodni del parcele do severnega
vogala parcele št. 711/1, k. o. 1103 – Stranice), vse k. o. 1103 – Stranice.
(3) Meji spomenika in njegovega
vplivnega območja sta določeni na digitalnem katastrskem načrtu (uveljavljen
22. oktobra 2003, Uradni list RS, št. 111/03; datoteka z dne
18. junija 2012; izvorno merilo 1:2 880) in vrisani na temeljnem
topografskem načrtu 1:5 000.
(4) Izvirnika načrtov iz prejšnjega
odstavka hranita ministrstvo, pristojno za kulturno dediščino, in Zavod za
varstvo kulturne dediščine Slovenije (v nadaljnjem besedilu: Zavod).
4. člen
Varovane sestavine kulturnega spomenika so:
-       
travnik z dvostranskim drevoredom jablan ob cesti kot prostor obešanja
talcev,
-       
grobova talcev z nagrobnikoma,
-       
dodatna ureditev grobišča s spomenikom in povezovalno spominsko potjo,
-       
spominska hiša,
-       
veduta na spomenik in iz spomenika.
5. člen
(1) Za kulturni spomenik velja
varstveni režim, ki določa:
-       
varovanje avtentičnosti zgodovinskega prizorišča z ohranjanjem drevoreda
obcestnih jablan na travniku in simbolično zasaditev novih jablan iste vrste,
-       
ohranjanje enotne zasnove grobov z nagrobnikoma,
-       
ohranjanje značilnih elementov oblikovanja funkcionalnih in vrtnarskih
dodatkov ob obeh grobovih (obroba z drevjem, zidana kamnita ograja, pot,
granitne spominske table z napisi),
-       
omogočanje dostopnosti javnosti na način, ki ne ogroža varovanja
spomenika, varnosti obiskovalcev in ne moti pietetnega odnosa do žrtev,
-       
nezazidljivost območja spomenika: prepovedano je postavljanje objektov
trajnega ali začasnega značaja, vključno z nadzemno infrastrukturo ter nosilci
reklam ali dodatnih oznak, razen kadar so ti nujni za učinkovito ohranjanje in
prezentacijo spomeniškega območja,
-       
redno vzdrževanje območja (grobova, travnate površine, spominska hiša)
na podlagi usmeritev Zavoda,
-       
prepoved vsakršnega onesnaževanja in odlaganja odpadkov.
(2) Za vplivno območje spomenika velja
varstveni režim, ki določa:
-       
trajno ohranjanje identitete prostora,
-       
upoštevanje značilne arhitekturne in krajinske tipologije,
-       
novogradnje so možne le v območju obstoječih domačij in stavb, če ne
krnijo vedut na spomenik,
-       
prepoved vsakršnega onesnaževanja in odlaganja odpadkov.
6. člen
(1) Lastniki spomenika morajo javnosti
omogočati nemoten dostop do spomenika.
(2) Spominska hiša mora imeti določen
in javno objavljen urnik odprtja; za ogled razstav v hiši se lahko pobira
vstopnina. Lastnik najmanj štirikrat letno zagotavlja brezplačen vstop v hišo
(8. in 12. februar, 1. november, 3. december).
7. člen
Spomenik se označi s predpisano oznako, ki
ne krni likovne podobe ali posameznih delov kulturnega spomenika in je
nameščena na spominski hiši.
8. člen
Za vse posege v spomenik in v njegovo
vplivno območje, razen če zakon ne določa drugače, je treba predhodno pridobiti
kulturnovarstvene pogoje in kulturnovarstveno soglasje Zavoda.
9. člen
Izvajanje odloka nadzira inšpektorat,
pristojen za področje kulturne dediščine.
PREHODNE IN KONČNE DOLOČBE
10. člen
Pristojno sodišče po uradni dolžnosti v
zemljiški knjigi zaznamuje status kulturnega spomenika na parcelah, navedenih v
prvem odstavku 3. člena tega odloka.
11. člen
Ta odlok začne veljati naslednji dan po
objavi v Uradnem listu Republike Slovenije.
Št. 00716‑6/2013
Ljubljana, dne 19. septembra
2013
EVA 2013‑3340‑0012
Vlada Republike Slovenije
mag. Alenka Bratušek l.r.
Predsednica