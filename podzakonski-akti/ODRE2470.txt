1. člen
S to odredbo se nekatera otroška igrišča v Mestni občini
Celje razvrščajo v prvo stopnjo obremenjenosti okolja zaradi onesnaženosti tal
z nevarnimi snovmi.
2. člen
Izraza, uporabljena v tej odredbi, pomenita:
1.     
nevarna snov je nevarna snov iz predpisa, ki ureja mejne, opozorilne in
kritične imisijske vrednosti nevarnih snovi v tleh;
2.     
opozorilna vrednost je opozorilna vrednost nevarne snovi v tleh,
določena v predpisu, ki ureja mejne, opozorilne in kritične imisijske vrednosti
nevarnih snovi v tleh.
3. člen
Otroška igrišča, določena v Prilogi, ki je sestavni del te
odredbe, se na podlagi izsledkov Raziskave onesnaženosti tal Slovenije, ki je
dostopna na spletni strani Agencije Republike Slovenije za okolje, in na
podlagi primerljivih sistematičnih raziskav kakovosti tal na nekaterih otroških
igriščih v Mestni občini Celje, ki jih je zagotovila Mestna občina Celje in so
dostopne na spletni strani ministrstva, pristojnega za okolje, in iz katerih
izhaja, da so vrednosti arzena, svinca, kadmija in cinka v tleh teh otroških
igrišč enake ali večje od opozorilnih vrednosti za te nevarne snovi, razvrstijo
v prvo stopnjo obremenjenosti okolja zaradi onesnaženosti tal z nevarnimi
snovmi.
4. člen
Ta odredba začne veljati naslednji dan po objavi v Uradnem listu
Republike Slovenije.
Št. 007-592/2018
Ljubljana, dne 6. februarja 2019
EVA 2018-2550-0111
Jure Leben l.r.
minister
za okolje in prostor

Priloga: Otroška
igrišča, ki so razvrščena v prvo stopnjo obremenjenosti okolja zaradi
onesnaženosti tal z nevarnimi snovmi