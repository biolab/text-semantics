1. člen
Minister za izobraževanje, znanost in šport je sprejel spremembe
in dopolnitve vzgojno-izobraževalnega programa osnovna šola, sprejetega z
Odredbo o vzgojno-izobraževalnem programu osnovna šola (Uradni list RS, št.
16/99) in spremenjenega z Odredbo o spremembah vzgojno-izobraževalnem programu
osnovna šola (Uradni list RS, št. 12/11), Odredbo o spremembah
vzgojno-izobraževalnem programu osnovna šola (Uradni list RS, št. 101/11),
Odredbo o spremembah vzgojno-izobraževalnem programu osnovna šola (Uradni list
RS, št. 24/12) ter Odredbo o spremembah vzgojno-izobraževalnem programu osnovna
šola (Uradni list RS, št. 17/13), ki jih je določil Strokovni svet Republike
Slovenije za splošno izobraževanje na sejah dne 19. 12. 2013 in 13. 2. 2014.
2. člen
S spremembo vzgojno-izobraževalnega programa iz prejšnjega
člena se:
-       
spremenijo predmetniki (predmetnik osnovne šole, prilagojeni predmetnik
za osnovno šolo s slovenskim učnim jezikom na narodno mešanem območju slovenske
Istre, prilagojeni predmetnik za osnovno šolo z italijanskim učnim jezikom na
narodno mešanem območju slovenske Istre in prilagojeni predmetnik za dvojezično
osnovno šolo na narodno mešanem območju Prekmurja),
-       
določi učni načrt obveznega predmeta Tuji jezik v 2. in 3. razredu,
-       
določi učni načrt neobveznega izbirnega predmeta Tuji jezik v 1.
razredu,
-       
določi učni načrt neobveznega izbirnega predmeta Drugi tuji jezik v 4.
do 9. razredu,
-       
določi učni načrt neobveznega izbirnega predmeta Tehnika,
-       
določi učni načrt neobveznega izbirnega predmeta Umetnost,
-       
določi učni načrt neobveznega izbirnega predmeta Računalništvo,
-       
določi učni načrt neobveznega izbirnega predmeta Šport,
-       
določi nov obvezni izbirni predmet Madžarska ljudska glasba in učni
načrt za ta predmet,
-       
določi nov obvezni izbirni predmet Madžarski ljudski plesi in učni načrt
za ta predmet ter
-       
določi nov obvezni izbirni predmet Etnologija Madžarov in učni načrt za
ta predmet.
3. člen
Spremenjeni predmetniki in učni načrti iz prejšnjega člena se
pričnejo uporabljati v šolskem letu 2014/2015.
4. člen
Spremenjen in dopolnjen vzgojno-izobraževalni program iz
prvega člena te odredbe se objavi na spletnih straneh Ministrstva za
izobraževanje, znanost in šport.
5. člen
Ta odredba začne veljati naslednji dan po objavi v Uradnem listu
Republike Slovenije.
Št. 0070-17/2014
Ljubljana, dne 13. februarja 2014
EVA 2014-3330-0011
dr. Jernej Pikalo l.r.
Minister
za izobraževanje, znanost in šport