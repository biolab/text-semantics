1. člen
Stranki sporazuma ugotavljata, da Združenje JBX predstavlja reperezentativno
združenje, skladno s 156. členom ZASP.
2. člen
Stranki sporazuma ugotavljata in priznavata veljavno tarifo
za Juke boks aparate, ki velja na podlagi Pravilnika o javni priobčitvi
glasbenih del (Uradni list RS, št. 29/98, 25/05, v nadaljevanju Pravilnik).
3. člen
S tem sporazumom stranki soglašata, da bo druga stranka
sporazuma priskrbela Združenju SAZAS verodostojne podatke – prijave vseh
lokacij, kjer se nahajajo JBX članic druge stranke, Združenje SAZAS pa bo
pridobljene prijave uporabilo kot osnovo za obračun nadomestila avtorskega honorarja
za prevajanje glasbe preko JBX ter izstavilo račune uporabnikom glasbe
(gostincem, trgovcem …).
Druga stranka sporazuma se zaveže posredovati Združenju SAZAS
naslednje podatke:
-       
prijava vseh lokacij, kjer se nahajajo JBX druge stranke sporazuma, v
nadaljevanju pa vseh lokacij ostalih ponudnikov JBX;
-       
seznam bo mesečno ažuriran (zaradi demontaž, poškodb);
-       
statistike predvajanih skladb v primerih, ko bo JBX to omogočal;
-       
statistika se izvaja na naključno zahtevo za naključno lokacijo;
-       
podloga za prijavni formular za JBX so podpisane pogodbe s strani
gostincev, (arhiviranih na Združenju JBX);
-       
prijavni formular za vse ostale ponudnike JBX na podlagi kopije
podpisanih pogodb o najemu ali nakupu JBX.
4. člen
Stranki tega sporazuma sta soglasni, da bo Združenje SAZAS
izstavilo neposrednemu uporabniku (gostincu, trgovcu ...) račun za nadomestilo
avtorskega honorarja za predvajanje glasbe preko JBX kot sledi:
-       
osnovna tarifa po zgoraj navedenem pravilniku;
-       
za vsak prijavljeni JBX, ki omogoča natančen vpogled v statistiko
predvajanih glasbenih del znaša nadomestilo AH 2.000,00 SIT na mesec;
-       
za vsak prijavljeni JBX, ki NE omogoča vpogleda v statistiko predvajanih
glasbenih del znaša nadomestilo AH 4.000 SIT na mesec.
Iz računa Združenja SAZAS mora biti jasno razvidno za kakšno
vrsto uporabe glasbe se izdaja, to je:
-       
podatek o osnovni tarifi skladno s pravilnikom in
-       
podatek o dodatku za JBX v znesku glede na zgornje odstavke.
5. člen
Navedeno tarifo za uporabo juke boks aparata plača neposredni
uporabnik avtorskih glasbenih del preko juke boks aparatov poleg osnovne tarife,
ki velja in je oblikovana za posamezni lokal oziroma prostor, kjer je juke boks
aparat nameščen.
Lastnik oziroma najemodajalec juke boks aparatov, bo s pogodbo,
s katero bo aparat oddal neposrednemu uporabniku, le tega zavezal k plačilu za
uporabo avtorskih glasbenih del preko juke boks aparatov.
6. člen
Popust, dogovorjen s tem sporazumom se priznava uporabnikom
iz razloga racionalizacije poslovanja, evidentiranja postavljenih juke boks
aparatov in vzpostavitve evidence uporabe avtorskih glasbenih del preko juke
boks aparatov in sicer samo pod pogoji, da je juke boks aparat Združenju SAZAS
vnaprej prijavljen.
Za juke boks aparate, ki Združenju SAZAS niso bili v naprej
prijavljeni, se popust ne priznava in velja tarifa skladno s pravilnikom.
7. člen
Tarifni sporazum velja z dnem
objave v Uradnem listu RS.
Združenje
SAZAS                Združenje JBX
Matjaž Zupan
l.r.                Lojze Kos l.r.
Predsednik
Upravnega
odbora