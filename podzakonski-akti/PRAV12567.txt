1. člen
(vsebina pravilnika)
(1) Ta pravilnik določa način in pogoje za elektronsko
poslovanje s Finančno upravo Republike Slovenije (v nadaljnjem besedilu: FURS),
obrazce, obvestila in zahtevke ter nacionalna navodila in seznam nacionalnih
šifer za izpolnjevanje enotne upravne listine, obrazcev, obvestil in zahtevkov
pri izvajanju carinskih formalnosti v skladu z: 
-       
Uredbo Sveta (EGS) št. 2913/92 z dne 12. oktobra 1992 o carinskem
zakoniku Skupnosti (UL L št. 302 z dne 19. 10. 1992, str. 1), zadnjič
spremenjeno z Uredbo Sveta (EU) št. 517/2013 z dne 13. maja 2013 o
prilagoditvi nekaterih uredb ter odločb in sklepov na področjih prostega
pretoka blaga, prostega gibanja oseb, prava družb, politike konkurence, kmetijstva,
varnosti hrane, veterinarske in fitosanitarne politike, prometne politike,
energetike, obdavčitve, statistike, vseevropskih omrežij, pravosodja in
temeljnih pravic, pravice, svobode in varnosti, okolja, carinske unije,
zunanjih odnosov, zunanje, varnostne in obrambne politike ter institucij zaradi
pristopa Republike Hrvaške (UL L 158 z dne 10. 6. 2013 str. 1), (v
nadaljnjem besedilu: Uredba 2913/92/EGS), in
-       
Uredbo Komisije (EGS) št. 2454/93 z dne 2. julija 1993 o določbah
za izvajanje Uredbe Sveta (EGS) št. 2913/92 o carinskem zakoniku Skupnosti
(UL L št. 253 z dne 11. 10. 1993, str. 1, zadnjič spremenjeno z Izvedbeno
uredbo Komisije (EU) 2015/428 z dne 10. marca 2015 o spremembi Uredbe
(EGS) št. 2454/93 in Uredbe (EU) št. 1063/2010 glede pravil o poreklu v zvezi s
shemo splošnih tarifnih preferencialov in preferencialnimi tarifnimi ukrepi za
nekatere države ali ozemlja (UL L št. 70 z dne 14. 3. 2015, str. 12), (v
nadaljnjem besedilu: Uredba 2454/93/EGS).
(2) Pojmi in kratice, uporabljene v tem pravilniku,
imajo enak pomen kot pojmi in kratice, opredeljene v Uredbi 2913/92/EGS in
Uredbi 2454/93/EGS.
2. člen
(elektronsko poslovanje)
(1) Carinske deklaracije, skupne deklaracije, obrazci,
obvestila in zahtevki, vloženi z uporabo sistema za elektronsko izmenjavo
podatkov, se pri izvajanju carinskih formalnosti vlagajo preko informacijskega
sistema za elektronsko poslovanje FURS (v nadaljnjem besedilu: SICIS).
(2) Za elektronsko poslovanje, pri izvajanju carinskih
formalnosti, uporabnik kvalificirano digitalno potrdilo registrira na portalu
eCarina.
(3) Spremni dokumenti potrebni za izvedbo carinskih
formalnosti se lahko dostavijo pristojnemu carinskemu organu na uraden
elektronski naslov FURS, ki je objavljen na spletni strani FURS. Če je to
določeno v seznamu elektronskih sporočil, objavljenem na spletni strani FURS,
se spremni dokumenti potrebni za izvedbo carinskih formalnosti dostavijo preko
SICIS. 
Na zahtevo carinskega organa ali če je s posebnim predpisom tako
določeno, se spremni dokumenti dostavijo FURS v papirni obliki.
(4) Če SICIS ali aplikacija za elektronsko poslovanje s
FURS osebe, ki vlaga carinske deklaracije, obrazce, obvestila in zahtevke, ne
deluje, se uporabi pomožni postopek v skladu z navodili, objavljenimi na
spletni strani FURS.
3. člen
(navodila za izpolnjevanje enotne upravne listine)
Enotna upravna listina (v nadaljnjem besedilu: EUL) se
izpolnjuje v skladu z navodili iz priloge 37 Uredbe 2454/93/EGS in navodili v
prilogi 1, ki je priloga in sestavni del tega pravilnika.
4. člen
(uporaba šifer)
Šifre, ki se uporabljajo pri izpolnjevanju EUL, oziroma
drugih obrazcev, obvestil in zahtevkov so šifre iz priloge 38 Uredbe
2454/93/EGS in nacionalne šifre, navedene v prilogi 2, ki je priloga in
sestavni del tega pravilnika.
5. člen
(skupna deklaracija za začasno hrambo)
(1) Skupna deklaracija mora vsebovati podatke iz priloge
3, ki je priloga in sestavni del tega pravilnika. Kadar SICIS ali aplikacija za
elektronsko poslovanje s FURS osebe, ki vlaga skupno deklaracijo ne deluje, se
skupna deklaracija vloži na obrazcu skupne deklaracije ali na drugem dokumentu,
katerega vsebina ustreza obrazcu skupne deklaracije.
(2) Obrazec skupne deklaracije in navodila za
izpolnjevanje skupne deklaracije so določena v prilogi 3, ki je priloga in
sestavni del tega pravilnika.
6. člen
(obrazec potrdila o plačilu uvoznih dajatev)
Obrazec potrdila o plačilu uvoznih dajatev v potniškem
prometu je določen v prilogi 4, ki je priloga in sestavni del tega pravilnika.
7. člen
(obrazec za uskladitev podatkov v carinski deklaraciji)
Obrazec za uskladitev podatkov v carinski deklaraciji je
določen v prilogi 5, ki je priloga in sestavni del tega pravilnika.
8. člen
(obvestilo o prihodu prevoznega sredstva v elektronski obliki)
Obvestilo o prihodu prevoznega sredstva v pomorskem,
letalskem in poštnem prometu mora vsebovati podatke iz priloge 6, ki je priloga
in sestavni del tega pravilnika.
9. člen
(obvestilo o predložitvi blaga v elektronski obliki)
(1) Obvestilo o predložitvi blaga v pomorskem in letalskem prometu
mora vsebovati podatke iz priloge 7, ki je priloga in sestavni del tega
pravilnika.
(2) Obvestilo o predložitvi blaga za vnos v uvozne carinske postopke
mora vsebovati podatke iz priloge 8, ki je priloga in sestavni del tega
pravilnika.

Priloga
1: Dopolnitev navodil priloge 37 Uredbe 2454/93/EGS za uporabo in izpolnjevanje
polj enotne upravne listine
Priloga
2: Dopolnitev seznamov iz priloge 38 Uredbe 2454/93/EGS s seznami nacionalnih
šifer, ki se uporabljajo pri izpolnjevanju polj enotne upravne listine, oziroma
drugih obrazcev, obvestil in zahtevkov 
Priloga
3: Podatki za skupno deklaracijo, vzorec obrazca skupne deklaracije in navodilo
za izpolnjevanje polj skupne deklaracije 
Priloga
4: Obrazec potrdila o plačilu uvoznih dajatev
Priloga
5: Obrazec za uskladitev podatkov v carinski deklaraciji
Priloga
6: Obvestilo o prihodu prevoznega sredstva v pomorskem, letalskem in poštnem
prometu
Priloga
7: Obvestilo o predložitvi blaga v pomorskem in letalskem prometu
Priloga
8: Obvestilo o predložitvi blaga za vnos v uvozne carinske postopke 

Pravilnik o izpolnjevanju enotne upravne
listine, elektronskem poslovanju s Finančno upravo Republike Slovenije in o
drugih obrazcih, ki se uporabljajo pri izvajanju carinskih formalnosti (Uradni
list RS, št. 98/15) vsebuje naslednji končni določbi:
»10. člen
(prenehanje veljavnosti)
Z dnem uveljavitve tega pravilnika preneha veljati Pravilnik o
izpolnjevanju enotne upravne listine, elektronskem poslovanju s Carinsko upravo
Republike Slovenije in o drugih obrazcih, ki se uporabljajo v carinskih
postopkih (Uradni list RS, št. 10/07, 55/07, 67/08, 46/09, 51/10, 106/12 in
52/13).
11. člen
(začetek veljavnosti)
Ta pravilnik začne veljati petnajsti dan po objavi v Uradnem listu
Republike Slovenije.«.

Pravilnik o spremembah in dopolnitvah
Pravilnika o izpolnjevanju enotne upravne listine, elektronskem poslovanju s
Finančno upravo Republike Slovenije in o drugih obrazcih, ki se uporabljajo pri
izvajanju carinskih formalnosti (Uradni list RS, št. 29/16) vsebuje naslednjo končno določbo:
»2. člen
Ta pravilnik začne veljati naslednji dan po objavi v Uradnem
listu Republike Slovenije.«.