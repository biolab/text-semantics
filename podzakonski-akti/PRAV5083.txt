1. člen
Ta pravilnik določa dela, ki jih delavci na obrambnem
področju poleg svojega dela ne smejo opravljati, ne glede na to ali ta dela
opravljajo na podlagi pogodbe o zaposlitvi pri drugem delodajalcu za največ 8
ur na teden, podjemne pogodbe ali pogodbe o avtorskem delu.
2. člen
(1) Delavci na obrambnem področju ne smejo poleg svojega dela
opravljati del, ki bi škodovala ugledu Ministrstva za obrambo ali Slovenske
vojske oziroma del, ki niso združljiva z dejavnostjo Ministrstva za obrambo: 
1.    
dela v tujini in dela za tuje pravne osebe; 
2.    
posredovanje ali sklepanje pogodb pri prodaji premičnin, nepremičnin ali
storitev; 
3.    
prodaja in opravljanje drugih storitev v zvezi z nabavo, prodajo ali
vzdrževanjem vojaškega orožja in opreme oziroma namenskih sredstev za obrambne
potrebe; 
4.    
dela v zvezi z graditvijo ali vzdrževanjem vojaških objektov oziroma
objektov posebnega pomena za obrambo; 
5.    
posredovanje in sklepanje pogodb ali druga dela na področju
zavarovalništva ter prodaja vrednostnih papirjev za druge; 
6.    
prodaja in trženje blaga po domovih; 
7.    
dela v zasebni varnostni agenciji, detektivski dejavnosti in dela v
zvezi z izvršbami oziroma izterjavo; 
8.    
zavarovanje javnih shodov in javnih prireditev ter rediteljska dejavnost
v gostinskih in drugih objektih; 
9.    
spremljanje prevozov in prenosov denarja in drugih vrednostnih pošiljk; 
10.  del
za družabno animiranje in za osebne storitve, opredeljenih s standardno
klasifikacijo poklicev. 
(2) Delavci, ki na obrambnem področju poklicno opravljajo
vojaško službo, kot so letalsko tehnično osebje, radarsko osebje, pirotehniki,
potapljači in drugi, ne smejo poleg svojega dela ter del iz prejšnjega
odstavka, opravljati tudi del, ki po posebnih predpisih niso združljiva z
opravljanjem vojaške službe oziroma del, ki bi jih ovirala pri opravljanju
vojaške službe. 
(3) Izjemoma lahko delavci na obrambnem področju opravljajo
dela iz 7. do 10. točke prvega odstavka tega člena, če imajo za to soglasje ministra
za obrambo. Soglasje se lahko izda, če bi z opravljanjem takšnega dela delavci
pridobili dodatne izkušnje, ki jih sicer ne bi mogli pridobiti pri opravljanju
svojega dela in je zato tako delo v interesu ministrstva ali pa če gre za dela
v okviru dejavnosti, ki jo v skladu s predpisi opravlja njegov zakonec ali drug
ožji družinski član.
4. člen
Že izdano soglasje za dopolnilno delo se lahko prekliče, če
se ugotovi, da dopolnilno delo delavca ovira pri opravljanju vojaške službe,
škoduje ugledu Ministrstva za obrambo ali ni združljivo z dejavnostjo
Ministrstva za obrambo.
5. člen
Delavci, ki so jim bila izdana dovoljenja ali soglasja za
dopolnilno delo pred uveljavitvijo tega pravilnika, morajo v roku enega meseca
po uveljavitvi tega pravilnika vložiti prošnjo za podaljšanje soglasja za
dopolnilno delo, sicer jim že izdano dovoljenje oziroma soglasje preneha
veljati v treh mesecih po uveljavitvi tega pravilnika.
6. člen
Ta pravilnik začne veljati petnajsti dan po objavi v Uradnem
listu Republike Slovenije.
Št. 017-02-17/2003-4
Ljubljana, dne 18. junija 2003.
EVA 2003-1911-0006
dr. Anton Grizold l. r. 
Minister 
za obrambo