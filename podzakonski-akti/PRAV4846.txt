1. člen
S tem pravilnikom se sprejme gozdnogospodarski načrt gozdnogospodarske
enote Preserje-Rakitna (2003–2012), št.
04-78/03 z dne 10. decembra 2003, ki ga je za obdobje od 1. januarja 2003 do
31. decembra 2012 izdelal Zavod za gozdove Slovenije, Območna enota Ljubljana.
2. člen
Gozdnogospodarska enota Preserje-Rakitna, ki meri 6.231,89
ha, se nahaja v Gozdnogospodarskem območju Ljubljana, v Občini Brezovica,
oziroma v katastrskih občinah Rakitna, Jezero, Kamnik in Preserje.
3. člen
V gozdnogospodarski enoti Preserje-Rakitna je s 1. januarjem
2003 ugotovljeno naslednje stanje gozdov:
A)    
lastništvo: 97,41% zasebnih gozdov v lasti fizičnih oseb, 2% državnih
gozdov, 0,57% občinskih gozdov in 0,02% zasebnih gozdov v lasti pravnih oseb;
B)    
površina: 4.512,86 ha, od katere je 4.417,31 ha večnamenskih gozdov in
95,55 ha varovalnih gozdov;
C)   
lesna zaloga: 261,2 m3/ha, od tega 147,8 m3/ha iglavcev
in 113,4 m3/ha listavcev;
D)   
tekoči letni prirastek: 5,59 m3/ha, od tega 2,54 m3/ha
iglavcev in 3,05 m3/ha listavcev.
4. člen
(1) V gozdnogospodarskem načrtu gozdnogospodarske enote
Preserje-Rakitna (2003–2012) je ob upoštevanju
usmeritev iz gozdnogospodarskega načrta Gozdnogospodarskega območja Ljubljana,
izdelanega za obdobje od 1. Januarja 2001 do 31. decembra 2010, ugotovljenega
stanja gozdov, analize preteklega gospodarjenja, zakonitosti razvoja gozdov ter
pridobljenih spoznanj pri spremljanju razvoja gozdov v gozdnogospodarski enoti
Preserje-Rakitna določeno, da so najbolj poudarjene funkcije gozdov, ki določajo
način gospodarjenja z gozdom,
-       
proizvodne funkcije na površini 4.119,31 ha,
-       
ekološke funkcije na površini 246,28 ha ter
-       
socialne funkcije na površini 502,14 ha.
(2) Na podlagi funkcij gozdov in njihovega ovrednotenja so v
gozdnogospodarskem načrtu gozdnogospodarske enote Preserje-Rakitna (2003–2012) določeni cilji gospodarjenja z gozdom
in gozdnim prostorom ter usmeritve za njihovo doseganje.
5. člen
(1) Na podlagi ciljev in usmeritev iz drugega odstavka prejšnjega
člena so v gozdnogospodarski enoti Preserje-Rakitna za obdobje od 1. januarja
2003 do 31. decembra 2012 določeni naslednji ukrepi:
-       
najvišji možni posek v višini 152.004 m3, od tega 97.919 m3
iglavcev in 54.125 m3 listavcev,
-       
gojitvena dela, potrebna za ohranitev in razvoj gozdov, na površini
744,06 ha,
-       
nega mlajšega drogovnjaka na površini 4,26 ha,
-       
varstvena dela, potrebna za zaščito pred divjadjo, v obsegu 88 dni,
-       
varstvena dela, potrebna za zaščito pred požari, in sicer vzdrževanje
protipožarnih presek v dolžini 30 km,
-       
varstvena dela, potrebna za zaščito pred žuželkami, v obsegu 80 delovnih
dni,
-       
nega habitatov prosto živečih živali, in sicer vzdrževanje travinj na
površini 208,5 ha, vzdrževanje vodnih površin v obsegu 142,5 delovnih dni, vzdrževanje
gnezdnic v obsegu 7,5 delovnih dni ter ostala dela nege habitatov prosto živečih
živali v obsegu 360 delovnih dni.
(2) V gozdnogospodarskem načrtu gozdnogospodarske enote
Preserje-Rakitna (2003–2012) so določeni
ukrepi in načini njihove izvedbe tudi na ravneh gospodarskih razredov in odsekov.
6. člen
Pri izdelavi gozdnogojitvenih načrtov za posamezne ekosisteme
in njihove dele v gozdnogospodarski enoti Preserje- Rakitna v obdobju od
uveljavitve tega pravilnika do 31. decembra 2012 se morajo upoštevati cilji,
usmeritve in ukrepi, določeni v gozdnogospodarskem načrtu gozdnogospodarske enote
Preserje-Rakitna (2003–2012).
7. člen
Po en izvod gozdnogospodarskega načrta gozdnogospodarske enote
Preserje-Rakitna (2003–2012) je na
vpogled na sedežu Zavoda za gozdove Slovenije, Območne enote Ljubljana, Tržaška
cesta 2, Ljubljana, na sedežu Zavoda za gozdove Slovenije, Krajevne enote Škofljica,
Mijavčeva ulica 16, Škofljica, in na Ministrstvu za kmetijstvo, gozdarstvo in
prehrano, Dunajska 58, Ljubljana, kjer se hrani tudi dokumentacija v zvezi s postopkom
sprejemanja gozdnogospodarskega načrta gozdnogospodarske enote Preserje-Rakitna
(2003 – 2012).
8. člen
Ta pravilnik začne veljati naslednji dan po objavi v Uradnem listu
Republike Slovenije.
Št. 322-01-04-10/2001/9
Ljubljana, dne 24. novembra 2005
EVA 2003-2311-0124
Ministrica
za kmetijstvo,
gozdarstvo in prehrano
Marija Lukačič l.r.