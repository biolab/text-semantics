1. člen
Zamudne obresti za nepravočasno plačane davke po 102. členu
zakona o dohodnini (Uradni list RS, št. 48/90), 214. členu zakona o davkih
občanov (Uradni list SRS, št. 36/88 in 8/89 in Uradni list RS, št. 48/90), 32.
členu zakona o davku od dobička pravnih oseb (Uradni list RS, št. 40/90), 40.
členu zakona o začasnih ukrepih o davku od prometa proizvodov in storitev
(Uradni list SFRJ, št. 4/91), 13. členu zakona o davku na promet nepremičnin
(Uradni list RS, št. 47/90), za nepravočasno plačane prispevke po 16. členu
zakona o prispevkih za pokojninsko in invalidsko zavarovanje, zdravstveno
varstvo in zaposlovanje (Uradni list RS, št. 48/89) in za nepravočasno plačano
carino ter druge uvozne davščine po 269. členu carinskega zakona (Uradni list
SFRJ, št. 10/76, 36/79, 52/79, 12/82, 61/82, 7/84, 25/85, 38/86, 28/88, 40/89,
70/89 in 21/90) se plačujejo po obrestni meri 2,2% za vsak dan zamude.
2. člen
Z dnem, ko začne veljati odlok, preneha veljati odlok o
obrestni meri zamudnih obresti za davke, prispevke, carine in druge uvozne
davščine (Uradni list RS, št. 17/91).
3. člen
Ta odlok začne veljati naslednji dan po objavi v Uradnem
listu Republike Slovenije.
Št. 440-05/91-18/2-1
Ljubljana, dne 3. decembra 1991.
Izvršni svet 
Skupščine 
Republike Slovenije
Predsednik 
Lojze Peterle l. r.