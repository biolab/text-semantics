Naziv predavatelj višje šole si lahko pridobi, kdor lahko
dokaže vidne dosežke na svojem strokovnem področju, in sicer:
I. Vidni dosežki na področju
izobraževanja
1.     
Pedagoška praksa (najmanj 3 leta) v sekundarnem ali terciarnem
izobraževanju.
2.     
Sodelovanje (soavtorstvo) pri pripravi sprejetih javno veljavnih
izobraževalnih programov, katalogov znanj, izpitnih katalogov ipd. (potrdilo
izda zavod oziroma inštitucija, ki je pripravila javno veljavni program).
3.     
Priprava potrjenih učbenikov oziroma gradiv za izvajanje javno veljavnih
izobraževalnih programov (srednje izobraževanje) ali priprava študijskih gradiv
za višje šole, sprejetih na pristojnem strokovnem svetu oziroma drugem
pristojnem organu.
4.     
Članstvo v komisijah pri strokovnih izpitih, ki so določeni z zakonom
ali drugim predpisom na državnem nivoju. Članstvo v vladnih strokovnih svetih
na področju izobraževanja ter njihovih komisijah.
5.     
Priprava in izvajanje objavljenih programov za nadaljnje izobraževanje
in usposabljanje strokovnih delavcev v VIZ (katalog programov Programskega
sveta za nadaljnje izobraževanje in usposabljanje strokovnih delavcev v vzgoji
in izobraževanju).
Za kandidate, ki niso redno zaposleni na področju
izobraževanja, šteje tudi:
6.     
Izvedba predavanj in drugih oblik izobraževanja (seminarji, tečaji,
delavnice …) za potrebe posameznih podjetij oziroma izvedba predavanj v drugih
izobraževalnih institucijah v ustreznem obsegu.
7.     
Mentorstvo in somentorstvo najmanj trem študentom pri diplomskih in
raziskovalnih nalogah in praktično orientiranih učnih projektih; mentorstvo pri
praktičnem izobraževanju v podjetju in mentorstvo najmanj trem pripravnikom
(diplomantom terciarnega izobraževanja) v podjetju.
8.     
Priprava in sodelovanje pri pripravi internih izobraževalnih programov,
učnih gradiv in drugih pripomočkov za izvajanje programov izobraževanja in
usposabljanja; priprava in usposabljanje predavateljev ali mentorjev dijakom
oziroma študentom na praktičnem izobraževanju v podjetjih.
II. Vidni dosežki na področju
strokovnega dela
1.     
Objavljena strokovna dela, članki, referati in podobno s strokovnega
področja, za katerega kandidat kandidira za predavatelja.
2.     
Delovne izkušnje v podjetjih (najmanj 3 leta) oziroma izkušnje pri
aplikaciji stroke na strokovnem področju, za katerega kandidat kandidira za
predavatelja.
3.     
Zaključeno podiplomsko izobraževanje, usmerjeno v strokovno področje, za
katerega kandidat kandidira za predavatelja.
4.     
Vodenje ali sodelovanje pri zahtevnih praktičnih projektih, sodelovanje
v mednarodnih projektih ali drugo zahtevno strokovno mednarodno sodelovanje s
strokovnega področja, za katerega kandidat kandidira za predavatelja.
5.     
Pridobitev dokumentiranega patenta ali inovacije s strokovnega področja,
za katerega kandidat kandidira za predavatelja.
6.     
Dokazila o posebnih znanjih in veščinah s strokovnega področja, za
katerega kandidat kandidira za predavatelja in niso del študijskih programov,
po katerih si je kandidat pridobil zahtevano izobrazbo.
Kandidat mora izpolnjevati vsaj dve zahtevi iz vsake točke teh
meril, s čimer dokaže izjemne dosežke na področju na katerem dela in dobro
poznavanje ter uspešno vključevanje v drugo področje.
Ob upoštevanju v prejšnjem odstavku navedenega pogoja, mora
kandidat izpolnjevati tudi zahtevo, da iz prvega dela (I) meril izpolni vsaj
eno točko s področja izvajanja izobraževanja oziroma usposabljanja ter iz
drugega (II) dela meril vsaj eno točko s področja aplikacije stroke.
Kandidat, ki je pridobil naziv učitelj svetnik (v sekundarnem
ali terciarnem izobraževanju), izpolnjuje pogoje iz prve skupine meril.
Pri vnovičnem imenovanju predavatelja mora kandidat dokazati
tudi pedagoške dosežke, povezane z delom na višji strokovni šoli oziroma na
visokošolskem zavodu. 
Za ponovno imenovanje mora kandidat predložiti potrdila, da
izpolnjuje najmanj tri izmed zgoraj navedenih meril, ki niso vsa iz iste
skupine in so dosežena v zadnjih petih letih.
Veljavnost meril
Z dnem uveljavitve teh meril prenehajo veljati prejšnja Merila
za določitev vidnih dosežkov na strokovnem področju za pridobitev naziva
predavatelj višje šole sprejeta na Strokovnem svetu RS za poklicno in strokovno
izobraževanje na 89. seji, dne 20. 1. 2006.
Ta merila začnejo veljati naslednji dan po objavi v Uradnem listu
Republike Slovenije.
Egon Pipan l.r.
Predsednik
Strokovnega sveta Republike Slovenije
za poklicno in strokovno izobraževanje