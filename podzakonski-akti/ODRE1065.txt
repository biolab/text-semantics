1. člen
Javno se razgrne splošni del gozdnogospodarskega načrta
gozdnogospodarske enote Baba - Debela gora, izdelan za obdobje od 1. 1. 1995 do
31. 12. 2004.
2. člen
Gradivo iz 1. člena te odredbe se razgrne za 14 dni v
prostorih Zavoda za gozdove Slovenije, in sicer za prvih sedem dni na sedežu
Krajevne enote Postojna, Vojkova 9, Postojna, za drugih sedem dni pa na sedežu
revirja Pivka, Snežniška ul. 16, Pivka.
3. člen
Podjetja, društva, druge civilno pravne osebe in občani lahko
v času javne razgrnitve podajo pisne pripombe na sedežih Zavoda za gozdove
Slovenije, Krajevne enote Postojna in revirja Pivka.
4. člen
V času javne razgrnitve bo organizirana javna obravnava.
Datum in kraj javne obravnave bo objavljen naknadno v prostorih Zavoda za
gozdove Slovenije, Krajevne enote Postojna in revirja Pivka.
5. člen
Ta odredba začne veljati naslednji dan po objavi v Uradnem
listu Republike Slovenije.
Št. 322-01-5/24-97
Ljubljana, dne 10. junija 1997.
Minister
za kmetijstvo, gozdarstvo in prehrano
Ciril Smrkolj l. r.