1.     
Banka Slovenije bo z dnem uveljavitve denarne enote Republike Slovenije
pričela jemati iz obtoka naslednje bankovce: 
- 
bankovec za 1.000 dinarjev, izdan na podlagi sklepa o izdaji in glavnih
znamenjih bankovca za 1.000 dinarjev (Uradni list SFRJ, št. 70/1990), 
- 
bankovec za 500 dinarjev, izdan na podlagi sklepa o izdaji in glavnih
znamenjih bankovca za 500 dinarjev (Uradni list SFRJ, št. 21/1990), 
- 
bankovec za 100 dinarjev, izdan na podlagi sklepa o izdaji in glavnih
znamenjih bankovca za 100 dinarjev (Uradni list SFRJ, št. 9/1990), 
- 
bankovec za 50 dinarjev, izdan na podlagi sklepa o izdaji in glavnih
znamenjih bankovca za 50 dinarjev (Uradni list SFRJ, št. 33/1990), 
- 
bankovec za 10 dinarjev, izdan na podlagi sklepa o izdaji in glavnih
znamenjih bankovca za 10 dinarjev (Uradni list SFRJ, št. 70/1990), 
- 
bankovec za 100.000 dinarjev (z denominirano vrednostjo 10 dinarjev),
izdan na podlagi odloka o izdaji bankovca za 100.000 dinarjev (Uradni list
SFRJ, št. 8/1989), 
- 
bankovec za 50.000 dinarjev (z denominirano vrednostjo 5 dinarjev) in
bankovec za 20.000 dinarjev (z denominirano vrednostjo 2 dinarja), izdana na
podlagi odloka o izdaji bankovcev za 10.000, 20.000 in 50.000 dinarjev (Uradni
list SFRJ, št. 49/1989). 
2.     
Banka Slovenije bo z dnem uveljavitve denarne enote Republike Slovenije
pričela jemati iz obtoka tudi bankovce za 2,000.000 dinarjev (z denominirano
vrednostjo 200 dinarjev) in bankovce za 200 dinarjev, ki so bili v Republiki
Sloveniji ponovno izročeni v obtok 27. septembra 1991. 
3.     
Banka Slovenije bo bankovce iz 1. in 2. točke tega sklepa zamenjevala v
rokih in na način, ki bosta določena za zamenjavo v smislu 3. točke sklepa o
izročitvi vrednostnih bonov v obtok. 
4.     
Ta sklep začne veljati z dnem objave v Uradnem listu Republike Slovenije.
Ljubljana, dne 5. oktobra
1991.
Predsednik 
Sveta Banke Slovenije 
Guverner 
dr. France Arhar l. r.