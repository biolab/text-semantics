1
Za kulturni spomenik državnega pomena se razglasi enoto
dediščine:
-       
Brestanica – Območje gradu Brestanica (EŠD11168),
-       
Brestanica – Grad Rajhenburg (EŠD 46).
Enoti imata zaradi izjemnih kulturnih,
umetnostno-arhitekturnih, zgodovinskih in krajinskih lastnosti poseben pomen za
Republiko Slovenijo. Zato jo razglašamo za kulturni spomenik državnega pomena z
lastnostmi umetnostno-arhitekturnega, zgodovinskega in krajinskega spomenika.
2
Grad Rajhenburg, postavljen na strmem skalnem pomolu nad
Brestanico, je najstarejši na Slovenskem izpričani srednjeveški grad, v virih
omenjen že leta 895. Grad z izjemnimi prostorskimi sklopi iz različnih obdobij
stavbne zgodovine, zlasti z romanskim obrambnim stolpom, romansko dvonadstropno
in gotsko dvonadstropno kapelo ter z najstarejšo ohranjeno profano grajsko
slikarijo na slovenskih tleh, datirano v 20. leta 16. stoletja, je današnjo
podobo dobil okrog leta 1600, ko ga je Gall pl. Gallenstein preoblikoval v
mogočno renesančno rezidenco s poligonalno tlorisno zasnovo. Grad je imel
izjemno vlogo kot zbirališče izgnancev med drugo svetovno vojno.
3
Spomenik Grad Rajhenburg (EŠD
46) obsega zemljišče, parcelne številke *75/1, *75/2, *75/3, 116, 118, 119, vse
k.o. Brestanica. Spomenik območje gradu Rajhenburg (EŠD 11168) obsega
zemljišče, parcelne številke *228, *75/1, *75/2, *75/3, *76/1, *76/2, 112/1,
112/2, 113, 114/1, 115, 116, 117/1, 117/2, 118, 119, 120/1 (del parcele:
vzhodni del gozda do jugozahodnega vogala parcele št. 156/6), 120/12, 120/13,
120/2, 121, 152, 153/1, 153/2, 153/3, 153/4, 155/1, 155/2, 156/1 (del parcele:
južni in osrednji del plantažnega sadovnjaka do južnega vogala parcele št.
156/3), 156/6, 3/1, 5/1, 5/2, 561, 562/3 (del parcele: južni in osrednji del
poti do južnega vogala parcele št. 156/3), vse k.o. Brestanica. Meja spomenika
je določena na digitalnem katastrskem načrtu (uveljavljen dne 24. 6. 2003,
Uradni list RS, št. 65/03, datoteka z dne 1. 2. 2005, izvorno merilo 1:2880) in
vrisana na temeljnem topografskem načrtu v merilu 1:5000. Izvirnika načrtov
hranita Ministrstvo za kulturo, Direktorat za kulturno dediščino, in Zavod za
varstvo kulturne dediščine Slovenije (v nadaljevanju: zavod).
Vplivno območje spomenika obsega vse površine radialno v
razdalji 200 metrov od grajskega kompleksa ter območja v širši okolici, na
katerih bi bili postavljeni objekti ali zasajene kulture, ki bi s svojo
namembnostjo, obliko ali velikostjo lahko negativno vplivali na zaščitene
elemente spomenika.
4
Za spomenik velja varstveni režim, ki določa:
-       
varovanje kulturnih, zgodovinskih, arhitekturnih, umetnostnih, arheoloških
in krajinskih vrednot v celostni, neokrnjeni in izvirni podobi,
-       
podrejanje posegov ohranjanju, sanaciji in prenovi spomenika,
-       
zagotavljanje rednega vzdrževanja dobro ohranjenih ter sanacijo
ogroženih ali propadajočih delov spomenika,
-       
zagotavljanje take namembnosti, ki ne bo v nasprotju s spomeniškimi
lastnostmi in katere cilj je obstoj in razvoj spomenika,
-       
zagotavljanje predstavitve spomenika,
-       
zagotavljanje dostopa javnosti do spomenika, tako da ne bodo poškodovane
ali uničene spomeniške lastnosti.
Prepovedano je:
-       
poseganje v zemeljske plasti spomenika, razen pooblaščenim osebam ob
predhodnem pisnem soglasju pristojnega zavoda,
-       
spreminjanje varovanih arhitekturnih in likovnih prvin spomenika,
-       
postavljanje novih objektov trajnega ali začasnega značaja, vključno z
nadzemno in podzemno infrastrukturo ter reklamnimi panoji, razen v primerih, ki
jih s kulturnovarstvenim soglasjem odobri pristojni zavod.
Zavarovano območje je namenjeno:
-       
trajni ohranitvi kulturnih, arheoloških, arhitekturnih, likovnih, zgodovinskih
in krajinskih vrednot,
-       
povečanju pričevalnosti spomenika,
-       
prezentaciji spomenika,
-       
učno-vzgojnemu delu,
-       
znanstveno-raziskovalnemu delu,
-       
kulturni in muzejski dejavnosti.
5
Za vsako morebitno spremembo funkcije kulturnega spomenika
ali njegovega dela in za vsak poseg v spomenik, njegove dele ali zemljišče, so
potrebni predhodni pisni kulturnovarstveni pogoji in na njihovi podlagi
kulturnovarstveno soglasje zavoda.
6
Pristojni organ mora v treh mesecih po uveljavitvi tega
odloka izdati lastniku spomenika odločbo o varstvu na podlagi 13. člena zakona
o varstvu kulturne dediščine (Uradni list RS, št. 7/99).
Odločbe iz prejšnjega odstavka določajo pogoje za fizične
posege in zavarovanje, pogoje za raziskovanje, načine vzdrževanja, pravni
promet, načine upravljanja in rabe spomenika za javnost in časovne okvire
dostopnosti, posamezne druge omejitve in prepovedi ter ukrepe za čim bolj
učinkovito varstvo spomenika. Varstveni režim lahko omejuje lastninsko pravico
le v obsegu, ki je nujen za izvajanje varstva spomenika.
7
Nadzor nad izvajanjem tega odloka opravlja Inšpektorat
Republike Slovenije za varstvo kulturne dediščine.

Priloga:
Kulturni spomenik državnega pomena; Grad Rajhenburg (topografski načrt)

Odlok o razglasitvi Gradu Rajhenburg in
njegovega območja za kulturni spomenik državnega pomena (Uradni list RS, št. 81/99) vsebuje naslednjo končno določbo:
»8
Ta odlok začne veljati naslednji dan po objavi v Uradnem
listu Republike Slovenije.«.

Odlok o
spremembi Odloka o razglasitvi Gradu Rajhenburg in njegovega območja za
kulturni spomenik državnega pomena (Uradni list RS, št. 46/05) vsebuje naslednjo končno določbo:
»2
Ta odlok začne veljati naslednji dan po objavi v Uradnem
listu Republike Slovenije.«.