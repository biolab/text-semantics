1. člen
Ta uredba določa posebne zahteve v zvezi z emisijo nevarnih
halogeniranih ogljikovodikov pri odvajanju tehnološke odpadne vode (v
nadaljnjem besedilu: odpadna voda) iz določenih objektov in naprav, v katerih
se proizvajajo ali uporabljajo nevarni halogenirani ogljikovodiki, in sicer:
-       
mejne vrednosti nevarnih halogeniranih ogljikovodikov v odpadni vodi,
-       
posebne ukrepe v zvezi z zmanjševanjem emisije nevarnih halogeniranih
ogljikovodikov,
-       
program posebnih ukrepov (v nadaljnjem besedilu: program) za
zmanjševanje onesnaževanja z nevarnimi halogeniranimi ogljikovodiki iz virov
onesnaževanja in
-       
dodatne pogoje za izvajanje trajnih meritev nevarnih halogeniranih
ogljikovodikov v odpadni vodi.
Za vprašanja o emisiji snovi v vode, ki niso urejena s to
uredbo, se uporablja uredba o emisiji snovi in toplote pri odvajanju odpadnih
voda iz virov onesnaževanja (Uradni list RS, št. 35/96; v nadaljnjem besedilu:
uredba) in posebni predpisi o emisiji snovi in toplote pri odvajanju odpadnih
voda za posamezne vire onesnaževanja, za vprašanja obratovalnega monitoringa pa
določbe za odpadne vode iz pravilnika o prvih meritvah in obratovalnem
monitoringu odpadnih vod ter o pogojih za njegovo izvajanje (Uradni list RS,
št. 35/96, v nadaljnjem besedilu: pravilnik).
2. člen
Pojmi po tej uredbi imajo naslednji pomen:
1.     
Nevarni halogenirani ogljikovodiki so tetraklorometan, HCB,
triklorometan, HCBD, EDC, TRI, PER in TCB.
2.     
Tetraklorometan je CCl4.
3.     
HCB je C6Cl6, heksaklorobenzen.
4.     
Triklorometan je CHCl3.
5.     
HCBD je C4Cl6, heksakloro-1,3-butadien.
6.     
EDC je C2H4Cl2, 1,2-dikloroetan.
7.     
TRI je C2HCl3, trikloroeten.
8.     
PER je C2Cl4, tetrakloroeten.
9.     
TCB so naslednje izomere:
- 
1,2,3-triklorobenzen,
- 
1,2,4-triklorobenzen,
- 
1,3,5-triklorobenzen in
- 
tudi tehnični TCB, ki obstaja kot mešanica vseh treh izomer in lahko
vsebuje majhne količine dikloro in tetraklorobenzena.
3. člen
Določbe te uredbe veljajo za objekte in naprave, v katerih se
proizvajajo ali se pri proizvodnji uporabljajo nevarni halogenirani ogljikovodiki,
in sicer pri:
1.     
proizvodnji tetraklorometana s postopkom perkloriranja,
2.     
proizvodnji kloriranih metanov iz metanola in s kloriranjem metana,
3.     
uporabi tetraklorometana, triklorometana in PER pri proizvodnji
kloriranih fluoroogljikov,
4.     
uporabi tetraklorometana, triklorometana kot topila,
5.     
uporabi HCB in HCBD pri proizvodnji PER in tetraklorometana s postopkom
perkloriranja,
6.     
uporabi HCB in HCBD pri proizvodnji TRI in/ali PER z drugimi postopki,
7.     
uporabi HCB in HCBD v predelovalni dejavnosti, in sicer pri:
- 
uporabi HCB pri proizvodnji klora s kloralkalno elektrolizo z grafitnimi
elektrodami,
- 
uporabi HCB pri proizvodnji gume in gumenih izdelkov,
- 
uporabi HCB pri proizvodnji proizvodnjo pirotehničnih sredstev,
- 
uporabi HCB pri proizvodnji vinilklorida in
- 
uporabi HCBD pri različnih proizvodnih dejavnostih za tehnične namene.
8.     
proizvodnji klorometanov iz metanola ali kombinacije metana in metanola,
9.     
proizvodnji klorometanov s kloriranjem metana,
10.  
uporabi triklorometana v predelovalni dejavnosti, in sicer pri:
- 
uporabi triklorometana pri proizvodnji monomer vinilklorida, ki temelji
na postopku pirolize dikloroetana,
- 
uporabi triklorometana pri beljenju papirne kaše.
11.  
proizvodnji EDC brez predelave ali uporabe na istem mestu,
12.  
proizvodnji, predelavi ali uporabi EDC na istem mestu,
13.  
predelavi EDC v različne spojine razen v vinilklorid,
14.  
uporabi EDC, TRI in PER pri razmaščevanju kovin,
15.  
uporabi EDC kot topila, kadar ta ni na istem mestu kot proizvodnja EDC,
16.  
uporabi EDC pri proizvodnji ionskih izmenjevalcev,
17.  
proizvodnji TRI in PER,
18.  
uporabi TRI in PER kot topila za suho čiščenje ali kot sredstva za
odstranjevanje maščob in vonjav,
19.  
proizvodnji tetraklorometana in PER,
20.  
proizvodnji TCB s postopkom dehidrokloriranja HCH in/ali predelavo TCB,
21.  
proizvodnji in/ali predelavo klorobenzenov s postopkom kloriranja benzena
in
22.  
uporabi TCB kot topila ali kot pospeševalca barvanja v tekstilni
industriji ali kot sestavine pri proizvodnji transformatorskih olj.
(v nadaljnjem besedilu: vir onesnaževanja).
4. člen
Za odpadno vodo iz vira onesnaževanja se ne šteje:
-       
odpadna voda iz hladilnih sistemov in razvijalcev pare znotraj vira
onesnaževanja,
-       
odpadna voda iz naprav za pripravo vode znotraj vira onesnaževanja,
-       
komunalna odpadna voda, ki nastaja v virih onesnaževanja,
-       
odpadna voda iz objektov in naprav za proizvodnjo in predelavo HCB v
fitofarmacevtska sredstva in
-       
odpadna voda iz objektov in naprav za proizvodnjo in preoblikovanje
fitofarmacevtskih sredstev.
5. člen
Mejne vrednosti koncentracije nevarnih halogeniranih
ogljikovodikov v odpadni vodi iz vira onesnaževanja za iztok neposredno v vode
in v kanalizacijo, so določene v prilogi 1, ki je sestavni del te uredbe (v
nadaljnjem besedilu: priloga 1).
6. člen
Mejne vrednosti nevarnih halogeniranih ogljikovodikov so v
prilogi 1 določene tudi z mejnimi vrednostmi emisijskega faktorja.
Emisijski faktor je razmerje med količino nevarnega
halogeniranega ogljikovodika v odpadni vodi, ki se je z odpadno vodo odvedla v
enem dnevu (v nadaljnjem besedilu: dnevni emisijski faktor) ali enem mesecu (v
nadaljnjem besedilu: mesečni emisijski faktor) in količino nevarnega
halogeniranega ogljikovodika, ki bi jo vir onesnaževanja proizvedel, predelal
oziroma uporabil v enakem obdobju pri največji proizvodni zmogljivosti.
Emisijski faktor se izraža v gramih nevarnih halogeniranih
ogljikovodikov na tono proizvedenega, predelanega ali uporabljenega (v
nadaljnjem besedilu: uporabljenega) nevarnega halogeniranega ogljikovodika.
7. člen
Emisija nevarnih halogeniranih ogljikovodikov se določa na
iztoku odpadne vode iz vira onesnaževanja.
Če se odpadna voda iz enega ali več virov onesnaževanja čisti
na isti čistilni napravi, ki je namenjena odstranjevanju nevarnih halogeniranih
ogljikovodikov iz odpadne vode, se emisija nevarnih halogeniranih
ogljikovodikov v odpadni vodi brez razredčevanja, določa na iztoku te čistilne
naprave.
8. člen
Vir onesnaževanja čezmerno obremenjuje okolje, če:
-       
dnevna povprečna vrednost koncentracije nevarnega halogeniranega
ogljikovodika v odpadni vodi presega mejno vrednost dnevne povprečne vrednosti
koncentracije ali,
-       
mesečna povprečna vrednost koncentracije posameznega nevarnega
halogeniranega ogljikovodika v odpadni vodi presega mejno vrednost mesečne
povprečne vrednosti koncentracije ali,
-       
dnevni emisijski faktor presega mejno vrednost dnevnega emisijskega
faktorja ali,
-       
mesečni emisijski faktor presega mejno vrednost mesečnega emisijskega
faktorja ali
-       
je količnik med mesečno količino posameznega nevarnega halogeniranega
ogljikovodika, uporabljenega v viru onesnaževanja in količino odpadne vode
odvedene v istem obdobju, večji od mejne vrednosti mesečne povprečne vrednosti
koncentracije tega nevarnega ogljikovodika v odpadni vodi.
Če upravljalec ali lastnik vira onesnaževanja nima dokazil o
mesečni količini za posamezen nevaren halogeniran ogljikovodik, proizveden ali
uporabljen v viru onesnaževanja, se mesečna količina nevarnega halogeniranega
ogljikovodika določi na podlagi proizvedene ali uporabljene količine nevarnega
halogeniranega ogljikovodika, ki bi jo vir onesnaževanja v tem obdobju
proizvedel ali uporabil pri obratovanju z največjo zmogljivostjo.
9. člen
Dnevna povprečna vrednost koncentracije nevarnih
halogeniranih ogljikovodikov v odpadni vodi se izračuna na podlagi rezultatov
analize reprezentativnega vzorca 24 urnega vzorčenja.
Mesečna povprečna vrednost koncentracije nevarnih
halogeniranih ogljikovodikov v odpadni vodi se izračuna na naslednji način:
kjer je:
Kmesec
   –        mesečna povprečna vrednost koncentracije nevarnega halogeniranega
ogljikovodika v odpadni vodi,
K
dnevna, i          –   dnevna povprečna vrednost koncentracije nevarnega
halogeniranega ogljikovodika v odpadni vodi i-tega dne v mesecu, za katerega
velja izračun mesečne povprečne vrednosti,
Vi           –        količina
odpadne vode odvedene v i-tem dnevu,
i
             –        zaporedna številka dneva v mesecu, za katerega
velja izračun mesečne povprečne vrednosti.
Dnevna količina nevarnega halogeniranega ogljikovodika v
odpadni vodi se izračuna kot zmnožek dnevne povprečne vrednosti koncentracije
iz prvega odstavka tega člena ter količine odpadne vode, ki se je odvedla v
dnevu.
Mesečna količina nevarnega halogeniranega ogljikovodika v
odpadni vodi se izračuna kot vsota vseh dnevnih količin nevarnega
halogeniranega ogljikovodika v obdobju meseca.
Letna količina nevarnega halogeniranega ogljikovodika v
odpadni vodi se izračuna kot vsota vseh mesečnih količin nevarnega
halogeniranega ogljikovodika v koledarskem letu.
Če se letna količina nevarnega halogeniranega ogljikovodika
ne more izračunati na podlagi rezultatov meritev obratovalnega monitoringa, se
za letno količino te nevarne snovi šteje njena letna količina, ki je bila
uporabljena v viru onesnaževanja.
10. člen
Določbe 5., 6. in 8. člena te uredbe ne veljajo za vir
onesnaževanja, pri katerem se uporablja:
-       
EDC kot topilo ali za razmaščevanje kovin in letna količina nevarnega
halogeniranega ogljikovodika v odpadni vodi ne presega 30 kg, vir onesnaževanja
pa ni na istem mestu kot proizvodnja EDC,
-       
TRI in PER kot topilo za suho čiščenje ali kot sredstvo za
odstranjevanje maščob in vonjav in letna količina nevarnega halogeniranega
ogljikovodika v odpadni vodi ne presega 30 kg in
-       
TCB kot topilo ali pospeševalec barvanja v tekstilni industriji ali kot
sestavina pri proizvodnji transformatorskih olj.
Za vprašanja o mejnih vrednostih in ugotavljanju čezmernega
onesnaževanja se za vire onesnaževanja iz prejšnjega odstavka uporabljajo
predpisi iz drugega odstavka 
1. člena te uredbe.
11. člen
Upravljalec ali lastnik vira onesnaževanja mora izvajati
posebne ukrepe za zmanjšanje obremenjevanja okolja z odpadnimi vodami, ki
vsebujejo nevarne halogenirane ogljikovodike.
Posebni ukrepi iz prejšnjega odstavka so zlasti:
-       
uporaba sinteznih postopkov z velikim izkoristkom snovi in energije z
najugodnejšim vodenjem reakcije ter optimalnim krmiljenjem strojev in naprav,
-       
uporaba proizvodnih postopkov, kateri dopuščajo največjo stopnjo
recikliranja in ponovno uporabo uporabljenih surovin, delovnih ali pomožnih
snovi oziroma prehod na take postopke,
-       
uporaba delovnih in pomožnih snovi, ki vsebujejo čim manj nevarnih
sestavin in povzročajo čim manjše motnje v postopku čiščenja odpadne vode
oziroma njihovo nadomeščanje z manj nevarnimi snovmi, ki so biološko bolj
razgradljive,
-       
kroženje ali večkratna uporaba procesne vode, po potrebi tudi z vmesnim
čiščenjem in ločevanje manj obremenjenih delnih tokov odpadne vode od močno
obremenjenih, bodisi za nadaljnjo uporabo ali za ločeno odstranjevanje,
-       
uporaba postopkov varčevanja z vodo pri pralnih in čistilnih procesih,
kot so protitočno pranje, kroženje pralne vode in visokotlačni čistilni
postopki,
-       
prednostna uporaba površinskih kondenzatorjev za posredno hlajenje
procesnih par ali tekočih organskih snovi,
-       
prednostna uporaba brezvodnih postopkov pri čiščenju odpadnega zraka,
-       
predelava matičnih lužnic za ponovno snovno in termično uporabo
sestavin,
-       
uporaba zadrževalnih bazenov za izravnavo količin odpadne vode na
izpustu,
-       
uporaba fizikalno-kemičnih ali bioloških postopkov ter njihovih
kombinacij za čiščenje odpadne vode in
-       
drugi tehnološki ukrepi, kateri vodijo k zmanjševanju obremenjevanja
okolja z odpadno vodo, ki vsebuje nevarne halogenirane ogljikovodike.
12. člen
Upravljalec ali lastnik vira onesnaževanja mora ministrstvu,
pristojnemu za varstvo okolja (v nadaljnjem besedilu: ministrstvo) predložiti
vsake štiri leta v potrditev program z ukrepi iz prejšnjega člena za obdobje
štirih let. Predložen program mora za vsako leto posebej vsebovati:
-       
podroben opis posameznega posebnega ukrepa ali drugih tehnoloških
ukrepov iz 11. člena,
-       
oceno o zmanjšanju obremenjevanja okolja z odpadnimi vodami, ki
vsebujejo nevarne klorirane ogljikovodike,
-       
vrsto in letno količino proizvedenih ali uporabljenih nevarnih
kloriranih ogljikovodikov v viru onesnaževanja in
-       
vrsto in letno količino z odpadnimi vodami odvedenih nevarnih kloriranih
ogljikovodikov iz vira onesnaževanja.
13. člen
Upravljalec ali lastnik vira onesnaževanja mora v okviru
obratovalnega monitoringa za določitev koncentracije nevarnih halogeniranih
ogljikovodikov v odpadni vodi in emisijskega faktorja izvajati trajne meritve v
času obratovanja vira onesnaževanja.
Upravljalec ali lastnik vira onesnaževanja mora zagotoviti,
da so v poročilu, o trajnih meritvah nevarnih halogeniranih ogljikovodikov v
odpadnih vodah, izdelanim v skladu s pravilnikom, navedeni tudi podatki in
priložena dokazila o vrsti in količini uporabljenih nevarnih halogeniranih
ogljikovodikov v viru onesnaževanja.
Ne glede na določbe prvega odstavka tega člena, se lahko
trajne meritve v okviru obratovalnega monitoringa izvajajo le en dan v
posameznem mesecu, in sicer v času največje obremenitve vira onesnaževanja z
nevarnimi halogeniranimi ogljikovodiki, če:
-       
letna količina tetraklorometana, izpuščenega z odvajanjem odpadne vode
neposredno v vode ali kanalizacijo ne presega 30,0 kg,
-       
letna količina HCB, izpuščenega z odvajanjem odpadne vode neposredno v
vode ali kanalizacijo ne presega 1,0 kg.
-       
letna količina HCBD, izpuščenega z odvajanjem odpadne vode neposredno v
vode ali kanalizacijo ne presega 1,0 kg,
-       
letna količina triklorometana, izpuščenega z odvajanjem odpadne vode
neposredno v vode ali kanalizacijo ne presega 30,0 kg,
-       
letna količina EDC, izpuščenega z odvajanjem odpadne vode neposredno v
vode ali kanalizacijo ne presega 30,0 kg,
-       
letna količina TRI, izpuščenega z odvajanjem odpadne vode neposredno v
vode ali kanalizacijo ne presega 30,0 kg,
-       
letna količina PER, izpuščenega z odvajanjem odpadne vode neposredno v
vode ali kanalizacijo ne presega 30,0 kg,
Ne glede na določbe iz prejšnjih odstavkov tega člena se za
vprašanja obratovalnega monitoringa vira onesnaževanja iz prvega odstavka 10.
člena te uredbe uporabljajo določbe pravilnika.
14. člen
Upravljalec ali lastnik vira onesnaževanja mora zagotoviti,
da so v poročilu o obratovalnem monitoringu odpadnih voda, navedeni tudi
podatki in priložena dokazila o izvajanju programa iz 12. člena te uredbe.
15. člen
Nadzor nad izvajanjem te uredbe opravljajo inšpektorji,
pristojni za varstvo okolja.
16. člen
Upravljalci ali lastniki virov onesnaževanja morajo obstoječe
vire onesnaževanja prilagoditi določbam te uredbe v štiriindvajsetih mesecih po
uveljavitvi te uredbe.
Upravljalci ali lastniki virov onesnaževanja ministrstvu
prvič predložijo programov ukrepov iz 12. člena do 30. 6. 2000.
17. člen
Če je za obstoječi vir onesnaževanja po tej uredbi odrejena
priprava in izvedba sanacijskega programa, ministrstvo, pristojno za varstvo
okolja, ne glede na določbo prejšnjega člena, v soglasju k sanacijskemu
programu določi tudi količino nevarnih halogeniranih ogljikovodikov in drugih
nevarnih snovi, ki se jo v času izvajanja programa letno lahko izpusti z
odvajanjem odpadne vode v kanalizacijo ali neposredno v vode.
Ministrstvo določi količine nevarnih halogeniranih
ogljikovodikov in drugih nevarnih snovi iz prejšnjega odstavka na podlagi
analize obremenitve okolja zaradi odvajanja odpadne vode, ki je sestavni del
sanacijskega programa.
18. člen
Ta uredba začne veljati petnajsti dan po objavi v Uradnem
listu Republike Slovenije.
Št. 353-16/99-1
Ljubljana, dne 23. septembra 1999.
Vlada Republike Slovenije
Marjan Podobnik l. r.
Podpredsednik

Priloga
1: Mejne vrednosti nevarnih halogeniranih ogljikovodikov v odpadni vodi iz vira
onesnaževanja 