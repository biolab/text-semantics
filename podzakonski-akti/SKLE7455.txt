1
Banka Slovenije bo 3. januarja 2008 dala v prodajo in obtok zbirateljske
zlatnike in srebrnike, izdane ob predsedovanju Evropski uniji, z znamenji, ki
so določena z Uredbo o obsegu izdaje, sestavinah, apoenih in glavnih znamenjih
zbirateljskih kovancev ob predsedovanju Evropski uniji (Uradni list RS, št. 102/07).
2
Zbirateljski kovanci iz prejšnje točke se bodo prodajali po ceni,
ki je višja od njihove nominalne vrednosti.
3
Banka Slovenije bo 10. januarja 2008 dala v prodajo in obtok
tudi zbirateljske dvokovinske kovance za 3 eure, z znamenji, ki so določena z
Uredbo o obsegu izdaje, sestavinah, apoenih in glavnih znamenjih zbirateljskih
kovancev ob predsedovanju Evropski uniji (Uradni list RS, št. 102/07).
4
Zbirateljski kovanci iz prejšnje točke se bodo prodajali po njihovi
nominalni vrednosti.
5
Vsi zbirateljski kovanci iz 1. in 3. točke tega sklepa so zakonito
plačilno sredstvo na območju Republike Slovenije v višini nominalne vrednosti,
ki je označena na njih.
6
Ta sklep začne veljati naslednji dan po objavi v Uradnem listu
Republike Slovenije.
Št. GP-1054/07
Ljubljana, dne 4. decembra 2007
Predsednik
Sveta Banke Slovenije
dr. Marko Kranjec l.r.