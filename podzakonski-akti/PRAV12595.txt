1. člen
Ta pravilnik določa način vzpostavitve, upravljanja in
vzdrževanja enotnega informacijskega sistema iz devetega, desetega in enajstega
odstavka 77. člena Zakona o javnem naročanju (Uradni list RS, št. 91/15; v
nadaljnjem besedilu: ZJN-3), ki predstavlja zbirko podatkov o ponudnikih in
njihovih ponudbah, način, nabor in dinamiko prevzemanja podatkov iz uradnih
evidenc, način in nabor predložitve drugih dokazil s strani kandidata ali
ponudnika, način zavarovanja osebnih podatkov ter način določanja
pooblaščenosti za vpogled ali prenos podatkov.
2. člen
(1) Podatki iz zbirke podatkov o ponudnikih in njihovih
ponudbah se uporabljajo izključno za preveritev ponudb v skladu z 89. členom
ZJN-3 in 72. členom Zakona o javnem naročanju na področju obrambe in varnosti
(Uradni list RS, št. 90/12 in 90/14 – ZDU-1I; v nadaljnjem besedilu:
ZJNPOV). V zbirki lahko naročnik vpogleda le v tiste podatke iz uradne
evidence, ki so potrebni za preverjanje ponudbe v posameznem postopku javnega
naročanja, če je za ta postopek javnega naročanja ponudnik privolil v takšen
način pridobitve podatkov. Kadar namerava ponudnik javno naročilo izvesti z
uporabo zmogljivosti drugega subjekta ali s podizvajalcem (v nadaljnjem
besedilu: sodelujoči izvajalec), lahko naročnik v zbirki podatkov o
ponudnikih in njihovih ponudbah vpogleda tudi v podatke iz uradne evidence, ki
so potrebni za preveritev, ali za sodelujočega izvajalca obstajajo razlogi za
izključitev iz 75. člena ZJN-3, če je za ta postopek javnega naročanja
sodelujoči izvajalec privolil v takšen način pridobitve podatkov.
(2) Zbirka podatkov o ponudnikih in njihovih ponudbah je
umeščena v nacionalni osnovni funkcionalni sistem za elektronsko javno
naročanje in jo sestavljata dva dela:
-       
orodje za elektronsko pridobivanje podatkov iz uradnih evidenc, vpogled
vanje in razkritje s prenosom pridobljenih podatkov ter
-       
zbirka podatkov, v katero ponudnik deponira dokazila, znake, potrdila in
druge dokumente, potrebne za njegovo preveritev ali preveritev njegove ponudbe.
(3) Podatki o ponudniku in njegovi ponudbi, ki se v enotni
informacijski sistem pridobijo iz uradnih evidenc, se v njem vodijo po
naročniku in številki objave obvestila o javnem naročilu na portalu javnih
naročil. Če naročnik ni objavil obvestila o javnem naročilu, se vodi po
naročniku in referenčni številki javnega naročila, ki jo je določil naročnik.
Podatki o ponudniku in njegovi ponudbi, ki jih je v enotni informacijski sistem
deponiral ponudnik, se vodijo po firmi in matični številki ponudnika.
3. člen
(1) Podatki v enotnem informacijskem sistemu se pridobijo iz
naslednjih uradnih evidenc:
1.     
poslovni register,
2.     
register transakcijskih računov,
3.     
evidenca zapadlih, neplačanih obveznih dajatev in drugih denarnih
nedavčnih obveznosti,
4.     
evidenca insolvenčnih postopkov,
5.     
evidenca gospodarskih subjektov z negativnimi referencami,
6.     
evidenca prekrškov na področju delovnih razmerij.
(2) Podatki iz uradnih evidenc iz prejšnjega odstavka se
prevzemajo v skladu s pisnim dogovorom o tehničnih pogojih za njihovo
prevzemanje in razmejitvi odgovornosti pri pošiljanju, prevzemanju in obdelavi
podatkov iz uradnih evidenc, ki ga skleneta ministrstvo, pristojno za upravo,
in upravljavec posamezne uradne evidence. Podatki se v zbirko podatkov o
ponudnikih in njihovih ponudbah prevzemajo na podlagi vsakokratne zahteve
naročnika, pri čemer se za ta namen evidenca prekrškov na področju delovnih
razmerij ne povezuje z enotnim informacijskim sistemom.
4. člen
(1) Iz poslovnega registra se v zbirko podatkov o ponudnikih
in njihovih ponudbah pridobijo naslednji podatki o:
1.     
kandidatu ali ponudniku:
- 
matična številka;
- 
davčna številka;
- 
firma in skrajšana firma;
- 
sedež in poslovni naslov;
- 
pravnoorganizacijska oblika;
- 
registrirane dejavnosti (SKD);
- 
transakcijski računi;
2.     
zakonitih zastopnikih kandidata ali ponudnika ali članih njegovega
upravnega, vodstvenega ali nadzornega organa:
- 
ime osebe, pooblaščene za zastopanje, upravljanje, vodenje ali nadzor;
- 
naslov;
- 
datum podelitve pooblastila za zastopanje, upravljanje, vodenje ali
nadzor;
- 
vrsta zastopnika;
- 
način in omejitve zastopanja.
(2) Iz registra transakcijskih računov se v zbirko podatkov o
ponudnikih in njihovih ponudbah pridobijo naslednji podatki o:
1.     
kandidatu ali ponudniku:
- 
matična številka;
- 
davčna številka;
- 
polno in kratko ime;
- 
poslovni naslov;
2.     
transakcijskih računih kandidata ali ponudnika:
- 
številka transakcijskega računa;
- 
vrsta računa;
- 
neporavnane obveznosti;
- 
ponudnik plačilnih storitev.
(3) Podatki iz prvega in drugega odstavka tega člena se lahko
pridobijo tudi za sodelujočega izvajalca.
(4) Podatki iz uradne evidence iz 3. do 6. točke prvega
odstavka 3. člena tega pravilnika se samodejno obdelajo tako, da se v zbirko
podatkov o ponudnikih in njihovih ponudbah pridobi le podatek, ali subjekt
izpolnjuje zahtevo iz postopka javnega naročanja ali ne.
(5) Pridobitev podatkov iz evidence zapadlih, neplačanih
obveznih dajatev in drugih denarnih nedavčnih obveznosti v zbirko podatkov o
ponudnikih in njihovih ponudbah lahko naročnik zahteva za kandidata, ki je
prijavo oddal elektronsko v nacionalnem osnovnem funkcionalnem sistemu za
elektronsko javno naročanje, in ponudnika, ki je tako oddal ponudbo.
(6) Podatki, ki se v zbirko podatkov o ponudnikih in njihovih
ponudbah pridobijo iz uradnih evidenc, se hranijo do naročnikovega vpogleda
vanje. Ob razkritju podatkov o kandidatu ali ponudniku in njegovi prijavi ali
ponudbi lahko naročnik pridobljene podatke shrani in natisne. Po vpogledu
oziroma razkritju se podatki v enotnem informacijskem sistemu izbrišejo.
5. člen
(1) Naročnik lahko v enotnem informacijskem sistemu zahteva,
da se iz kazenske evidence za pravne osebe in kazenske evidence za fizične
osebe na njegovo zahtevo posredujejo podatki o pravnomočnih obsodbah kandidata,
ponudnika ali sodelujočega izvajalca oziroma njegovih zakonitih zastopnikov za
kazniva dejanja iz prvega odstavka 75. člena ZJN-3 ali prvega odstavka 32.
člena ZJNPOV, ki se samodejno obdelajo tako, da se naročniku posreduje le
podatek, ali subjekt izpolnjuje zahtevo iz postopka javnega naročanja ali ne.
Za namen tega odstavka se kazenska evidenca za fizične osebe ne povezuje z
enotnim informacijskim sistem.
(2) Podatke iz kazenske evidence za pravne osebe lahko
naročnik za posameznega kandidata, ponudnika ali sodelujočega izvajalca
zahteva, če je kandidat ali ponudnik v nacionalnem osnovnem funkcionalnem
sistemu za elektronsko javno naročanje prijavo ali ponudbo oddal elektronsko in
je kandidat, ponudnik ali sodelujoči izvajalec v tem sistemu oziroma enotnem
informacijskem sistemu privolil in dal soglasje za preveritev podatkov o njem v
tem sistemu. Podatke iz kazenske evidence za fizične osebe lahko naročnik za
zakonite zastopnike posameznega kandidata, ponudnika ali sodelujočega izvajalca
zahteva, če je kandidat ali ponudnik v nacionalnem osnovnem funkcionalnem
sistemu za elektronsko javno naročanje prijavo ali ponudbo oddal elektronsko in
se je kandidat, ponudnik ali sodelujoči izvajalec strinjal s preveritvijo
podatkov o njem v enotnem informacijskem sistemu ter je v zbirki podatkov o
ponudnikih in njihovih ponudbah deponiral pisno soglasje zakonitih zastopnikov
za preveritev podatkov v kazenski evidenci za fizične osebe. Pisna soglasja iz
tega odstavka veljajo za postopek oddaje javnega naročila, za katerega so dana.
6. člen
(1) Kandidat, ponudnik ali sodelujoči izvajalec lahko s
kvalificiranim digitalnim potrdilom v nacionalnem osnovnem funkcionalnem
sistemu za elektronsko javno naročanje oziroma zbirki podatkov o ponudnikih in
njihovih ponudbah privoli v preveritev podatkov v tej zbirki in da soglasje za
preveritev podatkov v uradnih evidencah iz 3. do 6. točke prvega odstavka 3.
člena tega pravilnika. V zbirki podatkov o ponudnikih in njihovih ponudbah
lahko kandidat ali ponudnik poleg tega deponira katero koli dokazilo o
neobstoju razlogov za izključitev iz 75. člena ZJN-3 ali izpolnjevanju pogojev
za sodelovanje iz 76. člena ZJN-3 ali pogojev za ugotavljanje sposobnosti iz
32., 33., 34., 35. in 38. člena ZJNPOV, znake, ki jih določa 69. člen ZJN-3,
potrdila o upoštevanju standardov za zagotavljanje kakovosti in standardov za
okoljsko ravnanje ter dokazila o izpolnjevanju tehničnih specifikacij in meril
za oddajo javnega naročila, o katerih se ne vodi uradna evidenca.
(2) Kandidat ali ponudnik lahko obdeluje le podatke, ki jih
je v zbirki podatkov o ponudnikih in njihovih ponudbah deponiral sam.
(3) Dokazila, znaki, potrdila in drugi dokumenti, ki jih v
zbirko podatkov o ponudnikih in njihovih ponudbah deponira kandidat ali
ponudnik, se v zbirki hranijo dokler jih kandidat ali ponudnik iz nje ne
izloči.
7. člen
(1) Dostop do zbirke podatkov o ponudnikih in njihovih
ponudbah je za naročnike urejen na podlagi varnostne sheme prek enotne vstopne
točke nacionalnega osnovnega funkcionalnega sistema za elektronsko javno
naročanje z uporabo kvalificiranih digitalnih potrdil. Naročnik do zbirke
podatkov o ponudnikih in njihovih ponudbah dostopa s kvalificiranim digitalnim
potrdilom, ki ga uporablja izključno fizična oseba, ki je zaposlena pri
naročniku in ji je digitalno potrdilo izdano.
(2) Dostop do dela enotnega informacijskega sistema, v
katerem ponudnik deponira dokazila, znake, potrdila in druge dokumente, je za
kandidate in ponudnike urejen prek enotne vstopne točke nacionalnega osnovnega
funkcionalnega sistema za elektronsko javno naročanje z uporabo kvalificiranih
digitalnih potrdil. Kandidat ali ponudnik dostopa do navedenega dela zbirke
podatkov o ponudnikih in njihovih ponudbah s kvalificiranim digitalnim
potrdilom, ki je bilo izdano njemu, njegovemu zastopniku ali osebi, pooblaščeni
z njegove strani.
(3) Varnostna shema je zbirka podatkov o vseh uporabnikih
zbirke podatkov o ponudnikih in njihovih ponudbah, zaposlenih pri naročnikih,
in pravicah do dostopa posameznih imetnikov kvalificiranih digitalnih potrdil.
Pravice do dostopa se nanašajo na dodelitev, odvzem in ukinitev dostopa do
zbirke podatkov o ponudnikih in njihovih ponudbah oziroma do podatkov v tej
zbirki. Pravice do dostopa osebam, zaposlenim na ministrstvu, pristojnem za
javno upravo, ki opravljajo naloge nadzora in upravljanja zbirke podatkov o
ponudnikih in njihovih ponudbah, in osebam, zaposlenim pri naročnikih, dodeljuje
pooblaščena oseba upravljavca zbirke podatkov.
(4) Kvalificirano digitalno potrdilo se ne sme posojati
tretjim osebam, lastno kvalificirano digitalno potrdilo se ne sme uporabljati
za pridobivanje podatkov namesto tretjih oseb, tudi če ima tretja oseba enake
pravice do dostopa, kakor jih ima imetnik kvalificiranega digitalnega potrdila,
in se ga ne sme uporabljati skupinsko.
(5) Imetnik kvalificiranega digitalnega potrdila mora pri
dostopanju do zbirke podatkov o ponudnikih in njihovih ponudbah ravnati v
skladu z zakonom, ki ureja varstvo osebnih podatkov, tajnih podatkov in
poslovnih skrivnosti, ter s tem pravilnikom.
8. člen
Pooblaščena oseba upravljavca, zadolžena za nadzor in
upravljanje zbirke podatkov o ponudnikih in njihovih ponudbah, dvakrat letno
pripravi seznam naključnih dostopov, za katere mora naročnik preveriti
upravičenost dostopov. O ugotovitvah odgovorna oseba naročnika poroča
pooblaščeni osebi upravljavca. Če se pri nadzoru ugotovijo nepravilnosti glede
obdelave osebnih podatkov, ki bi lahko pomenili sum storitve prekrška, mora
odgovorna oseba naročnika o tem obvestiti tudi državni nadzorni organ za
varstvo osebnih podatkov.
9. člen
(1) Zbirka podatkov o ponudnikih in njihovih ponudbah se
upravlja v elektronski obliki. Upravlja in vzdržuje jo ministrstvo, pristojno
za javno upravo.
(2) Zbirka podatkov o ponudnikih in njihovih ponudbah za vsak
dostop in delo v zbirki zagotavlja možnost naknadnega preverjanja časa, avtorja
in vsebine posegov ter vpogledov v zbirko podatkov pet let od opravljenega
posega ali vpogleda. V zbirki o ponudnikih in njihovih ponudbah se osebni
podatki varujejo v skladu z zakonom, ki ureja varstvo osebnih podatkov.
PREHODNA DOLOČBA IN KONČNI DOLOČBI
10. člen
(1) Do vzpostavitve dela nacionalnega osnovnega funkcionalnega
sistema za elektronsko javno naročanje, v katerem kandidat prijavo odda
elektronsko, ponudnik pa tako odda ponudbo, kandidat, ponudnik ali sodelujoči
izvajalec privolitev v preveritev podatkov v zbirki podatkov o ponudnikih in
njihovih ponudbah in soglasje za preveritev ponudbe v uradni evidenci iz 4. do
6. točke prvega odstavka 3. člena tega pravilnika, priloži k ponudbi, ki jo v
postopku javnega naročanja odda pisno.
(2) Datum vzpostavitve dela nacionalnega osnovnega
funkcionalnega sistema za elektronsko javno naročanje, v katerem kandidat odda
prijavo elektronsko, ponudnik pa tako odda ponudbo, objavi minister za javno
upravo v Uradnem listu Republike Slovenije.
11. člen
Z dnem uveljavitve tega pravilnika preneha veljati Pravilnik
o enotnem informacijskem sistemu na področju javnega naročanja (Uradni list RS,
št. 57/13, 5/15 in 91/15 – ZJN-3).
12. člen
Ta pravilnik začne veljati naslednji dan po objavi v Uradnem
listu Republike Slovenije.
Št. 007-1005/2015/27
Ljubljana, dne 30. maja 2016
EVA 2015-3130-0056
Boris Koprivnikar l.r.
Minister
za javno upravo