1. člen
S tem pravilnikom se sprejme
gozdnogospodarski načrt gozdnogospodarske enote Selnica (2013–2022), št.
12-07/13 z dne 12. 9. 2013, ki ga je za obdobje od 1. januarja 2013
do 31. decembra 2022 izdelal Zavod za gozdove Slovenije, Območna enota
Maribor.
2. člen
Gozdnogospodarska enota Selnica, ki meri
12.854,80 ha, se nahaja v Gozdnogospodarskem območju Maribor, v občinah Mestni
občini Maribor in občini Selnica ob Dravi oziroma v katastrskih občinah Gaj nad
Mariborom, Morski jarek, Šober, Srednje, Jelovec, Brestrnica, Kamnica, Rošpoh,
Krčevina, Počehova, Pekel, Košaki, Maribor Grad, Koroška vrata, Žavcerjev vrh,
Zgornji Slemen, Veliki Boč, Gradišče, Zgornji Boč, Spodnji Boč, Zgornja
Selnica, Janževa gora, Gerečja vas, Spodnja Selnica, Spodnji Slemen, Selnica ob
Dravi in Spodnji Vurmat.
3. člen
V gozdnogospodarski enoti Selnica je s
1. januarjem 2013 ugotovljeno naslednje stanje gozdov:
a)     lastništvo: 90,1 % zasebnih gozdov v lasti fizičnih ali pravnih
oseb in 9,9 % državnih gozdov;
b)     površina: 7.514,22 ha, od katere je 6.722,69 ha večnamenskih
gozdov, 14,53 ha gozdov s posebnim namenom, v katerih gozdnogospodarski ukrepi
niso dovoljeni, 557,87 ha gozdov s posebnim namenom, v katerih so
gozdnogospodarski ukrepi dovoljeni, in 219,13 ha varovalnih gozdov;
c)     lesna zaloga: 338,4 m³/ha, od tega 194,5 m³/ha iglavcev in 143,9 m³/ha
listavcev;
d)     tekoči letni prirastek: 7,90 m³/ha, od tega 4,75 m³/ha iglavcev in
3,15 m³/ha listavcev.
4. člen
(1) V gozdnogospodarskem načrtu
gozdnogospodarske enote Selnica (2013–2022) je ob upoštevanju usmeritev iz
gozdnogospodarskega načrta Gozdnogospodarskega območja Maribor, izdelanega za
obdobje od 1. januarja 2011 do 31. decembra 2021, ugotovljenega
stanja gozdov, analize preteklega gospodarjenja, zakonitosti razvoja gozdov ter
pridobljenih spoznanj pri spremljanju razvoja gozdov v gozdnogospodarski enoti
Selnica določeno, da so najbolj poudarjene funkcije gozdov, ki določajo način
gospodarjenja z gozdom, naslednje:
-       
proizvodne funkcije na površini 7.084,64 ha,
-       
ekološke funkcije na površini 1.324,42 ha ter
-       
socialne funkcije na površini 865,72 ha.
(2) Na podlagi funkcij gozdov in
njihovega ovrednotenja so v gozdnogospodarskem načrtu gozdnogospodarske enote
Selnica (2013–2022) določeni cilji gospodarjenja z gozdom in gozdnim prostorom
ter usmeritve za njihovo doseganje.
5. člen
(1) Na podlagi ciljev in usmeritev iz
drugega odstavka prejšnjega člena so v gozdnogospodarski enoti Selnica za
obdobje od 1. januarja 2013 do 31. decembra 2022 določeni naslednji
ukrepi:
-       
najvišji možni posek v višini 472.732 m³, od tega 285.211 m³ iglavcev in
187.521 m³ listavcev,
-       
gojitvena dela, potrebna za ohranitev in razvoj gozdov, na površini
638,29 ha,
-       
nega drogovnjaka na površini 142,83 ha,
-       
nega prebiralnega gozda na površini 148,64 ha,
-       
varstvena dela, potrebna za zaščito pred divjadjo, in sicer zaščita
sadik gozdnega drevja z 39.700 tulci,
-       
nega habitatov prosto živečih živali, in sicer vzdrževanje travinj na
površini 2,03 ha ter sadnja plodonosnega drevja v obsegu 251,89 delovnih dni.
(2) V gozdnogospodarskem načrtu
gozdnogospodarske enote Selnica (2013–2022) so določeni ukrepi in načini njihove
izvedbe tudi na ravneh rastiščnogojitvenih razredov in odsekov.
6. člen
Pri izdelavi gozdnogojitvenih načrtov za posamezne
ekosisteme in njihove dele v gozdnogospodarski enoti Selnica v obdobju od
uveljavitve tega pravilnika do 31. decembra 2022 se morajo upoštevati
cilji, usmeritve in ukrepi, določeni v gozdnogospodarskem načrtu
gozdnogospodarske enote Selnica (2013–2022).
7. člen
Po en izvod gozdnogospodarskega načrta
gozdnogospodarske enote Selnica (2013–2022) je na vpogled na sedežu Zavoda za
gozdove Slovenije, Območne enote Maribor, Tyrševa 15, Maribor, na sedežu Zavoda
za gozdove Slovenije, Krajevne enote Ruše, Falska cesta 126, Ruše in na Ministrstvu
za kmetijstvo in okolje, Dunajska 22, Ljubljana, kjer se hrani tudi
dokumentacija v zvezi s postopkom sprejemanja gozdnogospodarskega načrta
gozdnogospodarske enote Selnica (2013–2022).
8. člen
Ta pravilnik začne veljati naslednji dan po
objavi v Uradnem listu Republike Slovenije.
Št. 007-583/2013
Ljubljana, dne 24. decembra 2013
EVA 2013-2330-0083
mag. Dejan Židan l.r.
Minister
za kmetijstvo in
okolje