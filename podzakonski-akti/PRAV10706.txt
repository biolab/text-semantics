1. člen
Na predlog Strokovnega sveta Republike Slovenije za splošno
izobraževanje, sprejetem na 138. seji dne 23. 12. 2010, minister za šolstvo in
šport sprejme dopolnitvi izobraževalnih programov gimnazija in ekonomska
gimnazija, ki ju je minister sprejel z Odredbo o izobraževalnih programih za
gimnazije (Uradni list RS, št. 54/98).
2. člen
(1) Dopolnitvi izobraževalnih programov iz 1. člena te
odredbe določata posebne vpisne pogoje za športni oddelek. 
(2) Dopolnjena izobraževalna programa iz prejšnjega odstavka
Ministrstvo za šolstvo in šport objavi na svoji spletni strani.
3. člen
Ta odredba začne veljati naslednji dan po objavi v Uradnem
listu Republike Slovenije.
Št. 0070-13/2011
Ljubljana, dne 21. februarja 2011
EVA 2011-3311-0034
dr. Igor Lukšič l.r. 
Minister 
za šolstvo in šport