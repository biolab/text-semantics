I. SPLOŠNE DOLOČBE
1. člen
Ta pravilnik določa pogoje in postopek za
pridobitev dovoljenja za gojenje konoplje (Cannabis Sativa L.).
2. člen
V Republiki Sloveniji je dovoljeno gojiti
konopljo na strnjeni površini, ki ni manjša od 0,3 hektarja. Konoplja se lahko goji za pridelavo semen za nadaljnje razmnoževanje, za pridobivanje
olja, za pridobivanje substanc za kozmetične namene, za hrano živali in za
pridelavo vlaken in za druge namene, določene z zakonom, ki ureja proizvodnjo
in promet s prepovedanimi drogami.
3. člen
Za konopljo po tem pravilniku se štejejo
sorte konoplje, ki so naštete v prilogi II Uredbe Komisije (ES) št. 796/2004 z
dne 21. aprila 2004 o podrobnih pravilih za izvajanje navzkrižne skladnosti,
modulacije in integriranega administrativnega in kontrolnega sistema,
predvidenih z Uredbo Sveta (ES) št. 1782/2003 o skupnih pravilih za sheme
neposrednih podpor v okviru skupne kmetijske politike ter o uvedbi nekaterih
shem podpor za kmete (UL L št. 141 z dne 30. 4. 2004, str. 18), zadnjič
spremenjene z Uredbo Komisije (ES) št. 381/2007 z dne 4. aprila 2007 o
spremembi Uredbe (ES) št. 796/2004 o podrobnih pravilih za izvajanje navzkrižne
skladnosti, modulacije in integriranega administrativnega in kontrolnega sistema,
predvidenih z Uredbo Sveta (ES) št. 1782/2003 o skupnih pravilih za sheme
neposrednih podpor v okviru skupne kmetijske politike ter o uvedbi nekaterih
shem podpor za kmete, in Uredbe (ES) št. 1973/2004 o določitvi podrobnih pravil
za izvajanje Uredbe Sveta (ES) št. 1782/2003 v zvezi s shemami podpor, iz
naslova IV in IVa navedene uredbe, glede uporabe zemljišč v prahi za
proizvodnjo surovin (Uradni list L št. 95 z dne 5. 4. 2007, str. 8), pri
katerih vsebnost tetrahidrokanabinola (v nadaljnjem besedilu: THC) v suhi snovi
ne presega 0,2 odstotkov.
II. DOVOLJENJE ZA PRIDELAVO
4. člen
Konoplja iz prejšnjega člena se lahko goji
le na podlagi dovoljenja za gojenje konoplje, ki ga izda minister za kmetijstvo,
gozdarstvo in prehrano (v nadaljnjem besedilu: dovoljenje). Dovoljenje lahko
pridobi kmetijsko gospodarstvo za gojenje izključno na kmetijskih zemljiščih,
ki jih ima v lasti ali zakupu in s katerimi ravna kot dober gospodar v smislu
zakona, ki ureja kmetijska zemljišča, če izpolnjuje pogoje po tem pravilniku.
III. POSTOPEK ZA PRIDOBITEV DOVOLJENJA
5. člen
Zaiteresirani pridelovalec za gojenje
konoplje mora za pridobitev dovoljenja za gojenje konoplje najpozneje do
31. maja za tekoče leto pridelave vložiti vlogo na Ministrstvo za
kmetijstvo, gozdarstvo in prehrano (v nadaljnjem besedilu: ministrstvo).
6. člen
Vloga za pridobitev dovoljenja mora
vsebovati naslednje podatke:
-      
me, priimek in naslov oziroma firmo in sedež pridelovalca;
-      
identifikacijsko število kmetijskega gospodarstva (KMG-MID);
-      
površino kmetijskega zemljišča namenjeno za sejanje konoplje z navedbo
podatkov o grafični enoti rabe zemljišč kmetijskega gospodarstva (v nadaljnjem
besedilu: GERK) na katerem se poseje konoplja: GERK-PID, domače ime GERK-a,
vrsta dejanske rabe GERK-a, površina GERK-a (v ha, a in m2) ter površina
posamezne sorte konoplje (v ha, a in m2);
-      
sorto konoplje;
-      
opredelitev namena pridelave;
-      
predvideni datum setve;
-      
količino semena, predvideno za setev;
-      
predvideni datum spravila.
7. člen
(1) Vlogi za pridobitev dovoljenja za
gojenje konoplje mora pridelovalec priložiti: 
1.    
kopijo karte kmetijskega gospodarstva z vrisano površino posamezne sorte
konoplje na GERK-u; 
2.    
v primeru predelave pri drugih osebah: pogodbo o odkupu pridelka
konoplje, sklenjeno z gospodarsko družbo ali samostojnim podjetnikom
posameznikom, registriranim za opravljanje dejavnosti za namene iz 2. člena
tega pravilnika (v nadaljnjem besedilu: predelovalec); 
3.    
v primeru, da je pridelovalec fizična oseba ali samostojni podjetnik
posameznik: dokazilo, da v zadnjih petih letih ni bil obsojen za kaznivo
dejanje neupravičene proizvodnje in prometa z mamili. 
(2) Ministrstvo pridobi po uradni
dolžnosti: 
-      
dokazilo o vpisu predelovalca v ustrezen register;
-      
v primeru lastne predelave: dokazilo o registraciji za opravljanje
dejavnosti predelave konoplje.
8. člen
Če pridelovalec odda nepopolno vlogo, ga
ministrstvo v skladu z zakonom, ki ureja upravni postopek pozove, da vlogo v
osmih dneh dopolni.
9. člen
(1) Če je vloga popolna in so
izpolnjeni vsi predpisani pogoji za izdajo dovoljenja za gojenje konoplje,
ministrstvo izda dovoljenje.
(2) Dovoljenje se izda z veljavnostjo
za enkratno setev.
10. člen
Ne glede na določbe prejšnjega člena se
pridelovalcu kljub izpolnjenim predpisanim pogojem v tekočem letu dovoljenje ne
izda, če:
-      
je v preteklem letu prideloval konopljo v nasprotju z dovoljenjem;
-      
v preteklem letu s posevkom konoplje ni ravnal kot dober gospodar v skladu
s predpisi, ki urejajo kmetijska zemljišča.
11. člen
Ministrstvo v osmih dneh po izdaji
dovoljenja kopijo dovoljenja posreduje ministrstvu, pristojnemu za zdravje in
Policiji.
IV. PODATKI, KI JIH POSREDUJE PRIDELOVALEC
12. člen
(1) Pridelovalec mora o spravilu
pridelka obvestiti ministrstvo v roku 30 dni po spravilu.
(2) Obvestilo iz prejšnjega odstavka
mora vsebovati:
-      
podatke o količini pridelka semen oziroma drugih delov rastline, ki jih
je pridelovalec zadržal in za katere namene;
-      
podatke o količini prodanega oziroma oddanega pridelka semen oziroma
drugih delov rastline skupaj s kopijo računa oziroma drugega dokazila o prodaji
oziroma oddaji.
(3) Če je obvestilo nepopolno,
ministrstvo pridelovalca pozove, da ga v osmih dneh od prejem poziva za dopolnitev
dopolni.
13. člen
(1) Ob inšpekcijskem pregledu
pridelovalec pristojnemu inšpektorju predloži kot dokazili o nakupu potrjenega
semena konoplje, ki jo je posejal na podlagi dovoljenja:
-      
račun o nakupu semena, iz katerega mora biti razvidno: količina in sorta
semena ter številka deklaracije o kakovosti semena;
-      
deklaracijo o kakovosti semena, ki jo je izdal registrirani dodelovalec,
ki je dal seme v promet. Podatki na deklaraciji se morajo glede sorte in
številke deklaracije ujemati s podatki na računu.
(2) Iz vsakega posevka konoplje
odvzame pristojni inšpektor vzorce rastlin za analizo vsebnosti THC. Vzorčenje
se izvede po metodi iz priloge 1 tega pravilnika, ki je njegov sestavni del.
(3) Inšpektor pošlje vzorce v analizo
pooblaščenemu laboratoriju.
(4) Če se z analizo ugotovi, da
vsebnost THC presega 0,2%, se s pridelkom ravna v skladu z določbami zakona, ki
ureja proizvodnjo in promet s prepovedanimi drogami, o ravnanju z zaseženimi in
odvzetimi prepovedanimi drogami.

Priloga
1: Metoda vzorčenja rastlin konoplje za analizo vsebnosti tetrahidrokanabinola
(THC)
Priloga 2: (črtana)

Pravilnik o pogojih za pridobitev dovoljenja za gojenje
konoplje (Uradni list RS, št. 44/04)
vsebuje naslednjo končno določbo:
»V. KONČNA DOLOČBA
14. člen
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o spremembah Pravilnika o pogojih za pridobitev
dovoljenja za gojenje konoplje (Uradni list RS, št. 86/07)
vsebuje naslednjo končno določbo:
»7. člen
Ta pravilnik začne veljati naslednji dan po
objavi v Uradnem listu Republike Slovenije.«.