1. člen
S tem pravilnikom se sprejme gozdnogospodarski načrt
gozdnogospodarske enote Bovec (2014–2023), št. 01-02/14 z dne 12. 11.
2014, ki ga je za obdobje od 1. januarja 2014 do 31. decembra 2023
izdelal Zavod za gozdove Slovenije, Območna enota Tolmin.
2. člen
Gozdnogospodarska enota Bovec, ki meri 21.448,86 ha, se
nahaja v Gozdnogospodarskem območju Tolmin, v občinah Bovec in Kobarid oziroma
v katastrskih občinah Strmec, Log pod Mangartom, Bovec, Koritnica, Čezsoča,
Žaga, Srpenica, Breginj.
3. člen
V gozdnogospodarski enoti Bovec je s 1. januarjem 2014
ugotovljeno naslednje stanje gozdov:
a)    
lastništvo: 33 % zasebnih gozdov v lasti fizičnih ali pravnih oseb, 6,3 %
državnih gozdov in 60,7 % gozdov lokalnih skupnosti;
b)    
površina: 12.246,59 ha, od katere je 4.051,78 ha večnamenskih gozdov,
42,28 ha gozdov s posebnim namenom, v katerih gozdnogospodarski ukrepi niso
dovoljeni, 1.515,31 ha gozdov s posebnim namenom, v katerih so
gozdnogospodarski ukrepi dovoljeni, in 6.637,22 ha varovalnih gozdov;
c)    
lesna zaloga: 245,0 m³/ha, od tega 59,7 m³/ha iglavcev in 185,3 m³/ha
listavcev;
č)    tekoči letni prirastek: 4,70 m³/ha,
od tega 1,32 m³/ha iglavcev in 3,38 m³/ha listavcev.
4. člen
(1) V gozdnogospodarskem načrtu gozdnogospodarske enote
Bovec (2014–2023) je ob upoštevanju usmeritev iz gozdnogospodarskega načrta
Gozdnogospodarskega območja Tolmin, izdelanega za obdobje od 1. januarja
2014 do 31. decembra 2023, ugotovljenega stanja gozdov, analize preteklega
gospodarjenja, zakonitosti razvoja gozdov ter pridobljenih spoznanj pri
spremljanju razvoja gozdov v gozdnogospodarski enoti Bovec določeno, da so
najbolj poudarjene funkcije gozdov, ki določajo način gospodarjenja z gozdom, naslednje:
-       
proizvodne funkcije na površini 37,01 ha,
-       
ekološke funkcije na površini 8809,91 ha ter
-       
socialne funkcije na površini 1431,9 ha.
(2) Na podlagi funkcij gozdov in njihovega ovrednotenja
so v gozdnogospodarskem načrtu gozdnogospodarske enote Bovec (2014–2023)
določeni cilji gospodarjenja z gozdom in gozdnim prostorom ter usmeritve za
njihovo doseganje.
5. člen
(1) Na podlagi ciljev in usmeritev iz drugega odstavka
prejšnjega člena so v gozdnogospodarski enoti Bovec za obdobje od
1. januarja 2014 do 31. decembra 2023 določeni naslednji ukrepi:
-       
najvišji možni posek v višini 361.841,0 m³, od tega 99.823,0 m³ iglavcev
in 262.018,0 m³ listavcev,
-       
gojitvena dela, potrebna za ohranitev in razvoj gozdov, na površini
77,07 ha,
-       
nega drogovnjaka na površini 20,40 ha,
-       
varstvena dela, potrebna za zaščito pred divjadjo, in sicer zaščita s
premazom na površini 14,36 ha,
-       
varstvena dela, potrebna za zaščito pred žuželkami, v obsegu 2,4
delovnih dni,
-       
nega habitatov prosto živečih živali, in sicer vzdrževanje travinj v
obsegu 222 ha, vzdrževanje grmišč v obsegu 1,06 ha in vzdrževanje vodnih
površin v obsegu 137,5 dni.
(2) V gozdnogospodarskem načrtu gozdnogospodarske enote
Bovec (2014–2023) so določeni ukrepi in načini njihove izvedbe tudi na ravneh
rastiščnogojitvenih razredov in odsekov.
6. člen
Pri izdelavi gozdnogojitvenih načrtov za posamezne ekosisteme
in njihove dele v gozdnogospodarski enoti Bovec, v obdobju od uveljavitve tega
pravilnika do 31. decembra 2023, se morajo upoštevati cilji, usmeritve in
ukrepi, določeni v gozdnogospodarskem načrtu gozdnogospodarske enote Bovec
(2014–2023).
7. člen
Po en izvod gozdnogospodarskega načrta gozdnogospodarske enote
Bovec (2014–2023) je na vpogled na sedežu Zavoda za gozdove Slovenije, Območne
enote Tolmin, Tumov drevored 17, Tolmin, na sedežu Zavoda za gozdove Slovenije,
Krajevne enote Bovec, Kot 87, Bovec in na Ministrstvu za kmetijstvo, gozdarstvo
in prehrano, Dunajska 22, Ljubljana, kjer se hrani tudi dokumentacija v zvezi s
postopkom sprejemanja gozdnogospodarskega načrta gozdnogospodarske enote Bovec
(2014–2023).
8. člen
Ta pravilnik začne veljati naslednji dan po objavi v Uradnem
listu Republike Slovenije.
Št. 007-560/2014
Ljubljana, dne 5. januarja 2015
EVA 2014-2330-0036
Mag. Dejan Židan l.r.
minister
za kmetijstvo, gozdarstvo in prehrano