1. člen
Ta tarifa določa način obračunavanja pravnih storitev in
povračil stroškov družbi Branda, pravno svetovanje in zastopstvo za blagovne
znamke d.o.o., Tržaška cesta 340, 1000 Ljubljana (v nadaljevanju: družba),
oziroma pooblaščenim zaposlenim v družbi v zvezi z opravljenim delom pri
uveljavljanju pravic industrijske lastnine in avtorskih in sorodnih pravic.
2. člen
Pravne storitve po tej tarifi obsegajo vsa opravila, ki jih
družba opravi na podlagi pooblastilnega razmerja v zvezi z zastopanjem
imetnikov in domnevnih kršiteljev pravic industrijske lastnine in avtorskih in
sorodnih pravic v postopkih pred sodišči in drugimi državnimi organi, razen
pred Uradom RS za intelektualno lastnino.
3. člen
Za ovrednotenje storitev po tej tarifi se smiselno
uporabljajo tista določila Odvetniške tarife (Uradni list RS, št. 2/15 in
28/18) ter sklepi o spremembi vrednosti točke po Odvetniški tarifi, ki se
nanašajo na pravne storitve v zvezi z varstvom pravic industrijske lastnine in
avtorskih in sorodnih pravic v postopkih pred sodišči in drugimi državnimi
organi iz četrtega odstavka 131. člena Zakona o industrijski lastnini
(Uradni list RS, št. 51/06 – uradno prečiščeno besedilo in 100/13) in
drugega odstavka 8. člena Zakona o kolektivnem upravljanju avtorske in
sorodnih pravic (Uradni list RS, št. 63/16), razen pred Uradom RS za
intelektualno lastnino.
4. člen
Stranke so dolžne družbi plačati akontacijo za potrebne
storitve pravne pomoči v dogovorjenem znesku. Stroške za sodne in upravne
takse, izdatke za morebitne sodne izvedence ali druge stroške, ki se pojavljajo
v postopku oziroma katerih založitev zahteva sodišče ali drug organ, pa v
dejanski višini.
5. člen
Storitve po tej tarifi ne obsegajo davka na dodano vrednost, drugih
davkov, prispevkov, sodnih in upravnih taks.
6. člen
K tej tarifi izda soglasje ministrica, pristojna za
pravosodje.
7. člen
Ta tarifa začne veljati petnajsti dan po objavi v Uradnem
listu Republike Slovenije.
8. člen
To tarifo izdajatelj objavi v Uradnem listu Republike
Slovenije.
Ljubljana, dne 29. marca
2019
Branda d.o.o.
pravno svetovanje in zastopstvo
za blagovne znamke
Katja Hafner
Direktorica
Na podlagi določbe četrtega odstavka 131. člena Zakona o
industrijski lastnini (Uradni list RS, št. 51/06 – uradno prečiščeno
besedilo in 100/13) in določbe drugega odstavka 8. člena Zakona o
kolektivnem upravljanju avtorske in sorodnih pravic (Uradni list RS,
št. 63/16) soglašam s Tarifo o pravnih storitvah.
Andreja Katič
ministrica
za pravosodje