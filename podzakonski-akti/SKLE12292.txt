1. člen
(namen in področje uporabe smernic)
(1) Evropski organ za vrednostne papirje in trge (v
nadaljnjem besedilu: ESMA) je na podlagi prvega odstavka 16. člena Uredbe (EU)
št. 1095/2010 Evropskega parlamenta in Sveta z dne 24. novembra 2010 o
ustanovitvi Evropskega nadzornega organa (Evropski organ za vrednostne papirje
in trge) in o spremembi Sklepa št. 716/2009/ES ter razveljavitvi Sklepa
Komisije 2009/77/ES (UL L št. 331 z dne 15. 12. 2010, str. 84) izdal Smernice o
provizijah za uspešnost pri upravljanju KNVPV in nekaterih vrst AIS (v
nadaljnjem besedilu: Smernice).
(2) Smernice so objavljene na spletnih straneh Agencije za
trg vrednostnih papirjev (v nadaljnjem besedilu: Agencija) in ESMA.
(3) Smernice podrobneje urejajo metodo izračunavanja provizij
za uspešnost pri upravljanju kolektivnih naložbenih podjemov za vlaganja v
prenosljive vrednostne papirje in nekaterih vrst alternativnih investicijskih
skladov (v nadaljnjem besedilu: AIS) ter njihova razkritja.
(4) Smernice so namenjene upravljavcem investicijskih skladov
in pristojnim nacionalnim organom.
2. člen
(obseg uporabe smernic v Republiki Sloveniji)
S tem sklepom Agencija določa uporabo Smernic v Republiki
Sloveniji za:
1.     
družbe za upravljanje,
2.     
upravljavce alternativnih investicijskih skladov, z dovoljenjem Agencije
za opravljanje storitev upravljanja alternativnih investicijskih skladov, ki
tržijo enote AIS, vlagateljem, ki niso profesionalne stranke po Zakonu o trgu
finančnih instrumentov (Uradni list RS, št. 77/18, 17/19 – popr. in 66/19),
razen za:
a)   
AIS zaprtega tipa in
b)   
AIS odprtega tipa, ki so evropski sklad tveganega kapitala ali druge
vrste AIS tveganega kapitala, evropski sklad za socialno podjetništvo, AIS
zasebnega kapitala ali nepremičninski AIS,
3.     
Agencijo, kadar izvaja pristojnosti in naloge nadzora nad subjekti iz
prejšnjih točk.
KONČNA DOLOČBA
3. člen
(uveljavitev sklepa)
Ta sklep začne veljati petnajsti dan po objavi v Uradnem
listu Republike Slovenije.
Št. 00701-6/2020-2
Ljubljana, dne 23. decembra 2020
EVA 2020-1611-0154
Predsednik sveta
Agencije za trg vrednostnih
papirjev
mag. Miloš Čas