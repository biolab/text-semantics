1. člen
Objekti in okoliši objektov Policijske akademije so zaradi
izvajanja funkcije izobraževanja, izpopolnjevanja in usposabljanja posebnega
pomena za opravljanje nalog policije.
2. člen
Med objekte iz prejšnjega člena sodijo objekti, ki so last
Republike Slovenije, v upravljanju Ministrstva za notranje zadeve in se
nahajajo na območju Tacna, ter so namenjeni: 
-       
izobraževanju, izpopolnjevanju in usposabljanju, 
-       
vadbi na poligonih in športnih igriščih, 
-       
namestitvi ter prehrani policistov, 
-       
infrastrukturi Policijske akademije, 
-       
upravljanju, varovanju in vzdrževanju Policijske akademije, 
-       
skladiščenju tehničnih sredstev in druge opreme.
3. člen
Okoliši objektov Policijske akademije so funkcionalna
zemljišča, ki obsegajo katastrske parcele vpisane v zemljiškoknjižnem vložku
št. 1751 katastrske občine Tacen: 270/4, 262/2, 262/6, 262/5, 262/1, 262/4,
581/1, 262/3, 270/5, 263, 264/4, 261/1, 264/1, 261/4, 264/3, 264/2, 261/3,
237/12, 261/1, 581/2, 267/1, 266/4, 267/3, 266/1, 267/2, 266/2266/3, 266/5 in
266/6.
4. člen
(1) Zaradi varovanja objektov in okolišev objektov policija
izvaja ukrepe operativnega tehničnega in fizičnega varovanja. 
(2) Operativno varovanje obsega patruljiranje, opazovanje in
zbiranje informacij z namenom spremljanja vseh pojavov in dogodkov na varovanem
območju. 
(3) Tehnično varovanje obsega sistem protivlomnega in
protipožarnega varovanja, video nadzor, fizične ograde ter sistem, ki omogoča
kontrolo vstopa – izstopa in zadrževanja v objektih in okoliših objektov
Policijske akademije. 
(4) Fizično varovanje obsega neposredno, stalno ali občasno
fizično prisotnost policistov ali udeležencev izobraževanja, izpopolnjevanja in
usposabljanja v objektih in okoliših objektov Policijske akademije.
5. člen
(1) Objekti in okoliši objektov se varujejo po stopnjah
varovanja, ki jih narekuje stopnja ogroženosti objekta in trenutne varnostne
razmere. 
(2) Stopnja varovanja pomeni količino in vrsto varnostnih
ukrepov za posamezne objekte in okoliše objektov. 
(3) Obseg in vrsto varnostnih ukrepov za posamezne stopnje
varovanja določi generalni direktor policije z načrtom varovanja.
6. člen
Način vstopanja v objekte in na območja okolišev objektov ter
gibanja v objektih in okoliših objektov določi generalni direktor policije.
7. člen
Ta pravilnik začne veljati petnajsti dan po objavi v Uradnem
listu Republike Slovenije.
Št. 012-142/2003/13
Ljubljana, dne 19. julija 2007
EVA 2007-1711-0027
Dragutin Mate l.r. 
Minister 
za notranje zadeve