I. SPLOŠNE DOLOČBE
1. člen
Ta pravilnik določa meroslovne in z njimi
povezane tehnične zahteve, ki jih morajo izpolnjevati merilniki tlaka v
pnevmatikah (v nadaljnjem besedilu: merilniki tlaka), postopke ugotavljanja skladnosti
in overitev, način označevanja ter rok redne overitve.
Merilniki tlaka so merilniki, ki merijo in
prikazujejo razliko med tlakom zraka ali ekvivalentnega medija v pnevmatikah in
zunanjim zračnim tlakom.
2. člen
Ta pravilnik se nanaša na merilnike tlaka:
-      
z mehanskim sistemom prenosa elastične
deformacije zaznavalnega elementa na kazalno napravo in brez možnosti
prednastavitve želene vrednosti tlaka v pnevmatiki,
-      
z drugimi ekvivalentnimi in meroslovno
sledljivimi načini merjenja in prikazovanja deformacije kot posledice učinka
tlaka, ki lahko omogočajo tudi prednastavitev želenega tlaka v pnevmatiki.
Ta pravilnik se označi s skrajšano oznako
MP- 30-R 23.
3. člen
Ta pravilnik se ne nanaša na merilnike
tlaka, ki delujejo na osnovi površinskih akustičnih signalov
(SAW-SurfaceAcusticWawe).
4. člen
Šteje se, da merilniki tlaka, ki
izpolnjujejo vse zahteve mednarodnega priporočila OIML R 23 Mednarodne
organizacije za zakonsko meroslovje (OIML), izpolnjujejo tudi zahteve tega
pravilnika.
Sklicevanje na mednarodno priporočilo OIML
izhaja iz članstva Republike Slovenije v Mednarodni organizaciji za zakonsko
meroslovje (OrganisationInternationale de Métrologie Légale).
Mednarodno priporočilo OIML R 23 v
francoskem in angleškem jeziku je dosegljivo na Uradu RS za meroslovje v
Ljubljani.
II. PODROČJE UPORABE
5. člen
Ta pravilnik se nanaša namerilnike tlaka,
ki se uporabljajo:
-      
na bencinskih črpalkah,
-      
v tehničnih bazah za opravljanje uradnih
tehničnih pregledov vozil pri registraciji,
-      
pri opravljanju vulkanizerske dejavnosti.
III. MEROSLOVNE ZAHTEVE
6. člen
Na skali merilnika tlaka mora biti izpisana
merska enota za tlak bar tako, da se dobro razlikuje od ostalih oznak in
napisov.
Če ima merilnik tlaka poleg skale z
razdelbo v barih še eno ali več skal v drugih merskih enotah, se le-te štejejo
kot dodatne oznake in morajo biti izpisane tako, da omogočajo ločljivost od
skale v barih in enoumno razbiranje.
Pri digitalni kazalni napravi mora biti
merska enota bar izpisana v neposredni bližini mesta z najmanjšo numerično vrednostjo.
7. člen
Mehanski kazalec in merilna skala analogne
kazalne naprave mehanskega merilnika tlaka morata biti izdelana in prirejena
tako, da je možno jasno in enoumno odčitavanje izmerjenih vrednosti brez
optične povečave in brez množilnih faktorjev in z ločljivostjo manjšo od ene
petine dolžine najmanjšega razdelka.
Šteje se, da so pogoji iz prejšnjega
odstavka tega člena izpolnjeni, če:
-      
ima kazalec nožasto konico, katere kot ni večji
od 60,
-      
del kazalca, ki se prekriva z razdelbnimi
črtami na skali ni debelejši od razdelbnih črt,
-      
kazalec prekriva eno do dve tretjini dolžine
najkrajših razdelbnih črt,
-      
ravnina gibanja kazalca ni dvignjena nad
gladino razdelbnih črt in drugih oznak na skali za več kot 0,02xl + 1 mm, pri
čemer je l razdalja med osjo gibanja kazalca in njegovo konico,
-      
dolžina najmanjšega razdelka ni manjša od 1,5
mm,
-      
je debelina razdelbnih črt konstantna po celi
njihovi dolžini in ne presega 1/5 dolžine najmanjšega razdelka,
-      
se vsaka peta razdelbna črta razlikuje od
sosednjih po večji dolžini,
-      
je vsaka peta ali deseta razdelbna črta
oštevilčena,
-      
je delovno področje merilne skale enoumno in
prepoznavno označeno in
-      
so razdelbne črte in vse oznake na merilni
skali berljive na razdalji najmanj 0,6 m brez vsake optične povečave.
8. člen
Digitalna kazalna naprava elektronskih
merilnikov tlaka mora izpolnjevati naslednje zahteve:
-      
kazalna naprava mora biti sestavljena iz
številk v eni vrsti in v takšni kombinaciji, da je možno (enolično) odčitavanje
z zahtevano ločljivostjo,
-      
velikost, barva in kontrast številk in ostalih
oznak, ki skupaj vizualno predstavljajo izmerjeno vrednost tlaka, morajo biti
medsebojno tako usklajeni, da omogočajo enoumno razbiranje iz razdalje, večje
od dveh metrov,
-      
kazalna naprava mora ponazoriti dejansko
izmerjeno vrednost tlaka brez uporabe množilnih faktorjev,
-      
ostali pomožni indikatorji na kazalni napravi
(n.pr. znak, ki kaže naraščanje ali padanje tlaka, medtem, ko je cev za
polnjenje pnevmatike priključena) so dopustni le v primeru, da ne ovirajo
enoličnega odčitavanja izmerjene vrednosti iz razdalj do (in vključno z) dveh
metrov.
9. člen
Najmanjši razdelek pri analognem oziroma
ločljivost pri digitalnem prikazu izmerjene vrednosti mora biti 0,1 bar.
10. člen
Največji dopustni merilni pogreški
merilnikov tlaka so podani kot absolutne vrednosti glede na izmerjeno vrednost
tlaka, in sicer:
1.    
za prve in izredne overitve
- 
+/- 0,08 bar v področju do vključno 4 bar;
- 
+/- 0,16 bar v področju od 4 bar do vključno 10
bar;
- 
+/- 0,25 bar v področju nad 10 bar.
2.    
za redne overitve
- 
+/- 0,1 bar v področju do vključno 4 bar;
- 
+/- 0,2 bar v področju od 4 bar do vključno 10
bar;
- 
+/- 0,3 bar v področju nad 10 bar.
11. člen
Če merilnik tlaka deluje na osnovi
pretvorbe učinka tlaka v električni signal, lahko vključuje tudi kalibracijski
način delovanja z večjo ločljivostjo, vendar mora biti ta opcija po overitvi
zaščitena in nedostopna med normalno uporabo merilnika tlaka.
12. člen
Merilniki tlaka morajo izpolnjevati
kriterij mejnih pogreškov v temperaturnem referenčnem področju od 15 °C do 25
°C.
13. člen
Spremembe kazanja izmerjenega tlaka, pri
temperaturah, ki so izven referenčnega temperaturnega območja, vendar med 0 °C
in +35 °C, ne smejo presegati vrednosti:
-      
0,1% od 4 bar na stopinjo C, pri merjenem tlaku
p(m) ≤ 4 bar,
-      
0,05% od 10 bar na stopinjo C, pri merjenem
tlaku 4 bar p(m) ≤ 10 bar,
-      
0,05% od zgornje vrednosti skale na stopinjo C,
pri merjenem tlaku p(m )> 10 bar.
14. člen
Razlika v kazanju istega tlaka pri merjenju
v naraščajoči in padajoči smeri predstavlja histerezni pogrešek. Histerezni
pogrešek pri konstantni temperaturi znotraj referenčnega temperaturnega območja
ne sme preseči absolutne vrednosti največjega dopustnega pogreška iz 10. člena
tega pravilnika.
Ugotavljanje histereznega pogreška se
izvaja pri merilnikih, pri katerih izvedba to omogoča. Padajoče vrednosti tlaka
se odbirajo potem, ko je bil merilnik za 20 minut izpostavljen tlaku, enakemu
zgornji vrednosti merilnega območja.
Izmerjena vrednost danega tlaka v
naraščajoči smeri ne sme presegati izmerjene vrednosti istega tlaka v padajoči
smeri. Preskus se izvede v najmanj petih točkah merilnega območja.
15. člen
Pri atmosferskem tlaku se mora:
-      
kazalec na kazalni napravi mehanskega merilnika
tlaka vrniti na vrednost »0« ali na drugo ustrezno vrednost na skali, ki se
mora jasno in enoumno razlikovati od vrednosti razdelka. Odstopanje ne sme
preseči vrednosti največjega dopustnega pogreška iz 10. člena tega pravilnika,
-      
digitalna kazalna naprava elektronskega
merilnika tlaka postaviti na vrednost »00,0«. Dejansko odstopanje od te
vrednosti sme biti prepoznavno samo v kalibracijskem načinu delovanja z
zmanjšano vrednostjo razdelka. V tem načinu delovanja ugotovljeno odstopanje ne
sme presegati vrednosti, ki se pri zaokrožitvi navzgor, oziroma pri ponovnem
preklopu iz kalibracijskega načina v normalni način delovanja, pokaže kot
številčna vrednost najmanjšega razdelka (00,1 bar).
IV. TEHNIČNE ZAHTEVE
16. člen
Konstrukcija merilnikov tlaka mora
zagotavljati časovno stabilnost njihovih meroslovnih lastnosti. Obseg preskusov
meroslovne stabilnosti v mehanskem in elektromagnetnem okolju se usklajuje z
meroslovno tehnično dokumentacijo proizvajalca merilnikov tlaka.
17. člen
Če merilnik tlaka razpolaga z opcijo prednastavitve
želenega tlaka v pnevmatiki, mora izpolnjevati naslednje dodatne zahteve:
-      
odstopanje prednastavljene vrednosti od
dejansko dosežene vrednosti tlaka v referenčnem temperaturnem območju ne sme
presegati vrednosti največjega dopustnega pogreška iz 10. člena tega
pravilnika,
-      
način polnjenja pnevmatike s prednastavitvijo
tlaka in prikazom dosežene vrednosti tlaka mora biti jasno ločljiv od ročno
krmiljenega preklapljanja med polnjenjem in prikazom. Če je merilnik tlaka
konstruiran tako, da omogoča oba načina delovanja, mora biti izbira med enim
ali drugim načinom izvedljiva na enostaven način,
-      
opcija prednastavitve ne sme povzročati
histereznega pogreška, ki bi presegal vrednosti največjih dopustnih pogreškov
iz 10. člena,
-      
odstopanje prednastavljene vrednosti od
dejansko dosežene vrednosti tlaka izven referenčnega temperaturnega področja,
vendar med -10 °C in +40 °C, ne sme presegati vrednosti iz 13. člena tega
pravilnika.
Vse zahteve iz prejšnjega odstavka tega
člena morajo biti izpolnjene v območju izmeničnih napajalnih napetosti od – 15%
do + 10% z ozirom na nazivno izmenično napajalno napetost.
18. člen
Preskus stabilnosti meroslovnih lastnosti v
mehanskem okolju mora obsegati:
-      
obremenitev s tlakom, ki za 25% presega zgornjo
mejo merilnega območja s trajanjem 15 minut,
-      
obremenitev s 1000 tlačnimi impulzi od 0 do 90–95%
zgornje meje merilnega območja,
-      
izpostavljanje 10 000 ciklom tlaka, ki se
spreminja od ca. 20% do ca. 75% zgornje meje merilnega območja s ponavljalno
frekvenco, ki ne presega 60 ciklov na minuto,
-      
izpostavljanje temperaturam -20 °C in +50 °C po
šest ur pri vsaki od obeh temperatur.
Po zaključku preskusov iz prve, druge in
tretje alinee prejšnjega odstavka tega člena in po enournem mirovanju morajo
merilniki tlaka še vedno izpolnjevati zahteve 10., 14. in 15. člena tega
pravilnika.
Po zaključku temperaturnega preskusa iz
četrte alinee prvega odstavka tega člena morajo merilniki tlaka mirovati šest
ur na temperaturi znotraj referenčnega temperaturnega območja, po preteku tega
časa pa morajo izpolnjevati zahteve 10., 14. in 15. člena tega pravilnika.
Preskus stabilnosti meroslovnih lastnosti
za merilnike tlaka, ki delujejo na osnovi pretvorbe učinka tlaka v električno
veličino obsega poleg preskusov iz prvega odstavka tega člena še preskuse v
elektromagnetnem okolju v okviru elektromagnetnega okoljskega razreda E1.
Obseg preskusov se določi glede na izvedbo
merilnika tlaka kot celote z vsemi za normalno delovanje potrebnimi podsestavi
in mora obsegati vsaj preskus na:
-      
prekinitve na električnem napajanju,
-      
redukcije na električnem napajanju,
-      
elektrostatično razelektritev,
-      
radiofrekvenčno elektromagnetno polje.
Med opravljanjem preskusa mora merilnik
tlaka izpolnjevati kriterij največjega dopustnega pogreška iz 10. člena tega
pravilnika, po izvedbi vseh preskusov pa še zahteve iz 14., 15. in 17. člena
tega pravilnika.
V. UGOTAVLJANJE SKLADNOSTI
19. člen
Za merilnike tlaka so obvezne odobritev
tipa in overitve.
Prva overitev obsega ugotavljanje
skladnosti z odobrenim tipom in ugotavljanje točnosti kazanja v najmanj petih
točkah merilnega območja, ki so enakomerno razporejene po celotnem merilnem
območju.
VI. REDNE IN IZREDNE OVERITVE
20. člen
Rok redne overitve je eno leto. Redne in
izredne overitve obsegajo ugotavljanje točnosti kazanja v najmanj petih točkah
merilnega območja.
Preskus histereze se mora v skladu s 14.
členom izvajati v petih točkah merilnega območja.
Ugotavljanje točnosti kazanja merilnikov
tlaka se izvaja v primerjavi s kazanjem etalonskih merilnikov, katerih merilna
negotovost ne sme presegati ene četrtine vrednosti maksimalnega dovoljenega
pogreška opazovanega merilnika, določenega v 10. členu tega pravilnika.

Pravilnik o meroslovnih zahtevah za merilnike
tlaka v pnevmatikah (Uradni list RS, št. 15/02)
vsebuje naslednjo prehodno in končni določbi:
»VII. PREHODNA IN KONČNI DOLOČBI
21. člen
Merilniki tlaka, ki imajo na dan
uveljavitve tega pravilnika veljavno odobritev tipa merila na podlagi
pravilnika o metroloških pogojih za manometre za merjenje tlaka v pnevmatikah
(Uradni list SFRJ, št. 20/86 in 10/87), se smejo dati v promet in uporabo po
tem pravilniku, če izpolnjujejo zahteve glede največjih dopustnih pogreškov iz
10. člena tega pravilnika.
22. člen
Z dnem, ko začne veljati ta pravilnik, se
preneha uporabljati pravilnik o metroloških pogojih za manometre za merjenje
tlaka v pnevmatikah (Uradni list SFRJ, št. 20/86 in 10/87).
23. člen
Ta pravilnik začne veljati petnajsti dan po
objavi v Uradnem listu Republike Slovenije.«.

Pravilnik o spremembah in dopolnitvah
pravilnika o meroslovnih zahtevah za merilnike tlaka v pnevmatikah (Uradni list
RS, št. 76/03) vsebuje naslednjo končno določbo:
»3. člen
Ta pravilnik začne veljati petnajsti dan po
objavi v Uradnem listu Republike Slovenije.«.