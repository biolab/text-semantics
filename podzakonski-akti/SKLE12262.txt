1. člen
(vsebina sklepa)
S tem sklepom se, zaradi nemotenega izvajanja
vzgojno-izobraževalnega dela v glasbeni šoli ali na daljavo, določa
organizacija vzgojno-izobraževalnega dela, ukrepi v zvezi z izvedbo šolskega
koledarja in ocenjevanjem znanja učencev v šolskem letu 2020/2021.
2. člen
(organizacija vzgojno-izobraževalnega dela in ocenjevanje
znanja učencev)
(1) Vzgojno-izobraževalno delo v glasbenih šolah se izvaja v
enem ocenjevalnem obdobju, ki traja od 1. septembra 2020 do 24. junija 2021.
(2) Ocenjevanje znanja pri skupinskem pouku se izvaja pred
učenci oddelka ali skupine, v času izobraževanja na daljavo pa lahko tudi
individualno.
(3) Pri nauku o glasbi in solfeggiu se znanje oceni najmanj
trikrat v ocenjevalnem obdobju, pri čemer ne smejo biti vse ocene pridobljene
na podlagi pisnih izdelkov.
(4) Pri pouku instrumenta in petja se znanje oceni najmanj
trikrat v ocenjevalnem obdobju, pri pouku plesa najmanj dvakrat, pri pouku
komorne igre, pevskega zbora in orkestra pa najmanj enkrat v ocenjevalnem
obdobju, pri čemer ni potrebno, da učenec oceno pridobi na nastopu.
(5) V januarskem izpitnem roku v šolskem letu 2020/2021
učenci ne opravljajo letnih izpitov. Letno oceno učencem v tem roku oblikuje
učitelj predmeta.
2.a člen
(dodatni roki za opravljanje sprejemnega preizkusa in vpis
učencev v 1. razred)
(1) Sprejemni preizkus za vpis učencev v glasbeno šolo se v
dodatnem roku lahko opravlja od 15. do 30. junija 2021.
(2) Vpis učencev v 1. razred poteka v dodatnem roku od 1. do
7. julija 2021.

Sklep o ukrepih za nemoteno opravljanje
vzgojno-izobraževalnega dela v glasbenih šolah v šolskem letu 2020/2021 (Uradni
list RS, št. 182/20) vsebuje naslednjo končno določbo:
»KONČNA DOLOČBA
3. člen
(začetek veljavnosti)
Ta sklep začne veljati naslednji dan po objavi v Uradnem
listu Republike Slovenije.«.

Sklep o spremembah in dopolnitvi Sklepa o
ukrepih za nemoteno opravljanje vzgojno-izobraževalnega dela v glasbenih šolah
v šolskem letu 2020/2021 (Uradni list RS, št. 83/21) vsebuje naslednjo končno določbo:
»KONČNA DOLOČBA
4. člen
(začetek veljavnosti)
Ta sklep začne veljati naslednji dan po objavi v Uradnem
listu Republike Slovenije.«.