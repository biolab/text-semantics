1. člen
Minister za izobraževanje, znanost, kulturo in šport je
sprejel spremembo posebnega dela vzgojno-izobraževalnega programa sprejetega z
Odredbo o vzgojno-izobraževalnem programu osnovna šola (Uradni list RS, št.
16/99, 12/11 in 101/11), ki jo je določil Strokovni svet Republike Slovenije za
splošno izobraževanje na 146. seji dne 22. 12. 2011.
2. člen
(1) S spremembo iz prejšnjega člena se določa nov
izbirni predmet Kitajščina v predmetniku osnovne šole ter Učni načrt Kitajščina
kot izbirni predmet. Spremenjeni program se začne izvajati v šolskem letu
2013/14.
(2) Spremenjeni predmetnik iz prejšnjega odstavka in
Učni načrt Kitajščina kot izbirni predmet se objavita na spletni strani Ministrstva
za izobraževanje, znanost, kulturo in šport.
3. člen
Ta odredba začne veljati petnajsti dan po objavi v Uradnem
listu Republike Slovenije.
Št. 0070-25/2012
Ljubljana, dne 15. marca 2012
EVA 2012-3311-0031
dr. Žiga Turk l.r.
Minister
za izobraževanje, znanost, kulturo
in šport