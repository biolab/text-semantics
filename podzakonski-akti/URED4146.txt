I. SPLOŠNA DOLOČBA
člen
(1) S to uredbo se določajo omejevalni ukrepi v skladu s
Skupnim stališčem Sveta 2005/888/SZVP z dne 12. decembra 2005 o posebnih
omejitvenih ukrepih proti določenim osebam, osumljenim vpletenosti v umor
nekdanjega libanonskega ministrskega predsednika Rafika Haririja (UL L št. 327,
14. 12. 2005, str. 26, z vsemi spremembami; v nadaljnjem besedilu: Skupno
stališče 2005/888/SZVP). 
(2) S to uredbo se določajo tudi sankcije za prekrške iz te
uredbe in Uredbe Sveta (ES) št. 305/2006 z dne 21. februarja 2006 o posebnih
omejevalnih ukrepih proti določenim osebam, osumljenim vpletenosti v umor
nekdanjega libanonskega ministrskega predsednika Rafika Haririja (UL L št. 51,
22. 2. 2006, str. 1, z vsemi spremembami; v nadaljnjem besedilu: Uredba
305/2006/ES).
II. OMEJEVALNI UKREPI
2. člen
(1) Vstop na ozemlje Republike Slovenije ali tranzit čez
njeno ozemlje se prepreči osebam, naštetim v prilogi k Skupnemu stališču
2005/888/SZVP z vsemi spremembami. 
(2) Prvi odstavek tega člena se ne uporablja, če Odbor
Varnostnega sveta Organizacije združenih narodov, ustanovljen na podlagi
odstavka 3(b) Resolucije Varnostnega sveta Organizacije združenih narodov
1636(2005), vnaprej in za vsak primer posebej ugotovi, da je takšno potovanje
utemeljeno iz človekoljubnih razlogov, vključno z verskimi dolžnostmi, ali če
sklene, da bi taka izjema prispevala k ciljem iz resolucije. 
(3) Če se na podlagi prejšnjega odstavka tega člena dovoli
vstop na ozemlje Republike Slovenije ali tranzit čez njeno ozemlje osebam iz
prvega odstavka tega člena, se takšno dovoljenje omeji na namen, za katerega je
bilo odobreno, in na osebe, na katere se nanaša. 
(4) Ministrstvo, pristojno za zunanje zadeve, o odobritvi
izjeme po tem členu obvesti policijo. Obvestilo vsebuje seznam oseb, ki jim je
bil dovoljen vstop v Republiko Slovenijo ali tranzit čez njeno ozemlje.
3. člen
(1) Če se katera od fizičnih oseb iz priloge k Skupnemu
stališču 2005/888/SZVP zadržuje na območju Republike Slovenije, je treba
preiskovalni komisiji Organizacije združenih narodov, ustanovljeni na podlagi
Resolucije Varnostnega sveta Organizacije združenih narodov 1636(2005), na
njeno zaprosilo in v skladu z zakonodajo Republike Slovenije omogočiti razgovor
s to osebo. 
(2) Državni organi in nosilci javnih pooblastil morajo v
skladu z zakonodajo Republike Slovenije polno sodelovati pri kakršni koli
mednarodni preiskavi v zvezi s sredstvi, ekonomskimi viri ali finančnimi
transakcijami, kakor so opredeljeni v Uredbi 305/2006/ES, oseb ali entitet iz
priloge k Skupnemu stališču 2005/888/SZVP, vključno s predložitvijo finančnih
podatkov osebam, pristojnim za tako preiskavo.
4. člen
(1) Fizične in pravne osebe morajo ministrstvo, pristojno za
zunanje zadeve, v petih dneh po uveljavitvi te uredbe pisno obvestiti o vseh
ukrepih, ki so jih izvedle na podlagi 2. člena te uredbe in 2. člena Uredbe
305/2006/ES. 
(2) Fizične in pravne osebe morajo ministrstvu, pristojnemu
za zunanje zadeve, sporočiti podatke o poskusu storitve dejanj iz 2. člena te
uredbe in 2. člena Uredbe 305/2006/ES v 48 urah od takrat, ko pridobijo te
podatke.
III. KAZENSKE DOLOČBE
5. člen
(1) Z globo od 100 000 do 30 000 000 tolarjev se za prekršek
kaznuje pravna oseba ali samostojni podjetnik posameznik, če: 
-       
ne zamrzne vseh sredstev in ekonomskih virov, ki so last fizičnih ali
pravnih oseb, entitet ali ustanov, navedenih na seznamu v prilogi k Uredbi
305/2006/ES (prvi odstavek 2. člena navedene uredbe); 
-       
fizičnim ali pravnim osebam, entitetam ali ustanovam s seznama v prilogi
k Uredbi 305/2006/ES neposredno ali posredno ali v njihovo korist da na
razpolago kakršna koli sredstva ali ekonomske vire (drugi odstavek 2. člena
Uredbe 305/2006/ES); 
-       
zavestno in namerno sodeluje pri dejavnostih, katerih namen ali učinek
je neposredno ali posredno izogibanje ukrepom iz prvega in drugega odstavka 2.
člena Uredbe 305/2006/ES (tretji odstavek 2. člena Uredbe 305/2006/ES). 
(2) Z globo od 10 000 do 1 000 000 tolarjev se za prekršek
kaznuje odgovorna oseba pravne osebe ali odgovorna oseba samostojnega
podjetnika posameznika, če stori dejanje iz prejšnjega odstavka. 
(3) Z globo od 10 000 do 300 000 tolarjev se za prekršek
kaznuje posameznik, če stori dejanje iz prvega odstavka tega člena.
6. člen
(1) Z globo od 100 000 do 30 000 000 tolarjev se kaznuje za
prekršek pravna oseba ali samostojni podjetnik posameznik, če: 
-       
nemudoma ne pošlje vseh podatkov, ki bi pripomogli k spoštovanju
obveznosti iz Uredbe 305/2006/ES, kakor je npr. zamrznitev računov in zneskov v
skladu z 2. členom Uredbe 305/2006/ES, pristojnim organom Republike Slovenije
iz priloge II k Uredbi 305/2006/ES, če je njen rezident po prvem odstavku 2.
člena zakona, ki ureja devizno poslovanje, ali se tam nahaja, in neposredno ali
prek teh pristojnih organov Evropski komisiji (točka (a) prvega odstavka 5.
člena Uredbe 305/2006/ES); 
-       
ne sodeluje s pristojnimi organi Republike Slovenije iz priloge II k
Uredbi 305/2006/ES pri preverjanju takih podatkov (točka (b) prvega odstavka 5.
člena Uredbe 305/2006/ES). 
(2) Z globo od 10 000 do 1 000 000 tolarjev se za prekršek
kaznuje odgovorna oseba pravne osebe ali odgovorna oseba samostojnega
podjetnika posameznika, če stori dejanje iz prejšnjega odstavka tega člena. 
(3) Z globo od 10 000 do 300 000 tolarjev se za prekršek
kaznuje posameznik, če stori dejanje iz prvega odstavka tega člena.
7. člen
(1) Z globo od 100 000 do 30 000 000 tolarjev se za prekršek
kaznuje pravna oseba ali samostojni podjetnik posameznik, če preiskovalni
komisiji Organizacije združenih narodov, ustanovljeni na podlagi Resolucije
Varnostnega sveta Organizacije združenih narodov 1636(2005), na njeno zaprosilo
in v skladu z zakonodajo Republike Slovenije ne omogoči razgovora s fizično
osebo iz priloge k Skupnemu stališču 2005/888/SZVP, ki se zadržuje na območju
Republike Slovenije (prvi odstavek 3. člena te uredbe). 
(2) Z globo od 10 000 do 1 000 000 tolarjev se za prekršek
kaznuje odgovorna oseba pravne osebe ali odgovorna oseba samostojnega
podjetnika posameznika, če stori dejanje iz prejšnjega odstavka. 
(3) Z globo od 10 000 do 300 000 tolarjev se za prekršek
kaznuje posameznik, če stori dejanje iz prvega odstavka tega člena.
8. člen
(1) Z globo od 100 000 do 30 000 000 tolarjev se kaznuje za
prekršek pravna oseba ali samostojni podjetnik posameznik, če: 
-       
ministrstva, pristojnega za zunanje zadeve, v petih dneh po uveljavitvi
te uredbe pisno ne obvesti o vseh ukrepih, ki jih je izvedel na podlagi 2.
člena te uredbe in 2. člena Uredbe 305/2006/ES (prvi odstavek 4. člena te
uredbe); 
-       
ministrstvu, pristojnemu za zunanje zadeve, ne sporoči podatkov o
poskusu storitve dejanj iz 2. člena te uredbe in 2. člena Uredbe 305/2006/ES v
48 urah od takrat, ko ugotovi te podatke (drugi odstavek 4. člena te uredbe). 
(2) Z globo od 10 000 do 1 000 000 tolarjev se za prekršek
kaznuje odgovorna oseba pravne osebe ali odgovorna oseba samostojnega
podjetnika posameznika, če stori dejanje iz prejšnjega odstavka tega člena. 
(3) Z globo od 10 000 do 300 000 tolarjev se za prekršek
kaznuje posameznik, če stori dejanje iz prvega odstavka tega člena.
IV. NADZOR
9. člen
(1) Nadzor nad izvajanjem določb iz te uredbe in Uredbe
305/2006/ES opravljajo pristojni inšpekcijski in carinski organi, policija in
pristojni nosilci javnih pooblastil. 
(2) Pri opravljanju nadzora iz prejšnjega odstavka smejo organi
zaseči predmete, ki so bili uporabljeni ali namenjeni za prekršek ali so
nastali v zvezi s prekrškom. Ti organi morajo zasežene predmete oddati
pristojnemu sodišču. 
(3) O ugotovljenih kršitvah določb iz te uredbe in Uredbe
305/2006/ES organi iz prvega odstavka tega člena nemudoma obvestijo
ministrstvo, pristojno za zunanje zadeve.
V. KONČNA DOLOČBA
10. člen
Ta uredba začne veljati naslednji dan po objavi v Uradnem
listu Republike Slovenije. 
Šifra 00724-27/2006/7
Ljubljana, dne 20. aprila 2006
EVA 2006-1811-0098
Vlada Republike Slovenije
Janez Janša l.r. 
Predsednik