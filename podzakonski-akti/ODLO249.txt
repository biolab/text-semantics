1
Za kulturni spomenik državnega pomena razglašamo enote
dediščine:
-       
Kočevski Rog – Partizanska bolnišnica Jelendol (EŠD 272),
-       
Kočevski Rog – Grobišče partizanske bolnišnice Jelendol (EŠD 4222),
-       
Kočevski Rog – Grobišče na Pogorelcu (EŠD 4224).
Enoti dediščine Grobišče partizanske bolnišnice Jelendol in
Grobišče na Pogorelcu ležita v širšem, funkcionalnem območju Partizanske
bolnišnice Jelendol.
Enote imajo zaradi zgodovinskih, kulturnih, krajinskih, in
drugih izjemnih lastnosti poseben pomen za Republiko Slovenijo. Zato jih
razglašamo za kulturne spomenike državnega pomena z lastnostmi zgodovinskega
spomenika.
2
Lastnosti, ki utemeljujejo razglasitev za spomenik državnega
pomena:
Partizanska bolnišnica Jelendol je ena redkih ohranjenih
partizanskih bolnišnic v Sloveniji in eden ključnih elementov organizirane
sanitetne službe v Kočevskem Rogu. Zaradi redkosti, ohranjenosti in zgodovinske
ter humanitarne pričevalnosti sodi med najkvalitetnejše spomenike iz obdobja 2.
svetovne vojne na Slovenskem. V širšem območju bolnišnice leži še pietetno
urejeno grobišče na Pogorelcu, s spomenikom.
3
Spomenik Kočevski Rog – Partizanska bolnišnica Jelendol (EŠD
272) obsega zemljišča, parcelne številke: 1434 (del), 1611/1 (del), k.o.
Podstenice. Spomenik Kočevski Rog – Grobišče partizanske bolnišnice Jelendol
(EŠD 4222) obsega zemljišče, parcelna številka 1611/1 (del), k.o. Podstenice.
Spomenik Kočevski Rog – Grobišče na Pogorelcu (EŠD 4224) obsega zemljišče,
parcelna številka 1370 (del), k.o. Podstenice.
Meje spomenikov so vrisane na katastrskem načrtu v merilu 1:
5760 in 1: 2880 ter na temeljnem topografskem načrtu v merilu 1: 5000.
Izvirnike načrtov, ki so sestavni del tega odloka, hranita Ministrstvo za
kulturo, Uprava Republike Slovenije za kulturno dediščino in Javni zavod
Republike Slovenije za varstvo kulturne dediščine (v nadaljnjem besedilu:
zavod).
Vplivno območje spomenikov obsega gozdni oddelek 31 B in 39 B
v gozdnogospodarski enoti Poljane, vrtačo z grobovi pri Pogorelcu v razdalji 50
m od spomenikov ter območja v širši okolici, na katerih bi bili postavljeni
objekti, ki bi s svojo velikostjo, obliko ali funkcijo lahko negativno vplivali
na zaščitene elemente spomenikov.
4
Za spomenik velja varstveni režim, ki določa:
-       
varovanje kulturnih, krajinskih, tehniških in zgodovinskih vrednot v
celoti, v njihovi izvirnosti in neokrnjenosti,
-       
prepoved sprememb vseh likovnih in tehničnih prvin objektov, ki so
ovrednoteni kot del spomenika: predvsem vse tlorisne značilnosti barak
bolnišnice in pomožnih objektov, vsi gabariti objektov, namembnost notranjih in
zunanjih prostorov,
-       
podrejanje vsake rabe in vseh posegov v območje ter prostor ohranjanju
in vzdrževanju varovanih spomeniških lastnosti in muzejske namembnosti celote,
-       
omogočanje predstavitve celote in posameznih zaščitenih elementov in
dostopnost javnosti v meri, ki ne ogroža varovanje spomenika in v 2. točki
odloka naštetih posameznih varovanih elementov enote,
-       
znotraj območja je prepovedano postavljanje objektov trajnega ali
začasnega značaja, vključno z nadzemno in podzemno infrastrukturo ter nosilci
reklam, razen v primerih, ki jih s kulturnovarstvenim soglasjem odobri
pristojni zavod,
-       
prepovedana je vožnja z motornimi vozili znotraj zaščitenega območja,
razen za potrebe vzdrževanja, raziskovanja in oskrbe.
Zavarovano območje je namenjeno:
-       
trajni ohranitvi kulturnih, krajinskih, tehniških in zgodovinskih
vrednot,
-       
povečevanju pričevalnosti kulturnega spomenika,
-       
prezentaciji kulturnih vrednot spomenika in situ, v tisku in drugih
medijih,
-       
učno-demonstracijskemu delu,
-       
znanstveno-raziskovalnemu delu.
5
Za vsako spremembo funkcije kulturnega spomenika ali
njegovega dela in za vsak poseg v spomenik, njegove dele ali zemljišče, so
potrebni predhodni pisni kulturnovarstveni pogoji in na njihovi podlagi
kulturnovarstveno soglasje zavoda.
6
Pristojni organ mora v dveh mesecih po uveljavitvi tega odloka
izdati lastnikom spomenika ali njegovih sestavnih delov odločbo o varstvu na
podlagi 13. člena zakona o varstvu kulturne dediščine (Uradni list RS, št.
7/99).
Odločbe iz prejšnjega odstavka določajo pogoje za
raziskovanje, načine vzdrževanja, pogoje za posege, fizično zavarovanje, pravni
promet, načine upravljanja in rabe spomenika, dostopnost spomenika za javnost
in časovne okvire dostopnosti, posamezne druge omejitve in prepovedi ter ukrepe
za čim bolj učinkovito varstvo spomenika.
Varstveni režim lahko omejuje lastninsko pravico le v obsegu,
ki je nujen za izvajanje varstva spomenika.
7
Nadzor nad izvajanjem tega odloka opravlja Inšpektorat
Republike Slovenije za varstvo kulturne dediščine.

Kulturni
spomenik državnega pomena; bolnišnica Jelendol( topografski načrt )

Odlok o razglasitvi bolnišnice Jelendol za
kulturni spomenik državnega pomena (Uradni list RS, št. 81/99)
vsebuje naslednjo končno določbo:
»8
Ta odlok začne veljati naslednji dan po objavi v Uradnem
listu Republike Slovenije.«.

Odlok o
spremembi odloka o razglasitvi bolnišnice Jelendol za kulturni spomenik
državnega pomena (Uradni list RS, št. 55/02)
vsebuje naslednjo končno določbo:
»2. člen
Ta odlok začne veljati naslednji dan po objavi v Uradnem
listu Republike Slovenije.«.