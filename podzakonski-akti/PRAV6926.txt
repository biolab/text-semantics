1. člen
S tem pravilnikom se sprejme gozdnogospodarski načrt gozdnogospodarske
enote Goriško (2005–2014), št. 14-01/05 z dne 25. 9. 2006, ki ga je za obdobje
od 1. januarja 2005 do 31. decembra 2014 izdelal Zavod za gozdove Slovenije,
Območna enota Sežana.
2. člen
Gozdnogospodarska enota Goriško, ki meri 9.568,53 ha, se
nahaja v Kraškem gozdnogospodarskem območju, v občinah Miren - Kostanjevica in
Nova Gorica, oziroma v katastrskih občinah Gradišče, Renče, Vrtoče, Miren,
Opatje selo, Nova vas, Sela na Krasu, Vojščica, Kostanjevica na Krasu, Temnica,
Lipa, Dornberk in Branik.
3. člen
V gozdnogospodarski enoti Goriško je s 1. januarjem 2005
ugotovljeno naslednje stanje gozdov:
A)    
lastništvo: 77,18% zasebnih gozdov v lasti fizičnih oseb, 19,48%
državnih gozdov in 3,34% občinskih;
B)    
površina: 6.063,57 ha, od katere je 5.980,82 ha večnamenskih gozdov,
26,59 ha gozdov s posebnim namenom, v katerih gozdnogospodarski ukrepi niso
dovoljeni, in 56,16 varovalnih gozdov;
C)   
lesna zaloga: 113,8 m3/ha, od tega 34,8 m3/ha
iglavcev in 79,0 m3/ha listavcev;
D)   
tekoči letni prirastek: 3,06 m3/ha, od tega 0,89 m3/ha
iglavcev in 2,17 m3/ha listavcev.
4. člen
(1) V gozdnogospodarskem načrtu gozdnogospodarske enote
Goriško (2005–2014) je ob upoštevanju usmeritev iz gozdnogospodarskega načrta
Kraškega gozdnogospodarskega območja, izdelanega za obdobje od 1. januarja 2001
do 31. decembra 2010, ugotovljenega stanja gozdov, analize preteklega
gospodarjenja, zakonitosti razvoja gozdov ter pridobljenih spoznanj pri spremljanju
razvoja gozdov v gozdnogospodarski enoti Goriško določeno, da so najbolj poudarjene
funkcije gozdov, ki določajo način gospodarjenja z gozdom,
-       
proizvodne funkcije na površini 975,31 ha,
-       
ekološke funkcije na površini 386,15 ha ter
-       
socialne funkcije na površini 26,59 ha.
(2) Na podlagi funkcij gozdov in njihovega ovrednotenja so v
gozdnogospodarskem načrtu gozdnogospodarske enote Goriško (2005–2014) določeni
cilji gospodarjenja z gozdom in gozdnim prostorom ter usmeritve za njihovo
doseganje.
5. člen
(1) Na podlagi ciljev in usmeritev iz drugega odstavka prejšnjega
člena so v gozdnogospodarski enoti Goriško za obdobje od 1. januarja 2005 do
31. decembra 2014 določeni naslednji ukrepi:
-       
najvišji možni posek v višini 158.521 m3, od tega 44.816 m3
iglavcev in 113.705 m3 listavcev,
-       
gojitvena dela, potrebna za ohranitev in razvoj gozdov, na površini
1.264,62 ha,
-       
nega mlajšega drogovnjaka na površini 142,57 ha,
-       
varstvena dela, potrebna za zaščito pred divjadjo, in sicer zaščita s
premazom na površini 2,71 ha ter zaščita s ograjo v dolžini 4.800 m ograje,
-       
varstvena dela, potrebna za zaščito pred požari, in sicer graditev
protipožarnih presek v dolžini 30 km, vzdrževanje protipožarnih presek v
dolžini 395 km, vzdrževanje protipožarnih zidov v dolžini 11 km, ter postavitev
33 protipožarnih tabel,
-       
nega habitatov prosto živečih živali, in sicer vzdrževanje vodnih
površin v obsegu 9 delovnih dni.
(2) V gozdnogospodarskem načrtu gozdnogospodarske enote
Goriško (2005–2014) so določeni ukrepi in načini njihove izvedbe tudi na ravneh
gospodarskih razredov in odsekov.
6. člen
Pri izdelavi gozdnogojitvenih načrtov za posamezne ekosisteme
in njihove dele v gozdnogospodarski enoti Goriško v obdobju od uveljavitve tega
pravilnika do 31. decembra 2014 se morajo upoštevati cilji, usmeritve in
ukrepi, določeni v gozdnogospodarskem načrtu gozdnogospodarske enote Goriško (2005–2014).
7. člen
Po en izvod gozdnogospodarskega načrta gozdnogospodarske enote
Goriško (2005–2014) je na vpogled na sedežu Zavoda za gozdove Slovenije,
Območne enote Sežana, Partizanska 49, Sežana, na sedežu Zavoda za gozdove
Slovenije, Krajevne enote Sežana, Partizanska 49, Sežana, in na Ministrstvu za
kmetijstvo, gozdarstvo in prehrano, Dunajska 58, Ljubljana, kjer se hrani tudi
dokumentacija v zvezi s postopkom sprejemanja gozdnogospodarskega načrta
gozdnogospodarske enote Goriško (2005–2014).
8. člen
Ta pravilnik začne veljati naslednji dan po objavi v Uradnem listu
Republike Slovenije.
Št. 322-01-14-4/2001/10
Ljubljana, dne 20. februarja 2007
EVA 2005-2311-0151
Marija Lukačič l.r.
Ministrica
za kmetijstvo, gozdarstvo
in prehrano