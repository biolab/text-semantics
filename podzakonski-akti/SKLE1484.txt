1.     
Obvezniki za pošiljanje poročil o realiziranih prihodkih in odhodkih so
domače pravne osebe in zasebniki, ki so registrirani za opravljanje storitev v
mednarodnem prometu razen podjetij, ki se ukvarjajo z izvajanjem investicijskih
del v tujini, z zastopanjem tujih firm v Jugoslaviji, s turističnimi posli s
tujino in s posli posredovanja v zunanjetrgovinskem prometu. 
Rok za dostavo poročila Banki Slovenije je do 15. v mesecu za
pretekli mesec, razen poročila o stanju dolgov in terjatev obr. št. 6, ki ga je
treba poslati do 31. marca s stanjem na koncu preteklega leta. 
2.     
Poročila sestavljajo obvezniki za pošiljanje poročil na obrazcih št. 1
do 6, ki so objavljeni skupaj s tem sklepom in so njegov sestavni del. 
3.     
Pri izdelavi poročil domače osebe iz 2. točke tega sklepa ne smejo
kompenzirati svojih prihodkov z odhodki, ki jih imajo v zvezi z opravljanjem
teh storitev, in ne terjatev z dolgovi, če se obračun opravlja po
kontokorentnem računu s tujim partnerjem. 
4.     
Domače osebe iz 2. točke tega sklepa vpišejo v svoja poročila samo
podatke o lastnih prihodkih in odhodkih iz opravljenih poslov, ne pa tudi
zneskov, ki se nanašajo na druge udeležence, če je dogovorjena celotna storitev
komitentu (npr. če se komitent dogovori s špediterjem za celotno odpravo
oziroma dostavo blaga, predloži vsaka specializirana storitvena organizacija –
udeleženka v tem poslu, vštevši tudi samega špediterja, posebno poročilo in
vpiše vanj samo svoj del prihodkov iz tega posla). 
5.     
Če so domače osebe iz 2. točke tega sklepa registrirane za opravljanje
več vrst storitvenih dejavnosti, morajo predložiti poročilo za vsako vrsto
storitev posebej. 
6.     
Ta sklep začne veljati z dnem objave v Uradnem listu RS.
Ljubljana, dne 25. novembra
1991
Predsednik
Sveta Banke Slovenije
Guverner
dr. France Arhar l. r.

Priloga
1: Obrazci in način njihovega izpolnjevanja
Priloga
2: Obrazec št. 1: Poročilo o prihodkih od prevoza blaga in od drugih storitev v
mednarodnem blagovnem prometu
Priloga
3: Obrazec št. 2: Poročilo o prihodkih od prevoza potnikov na tujih relacijah
Priloga
4: Obrazec št. 3: Poročilo o prihodkih od drugih storitev v mednarodnem prometu
Priloga
5: Obrazec št. 4: Pregled stroškov pri prevozu blaga, potnikov in pri drugih
storitvah v mednarodnem blagovnem prometu (t.i. lastni eksploatacijski stroški)
Priloga
6: Obrazec št. 5: Poročilo o najemanju (čarter) tujih ladij in letal ter o
angažiranju tujih cestnih prevoznikov za prevoz blaga in potnikov na tujih
relacijah po nalogu domačih podjetij
Priloga
7: Obrazec št. 6: Stanje terjatev in dolgov za prevoz blaga in potnikov ter za
druge storitve na tujih relacijah v mednarodnem prometu