I. SPLOŠNE DOLOČBE
1. člen
(vsebina)
Ta pravilnik določa meroslovne in tehnične zahteve, ki jih
morajo izpolnjevati merilni sistemi za statično merjenje količin tekočin na
premičnih merilnih rezervoarjih (v nadaljnjem besedilu: merilni sistemi), način
njihovega označevanja ter postopke ugotavljanja skladnosti in overitev.
2. člen
(postopek informiranja in klavzula o vzajemnem priznavanju)
(1) Ta pravilnik se izda ob upoštevanju postopka
informiranja v skladu z Direktivo (EU) 2015/1535 Evropskega parlamenta in Sveta
z dne 9. septembra 2015 o določitvi postopka za zbiranje informacij na
področju tehničnih predpisov in pravil za storitve informacijske družbe (UL L
št. 241 z dne 17. 9. 2015, str. 1).
(2) Določbe tega pravilnika se ne uporabljajo za
proizvode, ki se v skladu z nacionalno zakonodajo, ki zagotavlja enakovredno
raven varovanja javnega interesa, kot je določena v zakonodaji Republike
Slovenije, zakonito
-       
proizvajajo oziroma tržijo v drugih državah članicah Evropske unije in
Turčiji ali
-       
proizvajajo v državah Evropskega združenja za prosto trgovino (EFTA), ki
so hkrati podpisnice Sporazuma o Evropskem gospodarskem prostoru.
(3) Ta pravilnik se izvaja v skladu z Uredbo (ES)
št. 764/2008 Evropskega parlamenta in Sveta z dne 9. julija 2008 o
določitvi postopkov za uporabo nekaterih nacionalnih tehničnih pravil za
proizvode, ki se zakonito tržijo v drugi državi članici, in o razveljavitvi
Odločbe št. 3052/95/ES (UL L št. 218 z dne 13. 8. 2008, str. 21).
3. člen
(pomen izrazov)
V tem pravilniku uporabljeni izrazi imajo naslednji pomen:
1.     
»podsestav« je strojna naprava, ki deluje samostojno in je sestavni del
merila skupaj z drugimi podsestavi, s katerimi je združljiva;
2.     
»merjena veličina« je veličina, ki se meri;
3.     
»vplivna veličina« je veličina, ki ni merjena veličina, vendar vpliva na
rezultat merjenja;
4.     
»naznačeni obratovalni pogoji« so vrednosti merjene veličine in vplivnih
veličin, ki so običajni pogoji pri delovanju merila;
5.     
»motnja« je vplivna veličina, katere vrednost je znotraj omejitev,
določenih v zvezi z ustrezno zahtevo, vendar zunaj določenih naznačenih
obratovalnih pogojev merila. Vplivna veličina je motnja, če za to vplivno
veličino niso določeni naznačeni obratovalni pogoji;
6.     
»neposredna prodaja« je trgovska transakcija, pri kateri:
- 
je rezultat meritve podlaga za ceno, ki jo je treba plačati,
- 
je vsaj ena od sodelujočih strank potrošnik ali katera koli druga
stranka, ki zahteva podobno raven varstva, in
- 
vse stranke sprejemajo rezultate meritve v istem trenutku in na istem
kraju;
7.     
»klimatska okolja« so pogoji, v katerih se merila lahko uporabljajo;
8.     
»merilni sistem« je bodisi kompletno merilo ali merilo, sestavljeno iz
podsestavov merilni rezervoar, senzor nivoja in računska enota;
9.     
»merilni rezervoar« je rezervoar, ki je primeren za uporabo kot merilna
naprava za tekočine in je ločljivo ali neločljivo pritrjen na tovornjak ali
vagon. Merilni rezervoar je lahko razdeljen na več prekatov;
10.  
»senzor nivoja« je elektronska merilna naprava za merjenje nivoja
tekočine v rezervoarju ali prekatu rezervoarja;
11.  
»računska enota« je del merilnega sistema, ki sprejema izhodne signale
iz senzorja oziroma senzorjev nivoja in morebitnih povezanih merilnih
instrumentov ter prikazuje merilne rezultate;
12.  
»povezani merilni instrument« je instrument, povezan z računsko enoto za
merjenje določenih veličin, značilnih za tekočino, z namenom korekcije ali
pretvorbe;
13.  
»korektor« je del računske enote, ki z upoštevanjem značilnosti tekočine
(temperatura, gostota, itd.), merjenih s pomočjo povezanih merilnih
instrumentov, ali vrednosti, shranjenih v spomin, samodejno pretvarja količino
tekočine, izmerjene pri danih pogojih merjenja, v prostornino pri standardnih
pogojih ali v maso. Korektor vključuje ustrezne povezane merilne instrumente;
14.  
»standardni pogoji« so točno določeni pogoji, na katere se pretvori
izmerjena količina tekočine pri danih pogojih;
15.  
»referenčni položaj« je položaj za praznjenje ali polnjenje merilnega
rezervoarja;
16.  
»prostorninska tabela rezervoarja« je tabela, ki prikazuje povezavo med
nivojem tekočine in količino tekočine, vsebovano v rezervoarju ali prekatu
rezervoarja pri tem nivoju pri referenčnih pogojih;
17.  
»najmanjša količina merjenja« (v nadaljnjem besedilu: NKM) je najmanjša
količina tekočine, pri merjenju katere so še izpolnjene meroslovne zahteve za
rezervoar ali posamezen prekat rezervoarja;
18.  
»najmanjše določeno odstopanje prostornine« (v nadaljnjem besedilu: Emin)
je dvakratna absolutna vrednost največjega dopustnega pogreška (v nadaljnjem
besedilu: NDP) pri NKM za rezervoar ali posamezen prekat rezervoarja;
19.  
»občutljivost merilnega rezervoarja« je sprememba nivoja tekočine (∆h),
deljena s pripadajočo relativno spremembo prostornine (∆V/V);
20.  
»referenčna višina« (v nadaljnjem besedilu: H) je razdalja, merjena
vzdolž navpične osi med zgornjo referenčno točko, to je referenčno točko v
zgornjem delu merilnega rezervoarja, pri običajnih delovnih pogojih nad nivojem
tekočine, in spodnjo referenčno točko, to je referenčno točko v spodnjem delu
merilnega rezervoarja, pri običajnih delovnih pogojih pod nivojem tekočine.
II. MEROSLOVNE IN TEHNIČNE ZAHTEVE
4. člen
(splošna načela)
(1) Merilni sistem zagotavlja tako visoko raven
meroslovne zaščite, da lahko vsakdo, ki ga merjenje zadeva, zaupa rezultatom meritev,
in je zasnovan ter proizveden na visoki kakovostni ravni merilne tehnologije in
varovanja merilnih podatkov.
(2) Rešitve, sprejete zaradi izpolnjevanja zahtev tega
pravilnika, upoštevajo predvideno uporabo merilnega sistema in vse predvidljive
zlorabe merilnega sistema.
(3) Merilni sistem je zasnovan tako, da je mogoče
izvesti vsak pregled in preskus, predpisan s tem pravilnikom.
5. člen
(največji dopustni pogrešek – NDP)
(1) V okviru naznačenih obratovalnih pogojev in v
odsotnosti motenj merilni pogrešek pri postopkih ugotavljanja skladnosti in
overitvah ne sme presegati vrednosti NDP. Če v tem pravilniku ni drugače
določeno, se NDP izrazi kot dvostranska vrednost odmika od prave vrednosti
meritve.
(2) Glede na področje
uporabe so merilni sistemi razdeljeni v štiri točnostne razrede v skladu z
naslednjo preglednico:


Razred točnosti

Vrsta merilnega sistema


0,5

Merilni sistemi za tekočine,
  katerih viskoznost ne presega 20 MPa/s pri delovni temperaturi;
Merilni sistemi za mleko, pivo
  in druge peneče se tekočine;
Merilni sistemi za polnjenje
  letal.


1,0

Merilni sistemi za
  utekočinjene pline pod tlakom, ki se merijo pri temperaturi, enaki ali višji
  od –10 °C.


1,5

Merilni sistemi za
  utekočinjeni ogljikov dioksid;
Merilni sistemi za
  utekočinjene pline pod tlakom, ki se merijo pri temperaturi pod –10 °C.


2,5

Merilni sistemi za kriogene
  tekočine.


(3) Vrednosti NDP za izmerjene količine so podane v
naslednji preglednici:


Razred točnosti

0,5

1,0

1,5

2,5


Merilni sistem (A)

0,5 %

1,0 %

1,5 %

2,5 %


Merilni rezervoar (B)

0,3 %

0,5 %

1,0 %

1,5 %


(4) Za izmerjene količine,
večje od NKM vendar manjše od dvakratne NKM, absolutna vrednost NDP ne sme biti
manjša od Emin.
6. člen
(pomembnejša napaka)
Pomembnejša napaka pri izmerjeni količini je napaka, katere
vrednost presega večjo od naslednjih vrednosti:
-       
NDP/5 za posamezno izmerjeno količino ali
-       
Emin.
7. člen
(dopustni učinki motenj)
V okviru naznačenih obratovalnih pogojev in v prisotnosti
motenj iz 8. člena tega pravilnika sme biti učinek motenj na merilni sistem
tak, da:
-       
sprememba merilnega rezultata ni večja od pomembnejše napake,
opredeljene v prejšnjem členu,
-       
je prikaz merilnega rezultata prikazan tako, da se ga zaradi njegovega
spreminjanja ne more odčitati, shraniti ali prenesti kot merilni rezultat, ali
-       
je sprememba merilnega rezultata večja od pomembnejše napake, pri čemer
mora senzor nivoja omogočiti priklic merilnega rezultata, tik preden je prišlo
do pomembnejše napake.
8. člen
(naznačeni obratovalni pogoji)
(1) Proizvajalec mora za merilni sistem določiti
naslednje naznačene vrednosti za obratovalne pogoje:
-       
temperaturno območje okolice, ki mora biti v razponu, ki je enak ali
večji od –10 °C do 40 °C;
-       
lastnosti tekočine, ki se meri z merilnim sistemom, in ki se jih navede
z imenom oziroma tipom tekočine ali njenih pomembnih značilnosti (na primer
temperaturnim območjem, območjem tlaka, območjem gostote, območjem
viskoznosti);
-       
nazivno vrednost izmenične napajalne napetosti ali meje enosmerne
napajalne napetosti;
-       
referenčni položaj in dopusten naklon;
-       
standardne pogoje za pretvorjene vrednosti.
(2) V zvezi s klimatskim okoljem, v katerem se bo
merilni sistem uporabljal, je treba pri preskusu učinka motenj na merilni
sistem upoštevati naslednje vplivne veličine:
-       
suho vročino,
-       
mraz,
-       
ciklično (kondenzirajočo) nasičeno vlago.
(3) Merilni sistem mora biti zasnovan za uporabo na
odprtihlokacijah, razen za ekstremna klimatska območja.
(4) V zvezi z mehanskim okoljem, v katerem se bo merilni
sistem uporabljal, je treba pri preskusu učinka motenj na merilni sistem
upoštevati naključne tresljaje.
(5) Merilni sistem mora biti zasnovan za uporabo na
lokacijah, kjer je nivo tresljajev in mehanskih sunkov visok ali zelo visok.
(6) V zvezi z elektromagnetnim okoljem, v katerem se bo
merilni sistem uporabljal, je treba pri preskusu učinka motenj na merilni
sistem upoštevati naslednje vplivne veličine:
-       
spremembe napetosti,
-       
prekinitve napetosti,
-       
kratkotrajne upade napetosti,
-       
napetostne prehodne pojave na napajalnih oziroma signalnih vodih,
-       
elektrostatične razelektritve,
-       
radiofrekvenčna elektromagnetna polja,
-       
inducirana radiofrekvenčna elektromagnetna polja na napajalnih oziroma
signalnih vodih,
-       
napetostne udare na napajalnih oziroma signalnih vodih.
(7) Pri merilnih sistemih, ki se napajajo iz
akumulatorja vozila, se poleg vplivnih veličin iz prejšnjega odstavka
upoštevajo tudi:
-       
padci napetosti, ki jih povzroča napajanje zaganjalnikov motorjev z
notranjim zgorevanjem,
-       
prehodni pojavi ob izpadu bremena, ko se izpraznjeni akumulator odklopi
pri delujočem motorju.
9. člen
(pravila za preskušanje in določanje pogreškov)
(1) Skladnost z zahtevami iz 5. in 7. člena tega
pravilnika se preveri za vsako primerno vplivno veličino. Pri preverjanju
skladnosti z zahtevami iz 5. in 7. člena tega pravilnika se uporabi vsaka
posamezna vplivna veličina in se njen učinek ocenjuje ločeno ter se druge
vplivne veličine ohranjajo relativno konstantne pri referenčnih vrednostih.
(2) Meroslovni preskusi se izvajajo ob prisotnosti
vplivne veličine ali po njej, pri čemer je treba upoštevati tiste razmere, ki
ustrezajo običajnemu stanju delovanja merilnega sistema, ko se bo ta vplivna
veličina verjetno pojavila.
10. člen
(odzivnost in občutljivost)
(1) Za merilne rezervoarje,
ki se uporabljajo za dobavo celotnega prekata, mora biti občutljivost merilnega
rezervoarja enaka ali večja od vrednosti, podanih v naslednji preglednici:


Razred točnosti

0,5

1,0

1,5

2,5


Najmanjša občutljivost
  merilnega rezervoarja ∆h 
na ∆V/V v mm/‰ (tj. v mm na 1/1000
  merjenega volumna)

1,5

1

0,5

0,3


(2) Za merilne rezervoarje, ki se uporabljajo za delne
dobave, razširjena merilna negotovost meritve nivoja in ločljivost kazanja
nivoja ne sme presegati vrednosti, določenih v naslednji preglednici:


Razred točnosti

0,5

1,0

1,5

2,5


Negotovost meritve
  nivoja v mm

0,7

1,2

2

3,5


Največja
  ločljivost za prikaz nivoja v mm

0,1

0,2

0,5

1,0


11. člen
(vzdržljivost)
Merilni sistem mora biti zasnovan tako, da lahko vzdržuje
primerno stabilnost svojih meroslovnih lastnosti v časovnem obdobju, ki ga
določi proizvajalec, pod pogojem, da je pravilno nameščen, se vzdržuje in uporablja
v skladu z navodili proizvajalca in se nahaja v okoljskih pogojih, za katere je
predviden.
12. člen
(zanesljivost)
Merilni sistem mora biti zasnovan tako, da karseda zmanjša
vpliv hibe, ki bi povzročila netočen merilni rezultat, razen če prisotnost hibe
ni očitna.
13. člen
(primernost)
(1) Merilni sistem mora biti primeren za predvideno
uporabo, upoštevajoč praktične delovne pogoje, ter uporabniku ne sme
postavljati nerazumnih zahtev zato, da bi pridobil pravilne merilne rezultate.
(2) Merilni sistem mora biti zasnovan tako, da omogoča
nadzor nad merilnimi nalogami po dajanju na trg in dajanju v uporabo. Če je za
ta nadzor potrebna posebna oprema ali programska oprema, mora biti del tega
merilnega sistema.
(3) Če merilni sistem vsebuje programsko opremo, ki
poleg merilnih zagotavlja tudi druge funkcije, mora biti programska oprema, ki
je bistvena za meroslovne lastnosti, prepoznavna in nanjo ostala programska
oprema ne sme nedopustno vplivati.
14. člen
(zaščita pred zlorabo)
(1) Merilni sistem ne sme omogočati zlorabe, možnosti za
nehoteno napačno uporabo pa morajo biti čim manjše.
(2) Na meroslovne lastnosti merilnega sistema se ne sme
nedopustno vplivati s priključevanjem druge naprave, z nobeno lastnostjo priključene
naprave ali s katero koli drugo oddaljeno napravo, ki komunicira z merilnim
sistemom.
(3) Del strojne opreme, ki je bistvenega pomena za
meroslovne lastnosti, mora biti zasnovan tako, da ga je mogoče zaščititi pred
zlorabo oziroma napačno uporabo. Predvideni zaščitni ukrepi morajo omogočiti
dokazljivost možnega posega.
(4) Programska oprema, ki je bistvenega pomena za
meroslovne lastnosti, mora biti kot taka prepoznavna in zaščitena.
(5) Merilni sistem mora zagotoviti, da je programska
oprema zlahka prepoznavna.
(6) Dokaz o posegu mora biti na voljo najmanj tri leta
po posegu.
(7) Merilni podatki, programska oprema, ki je bistvenega
pomena za meroslovne lastnosti, in meroslovno pomembni parametri, ki so
shranjeni ali se prenašajo, morajo biti primerno zaščiteni proti zlorabi in
napačni uporabi.
15. člen
(prikaz rezultata)
(1) Prikaz rezultata mora biti izveden s pomočjo
prikazovalnika ali v tiskani obliki.
(2) Prikaz rezultata mora biti jasen in nedvoumen.
Dodane mu morajo biti take oznake in napisi, ki jih uporabnik potrebuje za
razumevanje pomembnosti rezultata. Razbiranje prikazanega rezultata mora biti
enostavno pri običajnih pogojih uporabe. Dodatni prikazi so lahko prikazani, če
jih ni mogoče zamenjati z meroslovno nadzorovanimi prikazi.
(3) Vrednost razdelka za merjeno vrednost mora imeti
obliko 1×10n, 2×10n, ali 5×10n, kjer je „n“
katero koli celo število ali nič. Merska enota ali njen simbol morata biti
prikazana v bližini številčne vrednosti.
(4) Vrednost razdelka za merjeno vrednost mora biti
enaka ali manjša od 0,1 Emin.
(5) Rezultat meritve je prikazan ali natisnjen v litrih
oziroma kilogramih.
(6) Če gre za tiskano obliko, mora biti tisk ali zapis
ravno tako zlahka berljiv in neizbrisljiv.
(7) Merilni sistem za trgovske posle neposredne prodaje
mora biti zasnovan tako, da ko je vgrajen na predvideni način, prikaže merilni
rezultat obema strankama v poslu. Kadar je to pri neposredni prodaji bistvenega
pomena, mora vsako potrdilo, ki ga dobi potrošnik iz pomožne naprave, ki ne
izpolnjuje ustreznih zahtev tega pravilnika, vsebovati ustrezne opozorilne
informacije.
16. člen
(nadaljnja obdelava podatkov za sklenitev trgovske
transakcije)
Merilni sistem mora na trajen način zapisati merilni rezultat
skupaj z informacijami za prepoznavanje posamezne transakcije, če je meritev
neponovljiva in je merilni sistem predviden za uporabo v odsotnosti ene izmed
strani v poslu. Poleg tega morajo biti v trenutku, ko je meritev dokončana, na
zahtevo na voljo trajen dokaz o merilnem rezultatu in informacije za
prepoznavanje transakcije.
17. člen
(merilni sistem za neposredno prodajo)
(1) Merilni sistem za neposredno prodajo mora biti
opremljen z napravo za ponastavitev prikaza na vrednost nič. Merjene količine
ne sme biti možno preusmeriti.
(2) Količina, na kateri temelji transakcija, mora biti
prikazana, dokler se vse stranke v postopku ne strinjajo z merilnim rezultatom.
III. DODATNE ZAHTEVE ZA MERILNI REZERVOAR
18. člen
(vzdržljivost merilnega rezervoarja)
(1) Oblike, materiali, ojačitveni elementi in metode
preoblikovanja ali sestavljanja morajo biti izbrani tako, da so posode dovolj
dobro zaščitene pred atmosferskimi vplivi in tekočinami, ki jih vsebujejo, in
se skoraj ne spreminjajo pri naznačenih obratovalnih pogojih.
(2) Referenčna višina H
rezervoarja ali posameznega prekata se med polnjenjem ne sme spremeniti za več
od vrednosti, podanih v naslednji preglednici:


Razred točnosti

0,5

1,0

1,5

2,5


Največja dopustna sprememba H

2 mm ali H/1000

4 mm ali H/500


(3) Ko se sosednji prekat ali
prekati polnijo ali praznijo, se prostornina prekata ne sme spremeniti za več
kot eno tretjino NDP, določenega v vrstici B v preglednici iz tretjega odstavka
5. člena tega pravilnika.
(4) Material rezervoarja mora biti izbran tako, da se
prostornina rezervoarja ne spremeni za več kot eno tretjino NDP, določenega v
vrstici B v preglednici iz tretjega odstavka 5. člena tega pravilnika, če
se temperatura v rezervoarju spremeni za ± 10 °C glede na referenčno
temperaturo.
(5) Rezervoarji za tekočine, ki niso merjene pri
atmosferskem tlaku, morajo biti zasnovani na način, da se njihova prostornina v
celotnem območju dopustnega tlaka ne spremeni za več kot eno petino NDP,
določenega v vrstici B v preglednici iz tretjega odstavka 5. člena tega
pravilnika.
19. člen
(primernost)
(1) Prostorninska tabela rezervoarja se določi za vsak
prekat merilnega rezervoarja.
(2) Vsak rezervoar ali prekat mora biti oblikovan tako,
da se med polnjenjem ne tvori zračni žep in da med praznjenjem tekočina v
rezervoarju ne zastaja pri kateremkoli dopustnem položaju uporabe opreme.
(3) Zagotovljeno mora biti popolno izpraznjenje.
Prostornina tekočine, ki ostane v rezervoarju ali prekatu po popolnem
izpraznjenju, ne sme biti večja od ene desetine absolutne vrednosti NDP,
določene v vrstici B v preglednici iz tretjega odstavka 5. člena tega
pravilnika, ki se uporabi za prostornino rezervoarja ali prekata.
(4) V območju naklona danega merilnega sistema učinek
vzdolžnega in prečnega naklona ne sme preseči Emin pri delni dobavi
oziroma vrednosti, določeni v vrstici B v preglednici iz tretjega odstavka 5.
člena tega pravilnika, ki se pri dobavi celotnega prekata uporabi za nazivno
prostornino prekata rezervoarja.
(5) Za nadzorne namene mora biti omogočen vizualni
pregled notranjosti rezervoarja.
IV. DODATNE ZAHTEVE ZA SENZOR NIVOJA
20. člen
(največji dopustni pogrešek korektorja za pretvorbo)
NDP korektorja za pretvorbo izmerjene prostornine v
prostornino pri standardnih pogojih ali maso, je enak ± (A – B), kjer sta
vrednosti A in B določeni v preglednici iz tretjega odstavka 5. člena tega
pravilnika. Ne glede na to vrednost NDP za pretvorbo ne sme biti manjša od
večje od naslednjih dveh vrednosti:
-       
ene polovice razdelka prikazovalnika pretvorjenih vrednosti;
-       
polovice vrednosti Emin.
21. člen
(obnovljivost)
Senzor nivoja lahko zabeleži veljavno meritev višine samo
takrat, ko se površina tekočine umiri, tako da je rezultat obnovljiv.
22. člen
(vzdržljivost)
Sprememba merilnega rezultata po izvedbi preskusa
vzdržljivosti glede na začetni rezultat ne sme preseči vrednosti za merilni
rezervoar, določene v vrstici B v preglednici iz tretjega odstavka 5. člena
tega pravilnika.
23. člen
(primernost)
Namestitev senzorja nivoja ne sme vplivati na meritev.
24. člen
(napaka zaradi napajanja)
Senzor nivoja mora biti bodisi opremljen z zasilnim
napajanjem, ki bo varovalo vse merilne funkcije v času okvare glavne naprave za
napajanje z električno energijo, ali pa mora biti opremljen z napravo, ki
omogoča shranjevanje in prikaz trenutnih podatkov, tako da je mogoče trgovsko
transakcijo, ki je v teku, zaključiti.
V. PODATKI O MERILNEM SISTEMU
25. člen
(jezik)
Podatki o merilnem sistemu so navedeni v slovenskem jeziku
ali podani tako, da je zagotovljena ustrezna obveščenost vseh uporabnikov
merilnega sistema.
26. člen
(napisna ploščica)
Merilni sistem, za katerega je bila izdana odobritev tipa, in
merilnik ali drugi moduli v sklopu odobritve tipa, morajo imeti stalno,
neprenosljivo in lahko berljivo napisno ploščico, ki vsebuje naslednje podatke:
-       
ime ali znak proizvajalca,
-       
leto izdelave,
-       
tip,
-       
serijsko številko cisterne,
-       
serijsko številko merilnika nivoja,
-       
številko odobritve tipa merila,
-       
nazivno prostornino cisterne oziroma posameznih prekatov cisterne,
-       
razred točnosti, če je različen od 0,5,
-       
NKM za rezervoar ali posamezen prekat rezervoarja,
-       
standardno temperaturo,
-       
območje naklona, če je večje od 2 %.
27. člen
(informacije o delovanju)
Merilnemu sistemu morajo biti priložene informacije o
njegovem delovanju. Informacije morajo vključevati:
-       
navodila za uporabo, pravilno delovanje in vse posebne pogoje uporabe,
-       
shemo iztočne inštalacije.
VI. UGOTAVLJANJE SKLADNOSTI
28. člen
(postopki)
(1) Skladnost merilnega sistema z zahtevami iz II., III.
in IV. poglavja tega pravilnika je mogoče potrditi po enem od naslednjih
postopkov, ki ga izbere vložnik zahteve:
-       
z odobritvijo tipa, ki ji sledi prva overitev ali izjava o skladnosti s
tipom;
-       
z neposredno overitvijo posamičnega merilnega sistema.
(2) V postopku odobritve tipa in neposredne overitve
posamičnega merila se lahko podsestavi in merilni sistem ocenjujejo neodvisno
in ločeno.
29. člen
(odobritev tipa)
(1) Za merilne sisteme, ki so skladni z Mednarodnim
priporočilom OIML R 80 Mednarodne organizacije za zakonsko meroslovje
(Organisation Internationale de Métrologie Légale) (v nadaljnjem besedilu: OIML
R 80) ali njegovimi deli, se domneva, da so skladni s tistimi zahtevami iz II.,
III. in IV. poglavja tega pravilnika, ki jih zajema OIML R 80 ali
njegovi deli.
(2) Šteje se, da domneva o skladnosti merilnih sistemov
iz prejšnjega odstavka velja, če je program preskusov opravljen v skladu z OIML
R 80 in če rezultati preskusov zagotavljajo skladnost z zahtevami iz II., III.
in IV. poglavja tega pravilnika.
(3) Za programsko opremo merilnih sistemov, ki je
skladna z vodilom WELMEC 7.2 Evropskega združenja za zakonsko meroslovje
(European Cooperation in Legal Metrology) (v nadaljnjem besedilu: WELMEC 7.2)
za merila s stopnjo tveganja C se domneva, da je skladna s tistimi zahtevami za
programsko opremo iz II. in IV. poglavja tega pravilnika, ki jih zajema WELMEC
7.2 ali njegovi deli.
(4) Šteje se, da domneva o skladnosti programske opreme
merilnih sistemov iz prejšnjega odstavka velja, če je program preskusov
opravljen v skladu z WELMEC 7.2 za merila s stopnjo tveganja C in če rezultati
preskusov zagotavljajo skladnost z zahtevami za programsko opremo iz II.
in IV. poglavja tega pravilnika.
30. člen
(neposredna overitev posamičnega merilnega sistema)
Pregledi in preskusi za pregled izpolnjevanja zahtev tega
pravilnika v okviru postopka neposredne overitve posamičnega merilnega sistema
se smiselno izvedejo v skladu s 29. členom tega pravilnika.
31. člen
(tuja preskusna poročila)
V postopkih iz 29. in 30. člena tega pravilnika se sprejmejo
in priznajo tudi preskusna poročila, kot jih določa OIML R 80, ki jih je izdal
organ za ugotavljanje skladnosti, akreditiran za ustrezno področje ugotavljanja
skladnosti v zvezi z Uredbo (ES) št. 765/2008 Evropskega parlamenta in Sveta z
dne 9. julija 2008 o določitvi zahtev za akreditacijo in nadzor trga v
zvezi s trženjem proizvodov ter razveljavitvi Uredbe (EGS) št. 339/93 (UL L št.
218 z dne 13. 8. 2008, str. 30) ali pristojni organ za odobritve tipa
merilnih sistemov v državi članici Evropske unije.
32. člen
(prva overitev)
(1) Postopki meroslovnega pregleda pri prvi overitvi merilnih
sistemov so enaki postopkom, ki so za prvo overitev navedeni v OIML R 80.
(2) Razširjena merilna negotovost preskusnega sistema
pri dani izmerjeni količini ne sme preseči 1/3 NDP za merilne sisteme, ki
veljajo pri prvi overitvi.
33. člen
(izjava o skladnosti s tipom)
Pregledi in preskusi za pregled izpolnjevanja zahtev tega
pravilnika, ki jih proizvajalec izvede v okviru postopka izjava o skladnosti s
tipom merila iz 28. člena tega pravilnika, se smiselno izvedejo v skladu s
prejšnjim členom.
VII. REDNE IN IZREDNE OVERITVE
34. člen
(redna in izredna overitev)
(1) Postopki meroslovnega pregleda pri redni in izredni
overitvi merilnih sistemov so enaki postopkom, kot so za redno overitev
navedeni v OIML R 80.
(2) Razširjena merilna negotovost preskusnega sistema
pri dani izmerjeni količini ne sme preseči 1/3 NDP za merilne sisteme, ki
veljajo pri overitvi.
35. člen
(rok redne overitve)
Rok redne overitve za merilne sisteme je dve leti.
VIII. NAJVEČJI DOPUSTNI POGREŠEK MERILNIH SISTEMOV V UPORABI 
36. člen
(velikost največjega dopustnega pogreška merilnega sistema v
uporabi)
NDP merilnih sistemov v uporabi so enaki NDP, ki veljajo pri
overitvi.
IX. KONČNA DOLOČBA
37. člen
(začetek veljavnosti)
Ta pravilnik začne veljati petnajsti dan po objavi v Uradnem
listu Republike Slovenije.
Št. 007-325/2016
Ljubljana, dne 19. junija 2017
EVA 2015-2130-0015
Zdravko Počivalšek l.r.
Minister
za gospodarski razvoj in tehnologijo