1. člen
Ta pravilnik določa pogoje uporabe, varovanja in posredovanja
podatkov, ki jih na podlagi prvega odstavka 17. člena Zakona o poklicnem in
strokovnem izobraževanju zbirajo šole, javni zavodi in druge organizacije, ki
so ustanovljene za razvoj poklicnega in strokovnega izobraževanja.
2. člen
V skladu z drugim odstavkom 15. člena Zakona o poklicnem in
strokovnem izobraževanju pristojni strokovni svet določi kazalnike kakovosti
poklicnega in strokovnega izobraževanja. 
Center Republike Slovenije za poklicno izobraževanje (v
nadaljnjem besedilu: CPI) določi rok, do katerega mu morajo šole vsako leto
posredovati podatke, ki jih vključujejo kazalniki iz prejšnjega odstavka, in za
šole pripravi ustrezna pojasnila oziroma metodologijo za zbiranje in
posredovanje podatkov. 
Za namen ugotavljanja kakovosti šole zbirajo oziroma
posredujejo zgolj tiste podatke, ki jih smejo zbirati na podlagi zakonskih
določil. Način njihovega varovanja oziroma posredovanja je določen s
pravilnikom, ki določa ravnanje z osebnimi podatki na področju srednjih šol.
3. člen
CPI zbrane podatke uporablja za ugotavljanje kakovosti
poklicnega in strokovnega izobraževanja, ne sme pa jih uporabljati za namen
rangiranja šol. 
Po opravljeni analizi zbranih podatkov CPI enkrat letno javno
objavi poročilo o kakovosti poklicnega in strokovnega izobraževanja.
4. člen
Ta pravilnik začne veljati 1. januarja 2008.
Št. 0070-87/2007
Ljubljana, dne 28. novembra 2007
EVA 2007-3311-0016
dr. Milan Zver l.r. 
Minister 
za šolstvo in šport