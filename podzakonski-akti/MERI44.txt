1. člen
Merila za kakovost dela sodnikov za oceno sodniške službe (v
nadaljevanju: Merila) določajo način, na podlagi katerega se ugotavljajo
kriteriji za oceno sodniške službe, opredeljeni v 28. členu Zakona o
sodniški službi, in sicer:
1.     
delovne sposobnosti in strokovno znanje,
2.     
osebnostne lastnosti,
3.     
socialne veščine,
4.     
sposobnosti opravljanja nalog vodstvenega mesta.
Pri sodnikih, ki ne opravljajo nalog vodstvenega mesta, se
kriterij iz 4. točke ne upošteva.
Pri sodnikih, ki opravljajo naloge vodstvenega mesta, se
kriterij iz 1. točke ocenjuje v sorazmerju z opravljanjem sodniške funkcije.
2. člen
Oceno sodniške službe za sodnika izdela pristojni personalni svet.
Ocena sodniške službe mora vsebovati opredelitev do vseh
kriterijev iz 1. člena teh Meril, pri čemer mora ocena vsebovati
obrazloženo opredelitev kriterija iz točke 2 prvega odstavka 1. člena v
primeru, ko sodnikovo ravnanje negativno odstopa od ravnanja drugih sodnikov.
Kadar opredelitev glede določenega kriterija ni mogoča, personalni svet v oceni
sodniške službe za to navede razloge.
Personalni svet pri oceni sodniške službe upošteva mnenje
predsednika sodišča oziroma vodje oddelka iz 3. čČlena Meril, podatke, ki
jih sam pridobi z vpogledom v ustrezno število zadev v skladu s 7. členom
Meril, podatke, ki izhajajo iz osebnega spisa sodnika in mnenje oddelka iz
5. člena Meril.
Sodnik lahko v svoj osebni spis kadarkoli vloži kakršnokoli listino
ali pisanje, za katerega ocenjuje, da bi lahko bilo pomembno pri ugotavljanju
kriterijev iz 1. člena Meril.
3. člen
Za ocenjevanje kriterija iz 1. točke 1. člena Meril
predsednik sodišča oziroma vodja oddelka, na katerem ocenjevani sodnik opravlja
sodniško službo, poda mnenje:
-       
o tem, ali sodnik učinkovito vodi postopke, pri čemer upošteva povprečno
število opravljenih narokov v zadevah, ki jih je sodnik rešil v ocenjevalnem
obdobju. Upošteva tudi povprečno trajanje postopkov, ki jih je vodil le
ocenjevani sodnik in so bili zaključeni v ocenjevalnem obdobju;
-       
o tem, ali sodnik rešuje zadeve po vrstnem redu pripada, upoštevaje
povprečno starost zadev, ki jih je sodnik rešil v ocenjevalnem obdobju v
primerjavi s povprečno starostjo nerešenih zadev sodnika ob zaključku
ocenjevalnega obdobja in število sklenjenih sodnih poravnav;
-       
o doseženem obsegu sodnikovega dela;
-       
o pravočasnosti pisne izdelave odločb, upoštevaje podatke o številu
izdelanih sodnih odločb v 30 dneh, v obdobju od 30 do 90 dni in nad 90 dni v
zadevah, ki jih je sodnik rešil v ocenjevalnem obdobju;
-       
o sodnikovi sposobnosti razreševanja pravnih vprašanj, upoštevaje
podatke o številu zadev, v katerih je bilo vloženo pravno sredstvo v primerjavi
s številom vseh rešenih zadev v ocenjevalnem obdobju in podatke o doseženem
razmerju med zadevami, ki so bile v postopku s pravnim sredstvom potrjene,
spremenjene ali razveljavljene v ocenjevalnem obdobju.
4. člen
V mnenju iz prejšnjega člena predsednik sodišča oziroma vodja
oddelka:
-       
opravi primerjavo podatkov za ocenjevanega sodnika s podatki za druge
primerljive sodnike;
-       
opozori, katere odločbe ocenjevanega sodnika so bile razveljavljene ali
spremenjene v vsebinsko nepomembnem delu;
-       
upošteva podatke iz osebnega spisa sodnika in navede vse okoliščine, za
katere ocenjuje, da bi jih personalni svet moral upoštevati pri oceni kvalitete
sodnikovega dela;
-       
priloži zapisnik o morebitnem opravljenem službenem nadzoru, navede
število in vzroke utemeljenih nadzorstvenih pritožb in priloži disciplinske
sklepe;
-       
priloži podatek o odsotnosti sodnika:
-       
na podlagi predpisov o zdravstvenem zavarovanju ali na podlagi
predpisov, ki urejajo starševsko varstvo;
-       
zaradi izobraževanja, na katerega je sodnik napoten s strani
predstojnika;
-       
zaradi plačanega študijskega dopusta v zvezi z opravljanjem sodniške
funkcije;
-       
zaradi izrednega dopusta po 11. členu Pravilnika o merilih za
trajanje, primerih in pogojih dopusta sodnikov (Uradni list RS,
št. 27/03);
-       
priloži izpis statističnih podatkov iz vpisnika, ki so bili podlaga za
njegovo mnenje.
5. člen
Personalni svet glede strokovnega znanja sodnika pred
izdelavo ocene sodniške službe pridobi mnenje oddelka sodišča, ki obravnava
pravna sredstva zoper odločbe ocenjevanega sodnika.
6. člen
Personalni svet v postopku izdelave ocene za predsednike sodišč
pridobi potrebne podatke in mnenje o uspešnosti posameznega sodišča od
Vrhovnega sodišča RS.
7. člen
Na podlagi predloženega mnenja predsednika sodišča oziroma
vodje oddelka in oddelka, ki obravnava pravna sredstva zoper odločbe ocenjevanega
sodnika, se lahko personalni svet odloči za vpogled v največ deset sodnih
spisov v zadevah, ki jih je reševal ocenjevani sodnik in v katerih je bil
postopek pravnomočno končan v ocenjevalnem obdobju.
Tudi sodnik, za katerega personalni svet izdeluje oceno
sodniške službe, lahko personalnemu svetu predloži na vpogled največ deset
sodnih spisov v zadevah, ki jih je reševal in v katerih je bil postopek
pravnomočno končan v ocenjevalnem obdobju.
8. člen
Personalni svet:
-       
pri ugotavljanju delovnih sposobnosti in strokovnega znanja sodnika
upošteva zlasti njegovo sposobnost strukturiranega dela in sposobnost
analitičnega razmišljanja, obseg strokovnega znanja s področja dela ter
sposobnost pisnega in ustnega izražanja, ki se odražajo predvsem v reševanju
zadev po vrstnem redu pripada, obsegu opravljenega dela, kvaliteti vodenja
postopka in kvaliteti sodnih odločb, doseženi stopnji pravilnosti in
zakonitosti sodnikovega odločanja, ugotovljeni v postopkih s pravnimi sredstvi,
njegovi sposobnosti za reševanje zapletenih in kompleksnih zadev, pravočasnosti
pisne izdelave sodne odločbe, pravočasnosti postopanja v zvezi z vloženimi
pravnimi sredstvi, številu sklenjenih sodnih poravnav; v okviru tega kriterija
upošteva tudi sodnikovo dodatno delo pri izvrševanju sodne funkcije, zlasti
mentorstvo, sodelovanje pri izobraževanju in strokovnem izpopolnjevanju,
mednarodno sodelovanje ter sodelovanje v zakonodajnih postopkih, kot tudi drugo
sodnikovo strokovno dejavnost, specialistični in podiplomski študij ter dosežen
ugled v pravni stroki;
-       
pri ocenjevanju osebnostnih lastnosti sodnika upošteva zlasti njegovo
odgovornost, zanesljivost in preudarnost, pri čemer ugotavlja predvsem, ali
sodnik ravna tako, da varuje neodvisnost, nepristranskost, zanesljivost in
pokončnost ter ugled sodstva pri opravljanju sodniške službe in zunaj nje. Do
tega kriterija se personalni svet obrazloženo opredeli le v primeru, ko
sodnikovo ravnanje negativno odstopa od ravnanja drugih sodnikov;
-       
pri ocenjevanju socialnih veščin sodnika upošteva zlasti njegove
komunikacijske spretnosti in spretnosti obvladovanja konfliktnih situacij, pri
čemer ocenjuje predvsem sodnikov način vodenja postopkov, način komuniciranja s
strankami in drugimi organi ter odnos do sodelavcev;
-       
pri ocenjevanju sposobnosti opravljanja nalog vodstvenega mesta upošteva
zlasti rezultate dela na področju, ki je sodniku zaupano, pri čemer ugotavlja
predvsem dosežene rezultate oddelka oziroma sodišča, upoštevajoč merila za
kakovost dela sodišč in podatke iz letnega poročila o poslovanju sodišča, na
katerem ocenjevani sodnik opravlja naloge vodstvenega mesta.
9. člen
Sodnik mora biti s statističnimi podatki iz 3. člena in
zadnje alineje 8. člena Meril in z mnenjem iz 3. člena seznanjen,
preden se posredujejo pristojnemu personalnemu svetu, kar potrdi s podpisom.
Sodnik lahko k mnenju in statističnim podatkom poda pripombe.
Statistični podatki se skupaj z mnenji, morebitnimi
pripombami sodnika in osebnim spisom sodnika pošljejo pristojnemu personalnemu
svetu.
10. člen
V doseženem obsegu dela se upoštevajo:
a.     
pri sodnikih višjega oziroma višjega delovnega in socialnega sodišča
zadeve iz:
- 
Kp, Cp, Cpg, Pdp in Psp vpisnika, pri čemer se posebej evidentirajo
zadeve, o katerih je bilo odločeno s spremembo ali potrditvijo odločbe prve
stopnje po opravljeni obravnavi;
- 
Cst vpisnika, pri čemer se posebej evidentirajo zadeve osebnega stečaja;
- 
Cdn vpisnika;
- 
Prp in Epvdp vpisnika;
- 
Ip vpisnika;
b.     
pri sodnikih Upravnega sodišča RS končne odločitve v zadevah iz:
- 
U vpisnika, pri čemer se posebej evidentirajo zadeve, o katerih je bilo
odločeno s spremembo ali potrditvijo odločbe prve stopnje po opravljeni
obravnavi;
c.     
pri sodnikih okrožnega oziroma delovnega in socialnega sodišča končne
odločitve v zadevah iz:
- 
K vpisnika, pri čemer se posebej evidentirajo zahtevnejše zadeve
organiziranega in gospodarskega kriminala, terorizma, korupcijskih in drugih
podobnih kaznivih dejanj (XK zadeve);
- 
Kpr, Km in Kmp, KS, Kpd vpisnika;
- 
P vpisnika, pri čemer se posebej evidentira sklepe o ustavitvi postopka,
če je tožba umaknjena pred glavno obravnavo;
- 
ZOPNI vpisnika;
- 
Pg vpisnika, pri čemer se posebej evidentira sklepe o ustavitvi
postopka, če je tožba umaknjena pred glavno obravnavo;
- 
N vpisnika, pri čemer se posebej evidentirajo potrditve sporazumov glede
zaupanja mladoletnih otrok, preživnine in stikov;
- 
IV P vpisnika, pri čemer se posebej evidentirajo zadeve s tožbo na
razvezo zakonske zveze brez otrok in zadeve po predlogu za sporazumno razvezo
zakonske zveze;
- 
Pd in Ps vpisnika, pri čemer se posebej evidentira sklepe o ustavitvi
postopka, če je tožba umaknjena pred glavno obravnavo;
- 
St vpisnika;
- 
Ng vpisnika;
- 
Pp vpisnika,
- 
Srg vpisnika, pri čemer se posebej evidentirajo zadeve po čl. 11/I
ZSReg, zadeve Srg vpisnika, ko gre za pritožbe zoper odločitve referentov ali
ugovorov po ZFPPIPP in zadeve, ko gre za sklepe po ZFPPIPP;
- 
Pom-i, pri čemer se posebej evidentirajo zadeve, ko gre za vsebinsko
mednarodno pravno pomoč;
- 
ENPP vpisnika,
- 
R vpisnika, ko gre za odločanje o priznanju tujih sodnih odločb;
- 
posebej se evidentirajo odločitve o začasni odredbi ali predhodni
odredbi in o začasnem zavarovanju zahtevka za odvzem premoženjske koristi v
kazenskem postopku;
d.     
pri sodnikih okrajnega sodišča končne odločitve v zadevah iz:
- 
N vpisnika, pri čemer se posebej evidentirajo meritorne odločitve po
ZVEtL, določanje mej in nujnih poti;
- 
P vpisnika, pri čemer se posebej evidentira sklepe o ustavitvi postopka,
če je tožba umaknjena pred glavno obravnavo;
- 
K vpisnika;
- 
Kpd vpisnika;
- 
ZSV vpisnika;
- 
Pr (pridržanje) vpisnika, pri čemer se posebej evidentirajo zadeve, v
katerih gre za podaljšanje pridržanja osebe po ZDZdr;
- 
D vpisnika;
- 
PR (prekrški) vpisnika;
- 
Dn ali Sdn vpisnika;
- 
EPVD vpisnika;
- 
Dd vpisnika;
- 
I vpisnika, In vpisnika, pri čemer se posebej evidentirajo VL In zadeve
in In/Nt (izvršbe za izterjavo nedenarne terjatve) zadeve;
- 
Z vpisnika;
e.     
pri sodnikih, ki sodijo na Centralnem oddelku za verodostojno listino,
odločitve o ugovorih, pri čemer se ne upoštevajo tipsko izdani sklepi;
f.      
ne upoštevajo se zadeve, kjer je postopek ustavljen zaradi zastaranja;
g.     
posebej se evidentirajo zadeve, pri reševanju katerih je sodeloval
strokovni sodelavec ali sodniški pomočnik.
11. člen
Za sodnike prve stopnje je za prve tri mesece od nastopa
sodniške službe pri izdelavi ocene sodniške službe treba upoštevati, da
praviloma opravijo manjši obseg dela.
Za predsednika in sekretarja Sodnega sveta, predsednika in
generalnega sekretarja Vrhovnega sodišča Republike Slovenije, predsednike
višjih in okrožnih sodišč, predsednika Upravnega sodišča Republike Slovenije,
predsednika Višjega delovnega in socialnega sodišča, predsednike delovnih
sodišč ter Delovnega in socialnega sodišča v Ljubljani, predsednika okrajnih
sodišč v Ljubljani in Mariboru, za sodnike, ki so dodeljeni na delo na evidenčni
oddelek Vrhovnega sodišča Republike Slovenije, na Ministrstvo za pravosodje,
Center za izobraževanje v pravosodju, Ustavno sodišče Republike Slovenije in
Sodni svet Republike Slovenije, je pri izdelavi ocene sodniške službe treba
upoštevati, da praviloma ne opravljajo sodniškega dela.
Obseg dela dodeljenih sodnikov se oceni na podlagi poročila, ki
ga izdelajo njihovi predstojniki.
12. člen
Pri izdelavi ocene za predsednike sodišč, ki niso zajeti v
11. členu, podpredsednika Sodnega sveta, vodje oddelkov, sodnike, ki
vodijo službo za informatiko, sodnike, ki opravljajo dodatno delo pri
izvrševanju sodniške funkcije, zlasti službene nadzore, mentorstvo, sodelovanje
pri izobraževanju in strokovnem izpopolnjevanju sodnikov in sodnega osebja,
mednarodno sodelovanje ter sodelovanje v zakonodajnih postopkih in delovnih
skupinah, je treba upoštevati tudi te njihove zadolžitve poleg sojenja glede na
sorazmerni obseg tega dela.
13. člen
Če sodnik v posameznem letu opravi bistveno manjši obseg dela
kot primerljivi sodniki, na delu pa je bil najmanj šest mesecev, je treba
ugotoviti vzroke za njegov manjši obseg dela.
Med vzroke, ki pridejo v poštev kot opravičljivi, sodijo
predvsem:
-       
reševanje izjemno zahtevne zadeve;
-       
sodelovanje pri strokovnem delu na oddelku;
-       
obremenitev z nadpovprečnim številom starejših zadev brez razlogov na
njegovi strani;
-       
premajhno število zadev, ki so dodeljene sodniku;
-       
slabši materialni pogoji dela na sodišču (pomanjkanje razpravnih dvoran,
pomožnega osebja itd.);
-       
sprememba področja dela;
-       
sodelovanje sodnikov v dolgotrajnem kazenskem postopku;
-       
sodelovanje sodnikov v posebnih delovnih skupinah;
-       
opravljanje službenih nadzorov.
Vzroke za bistveno manjši obseg dela skupaj s sodnikom in
vodjem oddelka ugotavlja predsednik sodišča in o svojih ugotovitvah seznani
Sodni svet ob vsakoletni predložitvi podatkov o storilnosti sodnikov. Poročilo
o ugotovitvah se vloži v osebni spis sodnika, na katerega se nanaša
ugotavljanje razlogov za bistveno manjši obseg dela.
14. člen
Sodni svet in personalni svet lahko pri odločanju v okviru svojih
pristojnosti preveri točnost posredovanih statističnih podatkov.
15. člen
Merila se objavijo v Uradnem listu Republike Slovenije in
začnejo veljati z dnem objave.
Št. Su 720/2017-1
Ljubljana, dne 9. novembra 2017
Predsednik Sodnega sveta RS
dr. Marko Novak l.r.