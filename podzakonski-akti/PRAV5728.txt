1. člen
S tem pravilnikom se določa postopek in kriteriji za
subvencioniranje mesečnih vozovnic za študente, ki se izobražujejo izven kraja
stalnega prebivališča.
2. člen
Znesek subvencije za posameznega študenta določi prevoznik na
podlagi lestvice, ki študente razvršča v razrede. Pri tem se upošteva:
-       
bruto mesečni dohodek na družinskega člana v primerjavi s povprečno
mesečno plačo na zaposlenega v Republiki Sloveniji,
-       
oddaljenost kraja izobraževanja od kraja stalnega prebivališča.
3. člen
Vsem študentom pripada subvencija v višini 7% cene mesečne vozovnice.
Višina subvencije po posameznih
razredih znaša:


Razred

Če znaša bruto
  mesečni
dohodek na
  družinskega
člana v % od bruto
povprečne plače na
zaposlenega v RS

Znaša višina
subvencije


1.

do
  15%

50%


2.

nad
  15% do 30%

30%


3.

nad
  30% do 55%

17%


4.

nad
  55%

7%


4. člen
Višina subvencije iz prejšnjega člena se v vsakem razredu
zviša za 10% nad 40 km do 60 km oddaljenosti stalnega prebivališča študenta od
kraja izobraževanja in za 20% nad 60 km oddaljenosti stalnega prebivališča
upravičenca od kraja izobraževanja.
5. člen
Ne glede na določbe 3. in 4. člena tega pravilnika,
študentom, ki v štipendiji dobivajo dodatek za prevoz, pripada subvencija v
višini 17% cene mesečne vozovnice, ki pa se poveča za morebitno razliko med
višino subvencije, ki bi mu pripadla po določbah 3. in 4. člena in vsoto
subvencije v višini 17% ter dodatka za prevoz.
6. člen
Študenti oddajo vlogo za dodelitev subvencije prevozniku in
sicer na posebnem obrazcu, ki je sestavni del tega pravilnika.
Zneske subvencije bo Ministrstvo za šolstvo, znanost in šport
mesečno nakazovalo prevoznikom na način in v rokih, ki so določeni s predpisi o
izvrševanju proračuna.
7. člen
Do začetka uporabe tega pravilnika se za študente, ki se
izobražujejo po visokošolskih študijskih programih uporablja sklep o določitvi
višine subvencioniranja mesečnih vozovnic za prevoze dijakov in študentov, ki
se šolajo izven kraja bivanja (Uradni list RS, št. 1/97).
8. člen
Ta pravilnik začne veljati naslednji dan po objavi,
uporabljati pa se začne 1. oktobra 2004.
Št. 011-03-184/2003
Ljubljana, dne 30. januarja 2004.
EVA 2003-3311-0223
dr. Slavko Gaber l. r. 
Minister 
za šolstvo, znanost in šport

Priloga:
Vloga za dodelitev subvencije k ceni mesečne vozovnice