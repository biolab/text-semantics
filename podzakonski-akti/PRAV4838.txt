1. člen
S tem pravilnikom se sprejme gozdnogospodarski načrt
gozdnogospodarske enote Dolinsko (2002–2011), št. 13-01/2002 z dne 28. marca
2003, ki ga je za obdobje od 1. 1. 2002 do 31. 12. 2011 izdelal Zavod za
gozdove Slovenije, Območna enota Murska Sobota.
2. člen
Gozdnogospodarska enota Dolinsko, ki meri 18.959,49 ha, se
nahaja v Gozdnogospodarskem območju Murska Sobota, v občinah Odranci,
Črenšovci, Turnišče, Velika Polana, Lendava in Dobrovnik, oziroma v katastrskih
občinah Trnje v Prekmurju, Žižki, Črenšovci, Gornja Bistrica, Srednja Bistrica,
Dolnja Bistrica, Renkovci, Turnišče, Gomilica, Nedelica, Brezovica v Prekmurju,
Mala Polana, Velika Polana, Radmožanci, Genterovci, Hotiza, Kapca, Kot pri
Muri, Gaberje, Lakoš, Lendava, Čentiba, Dolina pri Lendavi, Petišovci, Pince,
Dolga vas pri Lendavi, Banuta in Dobrovnik.
3. člen
V gozdnogospodarski enoti Dolinsko je z dnem 1. 1. 2002
ugotovljeno naslednje stanje gozdov: 
A)    
površina: 4.236,5 ha, od katere je: 
- 
4.228,41 ha večnamenskih gozdov in 8,09 ha gozdov s posebnim namenom, v
katerih gozdnogospodarski ukrepi niso dovoljeni; 
- 
2.403,85 ha državnih gozdov, 55,23 ha občinskih gozdov, 1.676,25 ha
zasebnih gozdov v lasti fizičnih oseb in 101,17 ha zasebnih gozdov v lasti
pravnih oseb; 
B)    
lesna zaloga: 241,4 m3/ha, od tega 2,4 m3/ha
iglavcev in 239 m3/ha listavcev, 
C)   
tekoči letni prirastek: 8,34 m3/ha, od tega 0,11 m3/ha
iglavcev in 8,23 m3/ha listavcev.
4. člen
V gozdnogospodarskem načrtu gozdnogospodarske enote Dolinsko
(2002–2011) je ob upoštevanju usmeritev iz gozdnogospodarskega načrta
Gozdnogospodarskega območja Murska Sobota, izdelanega za obdobje od 1. 1. 2001
do 31. 12. 2010, ugotovljenega stanja gozdov, analize preteklega gospodarjenja,
zakonitosti razvoja gozdov ter pridobljenih spoznanj pri spremljanju razvoja
gozdov v gozdnogospodarski enoti Dolinsko določeno, da so najbolj poudarjene
funkcije gozdov, ki določajo način gospodarjenja z gozdom, 
-       
proizvodne funkcije na površini 2.196,42 ha, 
-       
ekološke funkcije na površini 1.340,79 ha ter 
-       
socialne funkcije na površini 110,96 ha. 
Na podlagi funkcij gozdov in njihovega ovrednotenja so v
gozdnogospodarskem načrtu gozdnogospodarske enote Dolinsko (2002–2011) določeni
cilji gospodarjenja z gozdom in gozdnim prostorom ter usmeritve za njihovo
doseganje.
5. člen
Na podlagi ciljev in usmeritev iz drugega odstavka prejšnjega
člena so v gozdnogospodarski enoti Dolinsko za obdobje od 1. 1. 2002 do 31. 12.
2011 določeni naslednji ukrepi: 
-       
najvišji možni posek v višini 236.683 m3, od tega 1.563 m3
iglavcev in 235.120 m3 listavcev, 
-       
gojitvena dela, potrebna za ohranitev in razvoj gozdov, na površini
1.699,47 ha, 
-       
nega mlajšega drogovnjaka na površini 13,34 ha, 
-       
varstvena dela, potrebna za zaščito pred divjadjo, in sicer zaščita z
ograjo na površini 36,69 ha, s količenjem ali tulci na površini 117,61 ha ter s
premazom na površini 0,5 ha, 
-       
gradnja gozdnih cest v dolžini 1,65 km. 
V gozdnogospodarskem načrtu gozdnogospodarske enote Dolinsko
(2002–2011) so določeni ukrepi in načini njihove izvedbe tudi na ravneh
gospodarskih razredov in odsekov.
6. člen
Pri izdelavi gozdnogojitvenih načrtov za posamezne ekosisteme
in njihove dele v gozdnogospodarski enoti Dolinsko v obdobju od uveljavitve
tega pravilnika do 31. 12. 2011 se morajo upoštevati cilji, usmeritve in
ukrepi, določeni v gozdnogospodarskem načrtu gozdnogospodarske enote Dolinsko
(2002–2011).
7. člen
Po en izvod gozdnogospodarskega načrta gozdnogospodarske
enote Dolinsko (2002–2011) je
na vpogled na sedežu Zavoda za gozdove Slovenije, Območne enote Murska
Sobota, Arhitekta Novaka 17, Murska Sobota, na sedežu Zavoda za gozdove
Slovenije, Krajevne enote Lendava, Kolodvorska 10, Lendava, in na Ministrstvu
za kmetijstvo, gozdarstvo in prehrano, Dunajska 58, Ljubljana, kjer se hrani
tudi dokumentacija v zvezi s postopkom sprejemanja gozdnogospodarskega načrta
gozdnogospodarske enote Dolinsko (2002–2011).
8. člen
Ta pravilnik začne veljati naslednji dan po objavi v Uradnem
listu Republike Slovenije.
Št. 322-01-13-3/2001/10
Ljubljana, dne 19. oktobra 2004.
EVA 2003-2311-0116
Minister
za kmetijstvo,
gozdarstvo in prehrano
dr. Milan Pogačnik l. r.