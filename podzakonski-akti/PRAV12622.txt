1. člen
S tem pravilnikom se sprejme gozdnogospodarski načrt
gozdnogospodarske enote Žužemberk (2016–2025), št. 07-07/16 z dne
31. avgusta 2016, ki ga je za obdobje od 1. januarja 2016 do
31. decembra 2025 izdelal Zavod za gozdove Slovenije, Območna enota Novo
mesto.
2. člen
Gozdnogospodarska enota Žužemberk, ki meri 14.372,28 ha, se
nahaja v gozdnogospodarskem območju Novo mesto, v občini Žužemberk, oziroma v
katastrskih občinah Gornji Križ, Reber, Žužemberk, Šmihel pri Žužemberku,
Žvirče, Hinje, Sela pri Hinjah, Veliko Lipje, Stavča vas, Dvor, Ajdovec in
Brezova Reber.
3. člen
V gozdnogospodarski enoti Žužemberk je s 1. januarjem
2016 ugotovljeno naslednje stanje gozdov:
1.     
lastništvo: 96,9 % zasebnih gozdov v lasti fizičnih ali pravnih oseb,
2,1 % državnih gozdov in 1 % gozdov lokalnih skupnosti;
2.     
površina: 9.635,04 ha, od katere je 9.605,17 ha večnamenskih gozdov in
29,87 ha varovalnih gozdov;
3.     
lesna zaloga: 283,5 m3/ha, od tega 45,1 m3/ha
iglavcev in 238,4 m3/ha listavcev;
4.     
tekoči letni prirastek: 9,03 m3/ha, od tega 1,97 m3/ha
iglavcev in 7,06 m3/ha listavcev.
4. člen
(1) V gozdnogospodarskem načrtu gozdnogospodarske enote
Žužemberk (2016–2025) je ob upoštevanju usmeritev iz gozdnogospodarskega načrta
gozdnogospodarskega območja Novo mesto, izdelanega za obdobje od
1. januarja 2011 do 31. decembra 2020, ugotovljenega stanja gozdov,
analize preteklega gospodarjenja, zakonitosti razvoja gozdov in pridobljenih spoznanj
pri spremljanju razvoja gozdov v gozdnogospodarski enoti Žužemberk določeno, da
so najbolj poudarjene funkcije gozdov, ki določajo način gospodarjenja z
gozdom:
-       
proizvodne funkcije na površini 9.426,16 ha,
-       
ekološke funkcije na površini 664,43 ha ter
-       
socialne funkcije na površini 225,48 ha.
(2) Na podlagi funkcij gozdov in njihovega ovrednotenja
so v gozdnogospodarskem načrtu gozdnogospodarske enote Žužemberk (2016–2025)
določeni cilji gospodarjenja z gozdom in gozdnim prostorom ter usmeritve za
njihovo doseganje.
5. člen
(1) Na podlagi ciljev in usmeritev iz drugega odstavka
prejšnjega člena so v gozdnogospodarski enoti Žužemberk za obdobje od
1. januarja 2016 do 31. decembra 2025 določeni naslednji ukrepi:
-       
najvišji možni posek v višini 666.000 m3, od tega 103.375 m3
iglavcev in 562.625 m3 listavcev,
-       
gojitvena dela, potrebna za ohranitev in razvoj gozdov, na površini
1.789,44 ha,
-       
nega drogovnjaka na površini 257,78 ha,
-       
varstvena dela, potrebna za zaščito pred žuželkami, v obsegu 600 dni,
-       
varstvena dela, potrebna za zaščito pred divjadjo, in sicer zaščita s
količenjem ali tulci v obsegu 400 kosov,
-       
nega habitatov prostoživečih živali, in sicer košnja travinj na površini
30 ha, vzdrževanje grmišč in obrečnih pasov, omejkov, protivetrnih pasov in
gozdnega roba na površini 4 ha, vzdrževanje vodnih virov in kalov v obsegu 20
kosov, vzdrževanje večjega vodnega vira v obsegu 2 kosa, sajenje sadik
plodonosnega drevja v obsegu 700 sadik, puščanje stoječe biomase v obsegu 300 m3
in ohranjanje biotopov na površini 5 ha.
(2) V gozdnogospodarskem načrtu gozdnogospodarske enote
Žužemberk (2016–2025) so določeni ukrepi in načini njihove izvedbe tudi na
ravneh rastiščnogojitvenih razredov in odsekov.
6. člen
Pri izdelavi gozdnogojitvenih načrtov za posamezne ekosisteme
in njihove dele v gozdnogospodarski enoti Žužemberk v obdobju od uveljavitve
tega pravilnika do 31. decembra 2025 se morajo upoštevati cilji, usmeritve
in ukrepi, določeni v gozdnogospodarskem načrtu gozdnogospodarske enote
Žužemberk (2016–2025).
7. člen
Po en izvod gozdnogospodarskega načrta gozdnogospodarske enote
Žužemberk (2016–2025) je na vpogled na sedežu Zavoda za gozdove Slovenije,
Območne enote Novo mesto, Gubčeva 15, Novo mesto, na sedežu Zavoda za gozdove
Slovenije, krajevne enote Žužemberk, Grajski trg 26, Žužemberk in na
Ministrstvu za kmetijstvo, gozdarstvo in prehrano, Dunajska 22, Ljubljana, kjer
se hrani tudi dokumentacija v zvezi s postopkom sprejemanja gozdnogospodarskega
načrta gozdnogospodarske enote Žužemberk (2016–2025).
8. člen
Ta pravilnik začne veljati naslednji dan po objavi v Uradnem listu
Republike Slovenije.
Št. 007-357/2016
Ljubljana, dne 20. decembra 2016
EVA 2016-2330-0013
Mag. Dejan Židan l.r.
minister
za kmetijstvo, gozdarstvo
in prehrano