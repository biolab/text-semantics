1. člen
S to odredbo se uvede na kompleksu, imenovanem Namakalni
sistem Vogršček – severni krak – Hidrantno omrežje Šempasko polje III,
melioracija v skupni površini 557.606 ha.
2. člen
Melioracija se uvede na naslednjih kmetijskih zemljiščih v
k.o. Šempas parc. št. 5516, 5517, 5518, 5519, 5520, 5521, 5522, 5523, 5524,
5525, 5526, 5527, 5530, 5531, 5532, 5533, 5534, 5535, 5536, 5537, 5538, 5539,
5540, 5541, 5542, 5543, 5544, 5545, 5546, 5612, 5613, 5614, 5615, 5616, 5617,
5618, 5619, 5620, 5621, 5622, 5623, 5624, 5625, 5626/1, 5626/2, 5626/3, 5735,
5736, 5737, 5738, 5739, 5740, 5741, 5742, 5744, 5745, 5746, 5747, 5748, 5749,
5750, 5751, 5752, 5753, 5754, 5756, 5757, 5758, 5759, 5760, 5761, 5762, 5763,
5764, 5765, 5766, 5767, 5768, 5769, 5772, 5773, 5774, 5775, 5776, 5777, 5778,
5781, 5785, 5786, 5790, 5792, 5793, 5794, 5795, 5797, 5798, 5799, 5800/1,
5800/2, 5801, 5802, 5803, 5804, 5805, 5806, 5807 in 5808.
3. člen
Predvidena melioracijska dela na sistemu so: izvedba
hidrantnega omrežja, razvodnega cevovoda, namakalne mreže ter hidrantnih
jaškov.
4. člen
Investitorji melioracijskih del so lastniki zemljišč, na
katerih se uvaja namakanje, za njih pa po pooblastilih izvaja investitorska
dela Kmetijstvo Vipava, d.o.o., Ulica Goriške fronte 11, Šempeter pri Gorici.
5. člen
Po končani melioraciji prevzamejo vse obveznosti in
odgovornosti glede rednega delovanja, rabe in vzdrževanja namakalnega sistema
investitorji.
6. člen
Po končani melioraciji je namakalni sistem, ki vključuje
primarno in sekundarno namakalno omrežje, v celoti last investitorjev.
7. člen
Vse stroške v zvezi z uvedbo in izvedbo melioracije nosijo
investitorji. Investitorji morajo vsa dela opraviti v skladu s predpisi o
urejanju naselij in drugih posegih v prostor ter morajo zagotoviti, da bo
pooblaščena organizacija opravila strokovni nadzor nad vsemi deli.
8. člen
Investitorjem se nalaga, da pri nepremičninah iz 2. člena te
odredbe v roku 30 dni od uveljavitve odredbe predlagajo zaznambo uvedbe
melioracijskega postopka v zemljiško knjigo pri pristojnem sodišču in v
zemljiškem katastru, pri pristojni izpostavi Geodetske uprave Republike
Slovenije.
9. člen
Lastniki oziroma zakupniki zemljišč na območju iz 2. člena te
odredbe morajo po končani melioraciji poskrbeti za redno rabo, delovanje in
vzdrževanje terciarnega omrežja namakalnega sistema in zagotavljati sredstva za
vzdrževanje v sorazmerju s površino zemljišč, katerih lastniki oziroma
zakupniki so in ležijo znotraj sistema.
10. člen
Ta odredba začne veljati naslednji dan po objavi v Uradnem
listu Republike Slovenije.
Št. 329-09-1/2002
Ljubljana, dne 22. aprila 2002.
Minister 
za kmetijstvo, gozdarstvo in prehrano 
mag. Franc But l. r.
 