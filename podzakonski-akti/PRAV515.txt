1. člen
Ta pravilnik v skladu
z Direktivo Sveta 86/594/EGS z dne 1. decembra 1986 o emisijah hrupa, ki ga
povzročajo gospodinjski stroji (UL L št. 344 z dne 6. 12. 1986, str. 24) določa postopke proizvajalčevega samostojnega
ugotavljanja emisije hrupa gospodinjskih strojev ter zahtevo za objavo
informacije, pridobljene na podlagi meritev emisije hrupa po teh postopkih, in
sicer:
-      
določa preskusne in statistične metode za
vrednotenje emisij hrupa gospodinjskih strojev,
-      
določa statistične parametre, ki morajo biti
izpolnjeni pri preskušanju emisij hrupa gospodinjskih strojev,
-      
ureja zahtevo za objavo informacije o emisiji
hrupa gospodinjskih strojev,
-      
ureja oznake, ki obveščajo o emisiji hrupa
gospodinjskega stroja in
-      
ureja preverjanje skladnosti gospodinjskih
strojev, ki so dani v promet, s pogoji tega pravilnika.
2. člen
(1) Ta pravilnik se nanaša na vsako
napravo, del naprave ali instalacije, ki je dana v promet in je namenjena za
uporabo v bivalnih prostorih, vključno s kletmi, garažami in drugimi pomožnimi
prostori, še posebej pa na gospodinjske stroje za vzdrževanje, čiščenje,
pripravo in shranjevanje živil, proizvodnjo ali distribucijo toplote in hladu,
ter na druge stroje, ki se uporabljajo v gospodinjstvih in niso namenjeni
profesionalni uporabi.
(2) Ta pravilnik ne velja:
-      
za stroje, naprave ali dele naprav, ki se
uporabljajo ali so namenjeni za uporabo v industriji ali v drugih dejavnostih,
-      
za stroje, ki so sestavni del stavb ali
instalacij v stavbah, kot so na primer naprave za hlajenje, ogrevanje ali
prezračevanje, razen ventilatorjev v gospodinjstvih, kuhinjskih naprav ter
samostojnih naprav za ogrevanje,
-      
za oljne gorilnike v kurilnih napravah
centralnega ogrevanja,
-      
za črpalke za oskrbo z vodo in naprave za
odvajanje ali čiščenje komunalne odpadne vode,
-      
za posamezne sestavne dele naprav, kot so na
primer motorji in
-      
za elektroakustične aparate.
3. člen
Izrazi uporabljeni v tem pravilniku imajo
naslednji pomen:
1.    
Družina gospodinjskih strojev so vsi modeli
oziroma tipi posamezne vrste gospodinjskih strojev, ki so bili načrtovani za
isti namen in jih poganja enak vir energije. Običajno družina gospodinjskih
strojev obsega več modelov ali tipov gospodinjskih strojev.
2.    
Serija gospodinjskih strojev so vsi
gospodinjski stroji, ki pripadajo istemu modelu ali tipu gospodinjskega stroja
z znanimi lastnostmi in jih je proizvedel isti proizvajalec.
3.    
Skupina gospodinjskih strojev je določena
količina strojev posamezne serije gospodinjskih strojev, narejena ali
proizvedena pod enakimi pogoji.
4.    
Emisija hrupa gospodinjskih strojev je
A-vrednotena raven zvočne moči LWA, ki jo oddaja v zrak gospodinjski stroj in
se jo izraža v dB ter vrednoti glede na referenčno zvočno moč 1 pW.
5.    
Velikost vzorca je število gospodinjskih
strojev v vzorcu strojev, katerih emisijo hrupa se preskuša.
6.    
Standardni odklon vrednosti emisij hrupa
skupine gospodinjskih strojev je odklon vrednosti izmerjenih emisij hrupa
skupine N-tih gospodinjskih strojev, ki se ga izračuna z enačbo:
kjer je:
-      
σ standardni odklon,
-      
N število gospodinjskih strojev v skupini,
-      
μ povprečna vrednost izmerjenih ravni zvočne
moči v skupini gospodinjskih strojev in
-      
LWA,i raven zvočne
moči i-tega gospodinjskega stroja iz skupine.
7.    
Standardni odklon ponovljivosti je standardni
odklon vrednosti emisij hrupa, izmerjenih pri ponovljivih pogojih, to je pri
meritvah iz istega vira hrupa, ki se ponovijo v več zaporednih časovnih
intervalih v istem laboratoriju z isto merilno opremo in izvajalcem meritev.
8.    
Standardni odklon primerljivosti je standardni
odklon vrednosti emisij hrupa, izmerjenih pod pogoji, ki se jih lahko obnovi,
to je pri meritvah iz istega vira hrupa, ki se izvedejo časovno nepovezano v
različnih laboratorijih z različno opremo in drugimi izvajalci meritev.
9.    
Standardni odklon proizvodnje je standardni
odklon vrednosti emisij hrupa, izmerjenih s preskušanjem različnih
gospodinjskih strojev iz iste skupine pod istimi pogoji v časovno zaporednih
meritvah v istem laboratoriju z isto merilno opremo in izvajalcem meritev.
10. 
Celotni referenčni standardni odklon je celotni
standardni odklon, ki je lasten družini gospodinjskih strojev in tudi tipičen
za skupine strojev, ki pripadajo tej družini. Celotni standardni odklon je enak
kvadratnemu korenu vsote kvadratov standardnega odklona primerljivosti in standardnega
odklona proizvodnje.
11. 
Verjetnost sprejemljivosti je verjetnost, da je
skupina gospodinjskih strojev določene kakovosti, ki se jo izraža z odstopanjem
od označene ravni zvočne moči, sprejemljiva za načrt vzorčenja gospodinjskih
strojev.
12. 
Operacijska karakteristična krivulja je
krivulja, ki za posamezni načrt vzorčenja gospodinjskih strojev prikazuje
odvisnost med verjetnostjo sprejemljivosti in odstopanjem od označene ravni
zvočne moči.
4. člen
Dobavitelj gospodinjskih strojev mora
stroje, preden so dani v promet, opremiti z informacijo o ravni zvočne moči
hrupa, ki ga povzroča uporaba strojev te družine.
Če dobavitelj gospodinjskih strojev ni
proizvajalec gospodinjskih strojev, mora podatke za informacijo iz prejšnjega
odstavka pridobiti od proizvajalca strojev.
Za družine gospodinjskih strojev iz prvega
odstavka tega člena se štejejo:
-      
hladilniki in zamrzovalniki ter njihove
kombinacije,
-      
pralni stroji, sušilniki perila in njihove
kombinacije in
-      
pomivalni stroji za posodo.
Dobavitelj mora zagotoviti, da je
informacija o emisiji hrupa posamezne družine gospodinjskih strojev dostopna
potrošnikom in zapisana za potrošnika gospodinjskih strojev na razumljiv način.
5. člen
Z informacijo o ravni zvočne moči
dobavitelj gospodinjskih strojev jamči, da je zanesljivost objavljene
informacije o emisiji hrupa za posamezno družino gospodinjskih strojev skladna
z določbami tega pravilnika.
Če dobavitelj gospodinjskih strojev opremi
stroje z informacijo o emisiji hrupa drugih družin, kot so družine
gospodinjskih strojev iz tretjega odstavka prejšnjega člena, jamči za
zanesljivost objavljene informacije po določbah tega pravilnika.
6. člen
Dobavitelj gospodinjskih strojev mora
zagotoviti, da so gospodinjski stroji iz 4. člena tega pravilnika, ki so dani v
promet, označeni z vidno in trajno oznako, na kateri je zapisana raven zvočne
moči LWA.
Oblika in velikost oznake je določena v
prilogi 1, ki je sestavni del tega pravilnika.
Če je za posamezne družine gospodinjskih
strojev predpisano označevanje podatkov o rabi energije strojev, se informacija
o ravni zvočne moči LWA vključi v to oznako
z zapisom vrednosti za raven zvočne moči L(WA) in njene enote dB.
7. člen
Proizvajalec gospodinjskih strojev mora
zagotoviti, da je izvedba meritev emisij hrupa gospodinjskih strojev tako
natančna, da napake pri merjenju ravni zvočne moči ne povzročijo standardnega
odklona ponovljivosti, ki je večji od 2 dB. Standardni odklon iz prejšnjega
stavka je kumulativni učinek vseh merilnih negotovosti med preskušanjem, razen
sprememb v ravneh zvočne moči gospodinjskega stroja med preskušanjem.
Da se zagotovi ustrezno ponovljivost in
primerljivost meritev, mora poročilo o skladnosti izvedenih meritev emisij
hrupa gospodinjskih strojev z določbami tega pravilnika (v nadaljnjem besedilu:
poročilo o meritvah) vsebovati tudi opis preskuševališča, opis načina vpenjanja
stroja med preskušanjem, opis obremenitve stroja ter opis obratovalnih pogojev,
ki simulirajo običajno rabo stroja. Za vsako družino gospodinjskih strojev mora
biti navedena vrednost standardnega odklona primerljivosti meritev emisij
hrupa.
Poročilo o meritvah mora na zahtevo
pristojnega inšpektorja zagotoviti dobavitelj gospodinjskih strojev v roku, ki
ga določi pristojni inšpektor.
Če je poročilo o meritvah v tujem jeziku,
mora dobavitelj gospodinjskih strojev zagotoviti, da je povzetek dokumentacije
dosegljiv v slovenskem jeziku. Iz vsebine povzetka morajo biti razvidni
podatki:
-      
o uporabljenih standardih,
-      
o družini gospodinjskih strojev,
-      
o uporabljenih metodah vzorčenja (enostavna,
dvojna ali zaporedna) in velikosti vzorca,
-      
o vrednostih standardnih odklonov, katerih
največje vrednosti so določene s tem pravilnikom, in
-      
o operacijski karakteristični krivulji in o
računskem postopku, ki je bil uporabljen za ta namen.
8. člen
V informaciji o emisiji hrupa in na oznaki
strojev se raven zvočne moči navaja celoštevilčno.
Zanesljivost navedene ravni zvočne moči iz
prejšnjega odstavka mora biti potrjena z uporabo statističnih metod.
Statistično ugotavljanje zanesljivosti v
informaciji oziroma na oznaki navedene ravni zvočne moči se izvaja z meritvami
na vzorcih strojev iz posamezne skupine gospodinjskih strojev.
V enostavnem ali enakovrednem vzorcu morajo
biti najmanj trije gospodinjski stroji.
Osnovni statistični parametri statističnih
metod iz drugega odstavka tega člena morajo zagotavljati za skupino
gospodinjskih strojev, v kateri največ 6,5% strojev emitira hrup z zvočno močjo
večjo od navedene v informaciji oziroma na oznaki, verjetnost sprejemljivosti
najmanj 95%.
Celotni referenčni standardni odklon
izbrane statistične metode mora biti 3,5 dB.
9. člen
Minister za okolje in prostor v soglasju z
ministrom, pristojnim za trg objavi v Uradnem listu Republike Slovenije seznam
slovenskih standardov, katerih uporaba ustvari domnevo o skladnosti informacije
o emisiji hrupa gospodinjskih strojev z zahtevami po tem pravilniku (v
nadaljnjem besedilu: seznam standardov).
Kadar so meritve emisije hrupa izvedene v
skladu s standardi navedenimi v seznamu standardov, ki opredeljujejo preskusne
in statistične metode za vrednotenje emisij hrupa, velja domneva, da so
izvedene meritve emisij hrupa gospodinjskih strojev v skladu z zahtevami iz 7.
in 8. člena tega pravilnika.
10. člen
Nadzor nad izvajanjem določb tega
pravilnika opravlja Tržni inšpektorat Republike Slovenije (v nadaljnjem
besedilu: nadzorni organ) v skladu s 16. členom zakona o tehničnih zahtevah za
proizvode in o ugotavljanju skladnosti.
Nadzor nad točnostjo podatkov informacije o
emisiji hrupa gospodinjskih strojev izvaja nadzorni organ s preverjanjem
istovetnosti podatkov iz informacije o emisiji hrupa s podatki iz poročila o
meritvah ali s preskusi emisij hrupa naključno izbranega vzorca gospodinjskih
strojev, ki so proizvedeni ali uvoženi z namenom dajanja v promet.
11. člen
Če nadzorni organ ugotovi, da informacija o
ravni zvočne moči iz 4. člena ali oznaka o ravni zvočne moči na gospodinjskem
stroju iz 6. člena tega pravilnika ni v skladu z določbami tega pravilnika,
mora dobavitelj poskrbeti za to, da bodo gospodinjski stroji glede določb, ki
zadevajo informacijo in oznako o ravni zvočne moči, izpolnjevali zahteve tega
pravilnika.
Dobavitelj mora prenehati s kršenjem pod
pogoji, ki jih določi nadzorni organ.
Če dobavitelj neustreznosti, ki jih ugotovi
nadzorni organ ne odpravi, mora nadzorni organ ukreniti vse potrebno, da se
gospodinjskim strojem, ki glede emisij hrupa niso ustrezno opremljeni z
informacijo oziroma označeni, prepreči oziroma prepove dajanje v promet, ali da
se gospodinjski stroji umaknejo s trga.
12. člen
Če nadzorni organ iz razlogov iz prejšnjega
člena prepove dajanje gospodinjskih strojev v promet ali če omeji njihov prost
pretok, mora o tem nemudoma obvestiti ministrstvo, pristojno za okolje, in
ministrstvo, pristojno za trg, in podati razloge za tako odločitev, predvsem pa
navesti:
-      
ali neskladnost z določbami tega pravilnika
izhaja iz nespoštovanja standardov iz seznama standardov ali iz neposrednega
kršenja določb iz 7. in 8. člena tega pravilnika,
-      
ali je neskladnost z določbami tega pravilnika
mogoče pripisati napačni uporabi standardov iz seznama standardov.
13. člen
V skladu z 12., 13. in 14. členom zakona o
tehničnih zahtevah za proizvode in o ugotavljanju skladnosti določi organ za
ugotavljanje skladnosti gospodinjskih strojev po tem pravilniku minister,
pristojen za trg, v soglasju z ministrom za okolje in prostor.
Organ za ugotavljanje skladnosti ugotavlja
skladnost emisije hrupa gospodinjskih strojev pri preverjanju istovetnosti
podatkov iz informacije o emisiji hrupa in pri preskusih emisij hrupa naključno
izbranega vzorca iz 10. člena tega pravilnika.
Pri določitvi organa za ugotavljanje
skladnosti iz prvega odstavka tega člena je treba zagotoviti, da ta organ ni za
proizvajalca nadzirane družine gospodinjskih strojev izdelal poročila o meritvah
ali kako drugače sodeloval pri meritvah emisij hrupa nadzirane družine
gospodinjskih strojev.

Priloga 1:
Oblika in velikost oznake za raven zvočne moči gospodinjskih strojev 

Pravilnik o emisiji hrupa gospodinjskih
strojev (Uradni list RS, št. 13/01)
vsebuje naslednjo prehodno in končno določbo: 
»14. člen
Določbe o obveznem označevanju gospodinjskih
strojev iz tretjega odstavka 4. člena tega pravilnika začno veljati 30. junija
2002.
Za gospodinjske stroje iz tretjega odstavka
4. člena tega pravilnika, ki jih bodo trgovci in dobavitelji imeli na zalogi
30. junija 2002, ter za gospodinjske stroje, ki so jih ali jih bodo kot
uvozniki naročili pri tujem dobavitelju oziroma so jih ali jih bodo naročili
pri domačem proizvajalcu ter jih plačali do 30. junija 2002, začno veljati
določbe tega pravilnika 30. junija 2003.
15. člen
Ta pravilnik začne veljati petnajsti dan po
objavi v Uradnem listu Republike Slovenije.«.

Pravilnik o spremembi in dopolnitvah
Pravilnika o emisiji hrupa gospodinjskih strojev (Uradni list RS, št. 43/05)
vsebuje naslednjo končno določbo: 
»4. člen
Ta pravilnik začne veljati naslednji dan po objavi v Uradnem listu Republike Slovenije.«.