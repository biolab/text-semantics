1. člen
Za zagotovitev sredstev za izpolnjevanje obveznosti proračuna
Republike Slovenije za leto 1992 izdaja Republika Slovenija zakladne menice kot
blagajniške zapise, v tolarski protivrednosti 18,000.000 ECU, in sicer 50%
zakladnih menic nominiranih v tolarjih in 50% zakladnih menic nominiranih v
ECU. 
Pravice iz zakladnih menic, nominiranih v ECU, se izplačujejo
v tolarjih.
2. člen
Zakladne menice se glasijo na prinosnika.
3. člen
Zakladne menice se izdajo v naslednjem številu in apoenih: 
-       
2500 zakladnih menic po 100.000 tolarjev, 
-       
750 zakladnih menic po 1,000.000 tolarjev, 
-       
2500 zakladnih menic po 1.000 ECU. 
-       
650 zakladnih menic po 10.000 ECU. 
Zakladne menice se izdajo pod serijsko številko RS 041292.
4. člen
Zakladne menice dospejo v plačilo 15. junija 1993.
5. člen
Zakladne menice se obrestujejo po 9-odstotni letni obrestni
meri. 
Glavnica pri zakladnih menicah, nominiranih v tolarjih, se
mesečno revalorizira s stopnjo rasti cen na drobno. 
Obresti se obračunajo na komforni način, in sicer: 
-       
pri zakladnih menicah, nominiranih v tolarjih, se obresti obračunajo in
izplačujejo ob dospetju; 
-       
pri zakladnih menicah, nominiranih v ECU, se obresti obračunajo v
najprej in se ob vpisu zakladne menice odštejejo od njene nominalne vrednosti.
6. člen
Prihodki od prodaje zakladnih menic se vplačajo v proračun
Republike Slovenije. 
Sredstva za poravnavo obveznosti iz zakladnih menic se
zagotovijo v proračunu Republike Slovenije.
7. člen
Zakladne menice podpiše minister za finance.
8. člen
Imetnik zakladne menice lahko na dan 15. 3. 1993 zahteva
spremembo diskontirane vrednosti zakladne menice, izražene v ECU, v tolarje
oziroma spremembo revalorizirane vrednosti zakladne menice, izražene v tolarjih
in s pripadajočimi obrestmi, v ECU. 
Preračun zakladne menice, nominirane v tolarjih, se opravi
tako, da se izračuna revalorizirana glavnica in pripadajoče obresti na dan 15.
3. 1993 ter ta znesek deli s srednjim tečajem za ECU, kot ga na ta dan določi
Banka Slovenije. 
Preračun zakladne menice, nominirane v ECU, se opravi tako,
da se njena diskontirana vrednost, ki na dan 15. 3. 1993 znaša 978,5127 ECU
oziroma 9785,1271 ECU, pomnoži s srednjim tečajem za ECU, kot ga na ta dan
določi Banka Slovenije. 
Minister za finance izda podrobnejši predpis o postopku v
zvezi z uveljavljanjem pravice imetnika zakladne menice po prvem odstavku tega
člena.
9. člen
Posle v zvezi s prodajo zakladne menice opravljajo v imenu in
za račun Republike Slovenije banke in člani borze, s katerimi sklene minister
za finance posebno pogodbo. Znesek od tako prodanih zakladnih menic se vplača
na žiro račun Republike Slovenije v dveh dneh od dneva vplačila. 
Za opravljanje poslov po prejšnjem odstavku se lahko v breme
Republike Slovenije zaračuna provizija v višini 0,6% od nominalne vrednosti
prodanih zakladnih menic.
10. člen
Strokovne in tehnične posle v zvezi z izdajo zakladne menice
opravlja v imenu in za račun Republike Slovenije Banka Slovenije. 
O opravljanju poslov iz prejšnjega odstavka sklene minister
za finance pogodbo z Banko Slovenije.
11. člen
Ta odlok začne veljati naslednji dan po objavi v Uradnem
listu Republike Slovenije.
Št. 440-11/92-24/1-8
Ljubljana, dne 17. decembra 1992.
Vlada Republike Slovenije
dr. Janez Drnovšek l. r.
Predsednik