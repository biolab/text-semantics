1. člen
Sprejme se letni gozdnogospodarski načrt za del gozdov v
gozdnogospodarski enoti Borovnica (k.o. Bezuljak), št. 05-31/00 z dne 17. 9.
1999, ki ga je izdelal Zavod za gozdove Slovenije, Območna enota Postojna, za
obdobje od 1. 1. 2000 do 31. 12. 2000. 
Usmeritve in ukrepi, ki so določeni v letnem
gozdnogospodarskem načrtu za del gozdov v gozdnogospodarski enoti Borovnica
(k.o. Bezuljak) na ravneh odsekov, so sestavni del te odredbe.
2. člen
Letni gozdnogospodarski načrt za del gozdov v
gozdnogospodarski enoti Borovnica (k.o. Bezuljak) je izdelan v treh izvodih za
169,10 hektarjev gozdov, ki ležijo v gozdnogospodarskem območju Postojna, v
Občini Cerknica oziroma v katastrski občini Bezuljak.
3. člen
Po en izvod letnega gozdnogospodarskega načrta za del gozdov
v gozdnogospodarski enoti Borovnica (k.o. Bezuljak) je na vpogled na sedežu
Zavoda za gozdove Slovenije, Območne enote Postojna, Vojkova 9, Postojna, na
sedežu Zavoda za gozdove Slovenije, Območne enote Postojna, Krajevne enote
Cerknica, Čabranska 1, Cerknica, in na Ministrstvu za kmetijstvo, gozdarstvo in
prehrano Republike Slovenije, Ljubljana, Dunajska 56, 58, kjer se hrani tudi
dokumentacija v zvezi s postopkom sprejemanja letnega gozdnogospodarskega
načrta za del gozdov v gozdnogospodarski enoti Borovnica (k.o. Bezuljak).
4. člen
Ta odredba začne veljati naslednji dan po objavi v Uradnem
listu Republike Slovenije.
Št. 322-01-5/38-99
Ljubljana, dne 14. oktobra 1999.
Minister 
za kmetijstvo, gozdarstvo in prehrano 
Ciril Smrkolj l. r.