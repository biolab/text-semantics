1. člen
(vsebina)
S to uredbo se za izvajanje Izvedbene uredbe Komisije (EU)
2019/947 z dne 24. maja 2019 o pravilih in postopkih za upravljanje
brezpilotnih zrakoplovov (UL L št. 152 z dne 11. 6. 2019, str. 45), zadnjič
spremenjene z Izvedbeno uredbo Komisije (EU) z dne 4. junija 2020 o spremembi
Izvedbene uredbe (EU) 2019/947 glede odložitve datumov začetka uporabe
nekaterih ukrepov v okviru pandemije COVID-19 (UL L št. 176 z dne 5. 6. 2020,
str. 13), (v nadaljnjem besedilu: Uredba 2019/947/EU) določajo pristojni
organi, zahteve glede letalskih modelarskih klubov ali združenj, geografskih
območij sistemov brezpilotnih zrakoplovov, registracije mladoletnih operatorjev
sistemov brezpilotnih zrakoplovov in prekrški.
2. člen
(pristojni organ)
(1) Pristojni organ za izvajanje Uredbe 2019/947/EU in te
uredbe je Javna agencija za civilno letalstvo Republike Slovenije (v nadaljnjem
besedilu: agencija).
(2) Nadzor nad izvajanjem Uredbe 2019/947/EU in te uredbe
izvaja agencija.
(3) Ne glede na prejšnji odstavek policija in občinsko
redarstvo izvajata nadzor in ugotavljata prekrške iz četrtega odstavka 10.
člena te uredbe in 12. člena te uredbe, če je storilec prekrška posameznik.
3. člen
(pomen izrazov)
Izrazi, uporabljeni v tej uredbi, pomenijo enako kot izrazi,
uporabljeni v Uredbi 2019/947/EU.
4. člen
(letalski modelarski klub ali združenje)
(1) Letalski modelarski klub ali združenje je pravna oseba
zasebnega prava, ki je ustanovljena v skladu z zakonom, ki ureja društva. V
temeljnem aktu društva mora biti opredeljena glavna dejavnost kot letalsko
modelarstvo, razvoj tehnične kulture oziroma znanosti s tega področja ter
razvedrilna in športno-rekreacijska dejavnost, povezana z modelarstvom.
(2) Agencija določi obliko vloge za pridobitev dovoljenja za
operacije sistemov brezpilotnih zrakoplovov v okviru letalskih modelarskih
klubov in združenj, kot tudi obvezne priloge, na podlagi katerih letalski
modelarski klub ali združenje dokaže izpolnjevanje zahtev iz točke b) drugega
odstavka 16. člena Uredbe 2019/947/EU.
(3) Agencija lahko v dovoljenju za operacije sistemov
brezpilotnih zrakoplovov v okviru letalskih modelarskih klubov in združenj na
podlagi vloge določi drugačno minimalno starost pilota na daljavo, kot je določena
v prvem odstavku 9. člena Uredbe 2019/947/EU.
5. člen
(geografska območja sistemov brezpilotnih zrakoplovov)
(1) Geografska območja, na katerih so operacije sistemov
brezpilotnih zrakoplovov zaradi zagotavljanja letalske varnosti prepovedane,
so:
-       
v odprti kategoriji kontrolirana cona (CTR) znotraj radija 5 km od
referenčne točke letališča (ARP). Prepoved ne velja v posebni kategoriji, če
operator sistema brezpilotnega zrakoplova izpolni pogoje iz 5. člena Uredbe
2019/947/EU in pridobi soglasje izvajalca služb zračnega prometa;
-       
v odprti kategoriji kontrolirana cona (CTR) zunaj radija 5 km od
referenčne točke letališča (ARP) na višini 50 m ali višje, razen za operacije
sistemov brezpilotnih zrakoplovov na letalski prireditvi ali letalskem
tekmovanju. Prepoved ne velja v posebni kategoriji, če operator sistema
brezpilotnega zrakoplova izpolni pogoje iz 5. člena Uredbe 2019/947/EU in
pridobi soglasje izvajalca storitev služb zračnega prometa;
-       
v odprti in posebni kategoriji na letališčih, kjer ni zagotovljena
letališka kontrola zračnega prometa, v radiju 2600 m od obeh pragov
vzletno-pristajalne steze in v pasu 2600 m vzporedno od središčne črte
vzletno-pristajalne steze letališča, razen v primerih, ko so posebej predvideni
postopki za letenje sistemov brezpilotnih zrakoplovov opredeljeni v navodilih
obratovalca letališča za uporabo letališča, ali ob predhodnem soglasju
obratovalca letališča;
-       
v odprti kategoriji na heliportih znotraj radija 1850 m. Prepoved ne
velja v posebni kategoriji, če operator sistema brezpilotnega zrakoplova
izpolni pogoje iz 5. člena Uredbe 2019/947/EU in pridobi soglasje obratovalca
heliporta;
-       
v odprti kategoriji na območjih javnega interesa, določenih v skladu z
Uredbo Komisije (EU) št. 965/2012 z dne 5. oktobra 2012 o tehničnih zahtevah in
upravnih postopkih za letalske operacije v skladu z Uredbo (ES) št. 216/2008
Evropskega parlamenta in Sveta (UL L št. 296 z dne 25. 10. 2012, str. 1),
zadnjič spremenjeno z Izvedbeno uredbo Komisije (EU) 2020/1176 z dne 7. avgusta
2020 o spremembi Izvedbene uredbe (EU) 2019/1387 glede odložitve datumov
začetka uporabe nekaterih ukrepov v okviru pandemije COVID-19 (UL L št. 259 z
dne 10. 8. 2020, str. 10), znotraj radija 600 m. Prepoved ne velja v posebni
kategoriji, če operator sistema brezpilotnega zrakoplova izpolni pogoje iz 5.
člena Uredbe 2019/947/EU in pridobi soglasje uporabnikov območij javnega
interesa;
-       
v odprti in posebni kategoriji na vzletišču znotraj radija 500 m od
referenčne točke vzletišča. Let brezpilotnega zrakoplova se znotraj navedenega
območja lahko odvija ob soglasju obratovalca vzletišča;
-       
v odprti kategoriji na področju, na katerem so objekti, namenjeni za
stanovanje, poslovanje ali rekreacijo (npr. stanovanjske stavbe, stanovanjske
hiše, šole, pisarne, športni objekti, parki), ali na katerem so objekti nizke
gradnje, kjer so ljudje (npr. avtoceste), razen za sisteme brezpilotnih
zrakoplovov do teže 500 g do višine 50 m nad tlemi (AGL) izključno podnevi in
ob soglasju lastnika zemljišča, nad katerim se izvaja let sistema brezpilotnega
zrakoplova. O takem letu sistema brezpilotnega zrakoplova mora operator sistema
brezpilotnega zrakoplova obvestiti agencijo;
-       
na področju ožjih urbanih con (npr. središča mest, naselja, kraji) ob
pogojih iz prejšnje alineje in ob morebitnih dodatnih pogojih, ki jih določi
samoupravna lokalna skupnost, ter v obsegu, ki ga določi ta samoupravna lokalna
skupnost. Prepovedi in omejitve ne veljajo v posebni kategoriji, če operator
sistema brezpilotnega zrakoplova izpolni pogoje iz 5. člena Uredbe 2019/947/EU in
morebitne dodatne pogoje, ki jih določi samoupravna lokalna skupnost.
(2) Agencija lahko v geografskih območjih iz prejšnjega
odstavka dovoli operacije sistemov brezpilotnih zrakoplovov letalskemu
modelarskemu klubu ali združenju v dovoljenju za operacije sistemov
brezpilotnih zrakoplovov v okviru letalskih modelarskih klubov ali združenj iz
16. člena Uredbe 2019/947/EU.
(3) Poleg geografskih območij iz prvega odstavka tega člena
so operacije s sistemi brezpilotnih zrakoplovov zaradi zagotavljanja interesov
ohranjanja narave prepovedane na zavarovanih območjih in naravnih vrednotah, ki
so določeni v predpisih, ki urejajo ohranjanje narave, pod pogoji, določenimi v
teh predpisih.
(4) Poleg geografskih območij iz prvega odstavka tega člena
so operacije sistemov brezpilotnih zrakoplovov zaradi zagotavljanja varovanja
in obrambnih interesov Republike Slovenije prepovedane na območju z objekti, ki
so posebnega pomena za obrambo države, določenih s predpisom, ki ureja
določitev objektov in okolišev objektov, ki so posebnega pomena za obrambo, in
ukrepih za njihovo varovanje ter 200 m vodoravne oddaljenosti v radiju od takih
objektov. Operacije sistemov brezpilotnih zrakoplovov se nad temi območji lahko
izvajajo ob predhodnem dovoljenju ministrstva, pristojnega za obrambo.
(5) Poleg geografskih območij iz prvega odstavka tega člena
so operacije sistemov brezpilotnih zrakoplovov zaradi zagotavljanja javne
varnosti in varovanja zasebnosti prepovedane na območju izvajanja nalog
policije, kadar ta izvaja ukrepe iz četrtega in petega odstavka 56. člena
Zakona o nalogah in pooblastilih policije (Uradni list RS, št. 15/13, 23/15 –
popr., 10/17, 46/19 – odl. US in 47/19). Operacije sistemov brezpilotnih
zrakoplovov se nad temi območji lahko izvajajo ob predhodnem dovoljenju
ministrstva, pristojnega za notranje zadeve.
(6) Poleg geografskih območij iz prvega odstavka tega člena
so operacije sistemov brezpilotnih zrakoplovov zaradi zagotavljanja varnosti in
zasebnosti prepovedane na območjih, ki jih predlagajo zavezanci na podlagi
predpisov, ki urejajo obvezno organiziranje varovanja. Operacije sistemov
brezpilotnih zrakoplovov se nad temi območji lahko izvajajo ob predhodnem
dovoljenju ministrstva, pristojnega za posamezno področje, ki je predlagalo
določitev zavezanca za obvezno organiziranje varovanja po predhodnem
posvetovanju z zavezancem, in dovoljenju ministrstva, pristojnega za notranje
zadeve.
(7) Poleg geografskih območij iz prvega odstavka tega člena
so operacije sistemov brezpilotnih zrakoplovov zaradi zagotavljanja jedrske
varnosti in jedrskega varovanja prepovedane na območju jedrskih objektov.
Operacije sistemov brezpilotnih zrakoplovov se nad temi območji lahko izvajajo
ob predhodnem soglasju organa, pristojnega za jedrsko varnost, in dovoljenju
ministrstva, pristojnega za notranje zadeve.
(8) Poleg geografskih območij iz prvega odstavka tega člena
so operacije sistemov brezpilotnih zrakoplovov zaradi zagotavljanja spremljanja
vremenskih pojavov v atmosferi prepovedane na območju meteoroloških radarjev in
vertikalnih meritev atmosfere. Operacije sistemov brezpilotnih zrakoplovov se
nad temi območji lahko izvajajo ob predhodnem soglasju organa, pristojnega za
izvajanje državne meteorološke, hidrološke, oceanografske in seizmološke
službe, ter dovoljenju ministrstva, pristojnega za okolje in prostor.
(9) Ministrstva, pristojna za izdajo dovoljenj iz tega člena,
o izdanih dovoljenjih obvestijo agencijo.
6. člen
(geografska območja sistemov brezpilotnih zrakoplovov na
podlagi drugih predpisov)
Ne glede na prejšnji člen državni organi, organi samoupravnih
lokalnih skupnosti in nosilci javnih pooblastil lahko zaradi varnosti,
varovanja, zasebnosti ali varstva okolja zahtevajo določitev prepovedanih ali
omejenih geografskih območij v skladu z veljavno zakonodajo. Določitev geografskega
območja mora temeljiti na zakonu ali odloku samoupravne lokalne skupnosti ali
na predpisu, izdanem na njuni podlagi.
7. člen
(sistem za objavljanje geografskih območij sistemov
brezpilotnih zrakoplovov)
(1) Za izvrševanje prvega odstavka 15. člena Uredbe
2019/947/EU agencija vzpostavi sistem za objavljanje geografskih območij
sistemov brezpilotnih zrakoplovov v zračnem prostoru Republike Slovenije (v
nadaljnjem besedilu: sistem). Sistem mora zagotavljati točnost in ažurnost
informacij.
(2) Agencija podatke iz prejšnjega odstavka vnese v sistem v
30 dneh od prejema zahteve za določitev geografskega območja sistemov
brezpilotnih zrakoplovov.
(3) Geografsko območje je določeno z dnem objave v sistemu iz
prvega odstavka tega člena.
(4) Agencija izda navodila glede tehničnih značilnosti
podatkov o prepovedanih ali omejenih geografskih območjih sistemov brezpilotnih
zrakoplovov.
8. člen
(registracija operatorjev sistemov brezpilotnih zrakoplovov)
(1) Registracija operatorjev sistemov brezpilotnih zrakoplovov,
katerih delovanje lahko pomeni tveganje za varnost, varovanje, zasebnost in
varstvo osebnih podatkov ali okolja, se izda na obrazcu iz priloge, ki je
sestavni del te uredbe.
(2) Registracija operatorjev sistemov brezpilotnih
zrakoplovov velja 30 mesecev.
(3) Operatorja sistema brezpilotnega zrakoplova, ki še ni
dopolnil 18 let, v postopku registracije iz 14. člena Uredbe 2019/947/EU
zastopa njegov zakoniti zastopnik.
9. člen
(zavarovanje)
Operator sistema brezpilotnega zrakoplova mora skleniti
obvezno zavarovanje za sistem brezpilotnega zrakoplova v skladu s predpisom, ki
ureja obvezna zavarovanja v prometu.
10. člen
(prekrški)
(1) Z globo 1000 eurov se za prekršek kaznuje operator
sistema brezpilotnega zrakoplova, ki je pravna oseba, če ni registriran v skladu
s 14. členom Uredbe 2019/947/EU.
(2) Z globo 800 eurov se za prekršek kaznuje operator sistema
brezpilotnega zrakoplova, ki je samostojni podjetnik posameznik ali posameznik,
ki samostojno opravlja dejavnost, če stori prekršek iz prejšnjega odstavka.
(3) Z globo 500 eurov se za prekršek kaznuje odgovorna oseba
pravne osebe, samostojnega podjetnika posameznika oziroma posameznika, ki
samostojno opravlja dejavnost, če stori prekršek iz prvega odstavka tega člena.
(4) Z globo 400 eurov se za prekršek kaznuje posameznik, ki
je operator sistema brezpilotnega zrakoplova, če stori prekršek iz prvega
odstavka tega člena.
11. člen
(prekrški)
(1) Z globo 5000 eurov se za prekršek kaznuje operator
sistema brezpilotnega zrakoplova, ki je pravna oseba, če izvaja operacije
sistema brezpilotnega zrakoplova na območju geografskega območja, na katerem je
izvajanje teh operacij prepovedano ali omejeno ali v nasprotju s posamezno
prepovedjo ali omejitvijo, ali brez prehodnega dovoljenja pristojnega
ministrstva v skladu s 5. in 6. členom te uredbe.
(2) Z globo 4000 eurov se za prekršek kaznuje operator
sistema brezpilotnega zrakoplova, ki je samostojni podjetnik posameznik ali
posameznik, ki samostojno opravlja dejavnost, če stori prekršek iz prvega
odstavka tega člena.
(3) Z globo 3000 eurov se za prekršek kaznuje odgovorna oseba
pravne osebe, samostojnega podjetnika posameznika oziroma posameznika, ki
samostojno opravlja dejavnost, če stori prekršek iz prvega odstavka tega člena.
(4) Z globo 2500 eurov se za prekršek kaznuje posameznik, ki
je operator sistema brezpilotnega zrakoplova, če stori prekršek iz prvega
odstavka tega člena.
12. člen
(prekrški)
(1) Z globo 400 eurov se za prekršek kaznuje pilot na
daljavo, ki ne opravi spletnega tečaja usposabljanja in spletnega preverjanja
teoretičnega znanja oziroma ne pridobi certifikata o usposobljenosti pilota na
daljavo v skladu z UAS.OPEN.020, UAS.OPEN.030 in UAS.OPEN.040 dela A priloge
Uredbe 2019/974/EU.
(2) Z globo 200 eurov se za prekršek kaznuje pilot na
daljavo, ki nima pri sebi dokazila o spletnem tečaju usposabljanja in spletnem
preverjanju teoretičnega znanja oziroma certifikata o usposobljenosti pilota na
daljavo v skladu z UAS.OPEN.060 dela A priloge Uredbe 2019/974/EU.
13. člen
(prekrški)
(1) Z globo 500 eurov se za prekršek kaznuje pilot na
daljavo, ki je pravna oseba, če:
-       
ne izvaja operacije sistema brezpilotnega zrakoplova, ki spada glede na
podkategorije A1, A2 in A3 v enega od razredov, opredeljenih v Delegirani
uredbi Komisije (EU) 2019/945 z dne 12. marca 2019 o sistemih brezpilotnega
zrakoplova in operatorjih sistemov brezpilotnega zrakoplova iz tretjih držav
(UL L št. 152 z dne 11. 6. 2019, str. 1), zadnjič spremenjeni z Delegirano
uredbo Komisije (EU) 2020/1058 z dne 27. aprila 2020 o spremembi Delegirane
uredbe (EU) 2019/945 v zvezi z uvedbo dveh novih razredov sistemov
brezpilotnega zrakoplova (UL L št. 232 z dne 20. 7. 2020, str. 1), (v
nadaljnjem besedilu: Delegirana uredba 2019/945/EU), ali ne izpolnjuje pogojev
iz 20. člena v skladu s točko a) prvega odstavka 4. člena Uredbe 2019/974/EU v
povezavi z delom A priloge Uredbe 2019/947/EU, ali če uporablja zasebno izdelan
sistem brezpilotnega zrakoplova v nasprotju s 16. točko 2. člena Uredbe
2019/947/EU;
-       
izvaja operacije v posamezni podkategoriji odprte kategorije sistema
brezpilotnega zrakoplova, katerega največja vzletna masa brezpilotnega
zrakoplova je 25 kg ali več v skladu s točko b) prvega odstavka 4. člena Uredbe
2019/947/EU;
-       
izvaja operacije v nasprotju z določbami za posamezno podkategorijo
odprte kategorije sistema brezpilotnega zrakoplova nad zborom ljudi ali ne leti
na varni razdalji od ljudi ali objektov v skladu s točko c) prvega odstavka 4.
člena Uredbe 2019/94/7EU;
-       
ne zagotovi, da je brezpilotni zrakoplov v odprti kategoriji vedno v
njegovem vidnem polju, razen kadar zrakoplov leti v načinu spremljanja pilota
ali kadar pilotu pomaga opazovalec brezpilotnega zrakoplova, kakor je določeno
v delu A priloge Uredbe 2019/947/EU v skladu s točko d) prvega odstavka 4.
člena Uredbe 2019/947/EU;
-       
ne zagotovi, da se brezpilotni zrakoplov v odprti kategoriji med letom
ohranja na razdalji 120 metrov od najbližje točke na zemeljski površini, razen
kadar preleti oviro, kakor je določeno v delu A priloge Uredbe 2019/947/EU v
skladu s točko e) prvega odstavka 4. člena Uredbe 2019/947/EU;
-       
ne zagotovi, da brezpilotni zrakoplov v odprti kategoriji med letom ne
prevaža nevarnih snovi in ne odvrže nobenega materiala v skladu s točko f)
prvega odstavka 4. člen Uredbe 2019/947/EU.
(2) Z globo 800 eurov se za prekršek kaznuje pilot na
daljavo, ki je samostojni podjetnik posameznik ali posameznik, ki samostojno
opravlja dejavnost, če stori prekršek iz prejšnjega odstavka.
(3) Z globo 500 eurov se za prekršek kaznuje odgovorna oseba
pravne osebe, samostojnega podjetnika posameznika oziroma posameznika, ki
samostojno opravlja dejavnost, če stori prekršek iz prvega odstavka tega člena.
(4) Z globo 400 eurov se za prekršek kaznuje posameznik, ki
je pilot na daljavo, če stori prekršek iz prvega odstavka tega člena.
14. člen
(prekrški)
(1) Z globo 1500 eurov se za prekršek kaznuje operator
sistema brezpilotnega zrakoplova, ki je pravna oseba, če ne izpolni zahtev iz
UAS.OPEN.050 dela A priloge Uredbe 2019/947/EU.
(2) Z globo 1000 eurov se za prekršek kaznuje operator
sistema brezpilotnega zrakoplova, ki je samostojni podjetnik posameznik ali
posameznik, ki samostojno opravlja dejavnost, če stori prekršek iz prvega
odstavka tega člena.
(3) Z globo 800 eurov se za prekršek kaznuje odgovorna oseba
pravne osebe, samostojnega podjetnika posameznika oziroma posameznika, ki
samostojno opravlja dejavnost, če stori prekršek iz prvega odstavka tega člena.
(4) Z globo 600 eurov se za prekršek kaznuje posameznik, ki
je operator sistema brezpilotnega zrakoplova, če stori prekršek iz prvega
odstavka tega člena.
15. člen
(prekrški)
Z globo 600 eurov se za prekršek kaznuje pilot na daljavo, če
pred začetkom operacije sistema brezpilotnega zrakoplova ali med letom ne
izpolni zahtev iz UAS.OPEN.060 dela A priloge Uredbe 2019/947/EU.
16. člen
(prekrški)
(1) Z globo 2000 eurov se za prekršek kaznuje operator
sistema brezpilotnega zrakoplova, ki je pravna oseba, če izvaja operacije
sistema brezpilotnega zrakoplova v posebni kategoriji brez operativnega
dovoljenja, izjave o skladnosti s standardnim scenarijem ali brez spričevala
operatorja lahkega sistema brezpilotnega zrakoplova v skladu s 5. členom Uredbe
2019/947/EU.
(2) Z globo 1500 eurov se za prekršek kaznuje operator
sistema brezpilotnega zrakoplova, ki je samostojni podjetnik posameznik ali
posameznik, ki samostojno opravlja dejavnost, če stori prekršek iz prvega
odstavka tega člena.
(3) Z globo 1200 eurov se za prekršek kaznuje odgovorna oseba
pravne osebe, samostojnega podjetnika posameznika oziroma posameznika, ki
samostojno opravlja dejavnost, če stori prekršek iz prvega odstavka tega člena.
(4) Z globo 1000 eurov se za prekršek kaznuje posameznik, ki
je operator sistema brezpilotnega zrakoplova, če stori prekršek iz prvega
odstavka.
17. člen
(prekrški)
(1) Z globo 1500 eurov se za prekršek kaznuje pravna oseba,
ki je letalski modelarski klub ali združenje:
-       
če izvaja operacije sistema brezpilotnega zrakoplova brez dovoljenja za
operacije sistemov brezpilotnih zrakoplovov v okviru letalskih modelarskih
klubov in združenj v skladu s 16. členom Uredbe 2019/947/EU ali
-       
izvaja operacije sistema brezpilotnega zrakoplova s prekoračitvijo
zahtev, ki veljajo za podkategorijo A3 v skladu z UAS.OPEN.040 dela A priloge
Uredbe 2019/947/EU), ali
-       
izvaja operacije sistema brezpilotnega zrakoplova zunaj posebnega
geografskega območja, na katerem so operacije sistemov brezpilotnih zrakoplovov
izvzete iz ene ali več zahtev odprte kategorije v skladu z drugim odstavkom 15.
člena Uredbe 2019/947/EU.
(2) Z globo 800 eurov se za prekršek kaznuje odgovorna oseba
pravne osebe, če stori prekršek iz prvega odstavka tega člena.
18. člen
(prekrški)
(1) Z globo 3000 eurov se za prekršek kaznuje operator
sistema brezpilotnega zrakoplova, ki je pravna oseba, če v zračnem prostoru
Republike Slovenije izvaja čezmejne operacije ali operacije sistemov
brezpilotnih zrakoplovov zunaj države registracije:
-       
brez potrdila agencije, da so ukrepi za zmanjšanje tveganja ustrezni za
tovrstno operacijo v skladu z drugim odstavkom 13. člena Uredbe 2019/947/EU,
ali
-       
če agenciji ne predloži kopije izjave, predložene državi članici
registracije, ter kopije potrdila o prejemu in popolnosti v skladu s tretjim
odstavkom 13. člena Uredbe 2019/947/EU.
(2) Z globo 2500 eurov se za prekršek kaznuje operator
sistema brezpilotnega zrakoplova, ki je samostojni podjetnik posameznik ali
posameznik, ki samostojno opravlja dejavnost, če stori prekršek iz prvega
odstavka tega člena.
(3) Z globo 2000 eurov se za prekršek kaznuje odgovorna oseba
pravne osebe, samostojnega podjetnika posameznika oziroma posameznika, ki
samostojno opravlja dejavnost, če stori prekršek iz prvega odstavka tega člena.
(4) Z globo 1500 eurov se za prekršek kaznuje posameznik, ki
je operator sistema brezpilotnega zrakoplova v posebni kategoriji, če stori
prekršek iz prvega odstavka tega člena.
19. člen
(prekrški)
(1) Z globo 2000 eurov se za prekršek kaznuje operator
sistema brezpilotnega zrakoplova, ki je pravna oseba, če uradnim osebam
agencije ne omogoči dostopa do vsakega objekta, sistema brezpilotnega
zrakoplova, dokumenta, evidence, podatkov, postopkov ali vsakega drugega
gradiva, relevantnega za njegovo dejavnost, za katero se zahteva operativno
dovoljenje ali operativna izjava, ne glede na to, ali je njegova dejavnost
oddana v izvajanje ali podizvajanje drugi organizaciji v skladu z UAS.SPEC.090
dela B priloge Uredbe 2019/947/EU.
(2) Z globo 1500 eurov se za prekršek kaznuje operator
sistema brezpilotnega zrakoplova, ki je samostojni podjetnik posameznik ali
posameznik, ki samostojno opravlja dejavnost, če stori prekršek iz prvega
odstavka tega člena.
(3) Z globo 1300 eurov se za prekršek kaznuje odgovorna oseba
pravne osebe, samostojnega podjetnika posameznika oziroma posameznika, ki
samostojno opravlja dejavnost, če stori prekršek iz prvega odstavka tega člena.
(4) Z globo 1100 eurov se za prekršek kaznuje posameznik, ki
je operator sistema brezpilotnega zrakoplova v posebni kategoriji, če stori
prekršek iz prejšnjega odstavka.

Priloga:
Registracija operatorja sistema brezpilotnega zrakoplova

Uredba o izvajanju izvedbene uredbe Komisije
(EU) o pravilih in postopkih za upravljanje brezpilotnih zrakoplovov (Uradni
list RS, št. 195/20) vsebuje naslednje prehodne in
končno določbo:
»PREHODNE IN KONČNA DOLOČBA
20. člen
(prehodna obdobja – odprta
kategorija)
(1) Pilot na daljavo, ki upravlja brezpilotni zrakoplov z
največjo vzletno maso 250 g do 500 g in ne izpolnjuje zahtev iz delov 1 do 5
priloge k Delegirani uredbi 2019/945/EU, mora končati spletni tečaj
usposabljanja, po katerem je uspešno opravil spletno preverjanje teoretičnega
znanja iz točke b) četrtega odstavka UAS.OPEN.020 dela A priloge Uredbe
2019/947/EU.
(2) Pilot na daljavo, ki upravlja brezpilotni zrakoplov z
največjo vzletno maso, manjšo od 2 kg, in ne izpolnjuje zahtev iz delov 1 do 5
priloge k Delegirani uredbi 2019/945/EU, mora glede usposobljenosti
izpolnjevati zahteve iz drugega odstavka UAS.OPEN.030 dela A priloge Uredbe
2019/947/EU.
(3) Pilot na daljavo, ki upravlja brezpilotni zrakoplov z
največjo vzletno maso, večjo od 2 kg in manjšo od 25 kg in ne izpolnjuje zahtev
iz delov 1 do 5 priloge k Delegirani uredbi 2019/945/EU, mora glede usposobljenosti
izpolnjevati zahteve iz točke b) četrtega odstavka UAS.OPEN.020 dela A priloge
Uredbe 2019/947/EU.
21. člen
(prehodna obdobja –
nacionalni standardni scenariji)
Operatorji sistemov brezpilotnih zrakoplovov lahko v skladu s
petim odstavkom 5. člena Uredbe 2019/947/EU do uveljavitve Dodatka 1 k prilogi
Uredbe 2019/947/EU predložijo izjave, ki temeljijo na standardnih scenarijih,
določenih z operativno-tehnično zahtevo agencije.
22. člen
(prenehanje veljavnosti in
prehodna obdobja)
(1) Uredba o sistemih brezpilotnih zrakoplovov (Uradni list
RS, št. 52/16 in 81/16 – popr.) preneha veljati 31. decembra 2020, uporablja pa
se do 31. decembra 2022.
(2) Dovoljenja oziroma potrdila, izdana na podlagi Uredbe o
sistemih brezpilotnih zrakoplovov (Uradni list RS, št. 52/16 in 81/16 – popr.),
veljajo do izteka njihove veljavnosti oziroma najpozneje do 1. januarja 2022.
Imetniki teh dovoljenj oziroma potrdil do izteka njihove veljavnosti izvajajo
letalsko dejavnost z brezpilotnimi zrakoplovi v skladu z Uredbo o sistemih
brezpilotnih zrakoplovov (Uradni list RS, št. 52/16 in 81/16 – popr.).
(3) Ne glede na prejšnji odstavek morajo imetniki dovoljenj
oziroma potrdil, izdanih na podlagi Uredbe o sistemih brezpilotnih zrakoplovov
(Uradni list RS, št. 52/16 in 81/16 – popr.), pri izvajanju letalske dejavnosti
z brezpilotnimi zrakoplovi upoštevati geografska območja, določena v skladu s
5. in 6. členom te uredbe, razen osme alineje prvega odstavka 5. člena te
uredbe.
(4) Do sprejetja dopolnitev Pravilnika o strokovnem usposabljanju,
obdobnem izpopolnjevanju ter preizkusu znanja občinskih redarjev (Uradni list
RS, št. 48/14 in 97/20) glede strokovne usposobljenosti o osnovah zakonodaje s
področja brezpilotnih zrakoplovov agencija pripravi začasen program strokovnega
usposabljanja občinskih redarjev za občinske redarje in izvaja usposabljanja.
23. člen
(začetek veljavnosti)
Ta uredba začne veljati 31. decembra 2020.«.

Uredba o spremembah in dopolnitvi Uredbe o
izvajanju izvedbene uredbe Komisije (EU) o pravilih in postopkih za upravljanje
brezpilotnih zrakoplovov (Uradni list RS, št. 31/21) spreminja 22. člen uredbe tako, da
se glasi:
»22. člen
(prenehanje veljavnosti in
prehodna obdobja)
(1) Uredba o sistemih brezpilotnih zrakoplovov (Uradni list
RS, št. 52/16 in 81/16 – popr.) preneha veljati 31. decembra 2020, uporablja pa
se do 31. decembra 2022.
(2) Dovoljenja oziroma potrdila, izdana na podlagi Uredbe o
sistemih brezpilotnih zrakoplovov (Uradni list RS, št. 52/16 in 81/16 – popr.),
veljajo do izteka njihove veljavnosti oziroma najpozneje do 1. januarja 2022.
Imetniki teh dovoljenj oziroma potrdil do izteka njihove veljavnosti izvajajo
letalsko dejavnost z brezpilotnimi zrakoplovi v skladu z Uredbo o sistemih
brezpilotnih zrakoplovov (Uradni list RS, št. 52/16 in 81/16 – popr.).
(3) Ne glede na prejšnji odstavek morajo imetniki dovoljenj
oziroma potrdil, izdanih na podlagi Uredbe o sistemih brezpilotnih zrakoplovov
(Uradni list RS, št. 52/16, 81/16 – popr. in 195/20), pri izvajanju letalske
dejavnosti s sistemom brezpilotnega zrakoplova upoštevati geografska območja za
posebno kategorijo, določena v skladu s 5. in 6. členom te uredbe, razen prve
in druge alineje prvega odstavka 5. člena te uredbe, ko morajo upoštevati
geografska območja za odprto kategorijo.
(4) Ne glede na prejšnji odstavek je imetnikom dovoljenj
oziroma potrdil, izdanih na podlagi Uredbe o sistemih brezpilotnih zrakoplovov
(Uradni list RS, št. 52/16, 81/16 – popr. in 195/20), v geografskih območjih iz
osme alineje prvega odstavka 5. člena te uredbe izvajanje letalske dejavnosti s
sistemom brezpilotnega zrakoplova dovoljeno v skladu s pridobljenimi pravicami
iz teh dovoljenj oziroma potrdil.
(5) Do sprejetja dopolnitev Pravilnika o strokovnem
usposabljanju, obdobnem izpopolnjevanju ter preizkusu znanja občinskih redarjev
(Uradni list RS, št. 48/14 in 97/20) glede strokovne usposobljenosti o osnovah
zakonodaje s področja brezpilotnih zrakoplovov agencija pripravi začasen
program strokovnega usposabljanja občinskih redarjev za občinske redarje in
izvaja usposabljanja.«;
ter vsebuje naslednjo končno določbo:
»KONČNA DOLOČBA
3. člen
(začetek veljavnosti)
Ta uredba začne veljati naslednji dan po objavi v Uradnem
listu Republike Slovenije.«.