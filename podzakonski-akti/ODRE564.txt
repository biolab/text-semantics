1. člen
Sprejme se splošni del gozdnogospodarskega
načrta gozdnogospodarske enote Polhov Gradec, št. 04-53/96 z dne 30. 9.
1999, ki ga je izdelal Zavod za gozdove Slovenije, Območna enota Ljubljana, za
obdobje od 1. 1. 1996 do 31. 12. 2005.
Cilji, usmeritve in ukrepi, ki so določeni
v splošnem delu gozdnogospodarskega načrta gozdnogospodarske enote Polhov
Gradec na ravneh celotne gozdnogospodarske enote, gospodarskih razredov in
odsekov, so sestavni del te odredbe.
2. člen
Splošni del gozdnogospodarskega načrta
gozdnogospodarske enote Polhov Gradec je izdelan v treh izvodih za 4819,34
hektarjev gozdov, ki ležijo v gozdnogospodarskem območju Ljubljana, v Občini
Dobrova-Horjul-Polhov Gradec, oziroma v katastrskih občinah Babna Gora, Selo,
Črni vrh, Polhov Gradec in Setnik.
3. člen
Po en izvod splošnega dela
gozdnogospodarskega načrta gozdnogospodarske enote Polhov Gradec je na vpogled
na sedežu Zavoda za gozdove Slovenije, Območne enote Ljubljana, Tržaška c. 2,
Ljubljana, na sedežu Zavoda za gozdove Slovenije, Krajevne enote Ljubljana,
Tržaška c. 2, Ljubljana, in na Ministrstvu za kmetijstvo, gozdarstvo in
prehrano Republike Slovenije, Dunajska 58, Ljubljana, kjer se hrani tudi
dokumentacija v zvezi s postopkom sprejemanja splošnega dela
gozdnogospodarskega načrta gozdnogospodarske enote Polhov Gradec.
4. člen
Ta odredba začne veljati naslednji dan po
objavi v Uradnem listu Republike Slovenije.
Št. 322-01-4/20-97
Ljubljana, dne 24. decembra
1999.
Minister za kmetijstvo, gozdarstvo in prehrano
Ciril
Smrkolj l. r.