1. člen
Podjetja in druge pravne osebe v Republiki Sloveniji so kot
plačilo za prodana stanovanja po stanovanjskem zakonu dolžna sprejemati
blagajniške zapise Banke Slovenije, ki jih banke izdajajo državljanom Republike
Slovenije v te namene iz naslova menjave tuje valute in depozitov.
2. člen
Podjetja in druge pravne osebe v Republiki Sloveniji, ki so
kot plačilo za prodana stanovanja prejela blagajniške zapise iz 1. člena tega
odloka, lahko s temi blagajniškimi zapisi poravnajo svoje obveznosti do države
in bank.
3. člen
Blagajniški zapisi iz 1. člena se izdajajo po pogojih, ki jih
s sklepom določi Banka Slovenije.
4. člen
Podrobnejša navodila za izvajanje tega odloka predpiše Banka
Slovenije.
5. člen
Ta odlok začne veljati z dnem objave v Uradnem listu
Republike Slovenije.
Št. 440-11/91-18
Ljubljana, dne 12. januarja 1992.
Izvršni svet 
Skupščine Republike Slovenije
Predsednik 
Lojze Peterle l. r.
 