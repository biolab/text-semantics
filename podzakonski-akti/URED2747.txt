1. člen
Ta uredba določa pogoje za uvoz blaga, ki
se v letu 2003 uvaža v Republiko Slovenijo in je po poreklu iz Republike
Makedonije.
2. člen
Za namene te uredbe izraz ‘uvoz’ pomeni
sprostitev blaga v prosti promet, kakor tudi katerikoli drug carinski postopek,
pri katerem nastane carinski dolg.
3. člen
Za industrijske izdelke, ki se uvažajo v
Republiko Slovenijo in so po poreklu iz Republike Makedonije, se uporablja
carinska stopnja “prosto”.
Za industrijske izdelke v smislu prejšnjega
odstavka se štejejo izdelki, uvrščeni v 25. do 97. poglavje kombinirane
nomenklature.
3.a člen
Za kmetijske in živilske izdelke po poreklu
iz Republike Makedonije, ki so navedeni v prilogi 2 k tej uredbi, ki je njen
sestavni del, se pri uvozu v Republiko Slovenijo uporablja carinska stopnja
“prosto“. Posebna uvozna dajatev se ne plačuje.
Za kmetijske in živilske izdelke po poreklu
iz Republike Makedonije, ki so navedeni v prilogah 3 in 4 k tej uredbi, ki sta
njen sestavni del, se pri uvozu v Republiko Slovenijo v okviru carinskih kvot,
določenih v teh prilogah, uporablja carinska stopnja prosto, posebna uvozna
dajatev se ne plačuje.
3.b člen
Količine blaga v okviru posamezne carinske
kvote iz priloge 3 k tej uredbi se razdelijo po metodi dražbe pravic do uvoza
blaga v okviru carinskih kvot, iz priloge 4 k tej uredbi pa po metodi
prednostne obravnave po vrstnem redu prispelih zahtevkov. Ti metodi sta
določeni z uredbo o načinu delitve količin blaga v okviru carinskih kvot
(Uradni list RS, št. 115/02 in 11/03).“
4. člen
Pri uveljavljanju preferencialne carinske
obravnave pri uvozu blaga po 3. oziroma 3.a členu te uredbe je treba carinskemu
organu poleg drugih dokumentov predložiti tudi dokazilo o poreklu blaga, ki je
izdano ali dano v državi izvoza v skladu s preferencialnimi pravili o poreklu
blaga, določenimi v prilogi 1 k tej uredbi, ki je njen sestavni del.
Carinski organi Republike Slovenije
potrjujejo dokazila o poreklu blaga za izvoz blaga iz Republike Slovenije v
Republiko Makedonijo, če gre za izvoz blaga, ki v skladu s sporazumom o prosti
trgovini med Republiko Slovenijo in Republiko Makedonijo uživa preferencialno
obravnavo, in če so izpolnjeni pogoji, določeni s preferencialnimi pravili o
poreklu blaga iz prejšnjega odstavka.
5. člen
Pri uvozu blaga po določbah te uredbe se v
enotno carinsko listino (ECL) v skladu s 126. členom uredbe za izvajanje
carinskega zakona (Uradni list RS, št. 107/02) v polje 39 vpiše naslednje
štirimestne šifre:
-      
9102 za izdelke iz 3. člena te uredbe;
-      
9103 za izdelke iz priloge 2 k tej uredbi;
-      
9101 za izdelke iz prilog 3 in 4 k tej uredbi.

Priloga
1: Protokol 3 - O opredelitvi pojma ''Izdelki s poreklom'' in načinih upravnega
sodelovanja
Priloga 2: Tarifne oznake
Priloga 3: Tarifne oznake
Priloga 4: Tarifne oznake

Uredba o izvajanju sporazuma o prosti trgovini
med Republiko Slovenijo in Republiko Makedonijo v delu, ki se nanaša na
industrijske izdelke ter začasni uporabi dodatnega protokola št. 2 k sporazumu
o prosti trgovini med Republiko Slovenijo in Republiko Makedonijo (Uradni list
RS, št. 116/02)
vsebuje naslednjo končno določbo: 
»6. člen
Ta uredba začne veljati 1. januarja 2003.«.

Uredba o spremembah in dopolnitvah uredbe o
izvajanju Sporazuma o prosti trgovini med Republiko Slovenijo in Republiko
Makedonijo v delu, ki se nanaša na industrijske izdelke ter začasni uporabi
Dodatnega protokola št. 2 k Sporazumu o prosti trgovini med Republiko Slovenijo
in Republiko Makedonijo (Uradni list RS, št. 21/03) vsebuje naslednjo končno določbo:
»7. člen
Ta uredba začne veljati naslednji dan po
objavi v Uradnem listu Republike Slovenije.«.

Uredba o spremembi uredbe o izvajanju sporazuma
o prosti trgovini med Republiko Slovenijo in Republiko Makedonijo (Uradni list
RS, št. 31/03) vsebuje naslednjo končno določbo:
»2. člen
Ta uredba začne veljati naslednji dan po objavi
v Uradnem listu Republike Slovenije.«.