1. člen
Ta pravilnik določa zootehniške in genealoške pogoje v prometu
za določene čistopasemske živali, njihovo seme, jajčne celice in zarodke na
območju držav članic Evropske unije.
2. člen
(1) Za potrebe tega pravilnika čistopasemska žival pomeni vsako
žival za pleme, navedeno v 1. členu direktive Sveta 91/174/EGS, UL L 85, ki je
v prometu in še ni bila predmet natančnejše zootehniške zakonodaje Evropske
unije ter je sama vpisana ali registrirana v registru ali evidenco porekel, ki
jo vodi priznana rejska organizacija.
(2) Ne glede na prejšnji odstavek ta pravilnik ne ureja čebel.
3. člen
(1) Iz zootehniških ali genealoških razlogov se ne sme prepovedati,
omejiti ali ovirati prometa s čistopasemskimi živalmi, njihovim semenom,
jajčnimi celicami in zarodki.
(2) Do sprejetja podrobnejših pogojev v skladu s 6. Členom Direktive
Sveta 91/174/EGS za promet živali, semena, jajčnih celic in zarodkov iz tega
pravilnika se v Republiki Sloveniji za potrebe izvajanja tega pravilnika
smiselno uporabljajo predpisi, ki za čistopasemske plemenske ovce in koze, njihovo
seme, jajčne celice in zarodke urejajo:
-       
priznanje rejskih organizacij;
-       
vpis plemenskih živali v rodovniško knjigo;
-       
zootehniška spričevala;
-       
sprejetje za pleme.
4. člen
Uvoz čistopasemskih živali, njihovega semena, jajčnih celic
in zarodkov iz držav, ki niso članice Evropske unije tretjih držav), do
sprejetja podrobnejših predpisov ne sme potekati pod ugodnejšimi pogoji kot
veljajo za promet na območju držav članic Evropske unije.
5. člen
Ta pravilnik začne veljati 1. maja 2004.
Št. 321-06-44/2004
Ljubljana, dne 11. marca 2004.
EVA 2001-2311-0036
mag. Franc But l. r.
Minister
za kmetijstvo, gozdarstvo in prehrano