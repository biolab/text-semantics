1. člen
Ta pravilnik določa
preventivne ukrepe zaradi varovanja zdravja ljudi v zvezi s transmisivnimi
spongiformnimi encefalopatijami pri živilih, kozmetičnih proizvodih ter
obveznem opravljanju obdukcije ob sumu Creutzfeldt-Jakobove bolezni.
2. člen
V Republiki Sloveniji se v proizvodnji
živil in pripravi jedi lahko uporabljajo tkiva in organi s specifičnim
tveganjem v skladu z veterinarskimi predpisi, ki urejajo preventivne ukrepe v
zvezi s transmisivnimi spongiformnimi encefalopatijami in prepoved uvoza
določenih pošiljk zaradi preprečevanja vnosa spongiformne encefalopatije (BSE).
3. člen
Kozmetični proizvodi, ki se proizvajajo
oziroma so v prometu v Republiki Sloveniji, ne smejo vsebovati snovi, ki so
pridobljene iz:
1.    
lobanje, vključno z možgani in očmi, mandeljni
in hrbtenjačo:
-  
govedi, ki so starejša od 12 mesecev,
-  
ovc in koz, ki so starejše od 12 mesecev ali imajo
stalni zob sekalec, ki je predrl skozi dlesen;
2.    
vranic ovc ali koz in sestavine pridobljene iz
nje.
Derivati loja se lahko
uporabljajo kot kozmetične sestavine le pod pogojem, da so pri proizvodnji
uporabljeni naslednji postopki:
-  
transesterifikacija ali hidroliza v trajanju 20
minut pri najmanj 200° C, ob ustreznem tlaku (glicerol, maščobne kisline in
estri maščobnih kislin);
-  
saponifikacija z NaOH 12 M (glicerol in milo);
-  
serijski proces v trajanju  tri ure pri 95° C
ali
-  
neprekinjeni proces pri 140° C, 2 bara (2000
HPa) za 8 minut ali ekvivalentnimi pogoji.
Izjavo, da kozmetični proizvod ne vsebuje
snovi iz prvega odstavka tega člena oziroma, da je kozmetični proizvod izdelan
v skladu s postopkom iz prejšnjega odstavka, mora proizvajalec predložiti Uradu
za kemikalije Republike Slovenije pred prvim dajanjem kozmetičnega proizvoda v
promet, oziroma Zdravstvenem inšpektoratu Republike Slovenije na njegovo
zahtevo.
4. člen
V primeru utemeljenega suma, da je smrt
nastopila zaradi katerekoli oblike Creutzfeldt-Jakobove bolezni, je obvezno
opraviti obdukcijo zaradi mikroskopskega pregleda možganov in dokaza kopičenja
prionov z imunohistokemijsko metodo. Obdukcijo opravi Inštitut za patologijo
Medicinske fakultete, Univerza v Ljubljani.

Odredba o preventivnih ukrepih v zvezi s
transmisivnimi spongiformnimi encefalopatijami (Uradni list RS, št. 2/01)
vsebuje naslednjo končno določbo:
»5. člen
Ta odredba začne veljati naslednji dan po
objavi v Uradnem listu Republike Slovenije.«.

Pravilnik o spremembi odredbe o preventivnih
ukrepih v zvezi s transmisivnimi spongiformnimi encefalopatijami (Uradni list
RS, št. 103/02) spreminja 5. člen odredbe, tako
da se glasi:
»5. člen
Ta pravilnik začne
veljati naslednji dan po objavi v Uradnem listu Republike Slovenije.«;
ter vsebuje naslednjo končno določbo:
»3. člen
Ta pravilnik začne
veljati naslednji dan po objavi v Uradnem listu Republike Slovenije.«.