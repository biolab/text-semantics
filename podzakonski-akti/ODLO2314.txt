1. člen
S tem odlokom se zaradi zajezitve in obvladovanja epidemije
COVID-19 določajo začasne omejitve pri izvajanju športnih programov in športnih
tekmovanj.
2. člen
(1) Športno gibalna dejavnost in proces športne vadbe iz
prvega odstavka 46. člena Zakona o športu (Uradni list RS, št. 29/17 in 21/18 –
ZNOrg; v nadaljnjem besedilu: ZŠpo-1) nista dovoljena.
(2) Ne glede na prejšnji odstavek je proces športne vadbe
dovoljen:
-       
športnikom z nazivom olimpijskega, svetovnega, mednarodnega in
perspektivnega razreda iz prvega odstavka 33. člena ZŠpo-1,
-       
športnikom v starostnih kategorijah kadeti in mladinci, registriranim v
skladu z 32. členom ZŠpo-1, ki so člani državnih reprezentanc,
-       
poklicnim športnikom, starejšim od 15 let, ki so vpisani v razvid
poklicnih športnikov pri ministrstvu, pristojnemu za šport.
(3) Ne glede na prejšnji odstavek je drugim registriranim
športnikom iz 32. člena ZŠpo-1 dovoljena brezkontaktna športna vadba, ki se
izvaja individualno oziroma v skupini do deset športnikov ob neprekinjenem
vzdrževanju vsaj 2 metra medosebne razdalje
(4) Proces športne vadbe športnikov iz druge in tretje
alineje prvega odstavka tega člena je dovoljeno izvajati v varnih vadbenih
skupinah, v katerih so športniki in strokovni delavci v športu fizično
izolirani zaradi izvajanja procesa športne vadbe (v nadaljnjem besedilu:
mehurček). Mehurček zajema prostore, v katerih poteka proces športne vadbe.
(5) Ne glede na določbe prvega odstavka tega člena je
dovoljena brezkontaktna športno rekreativna dejavnost, ki se izvaja
individualno oziroma v skupini do deset vadečih ob neprekinjenem vzdrževanju
vsaj 2 metra medosebne razdalje.
3. člen
(1) V kolektivnih športnih panogah je dovoljeno:
-       
izvajanje tekmovanj na najvišji kakovostni ravni nacionalnega,
regionalnega, mednarodnega oziroma evropskega tekmovanja v športnih panogah
hokej na ledu, košarka, nogomet, odbojka, rokomet, vaterpolo in futsal-mali
nogomet,
-       
izvajanje velikih mednarodnih športnih prireditev iz 74. člena ZŠpo-1.
(2) V individualnih športnih panogah je dovoljeno izvajanje
državnih prvenstev za člane in mladince, velikih mednarodnih športnih
prireditev iz 74. člena ZŠpo-1 in evropskih pokalov.
(3) Športnikom, ki se udeležujejo tekmovanj iz prvega ali
drugega odstavka tega člena, je ne glede na prvi odstavek prejšnjega člena dovoljen
proces športne vadbe.
(4) Prisotnost gledalcev na športnih tekmovanjih ni
dovoljena. Organizator športnega tekmovanja mora zagotoviti, da so v športnem
objektu ali na površinah za šport v naravi le osebe, ki so nujno potrebne za
izvedbo športnega tekmovanja.
(5) Za nadzor nad izvedbo športnih tekmovanj mora Olimpijski
komite Slovenije oziroma pristojna nacionalna panožna športna zveza imenovati
odgovorne osebe in njihove kontaktne podatke posredovati ministrstvu,
pristojnemu za šport.
(6) Športniki in člani njihovih ekip, ki se udeležujejo
tekmovanj, ter drugo organizacijsko osebje, ki sodeluje pri izvedbi tekmovanj,
se tekmovanj lahko udeležijo, če predložijo negativni rezultat testa na virus
SARS-CoV-2 z metodo verižne reakcije s polimerazo (v nadaljnjem besedilu: test
PCR) ali hitrega antigenskega testa (v nadaljnjem besedilu: test HAG), ki ni
starejši od 48 ur.
(7) Strokovni delavci in voditelji športno rekreativne
dejavnosti, ki izvajajo proces športne vadbe ali športno rekreativno dejavnost
iz prejšnjega člena, se enkrat tedensko testirajo na virus SARS-CoV-2 s testom
HAG, razen če predložijo negativni rezultat testa HAG ali testa PCR.
(8) Osebam iz šestega in sedmega odstavka tega člena
testiranja ni treba opraviti, če imajo:
-       
dokazilo o cepljenju zoper COVID-19, s katerim dokazujejo, da je od
prejema drugega odmerka cepiva proizvajalca Biontech/Pfizer preteklo najmanj
sedem dni ali proizvajalca Moderna najmanj 14 dni, oziroma od prejema prvega
odmerka cepiva proizvajalca AstraZeneca najmanj 21 dni,
-       
dokazilo o pozitivnem rezultatu testa PCR ali testa HAG, ki je starejši
od 21 dni, vendar ni starejši od šest mesecev, ali
-       
imajo potrdilo zdravnika, da so preboleli COVID-19 in od začetka
simptomov ni minilo več kot šest mesecev.
(9) Dokazila o testiranju iz prejšnjega odstavka se
upoštevajo, če so bila izdana v državah članicah Evropske unije oziroma državah
članicah schengenskega območja ali pri organizacijah oziroma pri posameznikih v
tretjih državah, ki jih Inštitut za mikrobiologijo in imunologijo in Nacionalni
laboratorij za zdravje, okolje in hrano (v nadaljnjem besedilu: NLZOH)
prepoznata kot ustrezne in so objavljeni na spletni strani NLZOH.
4. člen
Za izvajanje tekmovanj in procesa športne vadbe, ki so
dovoljeni s tem odlokom, se lahko uporabljajo športni objekti in površine za
šport v naravi iz 67. člena ZŠpo-1.
5. člen
(1) Za športnike in strokovne delavce v športu se pri
izvajanju športnih dejavnosti iz tega odloka ne uporabljajo odloki, ki določajo
omejitve zaradi zajezitve in obvladovanja epidemije COVID-19.
(2) Športniki, strokovni delavci v športu in drugi
posamezniki morajo upoštevati navodila ministrstva, pristojnega za zdravje, in
Nacionalnega inštituta za javno zdravje za preprečevanje okužbe z virusom
SARS-CoV-2, ki so objavljena na spletni strani ministrstva, pristojnega za
zdravje (https://www.nijz.si/sl/sproscanje-ukrepov-covid-19).
6. člen
Vlada Republike Slovenije preverja utemeljenost ukrepov iz
tega odloka na podlagi strokovnih mnenj.

Odlok o začasnih omejitvah pri izvajanju
športnih programov (Uradni list RS, št. 20/21) vsebuje naslednjo končno določbo:
»KONČNA DOLOČBA
7. člen
Ta odlok začne veljati 13. februarja 2021 in velja do 19.
februarja 2021, uporabljati pa se začne 15. februarja 2021, do takrat pa se
uporablja Odlok o začasnih omejitvah pri izvajanju športnih programov (Uradni
list RS, št. 2/21, 5/21, 9/21, 12/21 in 15/21).«.

Odlok
o spremembah in dopolnitvah Odloka o začasnih omejitvah pri izvajanju športnih
programov (Uradni list RS, št. 25/21)
spreminja 7. člen odloka tako, da se glasi:
»7. člen
Ta odlok začne veljati 13. februarja 2021 in velja do 26.
februarja 2021, uporabljati pa se začne 15. februarja 2021, do takrat pa se
uporablja Odlok o začasnih omejitvah pri izvajanju športnih programov (Uradni
list RS, št. 2/21, 5/21, 9/21, 12/21 in 15/21).«;
ter vsebuje naslednjo končno določbo:
»KONČNA DOLOČBA
3. člen
Ta odlok začne veljati naslednji dan po objavi v Uradnem
listu Republike Slovenije.«.

Odlok
o spremembah Odloka o začasnih omejitvah pri izvajanju športnih programov
(Uradni list RS, št. 27/21)
spreminja 7. člen odloka tako, da se glasi:
»7. člen
Ta odlok začne veljati 13. februarja 2021 in velja do 5.
marca 2021, uporabljati pa se začne 15. februarja 2021, do takrat pa se
uporablja Odlok o začasnih omejitvah pri izvajanju športnih programov (Uradni
list RS, št. 2/21, 5/21, 9/21, 12/21 in 15/21).«;
ter vsebuje naslednjo končno določbo:
»KONČNA DOLOČBA
3. člen
Ta odlok začne veljati naslednji dan po objavi v Uradnem
listu Republike Slovenije.«.

Odlok
o spremembah določenih odlokov, izdanih na podlagi Zakona o nalezljivih
boleznih (Uradni list RS, št. 30/21) spreminja
7. člen odloka tako, da se glasi:
»7. člen
Ta odlok začne veljati 13. februarja 2021 in velja do 12.
marca 2021, uporabljati pa se začne 15. februarja 2021, do takrat pa se
uporablja Odlok o začasnih omejitvah pri izvajanju športnih programov (Uradni
list RS, št. 2/21, 5/21, 9/21, 12/21 in 15/21).«;
ter vsebuje naslednjo končno določbo:
»KONČNA DOLOČBA
2. člen
Ta odlok začne veljati naslednji dan po objavi v Uradnem
listu Republike Slovenije.«.

Odlok o spremembah določenih odlokov, izdanih
na podlagi Zakona o nalezljivih boleznih (Uradni list RS, št. 35/21) spreminja 7. člen odloka tako, da
se glasi:
»7. člen
Ta odlok začne veljati 13. februarja 2021 in velja do
19. marca 2021, uporabljati pa se začne 15. februarja 2021, do takrat pa
se uporablja Odlok o začasnih omejitvah pri izvajanju športnih programov
(Uradni list RS, št. 2/21, 5/21, 9/21, 12/21 in 15/21).«;
ter vsebuje naslednjo končno določbo:
»KONČNA DOLOČBA
2. člen
Ta odlok začne veljati naslednji dan po objavi v Uradnem
listu Republike Slovenije.«.

Odlok o spremembah določenih odlokov, izdanih
na podlagi Zakona o nalezljivih boleznih (Uradni list RS, št. 40/21) spreminja 7. člen odloka tako, da
se glasi:
»7. člen
Ta odlok začne veljati 13. februarja 2021 in velja do
26. marca 2021, uporabljati pa se začne 15. februarja 2021, do takrat pa
se uporablja Odlok o začasnih omejitvah pri izvajanju športnih programov
(Uradni list RS, št. 2/21, 5/21, 9/21, 12/21 in 15/21).«;
ter vsebuje naslednjo končno določbo:
»KONČNA DOLOČBA
2. člen
Ta odlok začne veljati naslednji dan po objavi v Uradnem
listu Republike Slovenije.«.

Odlok o spremembah določenih odlokov, izdanih
na podlagi Zakona o nalezljivih boleznih (Uradni list RS, št. 43/21) spreminja 7. člen odloka tako, da
se glasi:
»7. člen
Ta odlok začne veljati 13. februarja 2021 in velja do
2. aprila 2021, uporabljati pa se začne 15. februarja 2021, do takrat pa
se uporablja Odlok o začasnih omejitvah pri izvajanju športnih programov
(Uradni list RS, št. 2/21, 5/21, 9/21, 12/21 in 15/21).«;
ter vsebuje naslednjo končno določbo:
»KONČNA DOLOČBA
2. člen
Ta odlok začne veljati naslednji dan po objavi v Uradnem
listu Republike Slovenije.«.