1. člen
Sprejme se splošni del gozdnogospodarskega načrta
gozdnogospodarske enote Vojnik, št. 09-36/97 z dne 29. 6. 2001, ki ga je
izdelal Zavod za gozdove Slovenije, Območna enota Celje, za obdobje od 1. 1.
1997 do 31. 12. 2006. 
Cilji, usmeritve in ukrepi, ki so določeni v splošnem delu
gozdnogospodarskega načrta gozdnogospodarske enote Vojnik na ravneh celotne
gozdnogospodarske enote, gospodarskih razredov in odsekov, so sestavni del te
odredbe.
2. člen
Splošni del gozdnogospodarskega načrta gozdnogospodarske
enote Vojnik je izdelan v treh izvodih za 5234,67 hektarjev gozdov, ki ležijo v
gozdnogospodarskem območju Celje, v občinah Vojnik in Dobrna, oziroma v
katastrskih občinah Brdce nad Dobrno, Klanc, Zavrh, Čreškova, Socka, Lipa, Dol,
Verpete, Podgorje, Loka, Novake, Homec, Dobrna, Lemberg, Strmec pri Vojniku,
Višnja vas, Male Dole, Bezovica, Tomaž, Vojnik trg in Vojnik okolica.
3. člen
Po en izvod splošnega dela gozdnogospodarskega načrta
gozdnogospodarske enote Vojnik je na vpogled na sedežu Zavoda za gozdove
Slovenije, Območne enote Celje, Ljubljanska 13, Celje, na sedežu Zavoda za
gozdove Slovenije, Krajevne enote Celje, Lava 7, Celje, in na Ministrstvu za
kmetijstvo, gozdarstvo in prehrano Republike Slovenije, Dunajska 58, Ljubljana,
kjer se hrani tudi dokumentacija v zvezi s postopkom sprejemanja splošnega dela
gozdnogospodarskega načrta gozdnogospodarske enote Vojnik.
4. člen
Ta odredba začne veljati naslednji dan po objavi v Uradnem
listu Republike Slovenije.
Št. 322-01-9/13-99
Ljubljana, dne 25. julija 2001.
Minister 
za kmetijstvo, 
gozdarstvo in prehrano 
mag. Franc But l. r.