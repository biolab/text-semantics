1. člen
Ta pravilnik določa poklice v zdravstveni dejavnosti, za
katere se pred prvim opravljanjem občasnih ali priložnostnih storitev v
Republiki Sloveniji preveri poklicna kvalifikacija ponudnika storitev v skladu
z Direktivo Evropskega parlamenta in Sveta 2005/36/ES z dne 7. septembra 2005 o
priznavanju poklicnih kvalifikacij (UL L št. 255 z dne 30. 9. 2005, str. 22),
zadnjič spremenjeno z Uredbo Komisije (ES) št. 1430/2007 z dne 5. decembra 2007
o spremembi prilog II in III k Direktivi Evropskega parlamenta in Sveta
2005/36/ES o priznavanju poklicnih kvalifikacij (UL L 320 z dne 6. 12. 2007,
str. 3).
2. člen
Poklicna kvalifikacija ponudnika storitev se preveri za
naslednje poklice: 
1.     
medicinski biokemik specialist, 
2.     
klinični psiholog, 
3.     
diplomirani sanitarni inženir, 
4.     
diplomirani delovni terapevt, 
5.     
diplomirani radiološki inženir, 
6.     
klinični logoped, 
7.     
diplomirani fizioterapevt, 
8.     
diplomirani inženir laboratorijske biomedicine, 
9.     
diplomirani inženir ortotike in protetike, 
10.  
farmacevtski tehnik, 
11.  
tehnik zdravstvene nege, 
12.  
laboratorijski tehnik, 
13.  
zobotehnik.
3. člen
Ta pravilnik začne veljati naslednji dan po objavi v Uradnem
listu Republike Slovenije.
Št. 0070-71/2008-4
Ljubljana, dne 16. junija 2008
EVA 2008-2711-0063
Zofija Mazej-Kukovič l.r. 
Ministrica 
za zdravje