1. člen
Sprejme se splošni del gozdnogospodarskega načrta
gozdnogospodarske enote Otlica, št. 01-14/98 z dne 13. 7. 2001, ki ga je
izdelal Zavod za gozdove Slovenije, Območna enota Tolmin, za obdobje od 1. 1.
1998 do 31. 12. 2007. 
Cilji, usmeritve in ukrepi, ki so določeni v splošnem delu
gozdnogospodarskega načrta gozdnogospodarske enote Otlica na ravneh celotne
gozdnogospodarske enote, gospodarskih razredov in odsekov, so sestavni del te
odredbe.
2. člen
Splošni del gozdnogospodarskega načrta gozdnogospodarske
enote Otlica je izdelan v treh izvodih za 3711,20 hektarjev gozdov, ki ležijo v
gozdnogospodarskem območju Tolmin, v občini Ajdovščina, oziroma v katastrskih
občinah Dol-Otlica, Kovk, Križna gora in Col.
3. člen
Po en izvod splošnega dela gozdnogospodarskega načrta
gozdnogospodarske enote Otlica je na vpogled na sedežu Zavoda za gozdove
Slovenije, Območne enote Tolmin, Tumov drevored 17, Tolmin, na sedežu Zavoda za
gozdove Slovenije, Krajevne enote Ajdovščina, Gregorčičeva 44, Ajdovščina, in
na Ministrstvu za kmetijstvo, gozdarstvo in prehrano Republike Slovenije,
Dunajska 58, Ljubljana, kjer se hrani tudi dokumentacija v zvezi s postopkom
sprejemanja splošnega dela gozdnogospodarskega načrta gozdnogospodarske enote
Otlica.
4. člen
Ta odredba začne veljati naslednji dan po objavi v Uradnem
listu Republike Slovenije.
Št. 322-01-01-2/99
Ljubljana, dne 27. julija 2001.
Minister 
za kmetijstvo, 
gozdarstvo in prehrano 
mag. Franc But l. r.