I. SPLOŠNE DOLOČBE
1. člen
S tem pravilnikom se določajo oblika, vsebina in postopek za
izdajo diplom, potrdil o opravljenem izpolnjevanju po študijskem programu za
izpopolnjevanje in potrdil o drugih oblikah izobraževanja.
II. POTRDILA IN LISTINE
2. člen
(1) Visoka šola za upravljanje podeželja Grm Novo mesto,
(v nadaljevanju VŠ Grm) izdaja naslednje diplome in potrdila o izobraževanju:
-       
diplome,
-       
dvojnike diplom.
(2) Listine iz prvega odstavka so javne listine. Javne
listine so tudi potrdilo o vpisu, potrdilo o opravljenih obveznostih in
potrdilo o diplomiranju, ki jih študentom ali diplomantom izda VŠ Grm.
(3) VŠ Grm izdaja potrdila, ki niso javne listine, o
različnih oblikah neformalnega izobraževanja, ki ga izvaja.
III. IZDAJA IN SESTAVINE DIPLOME
3. člen
(1) Diploma se izda po opravljenih vseh obveznostih
študijskega programa za pridobitev izobrazbe.
(2) Diploma se izdaja na debelejšem papirju (vsaj 220 gramski),
dimenzij A4 (210 mm x 297 mm), na katerem je natisnjen znak VŠ Grm in besedilo,
kot je prikazano v prilogi.
(3) Mapa diplome, na kateri je natisnjen znak VŠ Grm,
ima dimenzije cca 215 mm x 315 mm.
(4) Barva papirja, barva tiska in tipografija diplome in
mape diplome sledi navodilom iz celostne grafične podobe (CGP) VŠ Grm. V
primeru uporabe materialov, kjer ni na voljo točno določena niansa barve, se
izbere tista, ki je vizualno najbližja zahtevanem odtenku v CGP.
(5) Sestavni del diplome je priloga k diplomi, izdana v
slovenskem in angleškem jeziku.
4. člen
VŠ GRM podeljuje diplome o zaključenih študijskih programih prve
stopnje (visokošolski strokovni študijski programi).
5. člen
(1) Diploma vsebuje: ime VŠ Grm, ime akreditiranega
študijskega programa, stopnjo pridobljene izobrazbe, pridobljen strokovni
naziv, ime in priimek kandidata, ter datum in kraj njegovega rojstva.
(2) Diploma ima zaporedno številko, datum diplomiranja,
datum izdaje, pečat VŠ Grm, ter podpis trenutnega dekana VŠ Grm.
6. člen
(1) Vse diplome in potrdila, ki jih izdaja VŠ Grm in so
javne listine, so sestavljene v slovenskem jeziku.
(2) Priloga k diplomi je sestavni del diplome in je
sestavljena v slovenskem in angleškem jeziku na posebnem obrazcu, ki ga
predpiše minister, pristojen za visoko šolstvo.
IV. POTRDILA, KI NISO JAVNA LISTINA
7. člen
(1) VŠ Grm izda potrdilo o zaključenih oblikah
neformalnega izobraževanja, ki jih izvaja (tečaji, seminarji, poletne šole, programi
usposabljanja, ipd.). Potrdilo podpiše dekan. Tako potrdilo ni javna listina.
(2) Potrdilo iz prvega odstavka vsebuje: ime in priimek
kandidata, ter datum in kraj njegovega rojstva, naslov programa izobraževanja,
podatke o vsebini, trajanju in izvajalcih izobraževanja, zaporedno številko,
datum izdaje, žig VŠ Grm ter podpis dekana VŠ Grm, lahko pa tudi podatke o
pridobljenih znanjih in kreditnih točkah, če je program ovrednoten s kreditnimi
točkami.
8. člen
O izdanih diplomah in potrdilih VŠ Grm vodi posebno evidenco
v skladu z zakonom in s posebnimi predpisi.
V. DVOJNIK DIPLOME
9. člen
(1) VŠ Grm izda dvojnik diplome diplomantu, ki je
ustrezno preklical izgubljeno, uničeno ali odtujeno diplomo, če je iz evidence,
ki jo vodi VŠ Grm, razvidno, da mu je bil po končanih študijskih obveznostih
izdan izvirnik diplome.
(2) Dvojnik diplome se izda na papirju, ki se v danem
trenutku uporablja za izdajo diplom VŠ Grm, s tem da je v zgornjem desnem kotu
na prvi strani napisano, da gre za dvojnik.
(3) Na prvi strani dvojnika diplome se z izjemo
zaporedne številke navedejo podatki, ki jih mora po tem pravilniku vsebovati diploma,
s tem da se namesto lastnoročnega podpisa pri imenih podpisnikov navede »l.r.«.
(4) Na hrbtni strani dvojnika diplome trenutni dekan VŠ
Grm podpiše klavzulo o skladnosti podatkov dvojnika diplome s podatki evidence,
na temelju katere se dvojnik diplome izdaja. Prav tako se na hrbtni strani
dvojnika diplome odtisne tudi pečat VŠ Grm. V evidenco o izdanih diplomah se
vpiše podatek o izdanem dvojniku diplome, skupaj s podatki o preklicu
izvirnika.
VI. PREHODNE IN KONČNE DOLOČBE
10. člen
Ta pravilnik začne veljati naslednji dan po objavi v Uradnem listu
Republike Slovenije.
dekan VŠ Grm Novo mesto
doc. dr. Jože Podgoršek l.r.

Priloga: Diploma