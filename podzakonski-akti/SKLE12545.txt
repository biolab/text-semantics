1. člen
Banka Slovenije bo 25. oktobra 2021 dala v prodajo in obtok
zbirateljske kovance, ki jih bo izdala Republika Slovenije ob 30. obletnici
državnosti Republike Slovenije. Izdani bodo zlatniki z nominalno vrednostjo 100
eurov, srebrniki z nominalno vrednostjo 30 eurov in dvokovinski zbirateljski
kovanci z nominalno vrednostjo 3 eure. Obseg in znamenja zbirateljskih kovancev
so določeni z Uredbo o obsegu izdaje, sestavinah, apoenih in glavnih znamenjih
zbirateljskih kovancev ob 30. obletnici državnosti Republike Slovenije (Uradni
list RS, št. 101/21).
2. člen
Prodajna cena zlatnikov in srebrnikov iz prejšnjega člena bo
višja od njihove nominalne vrednosti in jo bo Banka Slovenije objavila na svoji
spletni strani preden bodo zbirateljski kovanci dani v prodajo in obtok.
3. člen
Dvokovinski zbirateljski kovanci iz 1. člena tega sklepa bodo
v prodaji po njihovi nominalni vrednosti.
4. člen
Ta sklep začne veljati naslednji dan po objavi v Uradnem
listu Republike Slovenije.
Št. 0.03.4-10/2021-3
Ljubljana, dne 5. oktobra 2021
Dr. Primož Dolenc
namestnik predsednika
Sveta Banke Slovenije