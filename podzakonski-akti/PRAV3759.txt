1. člen
(vsebina pravilnika)
Ta pravilnik podrobneje določa pogoje za odbiro, ocenjevanje
in priznavanje hibridnih plemenskih prašičev ter pogoje za vpis hibridnih
plemenskih prašičev v register.
2. člen
(odbira, ocenjevanje in priznavanje)
Za odbiro, ocenjevanje in priznavanje hibridnih plemenskih
prašičev morajo biti izpolnjeni naslednji pogoji: 
-       
označeni morajo biti v skladu s predpisom, ki ureja označevanje
prašičev, in rejskim programom; 
-       
njihovi starši morajo izpolnjevati s selekcijskim programom določene
pogoje glede proizvodnih lastnosti in genetskih vrednosti; 
-       
zunanjost mora ustrezati lastnostim populacije v skladu z rejskim
programom; 
-       
ne smejo imeti prirojenih napak; 
-       
proizvodne lastnosti morajo biti v skladu z rejskim programom, s katerim
je določena tudi minimalna in maksimalna starost oziroma telesna masa ob
odbiri.
3. člen
(pogoji za vpis v register hibridnih plemenskih prašičev)
Hibridni plemenski prašiči morajo za vpis v register
izpolnjevati naslednje pogoje: 
-       
označeni morajo biti v skladu s predpisom, ki ureja označevanje
prašičev, in rejskim programom; 
-       
njihovo poreklo mora biti v skladu s predpisom, ki ureja poreklo za
hibridne plemenske prašiče.
4. člen
(vpis v register hibridnih plemenskih prašičev)
Priznana rejska organizacija lahko vpiše hibridne plemenske
prašiče v register, če so izpolnjeni pogoji, določeni: 
-       
z rejskim programom; 
-       
s predpisom, ki ureja zootehniške standarde za plemenske prašiče; 
-       
s tem pravilnikom.
5. člen
(končna določba)
Ta pravilnik začne veljati 19. decembra 2003.
Št. 321-06-129/2003
Ljubljana, dne 23. septembra 2003.
EVA 2001-2311-0078
mag. Franci But l. r. 
Minister 
za kmetijstvo, gozdarstvo in prehrano
* Ta pravilnik vsebinsko povzema
Odločbo Komisije 89/505/EGS, UL L 247