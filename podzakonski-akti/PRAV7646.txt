1. člen
(splošna določba)
Ta pravilnik določa merila za ugotavljanje delovne uspešnosti
direktorjev oseb javnega prava na področju gasilsko reševalne dejavnosti.
2. člen
(merila)
Višino dela plače za delovno uspešnost direktorja se določi
na podlagi naslednjih meril, ki morajo biti izpolnjena v celoti: 
1.     
izpolnjen program dela enote, ki ga potrdi svet zavoda; 
2.     
uspešnost izvajanja operativne dejavnosti.
3. člen
(izpolnjen program dela)
(1) Izpolnjen program plana dela
poklicne gasilske enote, ki ga potrdi svet zavoda (v višini 80% skupnega
deleža), se ovrednoti po naslednjih merilih:


Merilo uspešnosti

Višina% priznane
  uspešnosti


100% ali večja
  realizacija programa plana

100%


od 90% do 99%
  realizacija programa plana enote 

70%


od 80% do 89%
  realizacija programa plana enote

30%


do 80% realizacija
  programa plana enote

0%


(2) Na oceno iz prejšnjega odstavka
ne vplivajo nepredvideni dogodki ali zunanji dejavniki.
4. člen
(uspešnost izvajanja operativne dejavnosti)
(1) Uspešnost izvajanja
operativne dejavnosti (v višini 20% skupnega deleža) se ovrednoti po naslednjih
merilih:


Merilo uspešnosti 

Višina% priznane
  uspešnosti


Ni bilo upravičenih
  pripomb na delovanje enote

100%


Od 1 do 10 upravičenih
  pripomb na delovanje enote

70%


11 in več upravičenih
  pripomb na delovanje enote

0%


(2) Presojo o upravičenosti
uspešnosti iz prejšnjega odstavka poda svet zavoda.
5. člen
(izračun dela plače za delovno uspešnost direktorja)
(1) Direktorju pripada del plače za delovno uspešnost, če
izpolni posamezno merilo iz tega pravilnika. 
(2) Doseženi odstotki iz 3. in 4. člena tega pravilnika se
seštevajo. 
(3) Višina dela plače za delovno uspešnost se izračuna tako,
da se dobljeni odstotki pomnožijo z višino dveh osnovnih mesečnih plač
direktorja.
6. člen
(poslovanje z izgubo)
(1) Če oseba javnega prava posluje z izgubo ali dobi
negativno mnenje Računskega sodišča, direktorju ne pripada del plače iz naslova
delovne uspešnosti za izvajanje javne službe. 
(2) Na delovno uspešnost direktorja ne vpliva izguba iz
prejšnjega odstavka, ki je nastala zaradi prekomerno povečanih stroškov
poslovanja osebe javnega prava zaradi naravne ali druge nesreče oziroma
neizpolnjevanja obveznosti s strani ustanovitelja ali drugih, ki sofinancirajo
dejavnost osebe javnega prava, v skladu z letnimi pogodbami ali načrti.
7. člen
(delovna uspešnost za del poslovnega leta)
Če direktor nastopi mandat med poslovnim letom, mu delovna
uspešnost pripada sorazmerno trajanju mandata v tem poslovnem letu.
8. člen
(uveljavitev)
Ta pravilnik začne veljati naslednji dan po objavi v Uradnem
listu Republike Slovenije.
Št. 007-69/2006-3
Ljubljana, dne 14. marca 2006
EVA 2006-1911-0015
Karl Erjavec l.r.
Minister
za obrambo