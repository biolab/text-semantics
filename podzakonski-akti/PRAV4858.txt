1. člen
S tem pravilnikom se sprejme gozdnogospodarski načrt gozdnogospodarske
enote Kolpa (2003–2012), št. 06-53/03 z dne 25. maja 2004, ki ga je za obdobje
od 1. 1. 2003 do 31. 12. 2012 izdelal Zavod za gozdove Slovenije, Območna enota
Kočevje.
2. člen
Gozdnogospodarska enota Kolpa, ki meri 5.760,62 ha, se nahaja
v Gozdnogospodarskem območju Kočevje, v občinah Kočevje in Kostel, oziroma v
katastrskih občinah Novi Lazi, Štalcerji, Črni potok, Mozelj, Knežja Lipa, Dol,
Spodnji Log, Rajndol, Škrilj in Suhor.
3. člen
V gozdnogospodarski enoti Kolpa je z dnem 1. 1. 2003 ugotovljeno
naslednje stanje gozdov:
A)    
površina: 4.993,95 ha, od katere je:
- 
4.411,27 ha večnamenskih gozdov in 582,68 varovalnih gozdov;
- 
4.363,78 ha državnih gozdov, 137.76 ha občinskih gozdov, 451,5 ha
zasebnih gozdov v lasti fizičnih oseb in 40,91 ha zasebnih gozdov v lasti
pravnih oseb;
B)    
lesna zaloga: 251,6 m3/ha, od tega 67 m3/ha
iglavcev in 184,6 m3/ha listavcev,
C)   
tekoči letni prirastek: 6,51 m3/ha, od tega 1,57 m3/ha
iglavcev in 4,94 m3/ha listavcev.
4. člen
V gozdnogospodarskem načrtu gozdnogospodarske enote Kolpa
(2003–2012) je ob upoštevanju usmeritev iz gozdnogospodarskega načrta
Gozdnogospodarskega območja Kočevje, izdelanega za obdobje od 1. 1. 2001 do 31.
12. 2010, ugotovljenega stanja gozdov, analize preteklega gospodarjenja,
zakonitosti razvoja gozdov ter pridobljenih spoznanj pri spremljanju razvoja
gozdov v gozdnogospodarski enoti Kolpa določeno, da so najbolj poudarjene
funkcije gozdov, ki določajo način gospodarjenja z gozdom, – proizvodne
funkcije na površini 3.979,71 ha,
-       
ekološke funkcije na površini 1.051,8 ha ter
-       
socialne funkcije na površini 373,06 ha.
Na podlagi funkcij gozdov in njihovega ovrednotenja so v
gozdnogospodarskem načrtu gozdnogospodarske enote Kolpa (2003–2012) določeni
cilji gospodarjenja z gozdom in gozdnim prostorom ter usmeritve za njihovo
doseganje.
5. člen
Na podlagi ciljev in usmeritev iz drugega odstavka prejšnjega
člena so v gozdnogospodarski enoti Kolpa za obdobjeod 1. 1. 2003 do 31. 12.
2012 določeni naslednji ukrepi:
-       
najvišji možni posek v višini 185.000 m3, od tega 44.300 m3
iglavcev in 141.000 m3 listavcev,
-       
gojitvena dela, potrebna za ohranitev in razvoj gozdov,na površini
732,28 ha,
-       
nega mlajšega drogovnjaka na površini 205,9 ha,
-       
varstvena dela, potrebna za zaščito pred divjadjo, insicer zaščita z
ograjo v dolžini 800 m, s količenjem ali tulci v obsegu 50 kosov ter s premazom
na površini 36,5 ha,
-       
varstvena dela, potrebna za zaščito pred žuželkami, v obsegu 350 delovnih
dni,
-       
nega habitatov prosto živečih živali, in sicer vzdrževanje travinj in
grmišč na površini 433,1 ha ter postavitev in vzdrževanje valilnic ter druga
podobna dela v obsegu 36,2 delovnih dni,
-       
gradnja gozdnih cest v dolžini 7,11 km,
-       
gradnja gozdnih vlak v dolžini 80 km.
V gozdnogospodarskem načrtu gozdnogospodarske enote Kolpa
(2003–2012) so določeni ukrepi in načini njihove izvedbe tudi na ravneh
gospodarskih razredov in odsekov.
6. člen
Pri izdelavi gozdnogojitvenih načrtov za posamezne ekosisteme
in njihove dele v gozdnogospodarski enoti Kolpa v obdobju od uveljavitve tega
pravilnika do 31. 12. 2012 se morajo upoštevati cilji, usmeritve in ukrepi,
določeni v gozdnogospodarskem načrtu gozdnogospodarske enote Kolpa (2003–2012).
7. člen
Po en izvod gozdnogospodarskega načrta gozdnogospodarske enote
Kolpa (2003–2012) je na vpogled na sedežu Zavoda za gozdove Slovenije, Območne
enote Kočevje, Rožna ulica 39, Kočevje, na sedežu Zavoda za gozdove Slovenije,
Krajevne enote Kočevska Reka, Kočevska Reka 40, Kočevska Reka, in na
Ministrstvu za kmetijstvo, gozdarstvo in prehrano, Dunajska 58, Ljubljana, kjer
se hrani tudi dokumentacija v zvezi s postopkom sprejemanja gozdnogospodarskega
načrta gozdnogospodarske enote Kolpa (2003–2012).
8. člen
Ta pravilnik začne veljati naslednji dan po objavi v Uradnem listu
Republike Slovenije.
Št. 322-01-06-10/2001/7
Ljubljana, dne 19. oktobra 2004.
EVA 2003-2311-0131
Minister
za kmetijstvo,
gozdarstvo in prehrano
dr. Milan Pogačnik l. r.