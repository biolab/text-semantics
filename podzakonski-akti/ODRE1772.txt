1. člen
Sprejme se splošni del gozdnogospodarskega načrta
gozdnogospodarske enote Laško, št. 09-46/00 z dne 3. 5. 2001, ki ga je izdelal
Zavod za gozdove Slovenije, Območna enota Celje, za obdobje od 1. 1. 2000 do
31. 12. 2009. 
Cilji, usmeritve in ukrepi, ki so določeni v splošnem delu
gozdnogospodarskega načrta gozdnogospodarske enote Laško na ravneh celotne
gozdnogospodarske enote, gospodarskih razredov in odsekov, so sestavni del te
odredbe.
2. člen
Splošni del gozdnogospodarskega načrta gozdnogospodarske
enote Laško je izdelan v treh izvodih za 3750,66 hektarjev gozdov, ki ležijo v
gozdnogospodarskem območju Celje, v Občini Laško, oziroma v katastrskih občinah
Laško, Lahomšek, Reka, Požnica, Rifengozd, Vrh nad Laškim, Lože, Plazovje,
Lažiše, Lahomno, Trobni dol, Olešče in Breze.
3. člen
Po en izvod splošnega dela gozdnogospodarskega načrta
gozdnogospodarske enote Laško je na vpogled na sedežu Zavoda za gozdove
Slovenije, Območne enote Celje, Ljubljanska c. 13, Celje, na sedežu Zavoda za
gozdove Slovenije, Krajevne enote Laško, Trubarjeva ul. 35, Laško, in na
Ministrstvu za kmetijstvo, gozdarstvo in prehrano Republike Slovenije, Dunajska
58, Ljubljana, kjer se hrani tudi dokumentacija v zvezi s postopkom sprejemanja
splošnega dela gozdnogospodarskega načrta gozdnogospodarske enote Laško.
4. člen
Ta odredba začne veljati naslednji dan po objavi v Uradnem
listu Republike Slovenije.
Št. 322-01-09-4/00
Ljubljana, dne 19. novembra 2001.
Minister 
za kmetijstvo, gozdarstvo 
in prehrano 
mag. Franc But l. r.