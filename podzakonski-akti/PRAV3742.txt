1. člen
(vsebina pravilnika)
Ta pravilnik določa sprejetje hibridnih plemenskih prašičev za
pleme, sprejetje hibridnih plemenskih merjascev za naravni pripust in
osemenjevanje in uporabo jajčnih celic in zarodkov hibridnih plemenskih mladic
in svinj.
2. člen
(pomen izrazov)
Izrazi, uporabljeni v tem pravilniku, imajo naslednji pomen:
1.     
hibridni plemenski prašič je vsaka domača žival vrste prašič, ki
izpolnjuje naslednje pogoje:
a.   
da je potomec načrtnega križanja:
- 
med čistopasemskimi plemenskimi prašiči različnih pasem ali linij;
- 
med prašiči, ki so sami potomci križanja različnih pasem ali linij;
- 
ali med čistopasemskimi prašiči in prašiči iz prve ali druge alinee te
točke;
b.   
da je vpisan v register hibridnih plemenskih prašičev;
2.     
sprejetje za pleme pomeni odbiro, ocenjevanje in vpis hibridnih
plemenskih prašičev v register v skladu s predpisom, ki ureja vpis hibridnih
plemenskih prašičev v register;
3.     
mladice so ženske živali, ki so odbrane za pleme in še niso prasile.
3. člen
(sprejetje za pleme)
(1) V Republiki Sloveniji je ob upoštevanju predpisov o zdravstvenem
varstvu živali, na podlagi zakona, ki ureja živinorejo, predpisa, ki ureja
pogoje za vpis hibridnih plemenskih prašičev v register, predpisa, ki ureja
zootehniške standarde za plemenske prašiče, tega pravilnika in drugih
predpisov, izdanih na podlagi zakona, ki ureja živinorejo, dovoljen promet s
hibridnim plemenskim materialom.
(2) V skladu s prejšnjim odstavkom je v Republiki Sloveniji dovoljeno:
-       
sprejetje hibridnih plemenskih mladic ali svinj za pleme;
-       
sprejetje hibridnih plemenskih merjascev za naravni pripust;
-       
sprejetje hibridnih plemenskih merjascev za osemenjevanje, katerih
linije so bile v preizkusu proizvodnih lastnosti in ima napovedano genetsko
vrednost;
-       
uporaba semena hibridnih plemenskih merjascev iz prejšnje alinee;
-       
sprejetja v uradni preizkus proizvodnih lastnosti hibridnih plemenskih
merjascev ali raba njihovega semena znotraj količinskih meja, potrebnih za
preizkus proizvodnosti in napoved genetskih vrednosti;
-       
uporaba jajčnih celic in zarodkov hibridnih plemenskih mladic ali svinj.
4. člen
(uporaba hibridnih plemenskih merjascev in njihovega semena)
V Republiki Sloveniji je dovoljeno osemenjevanje s semenom hibridnih
plemenskih merjascev, kadar je za te živali izdan zootehniški dokument o
priznavanju plemenskih merjascev v skladu s 6. členom tega pravilnika in 43.,
44., 63. in 64. členom zakona o živinoreji (Uradni list RS, št. 18/02, 110/02 –
ZUreP-1 in 110/02 – ZGO-1; v nadaljnjem besedilu: zakon) ter na osnovi
preizkusa proizvodnih lastnosti in napovedi genetskih vrednosti v skladu s
predpisom, ki ureja metode za merjenje in ocenjevanje proizvodnih in drugih
lastnosti ter metode za napovedovanje genetskih vrednosti za čistopasemske in
hibridne plemenske prašiče.
5. člen
(promet s semenom merjascev)
Seme merjascev sme odvzemati, obdelovati, shranjevati in
dajati v promet le odobreno osemenjevalno središče v skladu s predpisi o
zdravstvenem varstvu živali in v skladu s 44., 61., 62., 63. in 64. členom
zakona.
6. člen
(zootehniški dokument o priznavanju plemenskih merjascev)
(1) Priznana rejska organizacija mora v skladu s potrjenim rejskim
programom izvajati odbiro, ocenjevanje in priznavanje plemenskih merjascev za
uporabo na pripustnih postajah oziroma na osemenjevalnih središčih ter
plemenskih merjascev, ki se v skladu z rejskim programom uporabljajo za pripust
znotraj kmetijskega gospodarstva, ki je vključeno v rejski program.
(2) Pogoji za sprejem plemenskih merjascev za pleme se opredelijo
v rejskem programu tako, da se podrobneje določijo:
-       
postopek in pogostnost odbire;
-       
opis in pogoje za razvrščanje plemenskih merjascev v kakovostne razrede;
-       
obdobje, za katerega se plemenskih merjasci priznavajo;
-       
način poročanja v skladu z 61. členom zakona;
-       
način javne objave seznamov priznanih plemenskih merjascev.
(3) Rejska organizacija o vsaki odbiri plemenskih merjascev vodi
zapisnik in v skladu z zakonom, ki ureja živinorejo, izda zootehniški dokument
o priznavanju plemenskih merjascev na obrazcu, ki je kot priloga sestavni del
tega pravilnika.
(4) Rejska organizacija mora ministrstvu, pristojnemu za živinorejo,
skupaj s poročilom iz 94. člena zakona predložiti kot prilogo tudi seznam
priznanih plemenskih merjascev.
7. člen
(prenehanje uporabe)
Z dnem uveljavitve tega pravilnika se preneha uporabljati odredba
o izvajanju letnega ocenjevanja, odbire in priznavanja plemenjakov v naravnem
pripustu v delu, ki ureja ocenjevanje, odbiro in priznavanje merjascev (Uradni
list RS, št. 16/99, 43/00, 33/01, 59/99, 42/00 in 7/01).
8. člen
(končna določba)
Ta pravilnik začne veljati 19. decembra 2003.
Št. 321-06-132-2003
Ljubljana, dne 23. septembra 2003.
EVA 2001-2311-0044
mag. Franci But l. r.
Minister
za kmetijstvo, gozdarstvo in prehrano

Priloga: Zootehnični
dokument o priznavanju plemenskih merjascev
_________________
* Ta pravilnik vsebinsko povzema
Direktivo Sveta 90/119/EGS, UL L 17