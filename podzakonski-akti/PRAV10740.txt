1. člen
Ta pravilnik določa vsebino poročil ter roke in način
poročanja o letnih izvedenih strateških dejavnostih.
2. člen
Izrazi, uporabljeni v tem pravilniku, imajo enak pomen kot
izrazi, uporabljeni v Zakonu o nadzoru strateškega blaga posebnega pomena za
varnost in zdravje (Uradni list RS, št. 29/06 in 8/10 – ZNIBDR-A; v nadaljnjem
besedilu: zakon).
3. člen
Zavezanec, ki opravlja strateško dejavnost v skladu z zakonom
in Uredbo o določitvi seznama strateškega blaga in pripadajočih nadzornih
režimih (Uradni list RS, št. 4/11), mora v poročilu o izvedenih strateških
dejavnostih v preteklem letu pristojnemu organu v elektronski ali pisni obliki
posredovati naslednje podatke: 
1.     
podatki o zavezancu: 
a)   
naslov pravne oziroma fizične osebe, ki je opravljala strateško
dejavnost, 
b)   
naslov in točno lokacijo objekta, kjer se je opravljala strateška
dejavnost; 
2.     
podatki o izvedenih strateških dejavnostih: 
a)   
strateško blago, na katerega se nanaša opis izvedenih strateških
dejavnosti: 
-   za kemikalijo: ime
snovi in številko CAS, 
-   v primeru zmesi:
trgovsko ime in vsebnost kemikalije s številko CAS, 
-   za mikroorganizme in
toksine: ime, 
-   carinsko tarifno
oznako, 
b)   
opis izvedene strateške dejavnosti; v primeru uvoza oziroma izvoza tudi
podatke o uvozniku oziroma izvozniku in mejnem prehodu, prek katerega je bil
opravljen zadevni uvoz oziroma izvoz, 
c)   
količino strateškega blaga.
4. člen
Z dnem uveljavitve tega pravilnika preneha veljati Pravilnik
o vsebini poročil ter rokih in načinu poročanja o letnih izvedenih strateških
dejavnostih (Uradni list RS, št. 25/09).
5. člen
Ta pravilnik začne veljati petnajsti dan po objavi v Uradnem
listu Republike Slovenije.
Št. 0070-39/2011
Ljubljana, dne 5. maja 2011
EVA 2011-2711-0015
Dorijan Marušič l.r. 
Minister 
za zdravje