1. člen
(vsebina)
S to uredbo se za izvajanje Uredbe Komisije
(ES) št. 657/2008 z dne 10. julija 2008 o določitvi podrobnih pravil
za uporabo Uredbe Sveta (ES) št. 1234/2007 v zvezi s pomočjo Skupnosti za
oskrbo učencev v izobraževalnih ustanovah z mlekom in nekaterimi mlečnimi
proizvodi (UL L št. 183 z dne 11. 7. 2008, str. 17), zadnjič spremenjene
z Uredbo Komisije (ES) št. 966/2009 z dne 15. oktobra 2009 o
spremembi Uredbe (ES) št. 657/2008 o določitvi podrobnih pravil za uporabo
Uredbe Sveta (ES) št. 1234/2007 v zvezi s pomočjo Skupnosti za oskrbo
učencev v izobraževalnih ustanovah z mlekom in nekaterimi mlečnimi proizvodi
(UL L št. 271 z dne 16. 10. 2009, str. 10), (v nadaljnjem besedilu:
Uredba 657/2008/ES), določa pomoč za oskrbo otrok in mladostnikov v vrtcih in
šolah z mlekom in nekaterimi mlečnimi proizvodi (v nadaljnjem besedilu: pomoč).
2. člen
(vlagatelji)
Poleg vlagateljev, določenih v točki (a) in
točki (b) drugega odstavka 6. člena Uredbe 657/2008/ES, lahko zahtevek za
izplačilo pomoči za proizvode iz Priloge 1 in Priloge 2, ki sta sestavni del te uredbe, vložijo tudi dobavitelji proizvodov.
3. člen
(zahtevki za izplačilo pomoči)
(1) Zahtevek za izplačilo pomoči se
vloži na Agencijo Republike Slovenije za kmetijske trge in razvoj podeželja (v
nadaljnjem besedilu: agencija) na obrazcu, ki je objavljen na spletni strani
agencije.
(2) Pomoč se
dodeli za mleko in mlečne izdelke iz 4. člena te uredbe za dneve, ko morajo
upravičenci poravnati stroške za prehrano v izobraževalni ustanovi.
(3) Vlagatelj mora zahtevek za izplačilo
pomoči za proizvode iz Priloge 1 in Priloge 2 te uredbe vložiti v naslednjih
rokih:
-      
do 31. marca tekočega koledarskega leta za
obdobje od 1. septembra do 31. decembra predhodnega koledarskega leta. Agencija
o zahtevku odloči do 30. junija tekočega koledarskega leta,
-      
do 30. junija tekočega koledarskega leta za
obdobje od 1. januarja do 31. marca tekočega koledarskega leta. Agencija o
zahtevku odloči do 30. septembra tekočega koledarskega leta,
-      
do 30. septembra tekočega koledarskega leta za
obdobje od 1. aprila do 30. junija tekočega koledarskega leta. Agencija o
zahtevku odloči do 31. decembra tekočega koledarskega leta,
-      
do 30. novembra tekočega koledarskega leta za
obdobje od 1. julija do 31. avgusta tekočega koledarskega leta. Agencija o
zahtevku odloči do 28. februarja v naslednjem koledarskem letu.
4. člen
(proizvodi, za katere se plača pomoč)
(1) Do pomoči za proizvode iz Priloge
1 te uredbe so upravičeni otroci in mladostniki v vrtcih in šolah, razen otrok
v oddelkih prvega starostnega obdobja in kombiniranih oddelkih.
(2) Do pomoči za proizvode iz Priloge
2 te uredbe so upravičeni otroci in mladostniki v vrtcih in šolah, vključno z
otroci v oddelkih prvega starostnega obdobja in kombiniranih oddelkih.

Priloga 1: Pomoč za mlečne proizvode, do katere so
upravičeni otroci in mladostniki v vrtcih in šolah, razen otrok v oddelkih
prvega starostnega obdobja in kombiniranih oddelkih
Priloga 2: Pomoč za mlečne proizvode, do katere so
upravičeni otroci in mladostniki v vrtcih in šolah, vključno z otroci v
oddelkih prvega starostnega obdobja in kombiniranih oddelkih

Uredba o izvajanju uredbe (ES) o pomoči
Skupnosti za oskrbo otrok in mladostnikov v vrtcih in šolah z mlekom in
nekaterimi mlečnimi proizvodi (Uradni list RS, št. 107/10) vsebuje naslednji končni določbi:
»KONČNI DOLOČBI
5. člen
(prenehanje
veljavnosti)
Z dnem uveljavitve te uredbe preneha
veljati Pravilnik o pomoči za oskrbo učencev v izobraževalnih ustanovah z
mlekom in nekaterimi mlečnimi proizvodi (Uradni list RS, št. 130/04, 81/05,
96/06, 84/07 in 45/08 – ZKme-1).
6. člen
(začetek
veljavnosti)
Ta uredba začne veljati petnajsti dan po
objavi v Uradnem listu Republike Slovenije.«.

Uredba o spremembi in dopolnitvi Uredbe o
izvajanju uredbe (ES) o pomoči Skupnosti za oskrbo otrok in mladostnikov v
vrtcih in šolah z mlekom in nekaterimi mlečnimi proizvodi (Uradni list RS, št. 54/12) vsebuje naslednjo končno določbo:
»2. člen
Ta uredba začne veljati naslednji dan po
objavi v Uradnem listu Republike Slovenije.«.