I
S tem sklepom se določajo normativi in standardi kot podlaga
za sistemizacijo delovnih mest v zavodu in določitev obsega sredstev dohodka za
izvedbo vzgojnoizobraževalnih programov. 
A.    
Elementi za sistemiziranje delovnih mest 
1.     
Vzgojnoizobraževalno delo pedagoških delavcev 
Vzgojnoizobraževalno delo pedagoških delavcev v osnovni šoli,
nižji glasbeni šoli in v domu za učence osnovne šole vključuje vse oblike in
vsebine dela, ki jih mora zavod opraviti najmanj v obsegu, ki je določen z
zakonom. 
1.1.  Osnovna šola: 
Osnova za sistemizacijo delovnih mest učiteljev v osnovni
šoli so obvezni predmetniki osnovne šole. 
Elementi za sistemizacijo delovnih mest učiteljev so ure
pouka vzgojnoizobraževalnih predmetov, delitve pri pouku in dodatni ter
dopolnilni pouk. v času, ki je določen s šolskim koledarjem, in sicer: 
-       
22 ur tedensko za učitelja v osnovni šoli, 
-       
25 ur tedensko za učitelja v podaljšanem bivanju, 
-       
21 ur tedensko za učitelje v osnovni šoli z dvojezičnim poukom. 
1.2.  Nižja glasbena šola: 
Osnova za sistemizacijo delovnih mest učiteljev v nižjih
glasbenih šolah so obvezni predmetniki za delo glasbenih šol. 
Elementi za sistemizacijo mest učiteljev so ure pouka v
obsegu: 
-       
22 ur tedensko za učitelja skupinskega pouka, če traja pedagoška ura 45
minut, 
-       
33 ur tedensko za učitelja individualnega dela, če traja pedagoška ura
30 minut. 
1.3.  Razredništvo: 
Razredniku se za vodenje oddelka v osnovni šoli prizna 1 pedagoška
ura tedensko. 
1.4.  Mentorstvo: 
Mentorju učitelja-pripravnika se v osnovni šoli in nižji
glasbeni šoli prizna 1 pedagoška ura tedensko za delo s pripravnikom. 
1.5.  Vodenjem podružnične osnovne
šole: 
Za vodenje podružnične osnovne šole se vodji podružnice prizna
2 pedagoški uri tedensko. 
1.6.  Dom za učence osnovne šole: 
Osnova za sistemizacijo delovnih mest vzgojiteljev v domovih
za učence osnovnih šol so vse oblike in vsebine dela, ki jih mora opraviti dom
v skladu s programom, ki ga izvaja. 
Element za sistemizacijo delovnih mest vzgojiteljev je
število vzgojnih skupin in razpored vzgojnega dela v skladu z letnim vzgojnim
programom doma, pri čemer je: 
-       
1 vzgojitelj na vzgojno skupino v domu za učence osnovne šole, 
-       
največ 2 vzgojitelja na vzgojno skupino v domu za učence osnovne šole s
prilagojenim programom.
2.     
Druga dela
2.1.  Zavod s 16 oddelki oziroma
skupinami sistemizira eno delovno mesto ravnatelja s polnim delovnim časom. 
2.2.  Zavod z več kot 16 oddelki
oziroma skupinami za dodatnih 20 oddelkov oziroma skupin sistemizira eno
delovno mesto pomočnika ravnatelja s polnim delovnim časom. 
2.3.  Osnovna šola z 20 oddelki
sistemizira eno delovno mesto svetovalnega delavca. 
2.4.  Zavod z 20 in več oddelki
sistemizira: – eno delovno mesto knjižničarja, 
- 
eno delovno mesto administratorja z zahtevano srednjo strokovno
izobrazbo V. stopnje, 
- 
eno delovno mesto računovodskega delavca z zahtevano srednjo strokovno
izobrazbo V. stopnje, 
- 
eno delovno mesto hišnika z zahtevano srednjo strokovno izobrazbo IV.
stopnje, 
- 
eno delovno mesto kurjača z zahtevano srednjo strokovno izobrazbo IV.
stopnje, če ima lastno kurilnico na trda goriva. 
2.5.  Zavod z manj kot 10 oddelki,
ki ima lastno kurilnico na trda goriva sistemizira eno delovno mesto
hišnik-kurjač z zahtevano srednjo strokovno izobrazbo IV. stopnje, za
opravljanje del pod četrto in peto alineo točke 2. 4. 
2.6.  Zavod sistemizira za
pripravo 400 malic dnevno eno delovno mesto kuharja z zahtevano srednjo
strokovno izobrazbo IV. stopnje. 
2.7.  Zavod za organiziranje
šolske prehrane – 4.200 malic dnevno sistemizira eno delovno mesto z zahtevano
srednjo strokovno izobrazbo najmanj V. stopnje. 
2.8.  Zavod sistemizira na 1.200
m2 normirane čistilne talne površine eno delovno mesto snažilke z zahtevano I.
stopnjo izobrazbe.
3.     
 
Zavod, ki ne dosega normativov iz 1. in 2. točke
sistemizirana delovna mesta z ustrezno krajšim delovnim časom od polnega
delovnega časa. 
B.    
Normativi za oblikovanje oddelkov in skupin učencev 
1.     
Normativ za oblikovanje oddelka v osnovni šoli je 32 učencev. 
2.     
Normativ za oblikovanje oddelka prvega razreda je 28 učencev. 
3.     
Normativ za oblikovanje oddelka v dvojezični šoli je 24 učencev. 
4.     
Normativ za oblikovanje oddelkov prvega razreda v dvojezični osnovni
šoli je 21 učencev. 
5.     
Normativ za oblikovanje oddelka, v katerem so vključeni najmanj 3 učenci
z motnjami v razvoju je 24 učencev. 
6.     
Normativ za spremstvo učencev na ekskurziji je 16 učencev na spremljevalca.
7.     
Normativ za oblikovanje oddelkov osnovne šole v bolnišnicah je: 
- 
oddelek za pokretne – 16 učencev 
- 
oddelek za ležeče – 9 učencev 
8.     
Normativ za oblikovanje: 
- 
kombiniranega oddelka (iz dveh razredov) je 24 učencev 
- 
oddelka za izvedbo individualnega in skupinskega dela z učenci več
razredov je 16 učencev (3. odst. 47. člena ZOŠ). 
9.     
Normativ za oblikovanje skupin, kadar to zahteva učni načrt, je 20
učencev v okviru oddelkov istega razreda. 
10.  
Normativ za oblikovanje oddelkov oziroma skupin v nižji glasbeni šoli je
za: 
- 
individualni pouk: 11-17 učencev 
- 
nauk o glasbi: 15 učencev 
- 
ples: 12 učencev 
- 
mala glasbena šola: 12 učencev 
11.  
Normativ za oblikovanje vzgojne skupine v domu za učence osnovne šole je
30 učencev. 
Število oddelkov oziroma skupin se oblikuje tako, da se
število učencev istega razreda oziroma skupine deli z normativom (točka od 1.
do 5., 7. in 11.). 
Manj učencev v oddelku oziroma skupini je lahko v primeru, ko
z razporeditvijo po normativu zadnji oddelek oziroma skupina ne bi bila
polnoštevilna. 
Odstopanja 
Odstopanje od normativov, določenih v točkah 1. do 11., so
dovoljena v primerih: 
-       
če gre za edini oddelek istega razreda osnovne šole, ki ga ni možno
združiti v kombiniran oddelek; 
-       
če gre za edini oddelek šole z italijanskim učnim jezikom,oziroma
oddelek dvojezične osnovne šole ter šole na obmejnem, in hribovitem območju.
II
Normativi in standardi za opravljanje vzgojnoizobraževalne
dejavnosti v osnovni šoli se smiselno uporabljajo za izvedbo programa
izobraževanja odraslih v osnovni šoli.
III
Z dnem uveljavitve tega sklepa prenehajo veljati določbe o
oblikovanju dohodka v Enotnih osnovah standardov in normativov za izvajanje
zagotovljenega programa osnovnega izobraževanja, ki se zagotavlja po načelih
solidarnosti, ki jih je sprejela skupščina Izobraževalne skupnosti Slovenije
dne 21. 1. 1986 (Poročevalec Izobraževalne skupnosti Slovenije, št. 4/86 ž dne
16. 9. 1986), z dopolnitvami, sprejetimi 19. 12. 1989.
IV
Sklep začne veljati naslednji dan po objavi v Uradnem listu
Republike Slovenije.
Št. 392-02/91-3/1-8
Ljubljana, dne 8. avgusta 1991.
Izvršni svet 
Skupščine Republike Slovenije
Predsednik 
Lojze Peterle l. r.