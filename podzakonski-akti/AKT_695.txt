I. SPLOŠNE DOLOČBE
Vsebina splošnega akta
1. člen
Ta splošni akt določa:
-      
program strokovnega izpita za zaposlene, ki opravljajo storitve
vseživljenjske karierne orientacije in posredovanja zaposlitve
-      
program strokovnega izpita za nadzornika v službi za nadzor Zavoda RS za
zaposlovanje
-      
način opravljanja strokovnih izpitov ter sestavo, oblikovanje in
pristojnosti izpitnih komisij.
V tem aktu uporabljeni izrazi, zapisani v moški slovnični
obliki, se uporabljajo kot nevtralni za moške in ženske.
II. STROKOVNI IZPIT ZA ZAPOSLENE, KI OPRAVLJAJO STORITVE
VSEŽIVLJENJSKE KARIERNE ORIENTACIJE IN POSREDOVANJA ZAPOSLITVE
Udeleženci strokovnega izpita
2. člen
Strokovni izpit opravljajo zaposleni v Zavodu RS za
zaposlovanje (v nadaljnjem besedilu: Zavod), ki opravljajo storitve
vseživljenjske karierne orientacije in posredovanja zaposlitve ter imajo VII.
raven izobrazbe.
Strokovni izpit opravljajo tudi drugi zaposleni Zavoda, pod
pogoji in na način, ki ga določa notranji akt Zavoda.
Strokovni izpit opravljajo tudi pripravniki, ki se usposabljajo
za samostojno opravljanje dela iz prvega odstavka tega člena.
Strokovni izpit opravljajo zaposleni pri domači ali tuji
pravni osebi s sedežem v Republiki Sloveniji, ki je pridobila koncesijo za
opravljanje storitev vseživljenjske karierne orientacije in posredovanja
zaposlitve (v nadaljnjem besedilu: koncesionarji).
Strokovni izpit opravljajo zaposleni, ki v Javnem skladu
Republike Slovenije za razvoj kadrov in štipendije (v nadaljnjem besedilu:
Sklad) izvajajo vseživljenjsko karierno orientacijo in ukrepe aktivne politike
zaposlovanja, določene z zakonom, ki ureja trg dela (v nadaljnjem besedilu:
zakon).
Pojem »kandidat« se uporablja za vse prijavljene kandidate,
zaposlene v Zavodu, zaposlene pri koncesionarjih in zaposlene v Skladu, ki so
oddali vlogo oziroma prijavnico za opravljanje strokovnega izpita ter se
uporabljajo kot nevtralni za moške in ženske.
STROKOVNI IZPIT
Obseg strokovnega izpita
3. člen
Strokovni izpit, ki ga opravljajo delavci iz 2. člena tega
akta je določen v Programu strokovnega izpita, ki je opredeljen v 5. in 6. členu tega akta.
4. člen
Kandidati, ki so že opravili pravniški državni izpit (PDI) in
izpit iz Zakona o splošnem upravnem postopku (ZUP), opravljajo strokovni izpit
samo iz tistih področij programa tega splošnega akta, ki niso zajeta s
programom izpita, ki so ga že opravili.
Program strokovnega izpita
5. člen
Program strokovnega izpita obsega naslednja področja:
1.    
Trg dela, cilji in dejavnost Zavoda
-  
strateški cilji razvoja trga dela in zaposlovanja ter nacionalni
akcijski program zaposlovanja
-  
smernice EU za politiko zaposlovanja, upoštevanje teh smernic v
Sloveniji in njihovo partnersko uresničevanje
-  
temeljni cilji Zavoda, dejavnost, upravljanje in financiranje
-  
ukrepi države na področju trga dela,
-  
izvajalci ukrepov na trgu dela
-  
financiranje ukrepov na trgu dela in izvajalcev
-  
kodeks etičnih načel delavcev Zavoda.
2.    
Materialni predpisi s področij:
- 
urejanja trga dela
- 
delovnih razmerij
- 
zaposlovanja in dela tujcev
- 
zaposlitvene rehabilitacije in zaposlovanja invalidov
- 
zdravstvenega, pokojninskega in invalidskega zavarovanja brezposelnih
oseb
- 
socialnega varstva brezposelnih oseb
- 
varovanja osebnih podatkov
- 
javnega naročanja
- 
upravnega postopka.
3.    
Storitve za trg dela
3.1.  Vseživljenjska karierna
orientacija
- 
informiranje o trgu dela
- 
samostojno vodenje kariere
- 
osnovno karierno svetovanje
- 
poglobljeno karierno svetovanje
- 
učenje veščin vodenja kariere.
3.2.  Posredovanje zaposlitve
- 
Posredovanje zaposlitve na ozemlju RS
- 
Posredovanje zaposlitve za EU, EGP in Švico.
3.3.  Zaposlovanje in delo tujcev
- 
Vrste delovnih dovoljenj in pogoji pridobitve delovnega dovoljenja
- 
Prijava in odjava dela tujcev
- 
Prosti dostop na trg dela
- 
Pravice v primeru brezposelnosti
- 
Nadzorstveni organi.
3.4.  Standardna klasifikacija
poklicev
4.      Aktivna
politika zaposlovanja
- 
Ukrepi aktivne politike zaposlovanja
- 
Smernice za izvajanje ukrepov aktivne politike zaposlovanja
- 
Načrt za izvajanje ukrepov aktivne politike zaposlovanja
- 
Katalog ukrepov aktivne politike zaposlovanja
- 
Postopek za uveljavljanje storitev in ukrepov aktivne politike
zaposlovanja.
5.      Zavarovanje
za primer brezposelnosti
- 
Zavarovanje za primer brezposelnosti
- 
Pravice iz obveznega in prostovoljnega zavarovanja
- 
postopek za uveljavljanje in varstvo pravic iz zavarovanja za primer
brezposelnosti.
6.      Osnove
pisarniškega poslovanja in dolžnosti delavcev Zavoda do dokumentarnega gradiva
- 
osnovni pojmi iz arhivistike in pisarniškega poslovanja
- 
klasifikacijski načrt
- 
signirni načrt
- 
sprejemanje in pregledovanje pošte
- 
shranjevanje dokumentarnega gradiva
- 
celostna podoba Zavoda.
7.      Varnost
poslovanja
- 
Predmet varovanja
- 
Zakonske podlage
- 
Ukrepi za zagotavljanje varnosti.
6. člen
Program strokovnega izpita je podlaga za izdelavo podrobnejših
vsebin za opravljanje strokovnega izpita kandidata. Podrobnejše vsebine z
naslovom »Gradivo za strokovne izpite« so objavljene in dostopne vsem
kandidatom na spletnih straneh Zavoda in intranetu.
Način opravljanja strokovnega izpita
7. člen
Strokovni izpit se opravlja pisno in ustno.
Pri pisnem delu strokovnega izpita lahko kandidat uporablja
vse zakonske podlage oziroma predpise, ki so navedeni v gradivu za strokovne
izpite. Pisni del izpita traja eno šolsko uro in poteka pod nadzorom člana
izpitne komisije.
Uspešno opravljen pisni del strokovnega izpita je pogoj za pristop
k ustnemu delu izpita. Kolikor kandidat na ustnem delu ni uspešen, mora ustni
del opravljati ponovno.
Pisni in ustni del strokovnega izpita se praviloma opravljata
v enem dnevu. O poteku izpita se vodi zapisnik na predpisanem obrazcu.
Uspeh kandidata, ki opravlja strokovni izpit, ocenjuje
komisija z oceno »uspešno opravil strokovni izpit« oziroma »ni opravil
strokovnega izpita«.
Zaposleni pri koncesionarjih oziroma Skladu ne opravljajo
ustnega dela strokovnega izpita iz področja upravnega in pisarniškega
poslovanja ter področja varnosti poslovanja.
Prijava na strokovni izpit
8. člen
Kandidati se prijavijo na opravljanje strokovnega izpita na
podlagi pisne prijave na prijavnici, objavljeni na spletnih straneh Zavoda. K
prijavnici morajo priložiti obvezne priloge, in sicer:
-      
fotokopija pridobljene izobrazbe (fotokopija diplome oziroma zadnjega
veljavnega spričevala; kolikor je izobrazba pridobljena v tujini, se priloži
potrdilo, pridobljeno s postopki priznavanja v tujini pridobljenega
izobraževanja in veljavnosti diplome v skladu z zakonom, ki ureja priznavanje
in vrednotenje izobraževanja ter v skladu z zakonom, ki ureja nostrifikacijo v
tujini pridobljenih šolskih spričeval),
-      
dokazilo o zaposlitvi pri koncesionarjih oziroma Skladu,
-      
potrdilo o opravljenih izpitih iz 4. člena tega splošnega akta.
Vsi kandidati, ki se bodo prijavili 20 dni pred rokom, bodo
pravočasno obveščeni o kraju in uri strokovnega izpita.
Kandidati pošljejo prijavnico na naslov Zavoda.
9. člen
Razpis o opravljanju strokovnih izpitov se objavi na oglasnih
deskah Zavoda, interni spletni strani Zavoda (rubrika »Strokovni izpiti«) in
spletni strani Zavoda. V razpisu se opredelijo roki in kraj opravljanja
strokovnega izpita, rok prijave in število kandidatov za posamezni rok.
Za opravljanje strokovnega izpita vložijo zaposleni v Zavodu,
pri koncesionarju in v Skladu prijavo na obrazcu »Prijava k strokovnemu
izpitu«, ki je kot priloga sestavni dela tega splošnega akta in je objavljen
tudi na spletni strani Zavoda (v nadaljnjem besedilu: prijavnica) v razpisnem
roku na Zavod.
Potrdilo o strokovnem izpitu
10. člen
Kandidatu, ki je uspešno opravil pisni in ustni del strokovnega
izpita, se izda potrdilo o opravljenem strokovnem izpitu.
Odstop od strokovnega izpita
11. člen
Prijavljeni kandidat lahko odstopi od prijave k strokovnemu
izpitu, in sicer 3 delovne dni pred datumom, določenim za izpit, s pisnim
opravičilom z navedbo vzroka.
Če prijavljeni kandidat brez pisnega opravičila na rok
opravljanja strokovnega izpita ne pristopi ali odstopi, ko je že začel
opravljati izpit, se šteje, da izpita ni opravil.
Ponavljanje strokovnega izpita
12. člen
V primeru, da kandidat strokovnega izpita ni opravil uspešno,
ga lahko ponovno opravlja. Kandidat se mora k izpitu ponovno prijaviti.
V primeru tretjega opravljanja izpita nosi stroške izpita
kandidat.
Stroški strokovnega izpita
13. člen
Koncesionarji in Sklad, ki prijavijo svoje zaposlene k
opravljanju strokovnega izpita, nosijo stroške opravljanja izpita v skladu z
veljavnim Cenikom storitev Zavoda za izvedbo strokovnih izpitov.
Pritožba
14. člen
Kandidat se lahko pritoži zoper odločitev izpitne komisije v
roku 15 dni po sprejeti odločitvi v naslednjih primerih:
-      
če strokovni izpit ni potekal v skladu s tem aktom,
-      
če kandidat meni, da je pokazal ustrezno znanje za uspešno oceno.
Pritožba se vloži pri direktorju Zavoda, ki o pritožbi odloči
v roku 30 dni.
IZPITNA KOMISIJA ZA OPRAVLJANJE STROKOVNEGA IZPITA
Sestava in način dela
15. člen
Komisijo za opravljanje strokovnega izpita sestavljajo
predsednik in dva člana, ki jo imenuje direktor Zavoda z liste članov izpitnih
komisij.
Na listo članov izpitnih komisij se s sklepom direktorja
Zavoda uvrstijo zaposleni v Zavodu, ki imajo najmanj VII. raven izobrazbe
in 5 let delovnih izkušenj v Zavodu ter opravijo izpit pred posebno izpitno
komisijo.
Posebno izpitno komisijo imenuje Svet Zavoda za obdobje 5 let
in jo sestavljajo:
-      
direktor Zavoda,
-      
pomočnik direktorja Zavoda,
-      
predstavnik Ministrstva za delo, družino in socialne zadeve,
-      
akademski strokovnjak s področja trga dela in zaposlovanja,
-      
predstavnik socialnih partnerjev.
Način dela komisije je opredeljen v Poslovniku o delu izpitne
komisije.
III. STROKOVNI IZPIT ZA NADZORNIKA V SLUŽBI ZA NADZOR
ZAVODA RS ZA ZAPOSLOVANJE
Program strokovnega izpita za nadzornika
16. člen
Strokovni izpit obsega splošni in posebni del.
Program splošnega dela strokovnega izpita obsega preizkus
znanja naslednjih področij:
-      
ustavna ureditev s poudarkom na temeljnih človekovih pravicah in
svoboščinah, gospodarska in socialna razmerja, oblike neposredne in posredne
demokracije, organizacija državne oblasti in ustavnega sodstva, položaj organov
pravosodja, sodstva, odvetništva in notariata ter funkcije lokalne samouprave,
-      
organizacija izvršilne oblasti, s poudarkom na funkcijah in organizaciji
vlade in državne uprave ter položaj zaposlenih v državnih organih,
-      
upravni postopek.
Program posebnega dela strokovnega izpita obsega preizkus
znanja naslednjih področij:
1.    
organiziranosti na področju trga dela:
-  
dejavnost, pristojnosti in organizacija ministrstva pristojnega za delo,
Zavoda in zunanjih izvajalcev,
-  
ukrepi na področju trga dela,
-  
organizacijski predpisi in navodila Zavoda,
-  
evidence Zavoda,
-  
registri in evidence, ki jih vodijo davčni organi, zavod za pokojninsko
in invalidsko zavarovanje ter zavod za zdravstveno zavarovanje,
-  
registri in evidence centrov za socialno delo,
-  
varstvo osebnih podatkov,
-  
pisarniško poslovanje zavoda;
2.      organizacija
nadzora:
- 
način in postopki nadzora,
- 
ukrepi nadzora,
- 
pristojnosti inšpekcijskih služb;
3.      materialni
predpisi s področja:
- 
obveznosti oseb, vpisanih v evidence Zavoda,
- 
urejanja trga dela s podzakonskimi predpisi in drugimi akti,
- 
delovna razmerja,
- 
zaposlovanje tujcev,
- 
zaposlovanje in usposabljanje invalidnih oseb,
- 
splošne kolektivne pogodbe,
- 
zdravstveno in pokojninsko zavarovanje brezposelnih oseb;
4.      osnovni
materialni predpisi s področja:
- 
računovodstva,
- 
izvrševanja proračuna,
- 
javnega naročanja,
- 
financiranja javne porabe.
Upoštevanje drugih strokovnih izpitov
17. člen
Kandidat za nadzornika, ki je opravil strokovni izpit v
skladu z drugimi predpisi v Republiki Sloveniji, ki določajo vsebino in način
opravljanja strokovnih izpitov v državni upravi ali izven nje, opravlja
preizkus znanja samo iz tistih področij programa tega splošnega akta, ki niso
bila zajeta s programom strokovnega izpita, ki ga je že opravil. O tem odloči
izpitna komisija.
Prijava in obvestilo o strokovnem izpitu
18. člen
Kandidat, ki želi opravljati strokovni izpit, pošlje prijavo
z dokazili o izpolnjevanju pogojev v roku 15 dni od razpisnega roka za zbiranje
prijav za opravljanje strokovnega izpita za nadzornika.
Če komisija ugotovi, da kandidat izpolnjuje pogoje za
opravljanje izpita, ga o tem obvesti najkasneje v 30 dneh od prejema njegove
prijave in mu pošlje obvestilo o roku in kraju opravljanja strokovnega izpita.
Način opravljanja strokovnega izpita
19. člen
Strokovni izpit je sestavljen iz pisnega in ustnega dela in
se opravlja v dveh zaporednih dneh.
Kandidat za nadzornika opravlja najprej pisni del izpita.
Uspešno opravljen pisni del strokovnega izpita za nadzornika je pogoj za
pristop k ustnemu delu izpita.
Pisni del strokovnega izpita za nadzornika obsega izdelavo
praktične naloge, in sicer: opis določenega postopka, izdelava informacije,
analize, mnenja in podobno, sestavo zapisnika, poročila, poročila s predlogom
ukrepov, odločbe.
Člani komisije za pisni del izpita predložijo predsedniku
izpitne komisije naslov pisne naloge z gradivom, najmanj dva dni pred začetkom
izpita.
Pisno nalogo opravljajo kandidati najdlje pet šolskih ur.
O poteku izpita se za vsakega kandidata vodi zapisnik. Pisna
naloga je priloga zapisnika.
Uspeh kandidata pri pisnem in ustnem delu strokovnega izpita
oceni izpitna komisija z opisnima ocenama »uspešno« ali »neuspešno«.
20. člen
Uspeh kandidata oceni izpitna komisija tako, da po ločenih
opisnih ocenah iz vsakega dela izpita ugotovi skupno oceno.
Potrdilo o strokovnem izpitu
21. člen
Kandidatu, ki je izpit opravil, se izda potrdilo o izpitu.
Potrdilo se izda v dveh izvodih, od katerih prejme enega
kandidat za nadzornika, drugi pa se hrani v dokumentaciji Zavoda.
Ponavljanje strokovnega izpita
22. člen
Kandidat, ki izpita ni opravil, ga sme ponoviti le enkrat v
roku, ki ga določi izpitna komisija. Kandidat, ki je uspešno opravil pisni del
izpita, tega dela izpita ne ponavlja.
Odstop od opravljanja ali ponavljanja strokovnega
izpita
23. člen
Prijavljeni kandidat lahko odstopi od prijave k strokovnemu
izpitu, in sicer 3 delovne dni pred datumom določenim za izpit, s pisnim
opravičilom z navedbo vzroka.
Če prijavljeni kandidat brez pisnega opravičila na rok
opravljanja splošnega dela strokovnega izpita ne pristopi ali odstopi, ko je že
začel opravljati izpit, se šteje, da izpita ni opravil.
IZPITNA KOMISIJA
Sestava in način dela komisije
24. člen
Tričlansko izpitno komisijo, sestavljeno iz predsednika in
dveh članov, imenuje direktor Zavoda.
V sklepu o imenovanju članov izpitne komisije se določi
področje, za katerega je član izpitne komisije imenovan.
Za člana v izpitni komisiji je lahko imenovana oseba, ki ima VII.
raven izobrazbe družboslovne smeri in 2 leti delovnih izkušenj na področju, za
katerega je imenovan.
Način dela komisije je opredeljen v Poslovniku o delu izpitne
komisije.
Plačilo za delo izpitnih komisij
25. člen
Predsedniku in članom izpitne komisije pripada plačilo za
delo in povračilo stroškov v zvezi z delom v izpitni komisiji v višini, ki jo s
sklepom določi direktor Zavoda.
26. člen
Sredstva za delo izpitne komisije zagotavlja Zavod.
Strokovne in administrativne naloge
27. člen
Zavod opravlja strokovne in administrativne naloge za izpitne
komisije za izvedbo strokovnih izpitov s področja storitev vseživljenjske
karierne orientacije in posredovanja zaposlitev ter s področja izvajanja
nadzora. O tem vodi dokumentacijo.
IV. PREHODNE IN KONČNE DOLOČBE
28. člen
Osebam, ki so strokovni izpit opravile v skladu s 66.a členom
Zakona o zaposlovanju in zavarovanju za primer brezposelnosti (Uradni list RS,
št. 107/06 – uradno prečiščeno besedilo, 114/06 – ZUTPG, 59/07 – ZŠtip in 51/10
– odločba US, v nadaljnjem besedilu ZZZPB), le-tega ni potrebno ponovno
opravljati.
29. člen
Lista članov izpitne komisije za opravljanje strokovnega
izpita po 66.a členu ZZZPB ostane nespremenjena do imenovanje nove komisije za
opravljanje strokovnega izpita za zaposlene, ki opravljajo storitve
vseživljenjske karierne orientacije in posredovanja zaposlitve.
30. člen
Za vse kandidate, ki so se k strokovnemu izpitu že prijavili v
letu 2010 v skladu s 66.a členom ZZZPB in so opravili pisni in ustni del
strokovnega izpita v letu 2010, bodo manjkajoči del obveznosti lahko opravili
do konca februarja 2011. Plačilo storitev bo na podlagi veljavnega Cenika
storitev Zavoda za izvedbo strokovnih izpitov.
Kolikor kandidati iz prejšnjega odstavka tega člena ne bodo
opravili obveznosti v tem roku, bodo morali izpit opravljati ponovno v celoti v
skladu z določili tega splošnega akta.
Začetek veljavnosti
31. člen
Ta splošni akt začne veljati z dnem podpisa direktorja
Zavoda, uporabljati pa se začne naslednji dan po objavi v Uradnem listu Republike
Slovenije.
Št. 012-1/11
Ljubljana, dne 18. januarja 2011
Lučka Žižek
l.r.
v.d. generalne
direktorice Zavoda

Priloga: Prijava k
strokovnemu izpitu