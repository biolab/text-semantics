Delovna doba pri koncesionarjih, ki opravljajo dejavnost v
mreži javne službe, ki se po šestem odstavku 10. člena tega aneksa
upošteva za pridobitev pravice do jubilejne nagrade:
Šteje se, da izpolnjuje pogoj za pravico do jubilejne nagrade
tudi javni uslužbenec, ki je na dan začetka veljavnosti aneksa h KPND (Uradni
list RS, št. 88/21; v nadaljnjem besedilu: aneks) v delovnem razmerju in v
skladu s šestim odstavkom 10. člena tega aneksa izpolnjuje ali presega
zahtevano delovno dobo za posamezni jubilej. Jubilejna nagrada se javnemu
uslužbencu izplača ob izplačilu plače v naslednjem mesecu po objavi te razlage.
Javnemu uslužbencu iz prejšnjega odstavka pripada jubilejna
nagrada le, če je za posamezni jubilej še ni prejel v javnem sektorju oziroma pri
koncesionarju, ki opravlja dejavnost v mreži javne službe.
Kot delovna doba pri koncesionarjih, ki opravljajo dejavnost
v mreži javne službe, se šteje tista delovna doba, ki jo delavec dopolni v času
trajanja in izvajanja koncesijske pogodbe.
Št. 0100-793/2018-109
Ljubljana, dne 7. oktobra 2021
EVA 2021-3130-0051
Predsednica
komisije za razlago KPND
dr. Polona Končar