1. člen
Ta pravilnik določa pogoje glede strokovne
izobrazbe, ki jih morajo ob izpolnjevanju drugih, z zakonom določenih pogojev
izpolnjevati učitelji v izobraževalnih programih za odrasle Usposabljanje za
življenjsko uspešnost – Most do izobrazbe in Usposabljanje za
življenjsko uspešnost – Beremo in pišemo skupaj, katerih posebna dela je na 17.
seji dne 21. 5. 2002 določil Strokovni svet RS za izobraževanje odraslih.
2. člen
Učitelj, ki uskljajuje delo v skupini za
odrasle je lahko, kdor je končal univerzitetni študijski program  družboslovne
smeri in uspešno opravil program za usposabljanje učiteljev v programu Usposabljanje
za življenjsko uspešnost – Most do izobrazbe ali Usposabljanje za življenjsko
uspešnost – Beremo in pišemo skupaj.
3. člen
Učitelj je lahko, kdor je končal
univerzitetni študijski program in uspešno opravil program za usposabljanje
učiteljev v programu Usposabljanje za življenjsko uspešnost – Most do izobrazbe
ali Usposabljanje za življenjsko uspešnost – Beremo in pišemo skupaj.
Učitelj v programu Usposabljanje za
življenjsko uspešnost – Beremo in pišemo skupaj je lahko tudi, kdor ni končal
univerzitetnega študijskega programa, pa v skladu z Zakonom o organizaciji in
financiranju vzgoje in izobraževanja (Uradni list RS, št. 115/03 – uradno
prečiščeno besedilo in 65/05) izpolnjuje pogoje za učitelja v osnovni ali
srednji šoli in je uspešno opravil program za usposabljanje učiteljev v
programu Usposabljanje za življenjsko uspešnost – Beremo in pišemo skupaj.
4. člen
Ne glede na določbe tega pravilnika je
ustrezna tudi izobrazba, pridobljena po podiplomskih študijskih programih za
pridobitev specializacije, magisterija oziroma doktorata znanosti.

Pravilnik o smeri izobrazbe učiteljev v
izobraževalnih programih za odrasle Usposabljanje za življenjsko uspešnost –
Most do izobrazbe in Usposabljanje za življenjsko uspešnost – Beremo in pišemo
skupaj (Uradni list RS, št. 27/03)
vsebuje naslednjo končno določbo:
»5. člen
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o dopolnitvi Pravilnika o smeri
izobrazbe učiteljev v izobraževalnih programih za odrasle Usposabljanje za
življenjsko uspešnost – Most do izobrazbe in Usposabljanje za življenjsko
uspešnost – Beremo in pišemo skupaj (Uradni list RS, št. 84/05) vsebuje naslednjo končno določbo:
»2. člen
Ta pravilnik začne veljati naslednji dan po
objavi v Uradnem listu Republike Slovenije.«.