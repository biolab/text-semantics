1. člen
S tem pravilnikom se sprejme gozdnogospodarski načrt
gozdnogospodarske enote Kras I (2016–2025), št. 14-02/16 z dne 23. avgusta
2016, ki ga je za obdobje od 1. januarja 2016 do 31. decembra 2025
izdelal Zavod za gozdove Slovenije, Območna enota Sežana.
2. člen
Gozdnogospodarska enota Kras I, ki meri 19.939,96 ha, se
nahaja v Kraškem gozdnogospodarskem območju, v občinah Komen in Sežana, oziroma
v katastrskih občinah Brestovica, Ivanji Grad, Sveto, Škrbina, Komen, Mali Dol,
Tomačevica, Kobjeglava, Štanjel, Hruševica, Kobdilj, Gabrovica, Volčji Grad,
Gorjansko, Brje, Avber, Kopriva, Veliki Dol, Pliskovica, Krajna vas, Skopo,
Dutovlje, Veliki Repen, Voglje, Križ, Tomaj, Utovlje, Kazlje in Štorje.
3. člen
V gozdnogospodarski enoti Kras I je s 1. januarjem 2016
ugotovljeno naslednje stanje gozdov:
1.     
lastništvo: 84,6 % zasebnih gozdov v lasti fizičnih ali pravnih oseb,
8,6 % gozdov lokalnih skupnosti in 6,8 % državnih gozdov;
2.     
površina: 11.507,29 ha, od katere je 11.211,18 ha večnamenskih gozdov,
49,63 ha gozdov s posebnim namenom, v katerih so ukrepi dovoljeni, 46,06 ha
gozdov s posebnim namenom, v katerih ukrepi niso dovoljeni, in 200,42 ha
varovalnih gozdov;
3.     
lesna zaloga: 127,3 m3/ha, od tega 58,9 m3/ha
iglavcev in 68,4 m3/ha listavcev;
4.     
tekoči letni prirastek: 2,69 m3/ha, od tega 0,86 m3/ha
iglavcev in 1,83 m3/ha listavcev.
4. člen
(1) V gozdnogospodarskem načrtu gozdnogospodarske enote
Kras I (2016–2025) je ob upoštevanju usmeritev iz gozdnogospodarskega načrta
Kraškega gozdnogospodarskega območja, izdelanega za obdobje od 1. januarja
2011 do 31. decembra 2020, ugotovljenega stanja gozdov, analize preteklega
gospodarjenja, zakonitosti razvoja gozdov in pridobljenih spoznanj pri
spremljanju razvoja gozdov v gozdnogospodarski enoti Kras I določeno, da so
najbolj poudarjene funkcije gozdov, ki določajo način gospodarjenja z gozdom:
-       
proizvodne funkcije na površini 249,15 ha,
-       
ekološke funkcije na površini 1.047,06 ha ter
-       
socialne funkcije na površini 273,15 ha.
(2) Na podlagi funkcij gozdov in njihovega ovrednotenja
so v gozdnogospodarskem načrtu gozdnogospodarske enote Kras I (2016–2025)
določeni cilji gospodarjenja z gozdom in gozdnim prostorom ter usmeritve za
njihovo doseganje.
5. člen
(1) Na podlagi ciljev in usmeritev iz drugega odstavka
prejšnjega člena so v gozdnogospodarski enoti Kras I za obdobje od
1. januarja 2016 do 31. decembra 2025 določeni naslednji ukrepi:
-       
najvišji možni posek v višini 374.685 m3, od tega
193.711 m3 iglavcev in 180.974 m3 listavcev,
-       
gojitvena dela, potrebna za ohranitev in razvoj gozdov, na površini
762,36 ha,
-       
nega drogovnjaka na površini 81,89 ha,
-       
varstvena dela, potrebna za zaščito pred požari, in sicer gradnja
protipožarnih objektov v dolžini 18,42 km in vzdrževanje protipožarnih objektov
v dolžini 398,7 km,
-       
nega habitatov prostoživečih živali, in sicer vzdrževanje travinj na
površini 63,45 ha, vzdrževanje vodnih površin v obsegu 352,5 dni in osnovanje
pasišč v gozdu v obsegu 1,57 dni,
-       
ostala varstvena dela v obsegu 1.500 dni.
(2) V gozdnogospodarskem načrtu gozdnogospodarske enote
Kras I (2016–2025) so določeni ukrepi in načini njihove izvedbe tudi na ravneh
rastiščnogojitvenih razredov in odsekov.
6. člen
Pri izdelavi gozdnogojitvenih načrtov za posamezne ekosisteme
in njihove dele v gozdnogospodarski enoti Kras I v obdobju od uveljavitve tega
pravilnika do 31. decembra 2025 se morajo upoštevati cilji, usmeritve in
ukrepi, določeni v gozdnogospodarskem načrtu gozdnogospodarske enote Kras I
(2016–2025).
7. člen
Po en izvod gozdnogospodarskega načrta gozdnogospodarske
enote Kras I (2016–2025) je na vpogled na sedežu Zavoda za gozdove Slovenije,
Območne enote Sežana, Partizanska 49, Sežana, na sedežu Zavoda za gozdove
Slovenije, Krajevne enote Sežana, Partizanska 49, Sežana in na Ministrstvu za
kmetijstvo, gozdarstvo in prehrano, Dunajska 22, Ljubljana, kjer se hrani tudi
dokumentacija v zvezi s postopkom sprejemanja gozdnogospodarskega načrta
gozdnogospodarske enote Kras I (2016–2025).
8. člen
Ta pravilnik začne veljati naslednji dan po objavi v Uradnem
listu Republike Slovenije.
Št. 007-353/2016
Ljubljana, dne 20. decembra 2016
EVA 2016-2330-0024
Mag. Dejan Židan l.r.
minister
za kmetijstvo, gozdarstvo
in prehrano