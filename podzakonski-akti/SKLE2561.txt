Besedilo sklepa Pridružitvenega sveta št. 2/2001 z dne 3. 5.
2001 in prilog se v slovenskem besedilu glasi: 
PRIDRUŽITVENI SVET JE 
ob upoštevanju Evropskega sporazuma o pridružitvi med
Republiko Slovenijo na eni strani ter Evropskimi skupnostmi in njihovimi
državami članicami na drugi strani, še zlasti tretjega odstavka 65. člena tega
Sporazuma, 
ob upoštevanju Protokola 2 o izdelkih, ki jih vključuje
Pogodba o Evropski skupnosti za premog in jeklo (ESPJ) Evropskega sporazuma, še
zlasti njegovega tretjega odstavka 7. člena, 
Ker: 
(1) tretji odstavek 65. člena Evropskega sporazuma določa, da
Pridružitveni svet v treh letih po začetku veljavnosti tega Sporazuma s sklepom
sprejme potrebna pravila za izvajanje prvega in drugega odstavka tega člena. 
(2) ob priznavanju dejstva, da je treba skladno z drugim
odstavkom 65. člena Evropskega sporazuma koncept »javne pomoči«, ki ga vsebuje
točka iii) prvega odstavka 65. člena Evropskega sporazuma, opredeliti na
podlagi meril, ki izhajajo iz uporabe pravil 87. člena Pogodbe o ustanovitvi
Evropske skupnosti, in se tako nanaša na vsako, v kakršnikoli obliki dodeljeno
pomoč države ali iz državnih virov, ki izkrivlja ali grozi, da bo izkrivila
konkurenco z dajanjem prednosti določenim podjetjem ali proizvodnji določenih
izdelkov, če bi takšna pomoč utegnila vplivati na trgovinsko menjavo med
Evropsko skupnostjo in Republiko Slovenijo (državna pomoč). 
(3) bo Republika Slovenija imenovala državno ustanovo ali
upravo, ki bo kot pooblaščen nadzorni organ zadolžen za zadeve državne pomoči. 
(4) bo nadzorni organ zadolžen za analizo obstoječih in
prihodnjih dodelitev individualnih pomoči in programov pomoči v Republiki
Sloveniji in bo dal svoje mnenje o njihovi združljivosti s točko iii) prvega
odstavka in z drugim odstavkom 65. člena Evropskega sporazuma in s točko iii)
prvega odstavka ter z drugim in četrtim odstavkom 7. člena Protokola 2 o
izdelkih ESPJ Evropskega sporazuma. 
(5) bo Republika Slovenija, ob uvedbi potrebnih pravil za
zagotovitev učinkovitega nadzora, še zlasti poskrbela za to, da bo nadzorni
organ pravočasno prejemal vse ustrezne informacije od drugih vladnih služb na
osrednji, regionalni in lokalni ravni. 
(6) bo Komisija Evropskih skupnosti v okviru ustreznih
programov Skupnosti pomagala nadzornemu organu z zagotavljanjem dokumentacije,
usposabljanja, študijskih potovanj in druge ustrezne tehnične pomoči, 
SKLENIL KOT SLEDI:
1. člen
S tem sklepom se sprejmejo izvedbena pravila, ki so priloga k
temu sklepu, za uporabo določb o državni pomoči, navedenih v točki iii) prvega
odstavka in v drugem odstavku 65. člena, skladno s tretjim odstavkom 65. člena
Evropskega sporazuma o pridružitvi med Republiko Slovenijo na eni strani ter
Evropskimi skupnostmi in njihovimi državami članicami na drugi strani, ter v
točki iii) prvega odstavka in v drugem odstavku 7. člena Protokola 2 o izdelkih
ESPJ tega Sporazuma.
2. člen
Izvedbena pravila začnejo veljati prvi dan v mesecu po
njihovem sprejetju.
Podpisano v Bruslju, dne 3. 5. 2001.
Za Pridružitveni svet 
Predsednik 
A. Lindh l. r.
Št. 900-15/2001-5
Ljubljana, dne 18. oktobra 2001.
Vlada Republike Slovenije
Generalni sekretar 
Mirko Bandelj l. r.

Izvedbena
pravila za uporabo določb o državni pomoči, navedenih v točki iii) prvega
odstavka in v drugem odstavku 65. člena skladno s tretjim odstavkom 65. člena
Evropskega sporazuma o pridružitvi med Republiko Slovenijo na eni strani ter
Evropskimi skupnostmi in njenimi državami članicami na drugi strani, in v točki
iii) prvega odstavka in v drugem odstavku 7. člena protokola 2 o izdelkih ESPJ
tega sporazuma