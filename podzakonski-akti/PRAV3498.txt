I. SPLOŠNE DOLOČBE
1. člen
Ta pravilnik določa pogoje in postopek za napredovanje
delavcev, zaposlenih na področju socialnega varstva (v nadaljnjem besedilu:
zaposleni) v višje plačilne razrede.
2. člen
V višji plačilni razred lahko na delovnem mestu napreduje
zaposleni, ki: 
-       
ima zahtevano strokovno -izobrazbo za delovno mesto, na katerega je
razporejen, 
-       
izpolnjuje druge pogoje za razporeditev na delovno mesto, 
-       
izpolnjuje pogoje za napredovanje, določene z zakonom in s tem
pravilnikom.
3. člen
Z napredovanjem v višji plačilni razred pridobi zaposleni
višji količnik od količnika za določitev osnovne plače delovnega mesta, na
katerega je razporejen. 
Za napredovanje se uporabljajo plačilni razredi in količniki,
določeni z zakonom in kolektivno pogodbo.
4. člen
Zaposleni lahko na delovnem mestu napredujejo za največ pet
plačilnih razredov, razen zdravnikov, ki lahko napredujejo za največ sedem
plačilnih razredov.
5. člen
Zaposleni lahko napreduje po preteku najmanj treh let od
zadnjega napredovanja, pri čemer se upošteva dejanska delovna doba. 
V obdobje iz prvega odstavka tega člena se všteva čas, ki ga
je zaposleni prebil na delovnih mestih enake ali podobne zahtevnosti. Za
delovna mesta enake ali podobne zahtevnosti se po tem pravilniku štejejo
delovna mesta v isti tarifni skupini. 
V obdobje iz prvega odstavka tega člena se ne všteva čas
pripravništva ter čas odsotnosti z dela zaradi bolezni zaposlenega, odsotnosti
zaradi izobraževanja, strokovnega izpopolnjevanja ali drugih vzrokov, ki so
trajali nepretrgoma šest ali več mesecev, razen odsotnosti zaradi strokovnega
izpopolnjevanja, na katerega je zaposlenega napotil delodajalec in porodniškega
dopusta ter dopusta za nego in varstvo otroka ter odsotnosti zaradi poklicne
bolezni in zaradi poškodbe pri delu.
6. člen
Zaposleni napreduje za en plačilni razred. 
Pod pogoji, določenimi s tem pravilnikom lahko izjemoma
napreduje zaposleni hkrati za dva plačilna razreda.
II. POGOJI ZA NAPREDOVANJE NA DELOVNEM MESTU
7. člen
V višji plačilni razred lahko napreduje zaposleni, ki
izpolnjuje naslednje pogoje: 
-       
dodatna funkcionalna znanja 
-       
interdisciplinarna usposobljenost za opravljanje del na različnih
delovnih mestih v okviru poklica 
-       
samostojnost in zanesljivost pri delu 
-       
ustvarjalnost in 
-       
nadpovprečna delovna uspešnost, izkazana v daljšem času.
8. člen
Pogoji iz prejšnjega člena so ovrednoteni s točkami ali pisno
oceno. Izpolnjevanje posameznih pogojev se stopnjuje s stopnjami, določenimi v
ocenjevalnem listu, ki je sestavni del tega pravilnika (Obrazec št. 1). 
Če zaposleni doseže povprečni rezultat iz posameznega pogoja,
je uvrščen v tretjo stopnjo ocenjevanja. Če doseže nadpovprečni rezultat, je uvrščen
v četrto ali peto stopnjo ocenjevanja.
9. člen
Vplivnost posameznih pogojev je
odvisna od odgovornosti in zahtevnosti dela na posameznem delovnem mestu, ki je
izražena z uvrstitvijo delovnega mesta v tarifno skupino in je naslednja:

Pogoj/Tarifna skupina              I-III                   IV-V              VI-VII                 VIII-IX
v%                     v%                v%                     v%

Delovna uspešnost                   50                      30                 20                      10
Samostojnost in zanesljivost    20                      20                 20                      20
Ustvarjalnost                             0                        15                 20                      30
Interdisciplinarna
usposobljenost                          20                      20                 20                      20
Dodatna funkcionalna znanja   10                      15                 20                      20
Vplivnost posameznega pogoja iz prvega odstavka tega člena se
izraža s številom točk, ki je za posamezno stopnjo določena na ocenjevalnem
listu.
10. člen
Zaposleni lahko napreduje, če doseže po pogojih, predpisanih
za napredovanje po tem pravilniku, rezultat iz prvega odstavka 17. člena tega
pravilnika.
11. člen
Pri ugotavljanju ali zaposleni izpolnjuje pogoj dodatnih
funkcionalnih znanj se upošteva v koliki meri je zaposleni v ocenjevalnem
obdobju iz 5. člena tega pravilnika tekoče pridobival nova splošna in posebna
znanja, ki so pomembna, niso pa predpisana kot pogoj za razporeditev na delovno
mesto. Izkazujejo se s pisnimi potrdili. 
V okviru pogoja iz prejšnjega odstavka se vrednotijo zlasti
naslednji kriteriji:
-       
pravosodni izpit                                                                                                         20
točk
-       
opravljen program izobraževanja, ki traja en semester                                            15
točk
-       
udeležba na strokovnem seminarju oziroma simpoziju, ki traja najmanj 3
dni        2 točki
12. člen
Pri ugotavljanju ali zaposleni izpolnjuje pogoj
interdisciplinarne usposobljenosti za opravljanje del na različnih delovnih
mestih, se upošteva v koliki meri ima znanja in veščine iz različnih poklicnih
usmeritev, kar koristno prispeva k delu. 
V okviru pogoja iz prejšnjega odstavka se vrednotijo zlasti
naslednji kriteriji:
-       
pridobljena izobrazba iste stopnje, druge usmeritve, zanimiva za
delodajalca        20 točk
-       
daljše nadomeščanje zaposlenega na delovnem mestu, za katerega se
zahteva druga smer izobrazbe     15 točk
-       
mentorstvo                                                                                                                8
točk
-       
vodenje delovne skupine z zunanjimi člani                                                               6
točk
-       
vodenje interne delovne skupine                                                                              4
točke
-       
sodelovanje v delovni skupini z interdisciplinarnimi nalogami                                  2
točki
13. člen
Samostojen in zanesljiv je pri delu zaposleni, ki brez
strokovne pomoči in brez potrebe po preverjanju opravlja svoje delo.
Nadpovprečno samostojen in zanesljiv je tisti zaposleni, kateremu se lahko
poverijo najzahtevnejše in najodgovornejše naloge.
14. člen
Pri ugotavljanju ali je zaposleni ustvarjalen se upošteva v
koliki meri razvija koristne ideje ter rešuje probleme. uvaja nove metode ali
postopke dela. 
V okviru pogoja iz prejšnjega odstavka tega člena se vrednotijo
zlasti naslednji kriteriji:
-       
avtorstvo strokovne knjige                                               30
točk
-       
pridobitev naziva svetovalec                                            25
točk
-       
pridobitev naziva višji svetovalec                                     25
točk
-       
javno priznanje                                                                  25
točk
-       
pridobitev naziva mentor                                                  22
točk
-       
pridobitev naziva samostojni svetovalec                          22 točk
-       
recenzija strokovne knjige                                                20
točk
-       
prevod strokovne knjige                                                   20
točk
-       
aktivna udeležba na seminarju ali strokovnem posvetu  10 točk
15. člen
Pri ugotavljanju delovne
uspešnosti se upoštevajo naslednji kriteriji in njihova vplivnost:

Kriterij/Tarifna skupina             I-III                   IV-V              VI-VII                 VIII-IX
v%                     v%                v%                     v%

Znanje in strokovnost               10                      20                 20                      25
Kvaliteta dela                            20                      27                 20                      25
Obseg dela                               30                      23                 20                      0
Iniciativnost                               10                      10                 20                      30
Odnos do dela                          30                      20                 20                      20
16. člen
Poleg točkovanja po kriterijih iz 11., 12. in 14. člena tega
pravilnika se pri ugotavljanju pogojev za napredovanje lahko upošteva tudi
ocena izpolnjevanja teh kriterijev v ocenjevalnem listu. Pri tem se upošteva
naslednje:
-       
če zaposleni po posameznem kriteriju iz 11., 12. in 14. člena ne pridobi
točk oziroma jih pridobi manj ali enako število, kot jih je možno pridobiti po
posameznem kriteriju po ocenjevalnem listu za III. stopnjo, se ga v
ocenjevalnem listu lahko oceni največ s III. stopnjo, ki predstavlja pričakovan
oziroma povečan rezultat; 
-       
če zaposleni po posameznem kriteriju iz 11., 12. in 14. člena pridobi
večje število točk, kot je potrebno za posamezno stopnjo v ocenjevalnem listu,
vendar ne dovolj za naslednjo stopnjo, se ga lahko v ocenjevalnem listu oceni
za eno stopnjo višje.
17. člen
Zaposleni, ki doseže najmanj 45 točk po vseh kriterijih
ocenjevanja in je pri tem po kriteriju delovne uspešnosti ocenjen najmanj
povprečno, napreduje za en plačilni razred. Za povprečno delovno uspešnost se
šteje seštevek števila točk za III. stopnjo po kriterijih delovne uspešnosti v
ocenjevalnem listu.
Zaposleni, ki za najmanj 100% preseže število točk, potrebnih
za napredovanje za en plačilni razred in je pri tem nadpovprečno delovno
uspešen, lahko napreduje hkrati za največ dva plačilna razreda.
Nadpovprečno delovno uspešen je zaposleni, ki je po kriteriju
delovne uspešnosti ocenjen z večjim številom točk, kot je seštevek vseh točk za
III. stopnjo.
18. člen
Ocena o izpolnjevanju pogojev se opravi na ocenjevalnem
listu. K oceni je treba priložiti pisna dokazila o izpolnjevanju pogojev. 
Kot dokazila štejejo potrdila o opravljenih izpitih ali
drugih usposabljanjih, fotokopije naslovnic objavljenih knjig in prispevkov,
akti o imenovanjih in drugi dokumenti, s katerimi je mogoče dokazati, da so
izpolnjeni kriteriji za napredovanje. 
Ista pisna dokazila se lahko v postopku napredovanja
uporabijo samo enkrat.
19. člen
Zaposleni ne more napredovati kljub izpolnjevanju pogojev za
napredovanje po tem pravilniku, če: 
-       
od dneva dokončnosti odločbe o izrečenem disciplinskem ukrepu javnega
opomina ali denarne kazni še-nista minili dve leti 
-       
od dneva izteka preizkusne dobe zaradi izrečenega disciplinskega ukrepa
pogojnega' prenehanja delovnega razmerja še nista minili dve leti, 
-       
je bil pravnomočno kaznovan za prekršek ali obsojen za kaznivo dejanje,
storjeno na delu ali v zvezi z delom, dokler ta kazen ni izbrisana iz evidence.
III. POSTOPEK NAPREDOVANJA
20. člen
Dokazila o izpolnjevanju pogojev za napredovanje, ocenjevalni
listi za ugotavljanje pogojev za napredovanje zaposlenega ter druga
dokumentacija, pomembna za odločitev o napredovanju se shranjujejo v osebni
mapi zaposlenega.
21. člen
Izpolnjevanje pogojev za napredovanje se preverja trikrat
letno, in sicer 1. januarja, 1. maja in 1. septembra za vse zaposlene, ki do
navedenih rokov dopolnijo dobo najmanj treh let od zadnjega napredovanja
oziroma od zadnjega preverjanja izpolnjevanja pogojev za napredovanje.
22. člen
O napredovanju zaposlenih odloča direktor, ki o tem enkrat
letno, praviloma septembra, obvesti Ministrstvo za delo, družino in socialne zadeve.
Zaposlenemu, ki napreduje, se v tridesetih dneh od enega
datumov, določenih v prvem odstavku prejšnjega člena, izda odločba, v kateri se
določi plačilni razred oziroma količnik za določitev plače. 
Zaposlenemu pripada plača v skladu z odločbo iz prejšnjega
odstavka od prvega dne v naslednjem mesecu po izdaji odločbe.
23. člen
Zaposleni ima pravico do vpogleda v svojo osebno mapo, kakor
tudi v ocenjevalni list iz prvega odstavka 18. člena tega pravilnika.
24. člen
Zoper odločbo iz drugega odstavka 22. člena ima zaposleni
pravico v petnajstih dneh od prejema odločbe, ugovarjati direktorju zavoda. 
Zaposleni, ki ni napredoval ima pravico v roku iz prejšnjega
odstavka, vložiti zahtevo za uveljavitev pravice. 
Direktor odloči o ugovoru ali o zahtevi za uveljavitev
pravice v tridesetih dneh od prejema ugovora ali zahteve ter o odločitvi in
razlogih zanjo, obvesti zaposlenega.
25. člen
Ob prvi zaposlitvi v zavodu se zaposlenega praviloma uvrsti v
prvi plačilni razred delovnega mesta, razen če izpolnjuje pogoje, določene za
napredovanje po tem pravilniku za uvrstitev v višji plačilni razred. O tem
odloči organ zavoda, ki odloča o sklenitvi delovnega razmerja.
Šteje se, da zaposleni ob prvi zaposlitvi v zavodu izpolnjuje
pogoje za napredovanje, če doseže število točk, določeno v 17. členu tega
pravilnika.
Pripravnik se po končanem pripravništvu in opravljenem
strokovnem izpitu uvrsti v prvi plačilni razred delovnega mesta, za katerega je
sklenil delovno razmerje.
26. člen
Če zaposleni napreduje na bolj zahtevno delovno mesto, obdrži
točke, zbrane po zadnjem napredovanju in jih ob izpolnjevanju drugih pogojev
tega pravilnika lahko uveljavlja ob napredovanju na novem delovnem mestu.
26.a člen
Če je zaposleni razporejen na drugo delovno mesto v isti ali
nižji tarifni skupini v istem ali drugem socialnovarstvenem zavodu, obdrži
število plačilnih razredov, ki jih je dosegel na prejšnjem delovnem mestu.
Ne glede na določbo prejšnjega odstavka se lahko zaposlenemu,
ki je razporejen na drugo delovno mesto, zniža število plačilnih razredov za
napredovanje, če pristojni organ ugotovi, da število plačilnih razredov na
prejšnjem delovnem mestu ni bilo določeno v skladu z zakonom in tem
pravilnikom.
V primerih, ko je zaposleni razporejen na drugo delovno mesto
v skladu s 23. členom zakona o delovnih razmerjih (Uradni list RS, št. 14/90,
5/91 in 71/93), ne more obdržati števila plačilnih razredov za napredovanje v
skladu s prvim odstavkom tega člena.
27. člen
Zaposleni v socialno varstvenem zavodu za usposabljanje ali
domu za otroke, ki je pridobil pravico do napredovanja po šolskih predpisih ali
je po šolskih predpisih že napredoval, napreduje po določbah tega pravilnika,
brez preverjanja pogojev, samo v odvisnosti od delovne dobe. 
Ne glede na določbo prejšnjega odstavka, lahko napreduje v
peti plačilni razred izključno na podlagi delovne dobe samo zaposleni, ki je po
šolskih predpisih pridobil naziv svetnik.
Zaposleni v socialnovarstvenem zavodu, ki je pred to
zaposlitvijo napredoval po predpisih s področja zdravstva, lahko obdrži število
plačilnih razredov, ki jih je dosegel z napredovanjem na prejšnjem delovnem
mestu, če se v socialnovarstvenem zavodu zaposli na delovnem mestu enake ali
podobne zahtevnosti.
IV. NADZOR
28. člen
Nadzor nad izvajanjem določb tega pravilnika poteka na način
in po postopku, določenem z zakonom.

Priloga
1: Ocenjevalni list za ugotavljanje izpolnjevanja pogojev za napredovanje
(Obrazec št. 1)
Priloga
2: Predlog za razporeditev v plačilni razred glede na izpolnjevanje pogojev za
napredovanje (Obrazec št. 2)

Pravilnik o napredovanju delavcev zaposlenih
na področju socialnega varstva (Uradni list RS, št. 41/94) vsebuje naslednje prehodne in
končne določbe:
»V. PREHODNE IN KONČNE DOLOČBE
29. člen
Zaposleni je pri prvi razporeditvi v skladu z določili zakona
o razmerjih plač v javnih zavodih, državnih organih in organih lokalnih
skupnosti (v nadaljnjem besedilu: zakon) ter tega pravilnika uvrščen v plačilni
razred na podlagi: 
-       
števila let dejanske delovne dobe, ki jo je dopolnil do uveljavitve tega
pravilnika na delovnih mestih enake ali podobne zahtevnosti, kot je zahtevnost
delovnega mesta, na katerega je zaposleni razporejen ob uveljavitvi tega pravilnika
in 
-       
ocene pristojnega organa o izpolnjevanju pogojev za napredovanje (v
nadaljnjem besedilu: ocena). 
Določitev plačilnega razreda se opravi na obrazcu št. 2, ki
je sestavni del tega pravilnika.
30. člen
Pri prvi razporeditvi se izpolnjevanje pogojev za
napredovanje ne ugotavlja na način, določen v drugem poglavju tega pravilnika
in ne dokazuje s pisnimi dokazili. 
Pri prvi razporeditvi se ne uporablja določil 4. člena tega
pravilnika.
31. člen
Direktor zavoda oceni izpolnjevanje posameznih pogojev za
napredovanje na obrazcu št. 2 in upoštevaje doseženo število točk ugotovi, da
zaposleni: 
1.       
ne izpolnjuje pogojev za napredovanje (do vključno 0,5 točke) 
2.       
delno izpolnjuje pogoje za napredovanje (od 1 do vključno 4,5
točk) 
3.       
izpolnjuje pogoje za napredovanje (od 5 do vključno 9 točk) 
4.       
izpolnjuje pogoje za izjemno napredovanje (od 9,5 do vključno 10
točk) 
V primerih iz 1. in 2. točke prejšnjega odstavka mora
direktor pisno utemeljiti razloge, ki dokazujejo, da zaposleni ne izpolnjuje
posameznega pogoja, v primeru iz 4. točke prejšnjega odstavka pa razloge, ki
dokazujejo, da zaposleni izpolnjuje vsak posamezni pogoj. 
Direktor mora zaposlenega na njegovo zahtevo seznaniti s
pisno oceno.
32. člen
Zaposleni, ki ne izpolnjuje pogojev za napredovanje (1. točka
prvega odstavka 31. člena), se uvrsti v plačilni razred, v katerega je uvrščen
količnik za določitev osnovne plače delovnega mesta, na katerega je zaposleni
razporejen ob uveljavitvi tega pravilnika.
33. člen
Zaposleni, ki izpolnjuje pogoje za napredovanje (3. točka
prvega odstavka 31. člena), se uvrsti v plačilni razred, ki bi ga lahko
dosegel, če bi glede na število let dejanske delovne dobe napredoval vsaka tri
leta. 
Ne glede na število let delovne dobe zaposleni, ki izpolnjuje
pogoje za napredovanje, pri prvi razporeditvi ne more biti uvrščen za več kot
tri plačilne razrede višje (zdravniki pa ne za več kot pet plačilnih razredov
višje) od plačilnega razreda, v katerega je uvrščen količnik delovnega mesta.
34. člen
Zaposleni, ki delno izpolnjuje pogoje za napredovanje (2.
točka prvega odstavka 31. člena), se uvrsti za en plačilni razred nižje od
plačilnega razreda, ki bi ga lahko dosegel v skladu s prejšnjim členom.
35. člen
Zaposleni, ki izpolnjuje pogoje za izjemno napredovanje (4.
točka prvega odstavka 31. člena), se uvrsti za en plačilni razred višje od
plačilnega razreda, ki bi ga lahko dosegel v skladu s prvim odstavkom 31.
člena, vendar ne v višji plačilni razred, kot ga je možno z napredovanjem
doseči v skladu z zakonom. Na ta način ne more napredovati več kot 15%
zaposlenih v javnem zavodu, za katerega se uporablja ta pravilnik.
36. člen
Ne glede na omejitev števila plačilnih razredov za
napredovanje, določeno v drugem odstavku 33. člena, je lahko za 4 ali 5
plačilnih razredov (zdravniki 6 ali 7) višje od plačilnega razreda, v katerega
je uvrščen količnik delovnega mesta, uvrščen zaposleni, ki bi po prvem odstavku
33. člena napredoval za več kot 3 (zdravniki 5) plačilne razrede, če: 
-       
po oceni direktorja uspešno opravlja naloge, ki so bistvenega pomena za
delovanje javnega zavoda. Na ta način ne more napredovati več kot 5% zaposlenih
v javnem zavodu, na katere se nanaša ta pravilnik. V javnem zavodu z manj kot
20 zaposlenimi lahko na ta način napreduje 1 zaposleni; 
-       
bi glede na uvrstitev na podlagi 33. člena prejel nižjo plačo, kot je
znašala njegova povprečna plača za polni delovni čas v obdobju zadnjih treh
mesecev pred uveljavitvijo tega pravilnika; 
-       
je uvrščen v plačilni razred na podlagi določil 27. člena tega
pravilnika.
37. člen
Če je zaposleni pred uveljavitvijo tega pravilnika napredoval
na bolj zahtevno delovno mesto, ki je uvrščeno v višjo tarifno skupino kot
delovno mesto, na katerega je bil razporejen pred napredovanjem, direktor
ugotovi plačilni razred, v katerega bo zaposleni razvrščen na naslednji način: 
-       
ugotovi se plačilni razred, ki bi ga lahko zaposleni dosegel na
prejšnjem delovnem mestu, upoštevaje oceno in delovno dobo v nižji tarifni
skupini; 
-       
ugotovi se plačilni razred, ki bi ga lahko zaposleni dosegel na novem
delovnem mestu upoštevaje oceno in delovno dobo v višji tarifni skupini; 
-       
na podlagi ugotovitev iz prejšnjih dveh alinej se zaposlenega uvrsti v
plačilni razred, ki je zanj ugodnejši.
38. člen
Za zaposlenega, ki ob. uveljavitvi tega pravilnika še ni
dopolnil treh let delovne dobe, se ob dopolnitvi treh let preveri izpolnjevanje
pogojev za napredovanje na način, določen v prehodnih določbah tega pravilnika.
39. člen
Ne glede na določbo 2. člena tega pravilnika lahko pri prvi
razporeditvi v skladu z določili zakona in tega pravilnika napreduje zaposleni,
ki je razporejen na de--lovno mesto, za katerega nima zahtevane stopnje
strokovne izobrazbe, če ima na dan uveljavitve tega pravilnika najmanj 20 let
delovne dobe, od tega najmanj 10 let na delovnih mestih enake ali podobne stopnje
zahtevnosti. 
Zaposleni, ki nima delovne dobe, določene v prejšnjem
odstavku, lahko napreduje pogojno, če z delodajalcem sklene pogodbo o
izobraževanju, s katero se zaveže, da bo v času, določenem z
vzgojno-izobraževalnim programom, pridobil ustrezno strokovno izobrazbo. 
Ne glede na določbo prvega odstavka tega člena lahko
napreduje tudi zaposleni, ki je razporejen na delovno mesto, za katerega v času
prve razporeditve po določilih zakona in tega pravilnika ni organizirano
verificirano šolanje ustrezne usmeritve. Ta delovna mesta določi direktor
javnega zavoda s soglasjem ministra.
40. člen
Ta pravilnik začne veljati'petnajsti dan po objavi v Uradnem
listu Republike Slovenije.«.

Pravilnik o spremembah in dopolnitvah
pravilnika o napredovanju delavcev, zaposlenih na področju socialnega varstva
(Uradni list RS, št. 24/96) vsebuje naslednjo končno določbo:
»5. člen
Ta pravilnik začne veljati naslednji dan po objavi v Uradnem
listu Republike Slovenije.«.

Pravilnik o spremembah in dopolnitvah
pravilnika o napredovanju delavcev, zaposlenih na področju socialnega varstva
(Uradni list RS, št. 50/97) vsebuje naslednjo končno določbo:
»3. člen
Ta pravilnik začne veljati naslednji dan po objavi v Uradnem
listu Republike Slovenije.«.

Pravilnik o spremembah in dopolnitvah
pravilnika o napredovanju delavcev zaposlenih na področju socialnega varstva
(Uradni list RS, št. 101/00) dodaja 39.a člen:
»39.a člen
Prvo preverjanje pogojev za napredovanje se za zaposlene iz
I. do VI. tarifne skupine, ki so do uveljavitve tega pravilnika lahko
napredovali največ za tri oziroma največ za štiri plačilne razrede, opravi s 1.
1. 2001, če so od zadnjega napredovanja pretekla najmanj tri leta.
Pri preverjanju pogojev za napredovanje se upoštevajo
dokazila, ki jih je zaposleni pridobil v obdobju od zadnjega napredovanja.«;
dodaja 39.b člen:
»39.b člen
“Ne glede na določilo drugega odstavka prejšnjega člena, se
pri zaposlenih iz prvega odstavka prejšnjega člena, ki ne dosežejo predvidenega
števila točk iz prvega odstavka 17. člena tega pravilnika, ugotavlja
izpolnjevanje pogojev po 16. členu tega pravilnika, tako da lahko napredujejo
za en plačilni razred.«;
ter vsebuje naslednjo končno določbo:
»4. člen
Ta pravilnik začne veljati naslednji dan po objavi v Uradnem
listu Republike Slovenije.«.

Pravilnik o spremembah pravilnika o
napredovanju delavcev zaposlenih na področju socialnega varstva (Uradni list
RS, št. 45/02) vsebuje naslednjo končno določbo:
»3. člen
Ta pravilnik začne veljati naslednji dan po objavi v Uradnem
listu Republike Slovenije.«.