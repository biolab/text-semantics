1. člen
S tem pravilnikom je določen postopek za izdajo potrdila o
izvršljivosti oziroma verodostojnosti tuje odločbe oziroma tuje javne listine
na podlagi določb pravnega akta Evropske unije, ki se v Republiki Sloveniji
uporablja neposredno, ter oblika in vsebina potrdila o izvršljivosti oziroma
verodostojnosti.
2. člen
(1) Potrdilo o izvršljivosti oziroma verodostojnosti tuje
odločbe oziroma tuje javne listine na podlagi določb pravnega akta Evropske
unije, ki se v Republiki Sloveniji uporablja neposredno, se izda na zahtevo
stranke. 
(2) Pristojni organ potrdilo izda potem, ko ugotovi, da je
tuja odločba oziroma tuja javna listina verodostojna.
3. člen
(1) Potrdilo se izda v obliki štampiljke, ki ima obliko
pravokotnika, velikosti 120 x 70 mm. Oblika in vsebina štampiljke sta določeni
v prilogi, ki je sestavni del tega pravilnika. 
(2) Potrdilo iz prejšnjega odstavka se odtisne na zadnjo
stran overjenega prepisa oziroma kopije tuje odločbe oziroma tuje javne
listine.
4. člen
Ta pravilnik začne veljati naslednji dan po objavi v Uradnem
listu Republike Slovenije.
Št. 007-335/2007
Ljubljana, dne 17. oktobra 2007
EVA 2007-2011-0115
dr. Lovro Šturm l.r. 
Minister 
za pravosodje

Priloga:
Potrdilo o izvršljivosti oziroma verodostojnosti v obliki štampiljke