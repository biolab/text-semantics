1. člen
(vsebina pravilnika)
Ta pravilnik določa obseg in programe posebnega dela
strokovnega izpita za inšpektorja (v nadaljnjem besedilu: posebni del izpita)
na Inšpektoratu RS za kulturo in medije. 
Obseg splošnega dela strokovnega izpita za inšpektorja,
sestavo in oblikovanje izpitnih komisij, postopek prijave in opravljanja
izpita, izpitni red, vodenje evidence o izpitih in druga vprašanja v zvezi z
opravljanjem izpita določa Pravilnik o strokovnem izpitu za inšpektorja (Uradni
list RS, 75/04).
2. člen
(področje posebnega dela izpita)
Posebni del izpita obsega enega od sledečih področij: 
-       
varstvo kulturne dediščine, 
-       
arhivi in arhivsko gradivo, 
-       
knjižnice in knjižnična dejavnost in 
-       
mediji.
3. člen
(varstvo kulturne dediščine)
Program posebnega dela izpita na področju varstva kulturne
dediščine obsega: 
-       
ureditev inšpekcijskega nadzora varstva kulturne dediščine, 
-       
varstvo kulturne dediščine, 
-       
urejanje prostora in graditev objektov, 
-       
avtorsko in sorodne pravice, 
-       
reproduktivno avdio in video dejavnost in 
-       
kazniva dejanja na področju varstva kulturne dediščine.
4. člen
(arhivi in arhivsko gradivo)
Program posebnega dela izpita na področju arhivov in
arhivskega gradiva obsega: 
-       
pravno varstvo kulturne dediščine in arhivskega gradiva kot kulturnega
spomenika v RS, 
-       
mednarodno pravno varstvo kulturne dediščine in arhivskega gradiva, 
-       
status, organizacijo in pristojnosti javnih in zasebnih arhivov
(arhivske službe) v RS, 
-       
organizacijo, pristojnosti in delovanje inšpekcijskega nadzora za
področje arhivske dejavnosti v RS, 
-       
varstvo dokumentarnega in arhivskega gradiva pri javnopravnih osebah
pred prevzemom v pristojni javni arhiv, 
-       
varstvo arhivskega gradiva v arhivih, 
-       
varstvo zasebnega arhivskega gradiva, 
-       
dostop in uporabo dokumentarnega in arhivskega gradiva in 
-       
materialno varstvo dokumentarnega in arhivskega gradiva.
5. člen
(knjižnice in knjižnična dejavnost)
Program posebnega dela izpita na področju knjižnic in
knjižnične dejavnosti obsega: 
-       
ureditev inšpekcijskega nadzora, 
-       
najpogostejša možna kazniva dejanja na področju knjižnične dejavnosti
ali v povezavi z izvajanjem nalog inšpekcijskega nadzora na področju knjižnične
dejavnosti, 
-       
splošno ureditev na področju knjižnic in knjižnične dejavnosti, 
-       
ureditev javne službe na področju knjižnične dejavnosti, 
-       
ureditev avtorske in sorodnih pravic, 
-       
ureditev opravljanja reproduktivne video in avdio dejavnosti, 
-       
sistem dodeljevanja državnih pomoči 
-       
ureditev zadolževanja javnih zavodov in 
-       
ureditev javne rabe slovenščine.
6. člen
(mediji)
Program posebnega dela izpita na področju medijev obsega: 
-       
ureditev inšpekcijskega nadzora, 
-       
najpogostejša možna kazniva dejanja na področju medijev ali v povezavi z
izvajanjem nalog inšpekcijskega nadzora na področju medijev, 
-       
ureditev na področju medijev, 
-       
ureditev javne službe na področju razširjanja radijskih in televizijskih
programov, 
-       
ureditev avtorske in sorodnih pravic, 
-       
ureditev opravljanja reproduktivne video in avdio dejavnosti, 
-       
sistem dodeljevanja državnih pomoči, 
-       
ureditev zadolževanja javnih zavodov, 
-       
ureditev na področju preprečevanja omejevanja konkurence, 
-       
ureditev na področju varstva potrošnikov in 
-       
ureditev javne rabe slovenščine.
7. člen
(podrobnejše vsebine programov)
Programi, ki so navedeni v členih 4, 5, 6, in 7 tega
pravilnika, so podlaga za določitev podrobnejših vsebin za posebni del izpita. 
Podrobnejše vsebine za posebni del izpita zajemajo pravne
vire in literaturo, potrebne za pripravo na izpit, in jih s sklepom določi
minister, pristojen za kulturo.
8. člen
(usklajevanje vsebin)
Minister, pristojen za kulturo, usklajuje vsebine posebnega
dela izpita glede na spremembe zakonov in podzakonskih aktov na posameznem
upravnem področju, na katerem se izvaja inšpekcijski nadzor.
9. člen
(prenehanje veljavnosti)
Z dnem uveljavitve tega pravilnika preneha veljati Pravilnik
o opravljanju strokovnih izpitov za inšpektorje v Ministrstvu Republike
Slovenije za kulturo (Uradni list RS, 95/02, 42/04 in 75/04).
10. člen
(uveljavitev)
Ta pravilnik začne veljati petnajsti dan po objavi v Uradnem
listu Republike Slovenije.
Št. 166-27/2005/3
Ljubljana, dne 31. marca 2005.
EVA 2005-3511-0013
dr. Vasko Simoniti l. r. 
Minister 
za kulturo