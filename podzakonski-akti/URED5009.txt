I. SPLOŠNE DOLOČBE
1. člen
(vsebina)
(1) Ta uredba določa rudarske pravice za gospodarsko
izkoriščanje mineralnih surovin v pridobivalnih prostorih iz 8., 9., 10., 11.
in 12. člena te uredbe, pogoje za podelitev te pravice, nadzor nad izvajanjem
določb te uredbe in ukrepanje ob njihovi kršitvi.
(2) Rudarsko pravico pridobi pravna ali fizična oseba (v
nadaljnjem besedilu: nosilec rudarske pravice) s koncesijo.
2. člen
(pogoji, ki jih mora izpolnjevati nosilec rudarske pravice)
Nosilec rudarske pravice mora izpolnjevati naslednje pogoje:
-       
da je pravna ali fizična oseba, ki opravlja pridobitno dejavnost s
sedežem na območju Evropske unije (v nadaljnjem besedilu: EU), ali državljan
države članice EU;
-       
da proti njemu ni uveden postopek zaradi insolventnosti;
-       
da ni bil pravnomočno obsojen za kazniva dejanja in ni bil kaznovan za
prekrške v zvezi z raziskovanjem in izkoriščanjem mineralnih surovin;
-       
da je lastnik zemljišča, ki je s koncesijskim aktom zajeto v
pridobivalni prostor, oziroma pristopnega zemljišča iz 29. točke 2. člena
Zakona o rudarstvu (Uradni list RS, št. 98/04 – uradno prečiščeno besedilo in
68/08; v nadaljnjem besedilu: Zakon o rudarstvu) oziroma si je to zemljišče za
celotni čas trajanja rudarske pravice pridobil s pravnim poslom, sklenjenim z
lastnikom zemljišča, ki dopušča tako uporabo zemljišča;
-       
da ponudi mineralno surovino, ki jo pridobi in je ne porabi za lastne
potrebe, na trgu vsem zainteresiranim pod enakimi pogoji;
-       
da predloži zahtevano bančno garancijo ob morebitni izbiri plačevanja
sanacije po predpisu, ki ureja plačila za sanacijo posledic rudarskih del.
3. člen
(okoljevarstveni pogoji)
Nosilec rudarske pravice mora med pripravljalnimi deli ter
izvajanjem in opustitvijo gospodarskega izkoriščanja mineralnih surovin poleg
izpolnjevanja pogojev po predpisih, ki urejajo varstvo okolja, zagotoviti še:
-       
ukrepe, da se predvideni poseg v okolje izvede tako, da se v največji
možni meri zmanjša poraba prostora in energije;
-       
ukrepe, s katerimi se dosegajo največje mogoče stopnje varstva okolja
pred izpustom plinastih, tekočih ali trdnih snovi v zrak, tla, površinske vode
ali podtalnico;
-       
ukrepe za preprečevanje čezmernega onesnaževanja okolja z emisijami
hrupa;
-       
smotrno izkoriščanje mineralne surovine z izbiro ustrezne sodobne
tehnologije;
-       
upoštevanje pravil ravnanja, varstvenih režimov, izhodišč in
naravovarstvenih pogojev za varstvo naravnih vrednot in ohranjanje biotske
raznovrstnosti;
-       
ukrepe pri tveganju in nevarnosti za okolje ob morebitni ekološki
nesreči kot posledici posega;
-       
ukrepe za zavarovanje vodnih virov, če koncesionar pride do nahajališča
vode;
-       
dovozne poti do kraja izvajanja posega in njihovo primerno ureditev;
-       
ukrepe za preprečitev razlitja mineralnega ali sintetičnega olja in
naftnih derivatov;
-       
ukrepe v zvezi s sanacijo in rekultivacijo med izvajanjem in po
prenehanju dejavnosti, in sicer tako, da se kar najbolj vzpostavi novo ali
nadomesti prejšnje okoljsko stanje.
4. člen
(obveznosti nosilca rudarske pravice)
(1) Če nosilec rudarske pravice pri izvajanju rudarskih del
naleti na podzemne vode, mora o tem takoj, najpozneje pa v treh dneh od
odkritja, obvestiti ministrstvo, pristojno za vode, in dopustiti izvedbo analiz
za ugotovitev položaja, količine in kakovosti vode ter zagotoviti vse potrebne
ukrepe za zavarovanje odkritih vodnih virov.
(2) Če nosilec rudarske pravice pri izvajanju rudarskih del
naleti na fosile, minerale ali odkrije podzemno jamo, mora o tem obvestiti
ministrstvo, pristojno za okolje, in pristojne območne enote Zavoda Republike
Slovenije za varstvo narave, ki dajo usmeritve za nadaljnje ukrepanje v zvezi z
najdbami.
(3) Obveznosti nosilca rudarske pravice se natančneje uredijo
s koncesijsko pogodbo.
5. člen
(stroški nosilca rudarske pravice)
Nosilec rudarske pravice krije vse stroške v zvezi z rudarsko
pravico, ki bo podeljena na podlagi te uredbe.
6. člen
(roki)
(1) Rudarska pravica začne veljati z dnem sklenitve
koncesijske pogodbe.
(2) Rudarska pravica se lahko podaljša na način in pod
pogoji, pod kakršnimi je bila podeljena.
7. člen
(omejitev)
Nosilec rudarske pravice ima pravico izključno le do
gospodarskega izkoriščanja mineralne surovine, ki je predmet rudarske pravice.
II. MINERALNE SUROVINE, PRIDOBIVALNI PROSTORI IN POGOJI, POD
KATERIMI SE PODELJUJE RUDARSKA PRAVICA
8. člen
(prenehal veljati)
9. člen
(gospodarsko izkoriščanje tehničnega kamna dolomit v
kamnolomu Zala v Davči v občini Železniki, k. o. Zali Log)
(1) Predmet rudarske pravice je gospodarsko izkoriščanje
tehničnega kamna dolomit v skupni količini do dvesto tisoč (200.000) kubičnih
metrov v raščenem stanju letno.
(2) Pridobivalni prostor Zala v
Davči sestavljata dela zemljišč s parcelnima številkama 833 in 832/2, obe k. o.
Zali Log, ki je omejen z mnogokotnikom točk
T1-T2-T3-T4-T5-T6-T7-T8-T9-T10-T11-T12-T13-T14-T15-T1 s koordinatama v
Gauss-Krügerjevem koordinatnem sistemu:


 

Y_GK

X_GK


T1

429
  198,50

115
  925,36


T2

429
  185,75

115
  895,69


T3

429
  147,19

115
  805,71


T4

429
  072,72

115
  740,47


T5

429
  066,09

115
  757,03


T6

429
  050,13

115
  770,60


T7

429
  047,84

115
  798,01


T8

429
  027,00

115
  868,78


T9

429
  018,13

115
  888,16


T10

429
  014,31

115
  915,67


T11

429
  034,88

115
  946,73


T12

429
  060,47

115
  974,85


T13

429
  063,31

115
  982,96


T14

429
  127,22

115
  969,40


T15

429
  191,97

115
  967,35


(3) Koncesija za izkoriščanje se podeli za deset (10) let od
dneva podpisa koncesijske pogodbe.
(4) V zvezi z mineralno surovino iz prvega odstavka tega
člena se lahko opravlja dejavnost pridobivanja mineralne surovine in njena
predelava za nadaljnjo uporabo.
(5) Plačilo za rudarsko pravico za proizvedeno enoto in
pridobivalni prostor znaša:
-       
za tehnični kamen dolomit 20% povprečne cene ali 76 točk na kubični
meter mineralne surovine v raščenem stanju;
-       
za pridobivalni prostor dvajset tisoč (20.000) točk na hektar na območju,
na katerem se opravljajo rudarska dela, in tisoč (1.000) točk na hektar na
območju, na katerem se rudarska dela še ne opravljajo.
Plačilo za rudarsko pravico se usklajuje s predpisom, ki
ureja način določanja tega plačila.
(6) Plačilo za sanacijo zemljišča se uredi s koncesijsko
pogodbo.
(7) Dolžnosti nosilca rudarske pravice glede pridobivanja
mineralne surovine, sanacije, rekultivacije, vzpostavitve novega ali
nadomestitve prejšnjega stanja okolja sta:
-       
upoštevanje naravovarstvenih smernic št. 3-III-163/2-O-08/HT z dne 6.
marca 2008 Zavoda Republike Slovenije za varstvo narave;
-       
upoštevanje pogojev iz prostorskih aktov, ki veljajo na območju
pridobivalnega prostora iz drugega odstavka tega člena.
10. člen
(gospodarsko izkoriščanje tehničnega kamna dolomit v
kamnolomu Špitalič v občini Kamnik, k. o. Špitalič)
(1) Predmet rudarske pravice je gospodarsko izkoriščanje
tehničnega kamna dolomit v skupni količini do dvajset tisoč (20.000) kubičnih
metrov v raščenem stanju letno.
(2) Pridobivalni prostor Špitalič
sestavljata dela zemljišč s parcelnima številkama 47 in 1596, obe k. o.
Špitalič, in je omejen z mnogokotnikom točk T1-T2-T3-T4-T5-T6-T7-T8-T9-T1 s
koordinatama v Gauss-Krügerjevem koordinatnem sistemu:


 

Y_GK

X_GK


T1

488
  476,86

119
  480,94


T2

488
  268,54

119
  483,91


T3

488
  293,12

119
  390,47


T4

488
  303,60

119
  387,77


T5

488
  332,13

119
  387,89


T6

488
  343,07

119
  381,65


T7

488
  395,54

119
  375,32


T8

488
  415,83

119
  388,54


T9

488
  439,15

119
  411,17


(3) Koncesija za izkoriščanje se podeli za štirinajst (14)
let od dneva podpisa koncesijske pogodbe.
(4) V zvezi z mineralno surovino iz prvega odstavka tega
člena se lahko opravlja dejavnost pridobivanja mineralne surovine in njena
predelava za nadaljnjo uporabo.
(5) Plačilo za rudarsko pravico za proizvedeno enoto in
pridobivalni prostor znaša:
-       
za tehnični kamen dolomit 20% povprečne cene ali 76 točk na kubični
meter mineralne surovine v raščenem stanju;
-       
za pridobivalni prostor dvajset tisoč (20.000) točk na hektar na
območju, na katerem se opravljajo rudarska dela, in tisoč (1.000) točk na
hektar na območju, na katerem se rudarska dela še ne opravljajo.
Plačilo za rudarsko pravico se usklajuje s predpisom, ki
ureja način določanja tega plačila.
(6) Plačilo za sanacijo zemljišča se uredi s koncesijsko
pogodbo.
(7) Dolžnosti nosilca rudarske pravice glede pridobivanja
mineralne surovine, sanacije, rekultivacije, vzpostavitve novega ali
nadomestitve prejšnjega stanja okolja sta:
-       
v skladu z obvestilom Zavoda Republike Slovenije za varstvo narave št. 2-III-220/2-O-08/TŠ
z dne 5. maja 2008 izdelava naravovarstvenih smernic in izdaja
naravovarstvenega mnenja nista potrebni;
-       
upoštevanje pogojev iz prostorskih aktov, ki veljajo na območju
pridobivalnega prostora iz drugega odstavka tega člena.
11. člen
(prenehal veljati)
12. člen
(gospodarsko izkoriščanje opekarske gline v glinokopu
Hardeška šuma v občini Ormož, k. o. Hardek)
(1) Predmet rudarske pravice je gospodarsko izkoriščanje
opekarske gline v količini do sto trideset tisoč (130.000) kubičnih metrov v
raščenem stanju letno.
(2) Pridobivalni prostor Hardeška šuma sestavljajo:
a)    
v celoti zemljišči s parcelnima številkama 131 in 141/2, obe k. o.
Hardek,
b)    
južni del parc. št. 117, k. o. Hardek, ki je v prostorskih aktih po
osnovni namenski rabi opredeljen kot »glinokop – območje predvideno za
sanacijo« in je na severu omejen z mejo med točkama T1-T2 s koordinatama v
Gauss-Krügerjevem koordinatnem sistemu:
 


 

Y_GK

X_GK


T1

588 881,17

142 650,49


T2

588 899,11

142 657,75


c)     vzhodni
del parc. št. 139, k. o. Hardek, ki je v prostorskih aktih po osnovni namenski
rabi opredeljen kot “glinokop – območje predvideno za sanacijo” in je na zahodu
omejen z mejo med točkama T3-T4 s koordinatama v Gauss-Krügerjevem koordinatnem
sistemu:
 


 

Y_GK

X_GK


T3

588 844,59

142 431,76


T4

588 871,12

142 401,14


d)     vzhodni
del parc. št. 140, k. o. Hardek, ki je v prostorskih aktih po osnovni namenski
rabi opredeljen kot “glinokop – območje predvideno za sanacijo” in je na zahodu
omejen z mejo med točkama T3-T4 s koordinatama v Gauss-Krügerjevem koordinatnem
sistemu:
 
 


 

Y_GK

X_GK


T4

588 871,12

142 401,14


T5

588 923,29

142 340,90


(3) Koncesija za izkoriščanje se podeli za šest (6) let od
dneva podpisa koncesijske pogodbe.
(4) V zvezi z mineralno surovino iz prvega odstavka tega
člena se lahko opravlja dejavnost pridobivanja mineralne surovine in njena
predelava za nadaljnjo uporabo.
(5) Plačilo za rudarsko pravico za proizvedeno enoto in
pridobivalni prostor znaša:
-       
za opekarsko glino dolomit 20% povprečne cene ali 40 točk na kubični
meter mineralne surovine v raščenem stanju;
-       
za pridobivalni prostor dvajset tisoč (20.000) točk na hektar na
območju, na katerem se opravljajo rudarska dela, in tisoč (1.000) točk na
hektar na območju, na katerem se rudarska dela še ne opravljajo.
Plačilo za rudarsko pravico se usklajuje s predpisom, ki
ureja način določanja tega plačila.
(6) Plačilo za sanacijo zemljišča se uredi s koncesijsko
pogodbo.
(7) Dolžnosti nosilca rudarske pravice glede pridobivanja
mineralne surovine, sanacije, rekultivacije, vzpostavitve novega ali
nadomestitve prejšnjega stanja okolja sta:
-       
v skladu z obvestilom Zavoda Republike Slovenije za varstvo narave št. 4-III-609/2-O-07/MB
z dne 23. oktobra 2007 izdelava naravovarstvenih smernic in izdaja
naravovarstvenega mnenja nista potrebni;
-       
upoštevanje pogojev iz prostorskih aktov, ki veljajo na območju
pridobivalnega prostora iz drugega odstavka tega člena.
III. PODELITEV RUDARSKE PRAVICE
13. člen
(način podelitve rudarske pravice)
(1) Rudarska pravica na pridobivalnih prostorih iz 8., 9.,
10., 11. in 12. člena te uredbe se podeli na podlagi javnega razpisa.
(2) Javni razpis se lahko izvede za posamezne ali vse
pridobivalne prostore hkrati.
(3) Javni razpis izvede ministrstvo, pristojno za rudarstvo.
14. člen
(javni razpis)
Javni razpis vsebuje navedbe o:
-       
predmetu rudarske pravice,
-       
obdobju, za katero se podeljuje rudarska pravica,
-       
pogojih za pridobitev rudarske pravice,
-       
obveznih sestavinah prijave na javni razpis,
-       
dokumentaciji, ki jo mora priložiti prijavitelj,
-       
roku za predložitev prijav,
-       
podrobnejših merilih za izbiro nosilca rudarske pravice,
-       
prednostnih merilih, ki bodo vplivala na izbor,
-       
času in kraju odpiranja prijav,
-       
roku, v katerem bodo prijavitelji obveščeni o izboru,
-       
odgovorni osebi za pošiljanje informacij med javnim razpisom.
15. člen
(trajanje in veljavnost javnega razpisa)
(1) Javni razpis se objavi v Uradnem listu Republike
Slovenije in je odprt praviloma najmanj 30 dni od dneva objave.
(2) Javni razpis je uspešen, če se nanj veljavno prijavi vsaj
en prijavitelj.
(3) Javni razpis je neuspešen, če do poteka razpisnega roka
ni predložena nobena veljavna prijava. Prijava na javni razpis je veljavna, če
je pravočasna in v celoti izpolnjuje vse zahteve javnega razpisa. Poznejše
dopolnjevanje prijav na javni razpis ni dopustno.
(4) Veljavnost javnega razpisa se ugotavlja za vsak
pridobivalni prostor posebej.
(5) Če javni razpis ne uspe, se lahko ponovi. Javni razpis se
lahko ponovi tudi, če je bil uspešen, vendar je odločba o izbiri koncesionarja
potekla pred sklenitvijo koncesijske pogodbe.
IV. RUDARSKA PRAVICA
16. člen
(izbira koncesionarja)
(1) O izbiri koncesionarja odloči ministrstvo, pristojno za
rudarstvo, z upravno odločbo, zoper katero je dopustna pritožba, o kateri
odloči Vlada Republike Slovenije.
(2) Imetnik odločbe o izbiri koncesionarja je na podlagi te
odločbe upravičen začeti vse upravne postopke, povezane s posegi v prostor in
pridobivanjem dovoljenj po 48. členu Zakona o rudarstvu.
17. člen
(koncesijska pogodba)
(1) Medsebojna razmerja med državo kot koncedentom in
nosilcem rudarske pravice kot koncesionarjem se podrobneje uredijo s
koncesijsko pogodbo. Za državo sklene koncesijsko pogodbo Vlada Republike
Slovenije.
(2) Imetnik odločbe o izbiri koncesionarja mora skleniti
koncesijsko pogodbo pred začetkom izvajanja del. Pobuda za sklenitev
koncesijske pogodbe se pošlje ministrstvu, pristojnemu za rudarstvo, v 15 dneh
od pridobitve dovoljenja za izvajanje del pri izkoriščanju ali enotnega
dovoljenja za izkoriščanje in izvajanje del pri izkoriščanju. Če se začne
izvajanje del brez sklenjene koncesijske pogodbe, se uporabljajo določbe Zakona
o rudarstvu, ki določajo ukrepanje ob morebitnem izvajanju del brez podeljene
rudarske pravice.
(3) Nosilec rudarske pravice postane zavezanec za plačilo za
rudarsko pravico z dnem sklenitve koncesijske pogodbe.
(4) Ob neskladju določb te uredbe in določb koncesijske
pogodbe veljajo določbe te uredbe.
18. člen
(način prenehanja koncesijskega razmerja)
Koncesijsko razmerje med državo in nosilcem rudarske pravice
preneha:
-       
s prenehanjem koncesijske pogodbe,
-       
z odvzemom rudarske pravice,
-       
z ugasnitvijo rudarske pravice.
19. člen
(nadzor)
Inšpekcijsko nadzorstvo nad izvajanjem določil te uredbe
opravlja inšpektorat, pristojen za rudarstvo.

Uredba o rudarskih pravicah za gospodarsko
izkoriščanje mineralnih surovin v pridobivalnih prostorih Lukovica – širitev v
občini Lukovica, Zala v Davči v občini Železniki, Špitalič v občini Kamnik,
Paka – širitev 2 v mestni občini Velenje in Hardeška šuma v občini Ormož
(Uradni list RS, št. 1/09) vsebuje naslednjo končno določbo:
»V. KONČNA DOLOČBA
20. člen
(začetek veljavnosti)
Ta uredba začne veljati naslednji dan po objavi v Uradnem
listu Republike Slovenije.«.

Uredba o rudarskih pravicah za izkoriščanje
mineralnih surovin v pridobivalnih prostorih Vrčice 2 v občini Semič, Renče 2 v
občini Renče - Vogrsko, Pleterje P2b v občini Kidričevo in Paka pri Velenju 2 v
mestni občini Velenje (Uradni list RS, št. 30/12) vsebuje naslednjo končno določbo:
»16. člen
(začetek veljavnosti)
Ta uredba začne veljati naslednji dan po objavi v Uradnem
listu Republike Slovenije.«.

Uredba o rudarskih pravicah za izkoriščanje
mineralnih surovin v pridobivalnih prostorih Bučka – širitev v občini Škocjan,
Hrast pri Vinici J2 v občini Črnomelj, Dobrava II v občini Radlje ob Dravi in
Lukovica 2 v občini Lukovica (Uradni list RS, št. 68/12) vsebuje naslednjo končno določbo:
»16. člen
(začetek veljavnosti)
Ta uredba začne veljati naslednji dan po objavi v Uradnem
listu Republike Slovenije.«.