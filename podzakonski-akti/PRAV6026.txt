1. člen
(splošne določbe)
(1) Ta pravilnik v skladu z Direktivo Sveta z dne 27. junija 1967
o približevanju zakonov in drugih predpisov v zvezi z razvrščanjem, pakiranjem
in označevanjem nevarnih snovi (UL L št. 196 z dne 16. 8. 1967, str. 1),
zadnjič spremenjeno z Direktivo Sveta 2013/21/EU z dne 13. maja 2013 o
prilagoditvi Direktive Sveta 67/548/EGS in Direktive 1999/45/ES Evropskega parlamenta
in Sveta na področju okolja zaradi pristopa Republike Hrvaške (UL L št. 158 z
dne 10. 6. 2013, str. 240), (v nadaljnjem besedilu: Direktiva 67/548/EGS),
določa razvrščanje, pakiranje in označevanje nevarnih snovi in snovi, ki po določbah
6., 7. in 8. člena tega pravilnika sicer niso nevarne, vendar pa lahko v
določenih primerih predstavljajo nevarnost za uporabnika. 
(2) Za razvrščanje, pakiranje in označevanje nevarnih snovi
se uporabljajo tudi določbe Pravilnika o razvrščanju, pakiranju in označevanju
nevarnih pripravkov (Uradni list RS, št. 67/05, 137/06, 88/08, 81/09 in 6/14; v
nadaljnjem besedilu: pravilnik o nevarnih pripravkih) in priloge Direktive
1999/45/ES Evropskega parlamenta in Sveta z dne 31. maja 1999 o približevanju zakonov
in drugih predpisov držav članic v zvezi z razvrščanjem, pakiranjem in
označevanjem nevarnih pripravkov (UL L št. 200 z dne 30. 7. 1999, str. 1),
zadnjič spremenjene z Direktivo Sveta 2013/21/EU z dne 13. maja 2013 o
prilagoditvi Direktive Sveta 67/548/EGS in Direktive 1999/45/ES Evropskega parlamenta
in Sveta na področju okolja zaradi pristopa Republike Hrvaške (UL L št. 158 z
dne 10. 6. 2013, str. 240), (v nadaljnjem besedilu: Direktiva 99/45/ES).
2. člen
(pomen izrazov)
Izrazi, uporabljeni v tem pravilniku, imajo
enak pomen kot izrazi, uporabljeni v Zakonu o kemikalijah (Uradni list RS, št.
110/03 – uradno prečiščeno besedilo, 47/04 – ZdZPZ, 61/06 – ZBioP in 16/08; v
nadaljnjem besedilu: ZKem).
I. RAZVRŠČANJE
3. člen
(ugotavljanje nevarnih lastnosti)
(1) Ugotavljanje nevarnih lastnosti
snovi temelji na določanju:
-      
fizikalno-kemijskih lastnosti,
-      
zdravju nevarnih lastnosti,
-      
okolju nevarnih lastnosti.
Navedene lastnosti se ugotavljajo v skladu
s 6., 7. in 8. členom tega pravilnika. Vzorci snovi, na podlagi katerih se
v laboratorijih ugotavljajo te nevarne lastnosti, morajo biti v taki obliki,
kot se dajejo v promet.
(2) Nevarne snovi iz drugega odstavka
3. člena pravilnika o nevarnih pripravkih, ki so prisotne v pripravku kot
nečistote ali kot dodatki in so razvrščene kot nevarne za zdravje in/ali okolje,
se upoštevajo pri razvrstitvi snovi takrat, kadar so njihove koncentracije
enake ali večje od koncentracij iz preglednice v tretjem odstavku 3. člena
pravilnika o nevarnih pripravkih oziroma od koncentracij v prilogi I Direktive
67/548/EGS ali v delu B priloge II ali priloge III Direktive 99/45/ES, če so
tam navedene manjše koncentracije razen, če v prilogi V Direktive 99/45/ES ni
določeno drugače.
4. člen
(splošna merila za razvrščanje in označevanje)
(1) Snov se na podlagi njenih
specifičnih nevarnih lastnosti razvrsti v skupine iz 10. točke 2. člena
ZKem.
(2) Splošna merila razvrščanja in
označevanja snovi so navedena v prilogi VI Direktive 67/548/EGS, razen kadar se
uporabljajo druga merila, navedena v 6., 7. ali 8. členu tega pravilnika
oziroma v prilogah pravilnika o nevarnih pripravkih.
(3) Pravne in fizične osebe, ki
opravljajo proizvodnjo ali dajejo v promet nevarne snovi iz seznama EINECS, ki
pa še niso uvrščene v prilogo I Direktive 67/548/EGS, so dolžne izvesti
ustrezne poizvedbe, s katerimi pridobijo že obstoječe podatke o lastnostih teh
snovi in o njihovem vplivu na zdravje ljudi in okolje. Ko je snov uvrščena v
prilogo I Direktive 67/548/EGS, se razvrsti in označi v skladu z določbami te
priloge.
(4) Za teste na snoveh, ki se opravijo
na podlagi tega pravilnika, se upoštevajo določbe 13. člena Uredbe (ES) št.
1907/2006 Evropskega parlamenta in Sveta z dne 18. decembra 2006 o
registraciji, evalvaciji, avtorizaciji in omejevanju kemikalij (REACH) ter o
ustanovitvi Evropske agencije za kemikalije ter spremembi Direktive 1999/45/ES
ter razveljavitvi Uredbe Sveta (EGS) št. 793/93 in Uredbe Komisije (ES) št.
1488/94 ter Direktive Sveta 76/769/EGS in direktiv Komisije 91/155/EGS,
93/67/EGS, 93/105/ES in 2000/21/ES (UL L št. 396 z dne 30. 12. 2006, str. 1; v
nadaljnjem besedilu: Uredba 1907/2006/ES).
(5) Nekatere nevarne snovi iz priloge
I Direktive 67/548/EGS so navedene tudi z mejnimi koncentracijami ali z drugimi
parametri. To omogoča ugotavljanje nevarnosti za zdravje ljudi in okolje pri
pripravkih, ki vsebujejo te nevarne snovi, oziroma pri snoveh, kjer te snovi
nastopajo kot nečistote.
(6) (črtan)
5. člen
(nečistote, dodatki in posamezne sestavine
v manjših koncentracijah)
(1) Pri razvrščanju snovi iz petega
odstavka prejšnjega člena se upoštevajo tudi nečistote, dodatki ali posamezne
sestavine, če je koncentracija, izražena v masnih deležih, posamezne izmed njih
enaka ali presega:
-      
0,1%, če je snov kot nečistota, dodatek ali posamezna sestavina
razvrščena kot zelo strupena (T+) ali strupena (T) (tudi rakotvorne
snovi iz skupine 1 ali 2, mutagene snovi iz skupine 1 ali 2 ter snovi, strupene
za razmnoževanje iz skupine 1 ali 2);
-      
1,0%, če je snov kot nečistota, dodatek ali posamezna sestavina
razvrščena kot zdravju škodljiva (Xn), jedka (C) ali dražilna (Xi)
(tudi snovi, ki povzročajo preobčutljivost, rakotvorne snovi iz skupine 3,
mutagene snovi iz skupine 3 ter snovi, strupene za razmnoževanje iz skupine 3).
(2) Če priloga I Direktive 67/548/EGS
ali pravilnik o nevarnih pripravkih določa nižje mejne koncentracije posamezne
nevarne snovi kot nečistote, dodatka ali sestavine, kakor so določene v
prejšnjem odstavku, se upoštevajo te nižje mejne koncentracije.
6. člen
(ugotavljanje fizikalno-kemijskih
lastnosti)
(1) Nevarne fizikalno-kemijske
lastnosti snovi (eksplozivno, oksidativno, zelo lahko vnetljivo, lahko
vnetljivo ali vnetljivo) se ugotavljajo na podlagi podatkov, pridobljenih v
skladu z določbami priloge VI Direktive 67/548/EGS in določbami 12. in 13.
člena Uredbe 1907/2006/ES.
(2) Če se podatki o
fizikalno-kemijskih lastnostih snovi, pridobljeni z uporabo, ne ujemajo s
podatki, pridobljenimi v preizkusnih metodah iz priloge V Direktive 67/548/EGS,
se take snovi razvrstijo v skladu z resnično nevarnostjo, ki jo predstavljajo
za zdravje ljudi. Določbe tega odstavka ne veljajo za organske perokside.
7. člen
(ugotavljanje nevarnosti za zdravje)
(1) Nevarnosti, ki jih snov lahko
predstavlja za zdravje, se ugotavljajo na podlagi podatkov, pridobljenih v
skladu z določbami priloge VI Direktive 67/548/EGS in določbami 12. in 13.
člena Uredbe 1907/2006/ES.
(2) Ponovna razvrstitev snovi se ne
izvede, če obstaja znanstveno potrjena domneva, da s ponovnim ugotavljanjem
nevarnosti ne prihaja do spremembe razvrstitve.
8. člen
(ugotavljanje okolju nevarnih lastnosti)
(1) Nevarnosti, ki jih snov
predstavlja za okolje, se ocenjujejo v skladu z določbami priloge VI Direktive
67/548/EGS in določbami 12. in 13. člena Uredbe 1907/2006/ES.
(2) Ponovna razvrstitev snovi se ne
izvede, če obstaja znanstveno potrjena domneva, da s ponovnim ugotavljanjem
nevarnosti ne bo prišlo do spremembe razvrstitve.
II. PAKIRANJE
9. člen
(pakiranje)
(1) Nevarne snovi v smislu 1. člena
tega pravilnika in priloge VI Direktive 67/548/EGS morajo biti pakirane v
skladu z naslednjimi pogoji:
a)  Embalaža
mora biti načrtovana in izdelana tako, da onemogoča nehoteno izhajanje vsebine;
ta zahteva pa se ne upošteva, kadar so predpisane posebne varnostne priprave.
b)  Materiali,
iz katerih sta izdelana embalaža in zapiralo, ne smejo biti občutljivi na
vsebino in ne smejo reagirati z njo oziroma tvoriti nevarnih produktov.
c)  Embalaža
in zapirala morajo biti dovolj močni in trdni, da pri pričakovanih napetostih
in silah med prevozom in ravnanjem ne popustijo.
č)  Embalažne enote, ki se lahko
ponovno zaprejo oziroma se zapirajo z zamenljivimi zapirali, in pripadajoča
zapirala morajo biti izdelani, tako, da se lahko vsakokrat ponovno tesno
zaprejo, ne da bi po tem vsebina iz njih prosto izhajala.
d)  Vsaka embalažna enota, ki je
v splošni uporabi in vsebuje snov, ki je v skladu s tem pravilnikom razvrščena
kot zelo strupena (T+), strupena (T) ali jedka (C), mora biti, ne
glede na njeno velikost, zaprta s posebnim zapiralom, varnim za otroke, ter
mora nositi otipno opozorilo na nevarnost, v skladu z zahtevami iz priloge I
tega pravilnika.
Zahteve te
točke ne veljajo za aerosole in posode, opremljene z zapečatenim razprševalnim
mehanizmom, ki vsebuje snovi, ki so nevarne pri aspiraciji (Xn, R65) in so
razvrščene ter označene skladno z določili točke 3.2.3 priloge VI Direktive
67/548/EGS.
e)  Vsaka embalažna enota, ki je
v splošni uporabi in vsebuje snov, ki je v skladu s tem pravilnikom razvrščena
kot zdravju škodljiva (Xn), zelo lahko vnetljiva (F+) ali lahko vnetljiva (F),
mora, ne glede na njeno velikost, nositi otipno opozorilo na nevarnost, v
skladu z zahtevami iz priloge I tega pravilnika.
Zahteve te
točke ne veljajo za aerosole, ki so razvrščeni kot zelo lahko vnetljivi (F+)
ali lahko vnetljivi (F).
f)   Embalažne enote z
nevarno snovjo, ki je v splošni uporabi, ne smejo imeti:
- 
oblike in grafičnih dekoracij, ki bi utegnile privabljati ali vzbujati
dejavno radovednost otrok ali zavajati uporabnika, in
- 
oblike, grafičnih dekoracij in označb, ki se navadno uporabljajo za
živila, krmila, zdravila in kozmetične proizvode ipd.
(2) Otipna opozorila in zapirala
morajo ustrezati tehničnim specifikacijam, ki so navedene v A in B delu priloge
I tega pravilnika.
(3) Embalaža, ki je namenjena prevozu
nevarnih snovi po železnici, cesti, notranjih plovnih poteh, po morju ali
zraku, mora biti v skladu z določbami točk a, b in c prvega odstavka tega člena
ter v skladu s predpisi o prevozu nevarnega blaga.
III. OZNAČEVANJE
10. člen
(označevanje)
(1) Nevarne snovi v smislu 10. točke 2. člena
ZKem se lahko dajejo v promet le, če so označene v skladu z zahtevami tega
člena in 7. točke priloge VI Direktive 67/548/EGS.
(2) Na vsaki embalažni enoti nevarne
snovi morajo biti jasno, čitljivo in neizbrisno navedeni naslednji podatki:
a)  emijsko ime nevarne snovi,
b)  ime, polni naslov in telefon
pravne ali fizične osebe, ki daje nevarno snov v promet v Republiki Sloveniji,
c)  grafični znak (simbol) za
nevarnost, črkovni znak za nevarnost (ki ni obvezen, je pa priporočljiv), napis
za opozarjanje na nevarnost,
č)  standardna opozorila R (stavki R),
d)  standardna obvestila S (stavki S),
e)  snovi pripadajoče EC število
in besedilo, “označeno po EC“, če je snov navedena v prilogi I Direktive
67/548/EGS in označena v skladu z navedeno prilogo,
f)   nominalna količina
snovi v pakiranju, če je namenjena splošni uporabi.
(3) Prepovedano je vsako označevanje
nevarnih snovi, ki jih obravnava ta pravilnik, z besedami “nestrupeno“, “nenevarno“,
“neškodljivo“, “ne onesnažuje okolja“, “ekološko sprejemljivo“, niti z nobeno
drugo izjavo, ki bi nakazovala, da snov ni nevarna.
(4) Snovi, ki še niso popolnoma
preizkušene, se smejo dajati v promet le izjemoma in morajo imeti na embalaži
in v navodilu za uporabo dobro viden in neizbrisen napis: “Pozor – snov še ni
popolnoma preizkušena.“ Take snovi se smejo dajati v promet le pod posebnimi
pogoji, določenimi v predpisu o prijavi nove snovi.
11. člen
(izvedba označevanja)
(1) Kadar
se podatki iz prejšnjega člena navajajo na etiketi na embalaži, mora biti ta
trdno pritrjena na eno ali več strani embalaže tako, da se podatki ne dajo
izbrisati in so čitljivi, ko je embalaža normalno postavljena. Etiketa kot del
celotne informacije na embalaži mora imeti naslednje dimenzije:


volumen embalaže

dimenzije etikete (v mm)


od 125 mililitrov ali manj
več kot 125 mililitrov 
do 3 litrov
več kot 3 do 50 litrov
več kot 50 do 500 litrov
nad 500 litrov

v skladu z velikostjo embalaže
 
najmanj 52 x 74
najmanj 74 x l05
najmanj l05 x l48
najmanj l48 x 2l0


Vsak simbol mora
pokrivati najmanj eno desetino površine etikete in ne sme biti manjši od 1 cm2.
Etikete z zgoraj navedenimi merami so
namenjene predstavitvi samo tistih podatkov, ki jih predpisuje ta pravilnik, če
je potrebno, pa tudi dodatnih podatkov za varovanje zdravja človeka in okolja.
Ostale informacije in druga pojasnila, ki morajo biti navedena na embalaži v
skladu z drugimi predpisi, se navedejo izven dela površine, določene v tem
členu.
(2) Kadar so predpisani podatki
neodstranljivo natisnjeni na embalažno enoto, etikete niso potrebne.
(3) Barva podlage in grafična izvedba
etikete (ali površine na embalaži) morata biti taki, da črna in oranžno-rumena
barva simbola in ostalega besedila jasno izstopata iz ozadja.
(4) Vsi pisni podatki, ki morajo biti
na etiketi oziroma na embalaži v skladu s prejšnjim členom, morajo biti take
barve, da jasno izstopajo z barvne podlage. Velikost in širina črk ter razmaki
med njimi morajo biti taki, da so napisi čitljivi brez težav. Posebne določbe o
videzu in dimenzijah podatkov na etiketi oziroma na embalaži so navedene v
prilogi VI Direktive 67/548/EGS.
(5) Kadar se daje nevarna snov v
promet v Republiki Sloveniji, morajo biti podatki navedeni v skladu s prejšnjim
členom v slovenskem jeziku. Ne glede na to so nevarne snovi za industrijsko in
laboratorijsko uporabo lahko izjemoma opremljene le z napisi v tujem jeziku, če
so vsi, ki z njimi ravnajo, na drug primeren način seznanjeni z njihovimi
nevarnostmi.
(6) Šteje se, da so določbe tega
pravilnika glede označevanja izpolnjene, če je:
a)  zunanja ovojna oziroma
transportna embalaža nevarne snovi, ki je sestavljena iz ene ali več enakih
prodajnih podenot, označena v skladu z mednarodnimi predpisi, ki veljajo za
prevoz nevarnega blaga, in ko so notranje podenote označene v skladu s tem
pravilnikom, ali
b)  v primeru ene same
(samostojne) embalažne enote, je ta označena v skladu:
- 
z mednarodnimi predpisi, ki veljajo za prevoz nevarnega blaga in obenem
v skladu s točkami a), b), č), d), e) in f) drugega odstavka prejšnjega člena,
in s posebnimi določbami iz priloge VI Direktive 67/548/EGS (npr. za
posebne načine pakiranja, kot so premične plinske posode).
12. člen
(izjeme pri označevanju in pakiranju)
(1) Pri snoveh, ki so nevarne v smislu
določb 6., 7. ali 8. člena tega pravilnika in v obliki, v kakršni so dane
v promet, ne predstavljajo nikakršne fizikalno-kemijske nevarnosti za zdravje
ljudi ali okolje, so mogoče izjeme pri označevanju in pakiranju.
(2) Urad RS za kemikalije (v
nadaljnjem besedilu: URSK) lahko:
a)  odobri, da se označevanje
izvede na drug primeren način na embalaži, ki je ali premajhna ali kako drugače
neprimerna za označevanje v skladu z 10. in 11. členom tega pravilnika;
b)  odobri označevanje na kakšen
drug ustrezen način oziroma izjemoma celo opustitev označevanja na embalaži, ki
ni v skladu z 10. in 11. členom tega pravilnika oziroma če gre za snovi,
ki niso niti eksplozivne, zelo strupene ali strupene, pod pogojem, da je
količina snovi v posamezni embalažni enoti tako majhna, da ne predstavlja
nevarnosti za osebe, ki z njo ravnajo, jo uporabljajo ali kako drugače pridejo
v stik z njo;
c)  odobri izjemoma drug
primeren način označevanja tudi za eksplozivne, zelo strupene ali strupene
snovi, če so embalažne enote premajhne za izvajanje zahtev iz 10. in 11. člena tega pravilnika in če snov ne predstavlja nevarnosti za osebe, ki z njo
ravnajo, jo uporabljajo ali kako drugače pridejo v stik z njo.
(3) Pri označevanju in pakiranju
nevarnih snovi ni dovoljeno uporabljati simbolov, znakov, napisov za
opozarjanje na nevarnost, stavkov R in stavkov S, ki bi bili drugačni od
tistih, ki so navedeni v tem pravilniku.
13. člen
(oglaševanje in prodaja na daljavo)
(1) Oglaševanje nevarnih snovi ne sme
vsebovati zavajajočih ali neresničnih podatkov o nevarnih lastnostih snovi ali
drugih zavajajočih sporočil o namenu in načinu uporabe. Oglasi za nevarne snovi
ne smejo neposredno ali posredno:
-      
navajati, da snov ni nevarna ali da je manj nevarna, kot je v resnici,
-      
spodbujati k nekontrolirani, neracionalni ali nepravilni uporabi nevarne
snovi.
(2) Pri vsakem oglaševanju nevarne
snovi, ki kupcu omogoča sklenitev prodajne pogodbe, ne da bi pred tem videl
etiketo za to snov (pogodbe, sklenjene na daljavo), mora biti del oglasa
namenjen posredovanju podatkov o nevarnih lastnostih, ki so navedeni na
etiketi. Ta del oglasa mora biti jasen, čitljiv in razumljiv in mora vsebovati
v slikovni, govorni ali kombinirani obliki najmanj:
-      
podatek o razvrstitvi snovi (npr. “snov je jedka“ ali “snov je nevarna
za okolje“), pri slikovnih oglasih pa tudi grafični simbol za nevarnost,
-      
stavke R,
-      
splošno opozorilo, ki se glasi: “Pred uporabo natančno preberite etiketo
in upoštevajte navodila za uporabo!“
14. člen
(črtan)

Priloga
I: Posebne zahteve za zapirala, varna za otroke, in otipna opozorila na
nevarnost
Priloga II:
(črtana)

Pravilnik o razvrščanju, pakiranju in
označevanju nevarnih snovi (Uradni list RS, št. 35/05)
vsebuje naslednje prehodne in končne določbe:
»IV. PREHODNE IN KONČNE DOLOČBE
15. člen
(predpis, ki
preneha veljati)
Z dnem uveljavitve tega pravilnika preneha
veljati pravilnik o razvrščanju, pakiranju in označevanju nevarnih snovi
(Uradni list RS, št. 101/02 in 22/03 – popr.).
16. člen
(rok za
uskladitev razvrščanja in označevanja)
Nevarne snovi in pripravki, ki so v prometu
Republiki Sloveniji, morajo biti najpozneje do 31. 10. 2005 razvrščeni in
označeni v skladu s prilogami Direktive Komisije 2004/73/ES.
17. člen
(uveljavitev
pravilnika)
Ta pravilnik začne veljati petnajsti dan po
objavi v Uradnem listu Republike Slovenije.«.

Pravilnik o spremembah in dopolnitvah
Pravilnika o razvrščanju, pakiranju in označevanju nevarnih snovi (Uradni list
RS, št. 54/07) vsebuje naslednjo končno določbo:
»2. člen
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o spremembah in dopolnitvah
Pravilnika o razvrščanju, pakiranju in označevanju nevarnih snovi (Uradni list
RS, št. 88/08) vsebuje naslednjo končno določbo:
»9. člen
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o spremembi Pravilnika o
razvrščanju, pakiranju in označevanju nevarnih snovi (Uradni list RS, št. 6/14) vsebuje naslednjo končno določbo:
»2. člen
Ta pravilnik začne veljati naslednji dan po
objavi v Uradnem listu
Republike Slovenije.«.