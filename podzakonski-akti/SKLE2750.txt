1. člen
Odreja se javna razgrnitev splošnega dela gozdnogospodarskega
načrta gozdnogospodarskega območja Celje, izdelanega za obdobje od 1. 1. 2001
do 31. 12. 2010.
2. člen
Gradivo iz prejšnjega člena se javno razgrne za 14 dni v
prostorih Zavoda za gozdove Slovenije, Območne enote Celje, Ljubljanska c. 13,
Celje. Javna razgrnitev se začne osmi dan po objavi tega sklepa v Uradnem listu
Republike Slovenije.
3. člen
Lastniki gozdov in druge fizične ter pravne osebe lahko v
času javne razgrnitve podajo pisne pripombe na sedežu Zavoda za gozdove
Slovenije, Območne enote Celje.
4. člen
V času javne razgrnitve bo v prostorih Narodnega doma Celje,
Trg celjskih knezov 9, Celje, organizirana javna obravnava. Datum javne
obravnave bo v istih prostorih ter na kraju javne razgrnitve objavljen
naknadno.
5. člen
Ta sklep se objavi v Uradnem listu Republike Slovenije.
Št. 322-01-09-1/01-2
Ljubljana, dne 16. januarja 2002.
Minister 
za kmetijstvo, gozdarstvo in prehrano 
mag. Franc But l. r.