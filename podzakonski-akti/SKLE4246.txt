I
Minister za okolje, prostor in energijo odreja javno
razgrnitev predloga lokacijskega načrta za avtocesto na odseku Lendava–Pince z
odcepom hitre ceste na Dolgo vas (v nadaljnjem besedilu: predlog lokacijskega načrta),
ki ga je v oktobru 2003 izdelalo podjetje LUZ d.d., Ljubljana, pod št. projekta
5439, vključno s poročilom o vplivih na okolje, ki ga je v oktobru 2003
izdelalo podjetje Urbis d.o.o., Maribor, pod št. projekta 171-PVO/2003 ter
drugimi strokovnimi podlagami.
II
Javna razgrnitev bo potekala na Ministrstvu za okolje,
prostor in energijo, Uradu RS za prostorsko planiranje, Dunajska 21, Ljubljana
in v prostorih Občine Lendava, Trg Ljudske pravice 5, Lendava, v času od 15.
11. 2003 do 15. 12. 2003. 
Javna obravnava bo potekala dne 3. 12. 2003 ob 16. uri v
veliki sejni sobi Občine Lendava, Trg Ljudske pravice 5, Lendava. 
V času javne razgrnitve in obravnave lahko na razgrnjeni
predlog lokacijskega načrta dajo pripombe in predloge vsi zainteresirani organi,
organizacije in posamezniki. Pripombe in predloge se lahko poda pisno ali ustno
na javni obravnavi, na mestih javne razgrnitve kot zapis v knjigo pripomb in
predlogov ali posreduje na elektronski naslov info.urspp@gov.si (v rubriko
zadeva navesti ključne besede »AC Lendava–Pince«) do konca javne razgrnitve.
III
O pripombah in predlogih, danih v času javne razgrnitve,
odloči pripravljavec lokacijskega načrta po predhodnem mnenju pobudnika
izdelave lokacijskega načrta.
IV
Ta sklep se objavi v Uradnem listu Republike Slovenije.
Št. 352-21-48/00
Ljubljana, dne 4. novembra 2003.
EVA 2003-2511-0189
mag. Janez Kopač l. r. 
Minister 
za okolje, prostor in energijo
 