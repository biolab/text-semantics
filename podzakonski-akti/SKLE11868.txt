1. člen
Banka Slovenije bo 12. avgusta 2019 dala v prodajo in obtok
zbirateljske kovance, ki jih bo izdala Republika Slovenija ob 100. obletnici
priključitve Prekmurja k matični domovini. Izdani bodo zlatniki z nominalno
vrednostjo 100 eurov, srebrniki z nominalno vrednostjo 30 eurov in dvokovinski
zbirateljski kovanci z nominalno vrednostjo 3 eure. Obseg in znamenja
zbirateljskih kovancev so določeni z Uredbo o obsegu izdaje, sestavinah,
apoenih in glavnih znamenjih zbirateljskih kovancev ob 100. obletnici
priključitve Prekmurja k matični domovini (Uradni list RS, št. 65/18).
2. člen
Prodajna cena zlatnikov in srebrnikov iz prejšnjega člena bo
višja od njihove nominalne vrednosti in jo bo Banka Slovenije objavila na svoji
spletni strani preden bodo zbirateljski kovanci dani v prodajo in obtok.
3. člen
Dvokovinski zbirateljski kovanci iz 1. člena tega sklepa bodo
v prodaji po njihovi nominalni vrednosti.
4. člen
Ta sklep začne veljati naslednji dan po objavi v Uradnem
listu Republike Slovenije.
Št. 0.03.4-8/2019-3
Ljubljana, dne 30. julija 2019
Boštjan Vasle
predsednik
Sveta Banke Slovenije