1. člen
Ta pravilnik določa način in pogoje za izrabo posebnega
dopusta (v nadaljevanju: rekreacijski dopust), kontrolorjev letenja in
pomočnikov kontrolorjev letenja (v nadaljevanju: kontrolorji letenja), ki je
namenjen ohranitvi njihove duševne oziroma telesne kondicije.
2. člen
Rekreacijski dopust kontrolorjev letenja iz prejšnjega člena,
traja 15 dni.
3. člen
Kontrolorji letenja imajo pravico izkoristiti rekreacijski
dopust v skladu s planom izrabe rekreacijskega dopusta, ki ga določi načelnik
oddelka služb zračnega prometa.
4. člen
Rekreacijski dopust se ne more izrabiti neposredno pred
nastopom rednega letnega dopusta ali neposredno po njegovem izteku, kar pomeni,
da se lahko izrabi najmanj dvajset dni pred nastopom rednega letnega dopusta
ali najmanj dvajset dni po njegovem izteku.
5. člen
Rekreacijski dopust kontrolorjev letenja obsega: 
-    
pravico do izrabe 7-dnevnega medicinsko programiranega dopusta v
določeni zdraviliški ustanovi, oziroma zdraviliških ustanovah, s katerimi ima
Uprava RS za zračno plovbo (v nadaljevanju: URSZP), sklenjeno pogodbo o nudenju
in uporabi njenih storitev za ohranjanje duševne in telesne kondicije
kontrolorjev letenja za varno, pravilno in pravočasno opravljanje njihovih
obveznosti; 
-    
pravico do povračila stroškov 7-dnevnega medicinsko programiranega
dopusta; 
-    
pravico do izrabe preostalega rekreacijskega dopusta v trajanju 8 dni po
svoji izbiri, na svoje stroške.
6. člen
Pravica do povračila stroškov medicinsko programiranega
dopusta iz prve in druge alinee prejšnjega člena, obsega: 
-    
povračilo stroškov 7-dnevnega penziona v zdravilišču, s katerim ima
URSZP sklenjeno pogodbo o nudenju storitev in 
-    
povračilo stroškov v zvezi z nudenjem medicinskih storitev, ki jih
predpiše zdravnik kontrolorjem letenja v okviru 7-dnevnega paketa izrabe
medicinsko programiranega oddiha, v skladu s pogodbo o nudenju storitev z
zdraviliščem.
7. člen
Stroške 7-dnevnega medicinsko programiranega dopusta skladno
z določbami prejšnjega člena, URSZP neposredno plača zdravilišču na podlagi
izstavljenega računa.
8. člen
Ta pravilnik začne veljati petnajsti dan po objavi v Uradnem
listu Republike Slovenije.
Št. 121-4/97-1240
Ljubljana, dne 10. decembra 1997.
mag. Anton Bergauer l. r. 
Minister 
za promet in zveze