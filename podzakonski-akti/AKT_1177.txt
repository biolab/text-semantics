tako, da se:
1.     
ugotovi morebitno politično odgovornost nosilcev javnih funkcij in
odgovornost nosilcev javnih funkcij na območju Republike Slovenije za stanje,
hrambo ter gospodarnost in pravočasnost nabav in naročil ter drugih načinov
pridobitve ali razpolaganja z osebno zaščitno in kritično medicinsko opremo, ki
je potrebna za primere učinkovitega zoperstavljanja okužbam z nalezljivimi
boleznimi, pred razglasitvijo epidemije COVID-19 dne 12. 3. 2020;
2.     
ugotovi morebitno politično odgovornost nosilcev javnih funkcij in
odgovornost nosilcev javnih funkcij na območju Republike Slovenije za ukrepe,
ki so bili sprejeti ali so bili neupravičeno opuščeni v času pred razglasitvijo
epidemije COVID-19 dne 12. 3. 2020 in po razglasitvi epidemije, zlasti v
primerjavi z ukrepi drugih držav Evropske unije nasploh in posebej tistih, ki
so sosede žariščne evropske države Italije;
3.     
ugotovi morebitno politično odgovornost nosilcev javnih funkcij in
odgovornost nosilcev javnih funkcij glede stanja v institucijah, ki so
zadolžene za proučevanje, svetovanje in izvajanje ukrepov, ki so potrebni za
zoperstavljanje okužbam z nalezljivimi boleznimi, ter njihovih ukrepih v času
pred razglasitvijo epidemije COVID-19;
4.     
ugotovi morebitno politično odgovornost nosilcev javnih funkcij in
odgovornost nosilcev javnih funkcij v institucijah, ki so zadolžene za proučevanje,
svetovanje in izvajanje ukrepov, ki so potrebni za zoperstavljanje okužbam z
nalezljivimi boleznimi, ter njihovih ukrepih v času pred razglasitvijo
epidemije COVID-19, zlasti z vidika njihovega praktičnega ukrepanja, v
primerjavi z ukrepi drugih držav Evropske unije;
5.     
ugotovi morebitno politično odgovornost nosilcev javnih funkcij in
odgovornost nosilcev javnih funkcij v zvezi z nabavami, hrambo in drugimi
načini pridobitve ali razpolaganja z osebno zaščitno in kritično medicinsko
opremo na območju Republike Slovenije, ki je bila nabavljena, hranjena,
pridobljena na drugačen način ali razporejena za potrebe učinkovitega
zoperstavljanja okužbam z nalezljivimi boleznimi, z vidika transparentnosti,
strokovne primernosti, zakonitosti in pravočasnosti, po razglasitvi epidemije
COVID-19, od 12. 3. 2020 do odreditve predmetne parlamentarne preiskave.
Namen parlamentarne preiskave
1.     
Na Kitajskem je konec leta 2019 izbruhnila epidemija virusa SARS-CoV-2.
Epidemija se je iz Kitajske širila po celem svetu in zajela tudi evropske
države. Tako so bili prvi primeri okužbe ugotovljeni v Franciji 24. 1.
2020, Nemčiji 27. 1. 2020, Avstriji 25. 2. 2020, Hrvaški 25. 2.
2020, Estoniji 27. 2. 2020, Litvi 28. 2. 2020, Latviji 3. 2.
2020, Madžarski 4. 3. 2020, Poljski 4. 3. 2020 in v Sloveniji
4. 3. 2020. Države Evropske unije so se na epidemijo različno odzvale,
vendar je večina držav takoj izvedla najnujnejše ukrepe za preprečitev širjenja
te bolezni, predvsem z ukrepi ozaveščanja državljanov o nujnih samozaščitnih
ukrepih za preprečitev širjenja virusa, vzpostavitvijo kontrole potnikov pri
čezmejnem prometu, zdravstveno kontrolo potnikov, ki so prihajali iz Italije in
iz drugih držav, kjer so se pojavila žarišča epidemije ter z zaprtjem šol,
vrtcev in prepovedjo prireditev.
2.     
Glede na hitro širjenje epidemije so se države članice Evropske unije
(in tudi druge države po svetu) angažirale pri nabavi osebne zaščitne in
kritične medicinske opreme, potrebne pri spopadanju z epidemijo. Predvsem
zaradi splošno znanih izkušenj iz Wuhana na Kitajskem in Italije, kjer je bil
epicenter epidemije, je bilo nujno potrebno zagotoviti zaščitna sredstva za
bolnišnično in zdravstveno osebje, ki oskrbuje bolnike. Zaradi pomanjkanja
ustreznih zaščitnih sredstev se je namreč tako na Kitajskem kot v Italiji
okužilo, zbolelo in umrlo tudi veliko število zdravniškega in bolnišničnega
osebja.
3.     
Izredno stanje oziroma epidemijo so nekatere države članice Evropske
unije razglasile na sledeče datume:
- 
Italija je razglasila izredne razmere 31. 1. 2020.
- 
Litva je razglasila epidemijo 26. 2. 2020.
- 
Avstrija je izdala uredbo o izvajanju Zakona o epidemiji 29. 2.
2020.
- 
Madžarska je razglasila izredne razmere 11. 3. 2020.
- 
Hrvaška je razglasila nevarnost pred epidemijo 5. 3. 2020,
epidemijo pa 11. 3. 2020.
- 
Estonija je razglasila epidemijo 12. 3. 2020.
- 
Slovenija je razglasila epidemijo 12. 3. 2020.
4.     
Ob tem velja dodati, da so bili že 20. 2. 2020 izpolnjeni pogoji,
da bi institucije Evropske unije in države članice (tudi Republika Slovenija),
ki tako želijo, sodelovale v postopku skupnega javnega naročanja zdravstvenih
protiukrepov, ki ga od leta 2013 omogoča 5. člen Sklepa št. 1082/2013/EU
Evropskega parlamenta in Sveta z dne 22. 10. 2013 o resnih čezmejnih
nevarnostih za zdravje in o razveljavitvi odločbe 2119/98/ES ter da bi Vlada
Republike Slovenije (v nadaljnjem besedilu: Vlada) (takrat) osebno zaščitno
opremo določila kot blago osnovne preskrbe. Nekdanja Vlada se na omenjeno ni
pravočasno in ustrezno odzvala.
5.     
Svet Evropske unije je 20. 2. 2020 odločno pozval države članice,
naj sprejmejo potrebne in ustrezne ukrepe, da bi zagotovile varovanje javnega
zdravja, zlasti da bo bolnišnično osebje, ki oskrbuje bolnike, imelo ustrezno
zaščito.
6.     
Po pozivih Zdravniške zbornice Slovenije in zdravstvenih ustanov je
nekdanja Vlada 27. 2. 2020 zgolj odločila, da se uporabi zaščitna oprema
iz blagovnih rezerv, in sicer 48.000 zaščitnih mask, 5000 kombinezonov, 500.000
rokavic in praške za razkuževanje, vendar ne da bi odločila, da se ta oprema
nadomesti in predvsem bistveno dopolni z ustreznimi količinami nove.
7.     
Nekdanja Vlada je 27. 2. 2020 sprejela sklep, da se iz blagovnih
rezerv sprostijo razpoložljiva (zadostna največ za nekaj dni) zaščitna
sredstva. Vlada je Zavodu Republike Slovenije za blagovne rezerve (v nadaljnjem
besedilu: Zavod za blagovne rezerve) naložila, da izdana sredstva nadomesti do
31. 12. 2020.
8.     
Svetovna zdravstvena organizacija (v nadaljnjem besedilu: WHO) je
3. 3. 2020 sporočila, da so se od začetka izbruha epidemije COVID-19 cene
osebne zaščitne ter kritične medicinske opreme povečale tudi za šestkrat in da
dobava lahko traja več mesecev. Opozorili so tudi na manipulacije na trgu in da
se zaloge pogosto prodajo cenovno najboljšim ponudnikom.
9.     
Nekdanja Vlada je šele 11. 3. 2020 Ministrstvu za zdravje naložila,
da v skladu s 46. členom Zakona o javnem naročanju (Uradni list RS,
št. 91/15 in 14/18) pridobi nujno potrebno osebno zaščitno ter kritično
medicinsko opremo.
10.  
V vseh slovenskih bolnišnicah je bilo po podatkih, ki jih je nekdanji
minister za zdravstvo 12. 3. 2020 poslal mandatarju za sestavo nove vlade,
na razpolago 26 postelj za intenzivno nego, ki bi jih bilo mogoče z dodatnimi
ukrepi maksimalno povečati na 60.
11.  
Nekdanji minister za zdravje je na podlagi 7. člena Zakona o nalezljivih
boleznih (Uradni list RS, št. 33/06 – uradno prečiščeno besedilo) zaradi
povečane nevarnosti širjenja epidemije COVID-19 podpisal odredbo o razglasitvi
epidemije. Odredba je začela veljati 12. 3. 2020 ob 18. uri. Republika
Slovenija, čeprav neposredna soseda glavnega evropskega žarišča v severni
Italiji, je epidemijo razglasila šele dan za tem, ko je WHO razglasila
pandemijo.
12.  
Sedanja Vlada je izdala Uredbo o določitvi najvišjih cen varovalne,
zaščitne in druge zdravstvene opreme (Uradni list RS, št. 23/20; v
nadaljnjem besedilu: Uredba), ki je začela veljati 14. 3. 2020 ob 8. uri
za čas treh mesecev. Uredba je najvišje maloprodajne cene varovalne, zaščitne
in druge zdravstvene opreme, veljavne na trgu na dan 14. 3. 2020, določila
kot najvišje cene. Prav tako je 14. 3. 2020 s sklepom določila Zavod za
blagovne rezerve za centralno nabavo zaščitne opreme za celotno Republiko
Slovenijo.
13.  
Sedanja Vlada je 17. 3. 2020 na podlagi analize stanja na trgu
osebne zaščitne in kritične medicinske opreme ugotovila, da si v Republiki
Sloveniji, ki še ni vzpostavila samooskrbe na tem področju, ne bomo mogli
zagotoviti zadostnih količin osebne zaščitne in kritične medicinske opreme.
Strmo naraščajoče cene osebne zaščitne in kritične medicinske opreme,
podaljševanje rokov dobav in zamejene maloprodajne cene varovalne, zaščitne in
druge zdravstvene opreme niso omogočale pridobitve zadostnih zalog osebne
zaščitne in kritične medicinske opreme, zato je Vlada dopolnila Uredbo z
določbo, da najvišje cene varovalne, zaščitne in druge zdravstvene opreme ne
veljajo za opravljanje javne gospodarske službe oblikovanja in uporabe državnih
blagovnih rezerv Zavoda za blagovne rezerve.
14.  
Tako naj bo parlamentarna preiskava usmerjena na: ugotavljanje morebitne
politične odgovornosti nosilcev javnih funkcij in odgovornosti nosilcev javnih
funkcij na območju Republike Slovenije za stanje zalog in osebne zaščitne in
kritične medicinske opreme ter druga razpolaganja z opremo, ki je
potrebna za primere učinkovitega zoperstavljanja okužbam z nalezljivimi
boleznimi, pred razglasitvijo epidemije dne 12. 3. 2020, na ugotavljanje
morebitne politične odgovornosti nosilcev javnih funkcij in odgovornosti
nosilcev javnih funkcij v institucijah, ki so zadolžene za proučevanje,
svetovanje in izvajanje ukrepov, ki so potrebni za zoperstavljanje
okužbam z nalezljivimi boleznimi, ter njihovih ukrepih v času pred
razglasitvijo epidemije, ter na naročanje, nabavo ali kakršnokoli drugo
pridobitev (npr. donacije, vzpostavitev domače proizvodnje, itd…) ali
razpolaganje (npr. razdeljevanje, skladiščenje, itd…) z vsemi vrstami osebne
zaščitne in kritične medicinske opreme od 12. 3. 2020 do odreditve
predmetne parlamentarne preiskave. Politična odgovornost je tudi odgovornost za
zakonito, gospodarno, namensko, transparentno in strokovno ustrezno nabavo ali
kakršnokoli drugo pridobitev zaščitne in kritične medicinske opreme, saj obsega
vsa dolžna ravnanja, ki se pričakujejo od nosilca politične funkcije ali od
drugih oseb, ki so v skladu z zakoni ali drugimi predpisi odgovorne za ta
dejanja. Namen je torej tudi ugotoviti, ali gre pri morebitnih nepravilnostih
za odgovornost nosilcev političnih funkcij ali drugih oseb oziroma nosilcev
javnih funkcij, ki so bili pristojni ali odgovorni za naročanje, nabavo ali
kakršnokoli drugo pridobitev ali razpolaganje z vsemi vrstami osebne zaščitne
in kritične medicinske opreme. S tem se bo lahko konkretno in določno ugotovila
dejanska politična odgovornost nosilcev političnih funkcij za morebitno
ugotovljene nepravilnosti.
15.  
Namen parlamentarne preiskave je ugotoviti, kakšna je morebitna
politična odgovornost nosilcev javnih funkcij in odgovornost nosilcev javnih
funkcij na območju Republike Slovenije za stanje zalog osebne zaščitne in
kritične medicinske opreme, ki je potrebna za primere učinkovitega
zoperstavljanja okužbam z nalezljivimi boleznimi, pred razglasitvijo epidemije
COVID-19 dne 12. 3. 2020.
16.  
Namen parlamentarne preiskave je ugotoviti, kakšna je morebitna politična
odgovornost nosilcev javnih funkcij in odgovornost nosilcev javnih funkcij na
območju Republike Slovenije za ukrepe, ki so bili sprejeti v času pred
razglasitvijo epidemije COVID-19 dne 12. 3. 2020, zlasti v primerjavi z
ukrepi drugih držav članic Evropske unije.
17.  
Namen parlamentarne preiskave je ugotoviti, kakšna je morebitna
politična odgovornost nosilcev javnih funkcij in odgovornost nosilcev javnih
funkcij glede stanja v institucijah, ki so zadolžene za proučevanje, svetovanje
in izvajanje ukrepov, ki so potrebni za zoperstavljanje okužbam z nalezljivimi
boleznimi, ter njihovih ukrepih v času pred razglasitvijo epidemije COVID-19.
18.  
Namen parlamentarne preiskave je ugotoviti, kakšna je morebitna
politična odgovornost nosilcev javnih funkcij in odgovornost nosilcev javnih
funkcij v institucijah, ki so zadolžene za proučevanje, svetovanje in izvajanje
ukrepov, ki so potrebni za zoperstavljanje okužbam z nalezljivimi boleznimi,
ter njihovih ukrepih v času pred razglasitvijo epidemije COVID-19, zlasti z vidika
njihovega praktičnega ukrepanja, zlasti v primerjavi z ukrepi drugih držav
članic Evropske unije.
19.  
Namen parlamentarne preiskave je ugotoviti, kakšna je morebitna
politična odgovornost nosilcev javnih funkcij in odgovornost nosilcev javnih
funkcij v zvezi z osebno zaščitno in kritično medicinsko opremo na območju
Republike Slovenije za stanje, zaloge, ravnanje, razpolaganje, hrambo, naročila
osebne zaščitne in kritične medicinske opreme, ki je bila nabavljena ali
pridobljena na druge načine, za potrebe učinkovitega zoperstavljanja okužbam z
nalezljivimi boleznimi, po razglasitvi epidemije COVID-19, od 12. 3. 2020
do odreditve predmetne parlamentarne preiskave.
20.  
Namen parlamentarne preiskave je ugotoviti vse vidike odgovornosti
nosilcev javnih funkcij in preko tega opredeliti in konkretizirati morebitno
odgovornost nosilcev političnih javnih funkcij tako, da se bo preučilo vse sume
morebitnega nezakonitega ravnanja in morebitne opustitve dolžnega ravnanja
nosilcev javnihfunkcij. Pristojnosti ter dolžnosti nosilcev javnih funkcij so
opredeljene v zakonih in drugih predpisih. Tako je z vidika zakonitosti in
dolžnega ravnanja vseh nosilcev javnih funkcij namen parlamentarne preiskave
tudi, da se preveri in ugotovi vsakršno postopanje z zaščitno in drugo kritično
medicinsko opremo, kot je: vsakršen vidik zakonitosti naročil in dobave (ter
drugih načinov pridobitve), vključno z ustrezno davčno in carinsko obravnavo,
cenovno ustreznostjo, hrambo, nadaljnjim razpolaganjem in tudi preverbo
ustreznosti opreme. Parlamentarna preiskava je namenjena tudi temu, da se z
vidika integritete postopanja nosilcev javnih funkcij preveri, ali so nosilci
javnih funkcij postopali z dolžno integriteto po Zakonu o integriteti in
preprečevanju korupcije (Uradni list RS, št. 69/11 – uradno prečiščeno
besedilo) in drugih predpisih, kar pomeni, da se bo preverjajo kakršnekoli
osebne in druge povezave nosilcev javnih funkcij, ki bi lahko vplivale na
odločitev o naročilih zaščitne opreme.
21.  
Prav tako je namen parlamentarne preiskave tudi, da se ugotovi
odgovornost nosilcev javnih funkcij v zvezi s tem, da je bila zaščitna oprema
pravočasno naročena in ali bi bilo z vidika boja proti epidemiji kratkoročno in
dolgoročno bolj učinkovito in javnofinančno smotrno, da bi se vzpostavila
domača proizvodnja zaščitne opreme za te namene.
22.  
Namen preiskovalne komisije je tudi ugotoviti ustreznost veljavne
zakonodaje, ki ureja javno naročanje, blagovne rezerve, integriteto in
preprečevanje korupcije ter ravnanje nosilcev javnih funkcij z javnofinančnimi
sredstvi. Predvsem je namen preveriti, ali je normativna ureditev ustrezna in
zagotavlja sistemu za naročanje in nakupovanje blaga v času izrednega stanja
zadostne varovalke, da so nakupi učinkoviti in transparentni, poraba javnih
sredstev pa smotrna in gospodarna.
Obseg preiskave:
1.     
Preiskava naj zajame vse vidike odgovornosti nosilcev javnih funkcij za
zaloge, nabave, naročila ali kakšne druge načine pridobitve osebne zaščitne in
kritične medicinske opreme, ki je potrebna za primere učinkovitega
zoperstavljanja okužbam z nalezljivimi boleznimi, pred razglasitvijo epidemije
COVID-19 dne 12. 3. 2020. Preiskava naj zajame vsakršen vidik zakonitosti
in dolžnega ravnanja nosilcev javnih funkcij v zvezi z medicinsko in drugo
zaščitno opremo, vključno z ustrezno davčno in carinsko obravnavo, cenovno
ustreznostjo, hrambo, nadaljnjim razpolaganjem in preverbo ustreznosti opreme
ter osebne okoliščine, ki bi lahko nakazovale na sum kršitve predpisov s
področja integritete in preprečevanja korupcije.
2.     
Preiskava naj zajame vse vidike odgovornosti nosilcev javnih funkcij za
ukrepe, ki so bili sprejeti v času pred razglasitvijo epidemije COVID-19 dne
12. 3. 2020, zlasti v primerjavi z ukrepi drugih držav članic Evropske
unije.
3.     
Preiskava naj zajame vse vidike odgovornosti nosilcev javnih funkcij v
institucijah, ki so zadolžene za proučevanje, svetovanje in izvajanje ukrepov,
potrebnih za zoperstavljanje okužbam z nalezljivimi boleznimi, ter njihovih
ukrepih v času pred razglasitvijo epidemije COVID-19.
4.     
Preiskava naj zajame vse vidike odgovornosti nosilcev javnih funkcij v
institucijah, ki so zadolžene za proučevanje, svetovanje in izvajanje ukrepov,
ki so potrebni za zoperstavljanje okužbam z nalezljivimi boleznimi, ter
njihovih ukrepih v času pred in po razglasitvi epidemije COVID-19, zlasti z
vidika njihovega praktičnega ukrepanja in zlasti v primerjavi z ukrepi drugih
držav članic Evropske unije.
5.     
Preiskava naj zajame vse vidike odgovornosti nosilcev javnih funkcij v
zvezi z nabavami osebne zaščitne in kritične medicinske opreme na območju
Republike Slovenije, ki je bila nabavljena, naročena ali pridobljena na drug
način za potrebe učinkovitega zoperstavljanja okužbam z nalezljivimi boleznimi,
po razglasitvi epidemije COVID-19, od 12. 3. 2020 do odreditve predmetne
parlamentarne preiskave. Preiskava naj zajame vsakršen vidik zakonitosti in
dolžnega ravnanja nosilcev javnih funkcij v zvezi z medicinsko in drugo
zaščitno opremo, vključno z ustrezno davčno in carinsko obravnavo, cenovno
ustreznostjo, hrambo, nadaljnjim razpolaganjem, in preverbo ustreznosti opreme
ter osebne okoliščine, ki bi lahko nakazovale na sum kršitve predpisov s
področja integritete in preprečevanja korupcije.
6.     
Preiskava naj zajame tudi ugotavljanje okoliščin in nosilcev javnih
funkcij v obdobju, za katerega je odrejena, na podlagi katerih bo mogoče
zaključiti, ali je bila oprema pravočasno naročena in ali bi bilo z vidika boja
proti epidemiji kratkoročno in dolgoročno bolj učinkovito in javnofinančno
smotrno, da bi se vzpostavila domača proizvodnja zaščitne in kritične
medicinske opreme za te namene.
Št. 020-02/20-22/12
Ljubljana, dne 14. julija 2020
EPA 1137-VIII
Državni zbor
Republike Slovenije
Igor Zorčič
predsednik