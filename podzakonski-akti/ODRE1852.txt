1. člen
Sprejme se splošni del gozdnogospodarskega načrta
gozdnogospodarske enote Ravensko, št. 13-06/97 z dne 26. 2. 2001, ki ga je
izdelal Zavod za gozdove Slovenije, Območna enota Murska Sobota, za obdobje od
1. 1. 1997 do 31. 12. 2006. 
Cilji, usmeritve in ukrepi, ki so določeni v splošnem delu
gozdnogospodarskega načrta gozdnogospodarske enote Ravensko na ravneh celotne
gozdnogospodarske enote, gospodarskih razredov in odsekov, so sestavni del te
odredbe.
2. člen
Splošni del gozdnogospodarskega načrta gozdnogospodarske
enote Ravensko je izdelan v treh izvodih za 3614,85 hektarjev gozdov, ki ležijo
v gozdnogospodarskem območju Murska Sobota, v občinah Murska Sobota, Moravske
Toplice, Puconci, Tišina, Cankova in Beltinci, oziroma v katastrskih občinah
Zenkovci, Beznovci, Topolovci, Cankova, Skakovci, Strukovci, Puževci, Lemerje,
Brezovci, Predanovci, Gorica, Puconci, Ivanci, Mlajtinci, Lukačevci, Rakičan,
Murska Sobota, Noršinci, Martjanci, Nemčavci, Markišavci, Polana, Černelavci,
Veščica, Kupšinci, Vanča vas, Rankovci, Borejci, Krajna, Gederovci, Sodišinci,
Murski Petrovci, Petajnci, Tišina, Tropovci, Gradišče, Murski Črnci, Satahovci,
Krog, Bakovci, Gančani, Lipa, Beltinci, Bratonci, Lipovci, Dokležovje, Ižakovci
in Melinci.
3. člen
Po en izvod splošnega dela gozdnogospodarskega načrta
gozdnogospodarske enote Ravensko je na vpogled na sedežu Zavoda za gozdove
Slovenije, Območne enote Murska Sobota, Arhitekta Novaka 17, Murska Sobota, na
sedežu Zavoda za gozdove Slovenije, Krajevne enote Murska Sobota, Arhitekta
Novaka 17, Murska Sobota, in na Ministrstvu za kmetijstvo, gozdarstvo in
prehrano Republike Slovenije, Dunajska 58, Ljubljana, kjer se hrani tudi
dokumentacija v zvezi s postopkom sprejemanja splošnega dela gozdnogospodarskega
načrta gozdnogospodarske enote Ravensko.
4. člen
Ta odredba začne veljati naslednji dan po objavi v Uradnem
listu Republike Slovenije.
Št. 322-01-13-4/00
Ljubljana, dne 19. marca 2002.
Minister 
za kmetijstvo, 
gozdarstvo in prehrano 
mag. Franc But l. r.
 