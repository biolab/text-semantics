1
Za kulturni spomenik državnega pomena se razglasi enoto
dediščine:
-       
Maribor – Dvorec Račji dvor (EŠD 6281).
Enota dediščine ima zaradi kulturnih, etnoloških, krajinskih,
umetnostno arhitekturnih, zgodovinskih in drugih izjemnih lastnosti poseben
pomen za Republiko Slovenijo. Zato jo razglašamo za kulturni spomenik državnega
pomena z lastnostmi kulturne krajine, umetnostno arhitekturnega spomenika in
zgodovinskega spomenika.
2
Lastnosti, ki utemeljujejo razglasitev za spomenik državnega
pomena:
Dvorec nekdaj večjega vinogradniškega posestva Benediktinske
opatije sestavljajo štirje trakti okoli notranjega dvorišča. Izvira iz 17.
stol. V 18. stol. je dobil poznobaročno podobo. Okoli so vrtne, parkovne
površine, polja in vinogradi. Celota je redek ohranjen primer razvoja
gospodarske enote od srednjega veka do ekonomije 20. stoletja.
3
Spomenik obsega zemljišča, parcelne številke: *10, *11/1,
*11/2, *299, *8, *9, 497/1, 497/2, 498, 499/1, 499/2, 501, 503/1, 504/1, 504/4,
506, 507/1, 507/3, 508/1 (del), 508/2, 508/3, 509/1, 509/4 (del), 73/1, 75, 76,
77/1, 77/2, 80/1, 80/2, 80/3, 80/4, 80/5, 80/6, 80/7, 87/1, 87/2, 88, 90, 91,
92, 93, 96/1, 97, 98, 99, vse k.o. Krčevina.
Meja spomenika je določena na digitalnem katastrskem načrtu v
izvornem merilu 1:2880 z dne 28. 11. 2001 in na temeljnem topografskem načrtu v
merilu 1:5000. Izvirnika načrtov, ki sta sestavni del tega odloka, hranita
Ministrstvo za kulturo, Uprava Republike Slovenije za kulturno dediščino in
Javni zavod Republike Slovenije za kulturno dediščino (v nadaljevanju: zavod).
Vplivno območje spomenika obsega območje, oddaljeno do 200 m
od meje spomenika, prav tako nepozidane parcele v širši okolici gradu, na
katerih bi načrtovali objekte ali uporabo, ki bi s svojo velikostjo, obliko ali
funkcijo lahko negativno vplivali na zaščitene funkcionalne in vizualne
elemente spomenika.
4
Za spomenik velja varstveni režim, ki določa:
-       
varovanje kulturnih, arhitekturnih, etnoloških, krajinskih, likovnih in
zgodovinskih vrednot v celoti, v njihovi izvirnosti in neokrnjenosti,
-       
prepoved predelav vseh likovnih in tehničnih prvin stavbe, ki so
ovrednotene kot del spomenika,
-       
podrejanje vsake rabe in vseh posegov v park in odprti prostor okoli
dvorca ohranjanju in vzdrževanju varovanih spomeniških lastnosti: značilne rabe
zemljišč, razporedu posameznih rastlinskih združb in namembnosti muzeja na
prostem,
-       
znotraj območja je prepovedano postavljanje objektov trajnega ali
začasnega značaja, vključno z nadzemno in podzemno infrastrukturo ter nosilci
reklam, razen v primerih, ki jih s predhodnim kulturnovarstvenim soglasjem
odobri pristojni zavod,
-       
omogočanje predstavitve celote in posameznih zaščitenih elementov ter
dostopnost javnosti v meri, ki ne ogroža varovanja spomenika in v 2. točki
odloka naštetih posameznih elementov te enote,
-       
prepovedana je vožnja z motornimi vozili znotraj zaščitenega območja,
razen za potrebe vzdrževanja, raziskovanja in oskrbe.
Zavarovano območje je namenjeno:
-       
trajni ohranitvi kulturnih, arhitekturnih, etnoloških, krajinskih,
likovnih in zgodovinskih vrednot,
-       
povečevanju pričevalnosti kulturnega spomenika,
-       
prezentaciji kulturnih vrednot spomenika in situ, v tisku in drugih
medijih,
-       
učno-demonstracijskemu delu,
-       
znanstveno-raziskovalnemu delu.
5
Za vsako spremembo funkcije kulturnega spomenika ali
njegovega dela in za vsak poseg v spomenik, njegove dele ali zemljišče, so
potrebni predhodni pisni kulturnovarstveni pogoji in na njihovi podlagi
kulturnovarstveno soglasje zavoda.
6
Pristojni organ mora v dveh mesecih po uveljavitvi tega
odloka izdati lastnikom spomenika ali njegovih sestavnih delov odločbo o
varstvu na podlagi 13. člena zakona o varstvu kulturne dediščine (Uradni list
RS, št. 7/99).
Odločbe iz prejšnjega odstavka določajo pogoje za
raziskovanje, načine vzdrževanja, pogoje za posege, fizično zavarovanje, pravni
promet, načine upravljanja in rabe spomenika, dostopnost spomenika za javnost
in časovne okvire dostopnosti, posamezne druge omejitve in prepovedi ter ukrepe
za čim bolj učinkovito varstvo spomenika.
Varstveni režim lahko omejuje lastninsko pravico le v
obsegu, ki je nujen za izvajanje varstva spomenika.
7
Nadzor nad izvajanjem tega odloka opravlja Inšpektorat
Republike Slovenije za varstvo kulturne dediščine.

Priloga: (črtana)

Odlok o razglasitvi Dvorca Račji dvor za
kulturni spomenik državnega pomena (Uradni list RS, št. 81/99) vsebuje naslednjo končno določbo:
»8
Ta odlok začne veljati naslednji dan po objavi v Uradnem
listu Republike Slovenije.«.

Odlok o
spremembi odloka o razglasitvi Dvorca Račji dvor za kulturni spomenik državnega
pomena (Uradni list RS, št. 55/02) vsebuje naslednjo končno določbo:
»2. člen
Ta odlok začne veljati naslednji dan po objavi v Uradnem
listu Republike Slovenije.«.