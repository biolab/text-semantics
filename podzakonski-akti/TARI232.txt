1. člen
(vsebina)
Ta tarifa določa vrednost točke za izračun plačil na podlagi
dovoljenja za izvajanje televizijske dejavnosti oziroma vpisa v uradno evidenco
ponudnikov avdiovizualnih medijskih storitev na zahtevo Agenciji za
komunikacijska omrežja in storitve Republike Slovenije (v nadaljnjemu besedilu:
agencija) za leto 2021.
2. člen
(vrednost točke za plačilo na podlagi dovoljenja za
izvajanje televizijske dejavnosti)
(1) Vrednost točke za plačilo na podlagi dovoljenja za
izvajanje televizijske dejavnosti znaša 0,75 EUR.
(2) Število točk je določeno v poglavju II. Pravilnika o
načinu izračuna plačil na podlagi dovoljenja za izvajanje televizijske
dejavnosti oziroma vpisa v uradno evidenco ponudnikov avdiovizualnih medijskih
storitev na zahtevo (Uradni list RS, št. 72/12).
3. člen
(vrednost točke za plačilo na podlagi vpisa v uradno
evidenco ponudnikov avdiovizualnih medijskih storitev na zahtevo)
(1) Vrednost točke za plačilo na podlagi vpisa v uradno
evidenco ponudnikov avdiovizualnih medijskih storitev na zahtevo znaša 0,75
EUR.
(2) Število točk določeno v poglavju III. Pravilnika o načinu
izračuna plačil na podlagi dovoljenja za izvajanje televizijske dejavnosti
oziroma vpisa v uradno evidenco ponudnikov avdiovizualnih medijskih storitev na
zahtevo (Uradni list RS, št. 72/12).
4. člen
(priloga k tarifi)
Obrazložitev tarife v Prilogi, ki je sestavni del te tarife,
določa razloge za sprejem tarife ter cilje, ki jih agencija zasleduje.
5. člen
(začetek veljavnosti in uporabe)
Ta tarifa začne veljati naslednji dan po objavi v Uradnem
listu Republike Slovenije, uporabljati pa se začne 1. januarja 2021.
Št. 410-3/2020/5
Ljubljana, dne 31. julija 2020
EVA 2020-3130-0039
Mag. Tanja Muha
direktorica
K tej tarifi je dala soglasje Vlada Republike Slovenije s
sklepom št. 47601-10/2020/5, z dne 23. 12. 2020.

Priloga:
Posebna obrazložitev tarife