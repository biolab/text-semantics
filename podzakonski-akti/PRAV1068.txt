1. člen
Ta pravilnik določa minimalne pogoje, ki
jih morajo izpolnjevati osebe, registrirane za izvajanje del v gozdovih (v
nadaljnjem besedilu: izvajalci).
2. člen
Minimalni pogoji za opravljanje del v
gozdovih so pogoji o strokovni usposobljenosti določeni s tem pravilnikom in
pogoji za varno delo, določeni s predpisi, ki urejajo varnost in zdravje pri
delu.
3. člen
Izvajalci lahko opravljajo: a) večino del v
gozdovih, b) več zaporednih faz s področja izkoriščanja gozdov, c) posamezne
faze del v gozdovih.
4. člen
Izvajalci, ki opravljajo dela, navedena v
točki a) prejšnjega člena, morajo zagotoviti, da načrtovanje, vodenje in
nadziranje del opravljajo delavci, ki imajo najmanj izobrazbo podravni 6/1 in
eno leto delovnih izkušenj pri delih v gozdu.
Izvajalci, ki opravljajo dela, navedena v
točki b) prejšnjega člena, morajo zagotoviti, da načrtovanje, vodenje in
nadziranje del opravljajo delavci, ki imajo najmanj 5. raven izobrazbe s
področja gozdarstva in najmanj eno leto delovnih izkušenj pri delih v gozdu.
Izvajalci, ki opravljajo dela, navedena v
točki c) prejšnjega člena, morajo zagotoviti, da vodenje del opravljajo
delavci, ki izpolnjujejo pogoje za opravljanje teh del ter imajo najmanj tri
leta delovnih izkušenj pri delih v gozdu.
5. člen
Izvajalci morajo zagotoviti, da posamezna spodaj
navedena dela opravljajo delavci, ki imajo najmanj naslednjo izobrazbo oziroma
usposobljenost:
1.    
projektiranje gozdnih cest: izobrazba podravni
6/2 s področja gozdarstva in usposobljenost za opravljanje te dejavnosti, ki je
določena z zakonom, ki ureja graditev objektov;
2.    
projektiranje spravila lesa z gozdnimi
žičnicami: izobrazba podravni 6/1 s področja gozdarstva z opravljenim tečajem,
katerega vsebina in obseg sta v skladu s katalogom strokovnih znanj in
spretnosti za poklicni standard gozdarski žičničar;
3.    
sečno-spravilno načrtovanje v zahtevnejših
delovnih razmerah oziroma na območjih z več možnostmi za spravilo,
organiziranje del in nadzor: izobrazba podravni 6/1 s področja gozdarstva; 
4.    
vodenje delovnih skupin delavcev,
sečno-spravilno načrtovanje v ustaljenih, manj zahtevnih razmerah: 5. raven
izobrazbe s področja gozdarstva;
5.    
miner, strojna gradnja in strojno vzdrževanje
gozdnih prometnic, strojna sečnja, nakladanje, razkladanje in prevoz lesa: 4.
raven izobrazbe in tečaj za usposobitev za konkretno delo ali pridobljen
ustrezen certifikat o nacionalni poklicni kvalifikaciji;
6.    
žično spravilo: ustrezen certifikat o
nacionalni poklicni kvalifikaciji;
7.    
traktorsko spravilo, sečnja z motorno žago,
izdelava in dodelava gozdnih lesnih sortimentov ter nega mladovja: 4. raven
izobrazbe s področja gozdarstva ali pridobljen ustrezen certifikat o nacionalni
poklicni kvalifikaciji;
8.    
sajenje sadik gozdnega drevja, varstvo pred
divjadjo, obžetev v lahkih delovnih razmerah, priprava tal za naravno
nasemenitev, druga nezahtevna dela z ročnim orodjem: podučitev s strani
delavca, ki izpolnjuje pogoje za nego mladovja iz prejšnje točke.
5.a člen
Delavci iz 4. in 5. člena tega pravilnika so
lahko: 
-      
izvajalci sami, 
-      
pri izvajalcu zaposleni v skladu s predpisi o
delovnih razmerjih, 
-      
osebe, ki opravljajo delo na podlagi pogodb o
delu,
-      
zaposleni pri organizaciji, s katero ima
izvajalec sklenjeno pogodbo za opravljanje del.
6. člen
(črtan)
7. člen
Izvajalec mora imeti organizirano varnosti
in zdravju pri delu v skladu s predpisi o varstvu pri delu.
8. člen
Izvajalci, ki so pridobili dovoljenje za
opravljanje dejavnosti izvajanja del v gozdovih, morajo preden prvič začnejo
izvajati dela v gozdovih za katera so pridobili dovoljenje, pristojni gozdarski
inšpekciji priložiti dokazila o strokovni usposobljenosti delavcev in dokazila,
potrebna za izvajanje del po predpisih, ki urejajo varnost in zdravje pri delu
za delavce, delovno opremo in osebno varovalno opremo.
9. člen
Pogoje glede strokovne usposobljenosti iz
5., 6. in 7. točke 5. člena
tega pravilnika izpolnjujejo tudi delavci, ki imajo dokazila o opravljenih
tečajih za dela v gozdu, ki so jih do uveljavitve zakona p gozdovih
organizirale gozdnogospodarske organizacije.
Delavci, ki. so opravljali dela v gozdu,
vendar pa ne izpolnjujejo pogojev iz 5., 6. in
7. točke 5. člena tega pravilnika ali prvega odstavka tega
člena, lahko opravijo preizkus; strokovnega znanja pri pooblaščeni gozdarski
izobraževalni organizaciji. Če uspešno opravijo preizkus do 1. 1. 1996,
izpolnijo pogoje iz prvega odstavka tega člena.
Ne glede na določbe 4. in 5. člena tega pravilnika se šteje, da pogoje glede strokovne usposobljenosti za izvajanje del v
gozdu izpolnjujejo tudi državljani držav Evropske unije, kjer jim je taka
usposobljenost priznana.
Državljani iz prejšnjega odstavka
dokazujejo usposobljenost za izvajanje del v gozdu s strani sodnega tolmača
prevedeno originalno listino, ki jo za priznanje usposobljenosti izdajajo v
državah, v katerih so jo pridobili.
10. člen
(črtan)

Pravilnik o minimalnih pogojih, ki jih morajo
izpolnjevati izvajalci del v gozdovih (Uradni list RS, št. 35/94) vsebuje naslednjo prehodno in
končno določbo:
»11. člen
Izvajalci, ki z dnem uveljavitve tega
pravilnika opravljajo dela v gozdovih, morajo uskladiti svojo usposobljenost z
določbami tega pravilnika najpozneje v enem letu po uveljavitvi tega
pravilnika.
12. člen
Ta pravilnik začne veljati petnajsti dan po
objavi v Uradnem listu Republike Slovenije.«.

Pravilnik o spremembah in dopolnitvah
Pravilnika o minimalnih pogojih, ki jih morajo izpolnjevati izvajalci del v
gozdovih (Uradni list RS, št. 50/06) vsebuje naslednjo prehodno in
končno določbo:
»9. člen
Izvajalci, ki so pridobili dovoljenje za
opravljanje dejavnosti izvajanja del v gozdovih pred uveljavitvijo sprememb in
dopolnitev tega pravilnika, morajo pristojni gozdarski inšpekciji pri izvajanju
nadzora z dokazili izkazati, da izpolnjujejo pogoje o strokovni usposobljenosti
delavcev in pogoje, ki se nanašajo na izvajanje del v gozdovih iz predpisov, ki
urejajo varnost in zdravje pri delu za delavce, delovno opremo in osebno
varovalno opremo.
10. člen
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o spremembah in dopolnitvah
Pravilnika o minimalnih pogojih, ki jih morajo izpolnjevati izvajalci del v
gozdovih (Uradni list RS, št. 74/11) vsebuje naslednjo končno določbo:
»4. člen
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o spremembah in dopolnitvah
Pravilnika o minimalnih pogojih, ki jih morajo izpolnjevati izvajalci del v
gozdovih (Uradni list RS, št. 80/12) vsebuje naslednjo prehodno in
končno določbo:
»3. člen
Izvajalci, ki so pridobili dovoljenje za
opravljanje dejavnosti izvajanja del v gozdovih pred uveljavitvijo tega
pravilnika, morajo uskladiti strokovno usposobljenost delavcev z določbami
spremenjenega 5. člena pravilnika najpozneje v enem letu po uveljavitvi tega
pravilnika.
4. člen
Ta pravilnik začne veljati naslednji dan po
objavi v Uradnem listu Republike Slovenije.«.