1. člen
(vsebina)
Ta splošni akt vsebuje načrt uporabe
radijskih frekvenc, s katerim Agencija za pošto in elektronske komunikacije
Republike Slovenije (v nadaljnjem besedilu: Agencija) podrobneje opredeli namen
uporabe in način dodelitve radijskih frekvenc znotraj radiofrekvenčnih pasov,
ki so za posamezne radiokomunikacijske storitve predvideni z Uredbo o načrtu
razporeditve radiofrekvenčnih pasov (Uradni list RS, št. 69/13; v nadaljnjem
besedilu: uredba), in določi tehnične parametre za uporabo radijskih frekvenc.
V postopku izdaje tega splošnega akta so
bile upoštevane vse zahteve Direktive 98/34/EC (TRIS št. 2013/282/SI).
2. člen
(opredelitev pojmov)
(1) V tem splošnem aktu uporabljeni
pojmi imajo naslednji pomen:
1.     
Državna uporaba je uporaba radijskih frekvenc v skladu z drugim
odstavkom 31. člena Zakona o elektronskih komunikacijah (Uradni list RS, št.
109/12, nadaljnjem besedilu: zakon) izključno za potrebe varnosti in obrambe
države ter varstva pred naravnimi in drugimi nesrečami v sistemih, ki so skupni
za celotno območje Republike Slovenije in jih uporabljajo državni organi ali
nosilci javnih pooblastil.
2.     
Državna souporaba je uporaba radijskih frekvenc v skladu z drugim
odstavkom 31. člena zakona za potrebe varnosti in obrambe države ter varstva
pred naravnimi in drugimi nesrečami v sistemih, ki so skupni za celotno območje
Republike Slovenije in jih uporabljajo državni organi ali nosilci javnih
pooblastil pod pogojem, da njihova uporaba ne vpliva na uporabo radijskih
frekvenc, ki jih je Agencija dodelila z odločbo o dodelitvi radijske frekvence.
(2) Drugi pojmi, uporabljeni v tem
splošnem aktu, imajo enak pomen, kot je to določeno v zakonu in uredbi.
3. člen
(načrt uporabe radijskih frekvenc)
Ta splošni akt sestavljajo:
-       
besedilo členov,
-       
tabeli uporabe radijskih frekvenc (Priloga A: A1 in A2),
-       
uporabljene kratice (Priloga B),
-       
uporabljeni dokumenti ali posebni tehnični pogoji (Priloga C: C1 do C7).
4. člen
(tabeli uporabe radijskih frekvenc)
Prilogo A sestavljata dve tabeli (A1 in
A2).
V Prilogi A1 (Osnovna tabela) je določena
uporaba radijskih frekvenc za aplikacije, ki so v neposredni povezavi z
radiokomunikacijskimi storitvami iz uredbe.
(1) Prvi stolpec tabele (1) določa
radiofrekvenčne podpasove radijskih frekvenc od 8,3 kHz do 3000 GHz.
(2) V drugem stolpcu tabele (2) so
nevedene radiokomunikacijske storitve, kot so določene za Področje 1 v 5. členu
Pravilnika o radiokomunikacijah (Radio Regulations) Mednarodne
telekomunikacijske zveze (ITU – International Telecommunications Union) (v
nadaljnjem besedilu: ITU-RR).
(3) V tretjem stolpcu tabele (3) so
vključene radiokomunikacijske storitve, kot so določene v uredbi; v primeru neskladja
veljajo določbe uredbe.
(4) V četrtem stolpcu tabele (4) so
navedene radiokomunikacijske storitve v angleškem jeziku, kot so določene v
dokumentu Evropske Unije (npr. 2007/344/EC ali novejše).
(5) V petem stolpcu tabele (5) so z
izrazoma "državna uporaba" in "državna souporaba" označene
radijske frekvence, ki so določene za potrebe varnosti in obrambe države ter
varstva pred naravnimi in drugimi nesrečami. Radiokomunikacijske storitve
morajo ustrezati splošnim zahtevam iz drugega in četrtega ter posebnim pogojem
iz petega stolpca. Podrobnejšo razdelitev storitev se uredi v skladu s tretjim
odstavkom 31. člena zakona.
(6) V šestem stolpcu tabele (6) so
določene aplikacije, ki so dovoljene v posameznem frekvenčnem pasu. Opis sestavljajo:
-       
vrsta aplikacije, ki je določena v dokumentu Evropske unije (npr.
2007/344/EC ali novejše),
-       
frekvenčni pas,
-       
oznaka dokumenta ali posebnega tehničnega pogoja iz Priloge C, ki
podrobneje opredeljuje pogoje uporabe,
-       
splošni parametri, ki niso določeni v naštetih dokumentih.
(7) V sedmem stolpcu tabele (7) so
nevedene aplikacije iz odstavka (6) v angleškem jeziku.
(8) V osmem stolpcu tabele (8) so
navedeni način dodelitve radijskih frekvenc, status in način izračuna števila
točk za plačilo za uporabo radijskih frekvenc:
-       
način dodelitve radijskih frekvenc je določen z oznako dokumenta (vloge)
iz Priloge C.1.2.,
-       
status določa, ali je za posamezno aplikacijo določena primarna ali
sekundarna uporaba v skladu z ITU-RR,
-       
način izračuna števila točk za plačilo za uporabo radijskih frekvenc je
naveden kot oznaka izračuna iz Priloge C.1.3. v skladu z določbami splošnega
akta iz 60. člena zakona, ki določa način izračuna plačil za uporabo radijskih
frekvenc; v primeru neskladja se upoštevajo določbe splošnega akta iz 60. člena
zakona,
-       
dupleksni razmak in/ali širina radiofrekvenčnega kanala (če je potrebno
določiti).
(9) V devetem stolpcu tabele (9) so
informativno navedeni priporočeni standardi, ki zagotavljajo skladnost z bistvenimi
zahtevami Direktive R&TTE (harmonizirani evropski standardi – SIST
EN) v skladu z zakonom, ki določa tehnične zahteve za proizvode in ugotavljanje
skladnosti.
(10) Deseti stolpec tabele (10) določa,
kjer je potrebno, spremembe in/ali spremembe in/ali zahteve za spremembe
uporabe v prehodnem obdobju v slovenskem jeziku.
(11) Enajsti stolpec tabele (11)
določa, kjer je potrebno, spremembe in/ali spremembe in/ali zahteve za
spremembe uporabe v prehodnem obdobju v angleškem jeziku.
V Prilogi A2 je podrobneje določena uporaba
radijskih frekvenc za radiokomunikacijske storitve, ki niso določene v uredbi.
Oznaka posamezne podtabele je naziv
aplikacije v obliki, kot so določene v dokumentih Evropske unije (npr.
2007/344/EC ali novejše).
(1) Prvi stolpec posamezne tabele (1)
določa radiofrekvenčne podpasove radijskih frekvenc od 8,3 kHz do
3000 GHz.
(2) V drugem stolpcu tabele (5) so
opredeljene naslednje možnosti:
-       
civilna uporaba,
-       
državna uporaba/državna souporaba.
(3) Tretji stolpec posamezne tabele
(6a) je oznaka dokumenta ali posebnega tehničnega pogoja iz Priloge C, ki podrobneje opredeljuje pogoje uporabe.
(4) V četrtem stolpcu tabele (8) so
navedeni način dodelitve radijskih frekvenc, status in način izračuna števila
točk za plačilo za uporabo radijskih frekvenc:
-       
način dodelitve radijskih frekvenc je določen z oznako dokumenta (vloge)
iz Priloge C.1.2.,
-       
status določa, ali je za posamezno aplikacijo določena primarna ali
sekundarna uporaba v skladu z ITU-RR,
-       
način izračuna števila točk za plačilo za uporabo radijskih frekvenc je
naveden kot oznaka izračuna iz Priloge C.1.3. v skladu z določbami splošnega
akta iz 60. člena zakona, ki določa način izračuna plačil za uporabo radijskih
frekvenc; v primeru neskladja se upoštevajo določbe splošnega akta iz 60. člena
zakona.
(5) V petem stolpcu tabele (9) so
informativno navedeni priporočeni standardi, ki zagotavljajo skladnost z
bistvenimi zahtevami Direktive R&TTE (harmonizirani evropski
standardi – SIST EN) v skladu z zakonom, ki določa tehnične zahteve za proizvode
in ugotavljanje skladnosti.
(6) Šesti stolpec tabele (10) določa,
kjer je potrebno, spremembe in/ali spremembe in/ali zahteve za spremembe
uporabe v prehodnem obdobju.
5. člen
(implementacija dokumentov Evropske
konference uprav za pošto in telekomunikacije)
V tabelah C.5 so navedeni dokumenti
Evropske konference uprav za pošto in telekomunikacije (CEPT), ki so sestavni
del tega splošnega akta. Tabele sestavljajo:
-       
oznaka dokumenta,
-       
jezik, v katerem je dostopen dokument (UK pomeni angleški jezik, SVN
pomeni slovenski jezik),
-       
naslov,
-       
slovenski opis,
-       
status dokumenta v skladu s pravili CEPT,
-       
način implementacije.
Status dokumentov v podatkovnem sistemu
CEPT uskladi Agencija v treh mesecih po začetku veljavnosti tega splošnega
akta.
6. člen
(uporaba radijskih frekvenc)
Tehnične rešitve za uporabo radijskih
frekvenc (drugi odstavek 27. člena zakona) morajo biti v skladu: s
predpisom, ki ureja tehnične zahteve za proizvode in ugotavljanje skladnosti z
bistvenimi zahtevami direktive o radijski in terminalski opremi (1999/5/ES –
R&TTE). Za dokazilo skladnosti z bistvenimi zahtevami Direktive R&TTE
so priporočeni harmonizirani evropski standardi (EN), standardi sprejeti v
Republiki Sloveniji in/ali metode proizvajalcev. Določba ne velja za
aplikacije, ki so v 3. členu tega splošnega akta določene kot "državna
uporaba" in "državna souporaba".
7. člen
(dopuščena drugačna uporaba radijskih
frekvenc)
Odločbo o dodelitvi radijskih frekvenc,
namenjenih za potrebe meritev, atestiranje in drugih preizkusov radijske opreme
lahko izda Agencija tudi v skladu z ostalimi dokumenti Evropske Unije, CEPT,
ITU ali standardi ETSI, ki niso sestavni del tega splošnega akta.
Odločbe Agencije morajo ustrezati načelom
prava EU.
8. člen
(spremembe tega splošnega akta)
(1) Agencija lahko brez javnega
predhodnega usklajevanja v splošnem aktu spremeni naslednje podatke:
-       
navedbe standardov v devetem stolpcu tabele v prilogi A1,
-       
navedbe standardov v četrtem stolpcu priloge A2,
-       
spisek dokumentov v Prilogi C.1 (zakon in podzakonski akti).
(2) Agencija v treh mesecih po začetku
veljavnosti tega splošnega akta uskladi podatke v Sistemu obveščanja o
frekvencah ERO (EFIS) kot je določeno v dokumentih Evropske Unije (npr.
2007/344/EC ali novejše).

Priloga:
A) Tabela uporabe radijskih frekvenc / NTFA
Priloga:
B) Uporabljene kratice / Abbreviations
Priloga:
C) Uporabljeni dokumenti / Used documents

Splošni akt o načrtu uporabe radijskih
frekvenc (NURF-3) (Uradni list RS, št. 91/13) vsebuje naslednjo končno določbo:
»KONČNA DOLOČBA
9. člen
(začetek
veljavnosti)
Ta splošni akt
začne veljati naslednji dan po objavi v Uradnem listu Republike Slovenije.«.

Splošni akt o spremembah in dopolnitvi
Splošnega akta o načrtu uporabe radijskih frekvenc (NURF-3a) (Uradni list RS,
št. 31/15) določa:
»1. člen
V postopku izdaje tega splošnega akta so
bile upoštevane vse zahteve Direktive 98/34/EC (TRIS št. 2014/565/SI).«;
ter vsebuje naslednjo končno določbo:
»KONČNA DOLOČBA
31. člen
(začetek
veljavnosti)
Ta splošni akt začne veljati naslednji dan
po objavi v Uradnem listu Republike Slovenije.«.

Popravek Splošnega akta o spremembah in
dopolnitvi Splošnega akta o načrtu uporabe radijskih frekvenc (NURF-3a) (Uradni
list RS, št. 42/15) vsebuje naslednjo končno določbo:
»2. člen
Ta popravek splošnega akta začne veljati
naslednji dan po objavi v Uradnem listu Republike Slovenije.«.