1. člen
(Namen in področje uporabe smernic)
(1) Evropski bančni organ je na podlagi prvega odstavka
16. člena Uredbe (EU) št. 1093/2010 Evropskega parlamenta in Sveta z dne
24. novembra 2010 o ustanovitvi Evropskega nadzornega organa (Evropski
bančni organ) in o spremembi Sklepa št. 716/2009/ES ter razveljavitvi Sklepa
Komisije 2009/78/ES (UL L št. 331 z dne 15. decembra 2010, str. 12) dne
5. oktobra 2015 objavil Smernice o upravljanju obrestnega tveganja, ki
izhaja iz netrgovalnih dejavnosti (v nadaljevanju: smernice), ki so objavljene
na njegovi spletni strani.
(2) Smernice iz prvega odstavka tega člena določajo
postopke in metodologije za upravljanje obrestnega tveganja, ki izhaja iz
netrgovalnih dejavnosti, ter opredeljujejo spremembo obrestne mere in metode za
izračun rezultata nadzorniškega standardnega šoka v okviru procesa
nadzorniškega pregledovanja in ovrednotenja (SREP).
(3) Smernice se uporabljajo za:
1.     
institucije, kot so opredeljene v 3. točki prvega odstavka 4. člena
Uredbe (EU) št. 575/2013 Evropskega parlamenta in Sveta z dne 26. junija
2013 o bonitetnih zahtevah za kreditne institucije in investicijska podjetja
ter o spremembi Uredbe (EU) št. 648/2012 (UL L št. 176 z dne 27. junija
2013, str. 1; v nadaljevanju Uredba (EU) št. 575/2013), kadar izpolnjujejo
obveznosti v zvezi z upravljanjem obrestnega tveganja, ki izhaja iz
netrgovalnih dejavnosti, in
2.     
pristojne organe, kot so opredeljeni v 40. točki prvega odstavka 4.
člena Uredbe (EU) št. 575/2013, za namen izvajanja procesa nadzorniškega
pregledovanja in ovrednotenja.
2. člen
(Vsebina sklepa in obseg uporabe smernic)
(1) S tem sklepom Banka Slovenije določa uporabo smernic
za:
1.     
banke in hranilnice, ki so v skladu z ZBan-2 pridobile dovoljenje za
opravljanje bančnih storitev v Republiki Sloveniji, kadar izpolnjujejo
obveznosti iz 157. člena ZBan-2, in
2.     
Banko Slovenije, kadar v skladu z ZBan-2 v vlogi pristojnega organa
izvaja pristojnosti in naloge nadzora iz poglavja 6.6. ZBan-2.
(2) Banke in hranilnice pri upravljanju obrestnega
tveganja, ki izhaja iz netrgovalnih dejavnosti, v celoti upoštevajo določbe
smernic v delu, v katerem so naslovljene na banke.
(3) Banka Slovenije bo pri opravljanju nalog in
pristojnosti nadzora v skladu z ZBan-2 in Uredbo (EU) št. 575/2013 v celoti
upoštevala določbe smernic v delu, v katerem se nanašajo na izvajanje nalog in
pooblastil pristojnega organa.
3. člen
(Uveljavitev sklepa)
Ta sklep začne veljati naslednji dan po njegovi objavi v
Uradnem listu Republike Slovenije, uporabljati pa se začne 1. januarja
2016.
Ljubljana, dne
10. novembra 2015
Boštjan Jazbec l.r.
Predsednik
Sveta Banke Slovenije