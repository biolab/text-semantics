I. SPLOŠNA DOLOČBA
1. člen
(vsebina pravilnika)
Ta pravilnik ureja organizacijske,
kadrovske in tehnične pogoje za odobritev organizacij iz 96. člena zakona o
živinoreji (Uradni list RS, št. 18/02, 110/02–ZUreP‑1 in 110/02–ZGO‑1; v
nadaljnjem besedilu: zakon), njihove naloge in postopek odobritve ter
organizacijske, kadrovske in tehnične pogoje za priznanje drugih organizacij
pri reji drobnice iz 98. člena zakona ter njihove naloge in postopek priznanja.
II. ODOBRENE ORGANIZACIJE PRI REJI DROBNICE
2. člen
(odobrene organizacije pri drobnici)
Odobrene organizacije pri reji drobnice,
urejene s tem pravilnikom, so testna postaja, osemenjevalno središče in
pripustna postaja.
1. Testna postaja
3. člen
(pravno‑organizacijska oblika)
(1) Testna postaja izkaže pravno‑organizacijsko
obliko, ki ji omogoča nastopanje v pravnem prometu:
-      
z izpiskom iz sodnega registra, če je gospodarska družba, samostojni
podjetnik posameznik, zadruga ali pravna oseba javnega prava;
-      
z zakonom oziroma aktom o ustanovitvi pravne osebe javnega prava, kadar
zakon ne določa, da se vpiše v sodni register;
-      
z izpiskom iz uradnega registra ali evidence, v katero je vpisana, če je
pravna oseba zasebnega prava;
-      
z izpiskom iz vpisnika samostojnih podjetnikov posameznikov pri Davčni
upravi Republike Slovenije, če je samostojni podjetnik posameznik.
(2) Z izpiskom, z zakonom oziroma aktom o
ustanovitvi iz prejšnjega odstavka testna postaja hkrati izkaže tudi, da lahko
opravlja dejavnosti iz predpisa, ki ureja metode za merjenje in ocenjevanje
proizvodnih in drugih lastnosti ter metode za napovedovanje genetskih vrednosti
za čistopasemske plemenske ovce in koze.
4. člen
(pogoji za odobritev testne postaje)
Testna postaja mora za odobritev
izpolnjevati zlasti naslednje pogoje:
-      
da ima enega ali več objektov, kjer se izvajajo preizkusi proizvodnih in
drugih lastnosti ovc ali koz;
-      
da ima zakonitega zastopnika testne postaje;
-      
da izpolnjuje tehnične pogoje za sprejem ovc ali koz v preizkus;
-      
da izpolnjuje tehnične pogoje za izvajanja posameznih preizkusov;
-      
da zagotavlja enake pogoje za vse živali v preizkusu;
-      
da ima merilno in laboratorijsko opremo, ki je potrebna za izvajanje
preizkusov;
-      
da izvaja sprotno pošiljanje podatkov v času izvajanja preizkusa
priznani rejski organizaciji, za katero opravlja preizkus ovc ali koz;
-      
da zagotavlja arhiviranje podatkov za obdobje najmanj petih let po
zaključku vsakega posameznega preizkusa;
-      
da ima usposobljenega strokovnega vodjo testne postaje, ki izpolnjuje
pogoje iz 101. člena zakona, ima najmanj univerzitetno izobrazbo s področja
kmetijstva – smer zootehnika ter najmanj pet let delovnih izkušenj s področja
selekcije živali;
-      
da delavci, ki izvajajo preizkuse na testni postaji, za posamezne naloge
izpolnjujejo pogoje iz 14., 15. in 101. člena zakona.
5. člen
(vloga za odobritev testne postaje)
(1) Za odobritev testne postaje je treba
ministrstvu, pristojnemu za živinorejo (v nadaljnjem besedilu: ministrstvo),
predložiti vlogo, ki vsebuje:
-      
ime, sedež in pravno‑organizacijsko obliko organizacije;
-      
naslov oziroma lokacijo posameznih objektov testne postaje z navedbo
posameznih identifikacijskih številk kmetijskega gospodarstva (v nadaljnjem
besedilu: KMG‑MID);
-      
delovno območje in podrobnejši opis delovnega področja;
-      
osebno ime in naslov zakonitega zastopnika organizacije in strokovnega
vodje testne postaje;
-      
opis tehničnih pogojev za sprejem ovc ali koz v preizkus (minimalna
starost ob vhlevitvi, način vhlevitve, možnost karantene in drugo);
-      
opis tehničnih pogojev izvajanja posameznih preizkusov (preizkus v
skupinah, možnost individualnega preizkušanja ovc ali koz – npr. individualna
konzumacijska sposobnost živali in drugo);
-      
skupno kapaciteto testne postaje in kapaciteto vhlevljanja po posameznih
kategorijah ovc ali koz;
-      
opis tehničnih pogojev, iz katerih je razvidno, da je mogoče zagotoviti
enake pogoje preizkusov za vse ovce ali koze v obdobju izvajanja preizkusov;
-      
navedbo merilne in laboratorijske opreme, ki je na testni postaji na
voljo za izvajanje preizkusov;
-      
opis pošiljanja podatkov v času izvajanja preizkusov priznani rejski
organizaciji, za katero opravlja testna postaja preizkus ovc ali koz;
-      
opis načina arhiviranja podatkov za obdobje najmanj petih let po
zaključku vsakega posameznega preizkusa;
-      
opis načina zagotavljanja veterinarskih ukrepov in preventivnega
zdravstvenega varstva živali na testni postaji;
-      
dokazilo o usposobljenosti strokovnega vodje testne postaje za izvajanje
preizkusov z navedbo strokovnih referenc;
-      
poimenski seznam vseh zaposlenih na testni postaji z opisom delovnih
mest in specifikacijo strokovne izobrazbe, tehničnega znanja, izpopolnjevanja
in izkušenj pri izvajanju preizkusov plemenskih ovc in koz ter dokazili o
izpolnjevanju pogojev iz 14., 15. in 101. člena zakona;
-      
dokazilo o zaposlitvi oseb iz prejšnje alinee;
-      
strokovno mnenje Biotehniške fakultete, Oddelka za zootehniko, o
izpolnjevanju pogojev za odobritev testne postaje iz prejšnjega člena ter o
ustreznosti dokumentov in prilog iz tega člena.
(2) Če vlogo za odobritev testne postaje
vloži Biotehniška fakulteta, Oddelek za zootehniko, poda strokovno mnenje o
izpolnjevanju pogojev komisija, ki jo v postopku odobritve imenuje minister,
pristojen za živinorejo (v nadaljnjem besedilu: minister). Komisijo sestavljajo
strokovnjaki Kmetijskega inštituta Slovenije, Veterinarske fakultete in
Fakultete za kmetijstvo, Maribor.
6. člen
(vpis testne postaje v register)
Pri vpisu testne postaje v register pri
ministrstvu se navedejo zlasti naslednji podatki:
-      
ime in sedež testne postaje;
-      
naslov oziroma lokacijo posameznih objektov testne postaje oziroma
kmetijskih gospodarstev, na katerih se izvajajo preizkusi, z navedbo posameznih
KMG‑MID;
-      
številka in datum odločbe o odobritvi testne postaje;
-      
področje in območje delovanja;
-      
obdobje veljavnosti odobritve.
2. Osemenjevalno središče
7. člen
(pravno‑organizacijska oblika)
(1) Osemenjevalno središče izkaže pravno‑organizacijsko
obliko, ki mu omogoča nastopanje v pravnem prometu:
-      
z izpiskom iz sodnega registra, če je gospodarska družba, samostojni
podjetnik posameznik, zadruga ali pravna oseba javnega prava;
-      
z zakonom oziroma aktom o ustanovitvi pravne osebe javnega prava, kadar
zakon ne določa, da se vpiše v sodni register;
-      
z izpiskom iz uradnega registra ali evidence, v katero je vpisana, če je
pravna oseba zasebnega prava;
-      
z izpiskom iz vpisnika samostojnih podjetnikov posameznikov pri Davčni
upravi Republike Slovenije, če je samostojni podjetnik posameznik.
(2) Z izpiskom, z zakonom oziroma aktom o
ustanovitvi iz prejšnjega odstavka osemenjevalno središče hkrati izkaže tudi,
da lahko opravlja dejavnost reje potrebnega števila plemenskih ovnov ali kozlov
posameznih pasem, pridobivanje, shranjevanje in promet s semenom za potrebe
enega ali več potrjenih rejskih programov.
8. člen
(naloge osemenjevalnega središča)
Naloge osemenjevalnega središča so zlasti,
da:
-      
redi plemenske ovne in kozle v skladu z rejskimi programi;
-      
sodeluje z rejskimi organizacijami pri preizkusu plemenskih ovnov in
kozlov v skladu z rejskimi programi;
-      
imenuje strokovno telo, ki ga sestavljajo predstavniki posameznih
organizacij iz 84. oziroma 122. člena zakona, za katere izvaja osemenjevalno
središče posamezne naloge iz rejskega programa, in predstavniki izvajalcev
osemenjevanja za potrebe potrditve letnega programa dela in letnih poročil o
delu ter za potrebe drugih strokovnih nalog;
-      
izvaja letni program dela, ki ga potrdi imenovano strokovno telo;
-      
ocenjuje libido in plodnost plemenskih ovnov in kozlov;
-      
odvzema, pregleduje, pripravlja in označuje seme;
-      
opravlja promet s semenom, ki izpolnjuje pogoje iz 44. člena zakona;
-      
ohranjanja biotsko raznovrstnost v reji drobnice;
-      
vodi zbirke podatkov za svojo čredo plemenskih ovnov ali kozlov, za
pridobljeno in za porabljeno seme;
-      
posreduje podatke priznanim rejskim organizacijam;
-      
ima vzpostavljen sistem notranjega nadzora.
9. člen
(pogoji za odobritev osemenjevalnega
središča)
Osemenjevalno središče mora za odobritev
poleg pogojev iz tretjega odstavka 61. člena zakona izpolnjevati tudi naslednje
pogoje:
-      
da ima objekt in opremo za prevzem plemenskih ovnov in kozlov na
osemenjevalno središče, rejo plemenskih ovnov in kozlov, pridobivanje, obdelavo
in skladiščenje semena ter objekt za oddajo semena v promet;
-      
da ima zakonitega zastopnika osemenjevalnega središča;
-      
da ima laboratorijsko in drugo opremo, ki je potrebna za delovanje
osemenjevalnega središča in za preverjanje kakovosti semena;
-      
da se za vse seme posameznega osemenjevalnega središča, ki je
uporabljeno na območju Republike Slovenije, zagotavlja zbiranje podatkov v
skladu s predpisom, ki ureja evidence o razmnoževanju domačih živali;
-      
da izvaja sprotno pošiljanje podatkov priznani rejski organizaciji, s
katero ima sklenjeno pogodbo o izvajanju posameznih nalog rejskega programa;
-      
da ima pogodbeno urejena medsebojna razmerja iz tretjega odstavka 63.
člena zakona;
-      
da zagotavlja arhiviranje podatkov za obdobje najmanj desetih let za
pridobljeno in za porabljeno seme oziroma najmanj za obdobje shranjevanja
semena, kadar je obdobje shranjevanja daljše od desetih let;
-      
da zagotavlja shranjevanje semena za genetske rezerve;
-      
da ima usposobljenega strokovnjaka, odgovornega za izvajanje rejskega
programa, ki izpolnjuje pogoje iz 101. člena zakona, ima najmanj univerzitetno
izobrazbo s področja kmetijstva – smer zootehnika ter najmanj pet let delovnih
izkušenj s področja selekcije živali;
-      
da morajo delavci, ki opravljajo posamezne naloge na osemenjevalnem
središču, za te naloge izpolnjevati pogoje iz 14., 15. in 101. člena zakona;
-      
da zagotavlja spremljanje in analiziranje podatkov o izdanem in
porabljenem semenu in uspešnosti osemenjevanja po posameznem plemenskem ovnu
ali kozlu;
-      
da vodi tekočo evidenco o vhlevitvi, reji in izločitvi plemenskih ovnov
in kozlov;
-      
da vodi dokumentacijo, potrebno za izračun parametrov plodnosti;
-      
da ima zagotovljeno spremljanje genetskih vrednosti plemenskih ovnov ali
kozlov v osemenjevalnem središču.
10. člen
(vloga za odobritev osemenjevalnega
središča)
(1) Za odobritev osemenjevalnega središča
za ovne in kozle je treba ministrstvu predložiti vlogo, ki vsebuje:
-      
ime, sedež in pravno‑organizacijsko obliko organizacije;
-      
naslov oziroma lokacijo posameznih objektov osemenjevalnega središča z
navedbo posameznih KMG‑MID;
-      
delovno območje in podrobnejši opis delovnega področja;
-      
osebno ime in naslov zakonitega zastopnika organizacije in
usposobljenega strokovnjaka osemenjevalnega središča;
-      
opis tehničnih pogojev za sprejem plemenskih ovnov ali kozlov v
osemenjevalno središče (zagotovitev prostorov za karanteno, načini vhlevitve v
posameznih objektih, kapaciteta vhlevljanja in drugo);
-      
opis tehničnih pogojev za rejo plemenskih ovnov ali kozlov v obdobju, ki
je potrebno za zagotovitev s selekcijskim programom predpisanega števila doz
semena posameznega plemenskega ovna ali kozla (način reje, krmni obrok, možnost
izpustov ali drugih načinov, ki omogočajo gibanje plemenskih ovnov ali kozlov in
drugo);
-      
opis tehničnih pogojev za odvzem semena, označevanje semena, analizo
kakovosti semena in kapacitet za shranjevanje semena;
-      
opis tehničnih pogojev in načina zagotavljanja shranjevanja semena za
genetske rezerve;
-      
opis načina arhiviranja podatkov za pridobljeno in za porabljeno seme;
-      
opis načina tekočega in trajnega arhiviranja podatkov za seme, ki je
vključeno v genetsko rezervo;
-      
opis načina spremljanja in analiziranja podatkov o izdanem in
porabljenem semenu ter uspešnosti osemenjevanja po posameznem plemenskem ovnu
ali kozlu;
-      
opis zootehniških opravil, ki jih mora opravljati strokovnjak iz četrte
alinee tega odstavka;
-      
seznam plemenskih ovnov in kozlov po pasmah, ki ni starejši od dveh
mesecev;
-      
seznam članov strokovnega telesa;
-      
opis načina vodenja dokumentacije, potrebne za izračun parametrov
plodnosti;
-      
odločbo o registraciji osemenjevalnega središča v skladu s predpisi, ki
urejajo veterinarstvo;
-      
poimenski seznam vseh zaposlenih na osemenjevalnem središču z opisom
delovnih mest in specifikacijo strokovne izobrazbe, tehničnega znanja,
izpopolnjevanja in izkušenj s področja delovanja osemenjevalnega središča, ter
dokazili o izpolnjevanju pogojev iz 14., 15. in 101. člena zakona;
-      
dokazilo o zaposlitvi oseb iz prejšnje alinee;
-      
kopijo odločbe o priznanju osemenjevalnega središča in dodelitvi
veterinarske registrske številke, ki jo je izdal pristojni organ za
veterinarstvo;
-      
dokazilo o priznanju osemenjevalnega središča, ki omogoča prodajo na
osemenjevalnem središču pridobljenega semena državam članicam Evropske unije
(če takšno dokazilo obstaja);
-      
strokovno mnenje Biotehniške fakultete, Oddelka za zootehniko, o
izpolnjevanju pogojev za odobritev osemenjevalnega središča iz prejšnjega člena
ter o ustreznosti dokumentov in prilog iz tega člena.
(2) Če vlogo za odobritev osemenjevalnega
središča vloži Biotehniška fakulteta, Oddelek za zootehniko, poda strokovno
mnenje o izpolnjevanju pogojev komisija, ki jo v postopku odobritve imenuje
minister. Komisijo sestavljajo strokovnjaki Kmetijskega inštituta Slovenije, Veterinarske
fakultete in Fakultete za kmetijstvo, Maribor.
11. člen
(vpis osemenjevalnega središča v evidenco)
Pri vpisu osemenjevalnega središča v
evidenco pri ministrstvu se navedejo naslednji podatki:
-      
sedež osemenjevalnega središča;
-      
naslov oziroma lokacija objektov osemenjevalnega središča;
-      
KMG‑MID;
-      
številka in datum odločbe o odobritvi osemenjevalnega središča;
-      
področje in območje delovanja;
-      
obdobje veljavnosti odobritve.
12. člen
(promet s semenom)
(1) Če na območju Republike Slovenije ni
odobrenega osemenjevalnega središča za ovne ali kozle, mora obrazce iz
predpisa, ki ureja razmnoževanje domačih živali, založiti osemenjevalno
središče za drugo področje delovanja na območju Republike Slovenije v skladu z
določbami iz prvega odstavka 64. člena zakona.
(2) Osemenjevalno središče iz prejšnjega
odstavka, ki izvaja promet s semenom ovnov ali kozlov na območju Republike
Slovenije, mora izpolnjevati tudi pogoje glede spremljanja podatkov o prometu s
semenom in poročati pristojnim organom o prometu in uporabi semena v skladu s
tem pravilnikom.
3. Pripustna postaja
13. člen
(pogoji za odobritev pripustne postaje)
Pripustna postaja mora poleg pogojev, ki
jih določa zakon, za odobritev in delovanje izpolnjevati tudi naslednje pogoje:
-      
imeti mora urejen prostor za plemenskega ovna ali kozla na določeni
lokaciji in opremo v skladu z zakonom;
-      
organizirana mora biti v enem objektu znotraj kmetijskega gospodarstva;
-      
lastnik pripustne postaje oziroma rejec na pripustni postaji mora biti
strokovno usposobljen;
-      
zagotovljeni morajo biti veterinarski ukrepi in preventivno zdravstveno
varstvo živali na pripustni postaji;
-      
zagotovljeno mora biti vodenje potrdil o pripustu na obrazcu, ki je kot
sestavni del tehnične dokumentacije objavljen v sklopu tehničnih navodil o
razmnoževanju domačih živali na spletnih straneh ministrstva;
-      
uporaba plemenskih ovnov ali kozlov mora biti v skladu s 43. členom
zakona.
14. člen
(objekti in prostori)
(1) Objekti na kmetijskem gospodarstvu, kot
so hlev za rejo plemenskega ovna ali kozla, ograjen prostor za pripust
plemenskih ovnov ali kozlov (ograda, obora, pašnik) in pripustna rampa, morajo
biti zgrajeni tako, da je zagotovljena varnost ljudi in živali. V teh objektih
mora biti zagotovljeno krmljenje in napajanje živali. Na kmetijskem
gospodarstvu s pripustno postajo mora biti na vidnem mestu tudi omarica z
opremo za prvo pomoč.
(2) Prostori, kjer se nahajajo plemenski
ovni ali kozli oziroma se izvaja pripust, morajo biti primerno veliki, zračni
in osvetljeni, tla pa morajo biti iz materialov, ki ne drsijo.
(3) Če je vhlevljenih več plemenskih ovnov
ali kozlov, morajo biti ti med seboj fizično ločeni s privezi ali vhlevljeni v
individualne bokse.
15. člen
(naloge pripustne postaje)
Naloge pripustne postaje so zlasti
naslednje:
-      
reja plemenskih ovnov ali kozlov;
-      
obnova črede plemenskih ovnov ali kozlov;
-      
spremljanje libida in plodnosti plemenskih ovnov ali kozlov;
-      
pripuščanje plemenskih ovnov ali kozlov samo na ovce ali koze (v
nadaljnjem besedilu: plemenice), ki so označene v skladu s predpisom, ki ureja
identifikacijo in registracijo drobnice;
-      
posredovanje podatkov o pripustih priznani rejski organizaciji ali drugi
priznani organizaciji v živinoreji ali v centralni register razmnoževanja
domačih živali za drobnico (v nadaljnjem besedilu: centralni register
razmnoževanja), ki ga vodi ministrstvo.
16. člen
(evidenca, dokumentacija in poročanje)
(1) Rejec plemenskega ovna ali kozla mora
voditi predpisano evidenco o vsakem pripustu na njegovi pripustni postaji ter o
tem poročati v skladu s tem pravilnikom in predpisom, ki ureja razmnoževanje
domačih živali. To evidenco mora hraniti vsaj še tri leta po izločitvi
plemenskega ovna ali kozla iz kmetijskega gospodarstva. 
(2) Rejec plemenskega ovna ali kozla mora
ob opravljenem pripustu izdati rejcu potrdilo o pripustu plemenice na obrazcu,
ki je kot sestavni del tehnične dokumentacije objavljen v sklopu tehničnih
navodil o razmnoževanju domačih živali na spletnih straneh ministrstva. Obrazci
so natisnjeni v štirih kopijah. Obrazce prejmejo rejec plemenice, rejec
plemenskega ovna ali kozla in priznana rejska organizacija, ki je v skladu s
predpisom o sprejetju čistopasemskih plemenskih ovc in koz za pleme izdala
zootehniški dokument o priznavanju plemenskega ovna ali kozla. En izvod se v
skladu z veterinarskimi predpisi pošlje pristojni veterinarski organizaciji, ki
ima koncesijo za opravljanje veterinarskih storitev. Rejec plemenskega ovna ali
kozla mora do desetega v tekočem mesecu priznani rejski organizaciji in
pristojni veterinarski organizaciji poslati kopije v preteklem mesecu
porabljenih obrazcev. Izvajalec pripusta mora najkasneje do desetega dne v
tekočem mesecu vnesti podatke o pripustih v preteklem mesecu v centralni
register razmnoževanja sam ali to zanj opravi v istem obdobju priznana rejska
organizacija ali druga priznana organizacija v živinoreji. 
(3) Založnik in izdajatelj obrazca potrdila
o pripustu je organizacija iz 84. člena Zakona o živinoreji (Uradni list RS,
št. 18/02, 110/02 – ZUreP-1, 110/02 – ZGO-1 in 45/04 – ZdZPKG) ali Veterinarska
zbornica Slovenije, ki morata voditi evidenco o številu natisnjenih ter izdanih
obrazcih in v sedmih dneh od dneva distribucije obrazcev pripustni postaji
vnesti v centralni register razmnoževanja podatke o zaporednih številkah
obrazcev dodeljenih posamezni pripustni postaji, z navedbo datuma razdelitve
obrazcev.
17. člen
(postopek)
(1) Lastnik, imetnik oziroma zakupnik
kmetijskega gospodarstva vloži vlogo za odobritev pripustne postaje na pristojno
upravno enoto.
(2) Po preveritvi pogojev zaprosi upravna
enota ministrstvo za dodelitev zootehniške registrske številke ter izda odločbo
o odobritvi pripustne postaje za obdobje petih let, s katero ugotovi, da ta
izpolnjuje predpisane pogoje za odobritev.
(3) En izvod odločbe vroči upravna enota
ministrstvu, en izvod pristojni območni enoti Veterinarske uprave Republike
Slovenije, en izvod pa organizaciji v živinoreji, s katero ima pripustna
postaja sklenjeno pogodbo.
18. člen
(vloga za odobritev pripustne postaje)
Za odobritev pripustne postaje za ovne ali
kozle je treba na upravno enoto predložiti vlogo, ki vsebuje naslednje podatke:
-      
naslov kmetijskega gospodarstva – pripustne postaje;
-      
KMG‑MID;
-      
ime in priimek nosilca kmetijskega gospodarstva;
-      
navedbo objekta znotraj kmetijskega gospodarstva, kjer bo plemenski oven
ali kozel stalno vhlevljen oziroma v reji;
-      
zemljiškoknjižni izpisek (lastništvo oziroma zakup), ki ni starejši od
treh mesecev za parcelo, na kateri se objekt nahaja, ali overjeno pogodbo o
zakupu objekta, v katerem bo plemenski oven ali kozel vhlevljen oziroma v reji;
-      
skico tlorisa objekta, kjer se bodo redili plemenski ovni ali kozli in
se bo izvajal pripust;
-      
predvideno število plemenskih ovnov ali kozlov po posameznih pasmah;
-      
opis proizvodnih kapacitet kmetijskega gospodarstva po vrstah živali,
kadar se na istem kmetijskem gospodarstvu poleg plemenskih ovnov ali kozlov
redijo še druge živali;
-      
odločbo o registraciji pripustne postaje v skladu s predpisi, ki urejajo
veterinarstvo;
-      
opis vodenja predpisane zootehniške dokumentacije;
-      
dokazilo o usposobljenosti v skladu s 15. členom zakona;
-      
kopijo veljavne pogodbe, ki ureja dobavo predpisanih obrazcev in
poročanje o pripustih, sklenjene z organizacijo v živinoreji iz 84. člena
zakona najmanj za obdobje odobritve pripustne postaje;
-      
strokovno mnenje organizacije v živinoreji iz 86., 98. člena oziroma
122. člena zakona o izpolnjevanju pogojev iz 13. člena tega pravilnika ter o
ustreznosti objektov in prostorov v skladu s 14. členom tega pravilnika, ki ne
sme biti starejše od šestih mesecev.
19. člen
(vpis pripustne postaje v register)
Pri vpisu pripustne postaje v register pri
ministrstvu se navedejo zlasti naslednji podatki:
-      
ime in priimek nosilca kmetijskega gospodarstva;
-      
naslov pripustne postaje;
-      
KMG‑MID;
-      
številka in datum odločbe o odobritvi pripustne postaje;
-      
zootehniška registrska številka;
-      
področje delovanja;
-      
obdobje veljavnosti odobritve.
III. DRUGE PRIZNANE ORGANIZACIJE V REJI DROBNICE
20. člen
(pravno‑organizacijska oblika)
(1) Druga organizacija v reji drobnice
izkaže pravno‑organizacijsko obliko, ki ji omogoča nastopanje v pravnem
prometu:
-      
z izpiskom iz sodnega registra, če je gospodarska družba, samostojni
podjetnik posameznik, zadruga ali pravna oseba javnega prava;
-      
z zakonom oziroma aktom o ustanovitvi pravne osebe javnega prava, kadar
zakon ne določa, da se vpiše v sodni register;
-      
z izpiskom iz uradnega registra ali evidence, v katero je vpisana, če je
pravna oseba zasebnega prava;
-      
z izpiskom iz vpisnika samostojnih podjetnikov posameznikov pri Davčni
upravi Republike Slovenije, če je samostojni podjetnik posameznik.
(2) Z izpiskom, z zakonom oziroma aktom o
ustanovitvi iz prejšnjega odstavka druga organizacija v reji drobnice hkrati
izkaže tudi, da lahko opravlja dejavnosti iz prvega odstavka 98. člena zakona.
21. člen
(naloge druge priznane organizacije v reji
drobnice, priznane za celotno območje Republike Slovenije)
Druga priznana organizacija v reji drobnice
v skladu z 98. členom zakona izvaja posamezne naloge potrjenega rejskega
programa na celotnem območju Republike Slovenije. Te naloge so zlasti:
-      
meritve proizvodnih lastnosti;
-      
vodenje preizkusov v pogojih reje;
-      
laboratorijski preizkusi in meritve;
-      
vodenje in vzdrževanje podatkovnih zbirk;
-      
razvoj in vzdrževanje enotnega informacijskega sistema v reji drobnice;
-      
spremljanje proizvodnosti drobnice;
-      
obdelava podatkov in interpretacija rezultatov;
-      
napovedovanje genetskih vrednosti in objava rezultatov;
-      
posredovanje podatkov organizacijam iz 84. člena zakona;
-      
razvoj preizkusov in metod za izvajanje rejskega progama;
-      
izdajanje predpisanih zootehniških dokumentov;
-      
opravljanje nalog na področju razmnoževanja ovc ali koz;
-      
izvajanje drugih nalog za potrebe rejskega programa, ki izhajajo iz
zakona.
22. člen
(pogoji in vloga za priznanje druge
organizacije, priznane za celotno območje Republike Slovenije)
(1) Druga priznana organizacija iz
prejšnjega člena mora za priznanje v skladu z 98. členom zakona glede na
naloge, za katere organizacija poda vlogo za priznanje, imeti zlasti:
-      
ustrezen prostor oziroma potrebne laboratorije z ustrezno merilno
opremo;
-      
strojno in programsko opremo za napovedovanje genetske vrednosti;
-      
strojno in programsko opremo za vodenje informacijskih sistemov v reji
drobnice;
-      
ustrezno opremo za izvajanje drugih posameznih nalog;
-      
opremo, ki omogoča primerno hitro in zanesljivo komunikacijo z
organizacijami v živinoreji, ki izvajajo rejske programe oziroma vodijo zbirke
podatkov;
-      
ustrezno usposobljen kader v skladu s 101. členom zakona za izvajanje
posameznih nalog iz prejšnjega člena.
(2) Strokovni vodja druge priznane
organizacije iz prejšnjega člena oziroma odgovorna oseba mora izpolnjevati
pogoje iz 101. člena zakona in imeti:
-      
univerzitetno izobrazbo s področja kmetijstva – smer zootehnika ali
druga podobna smer;
-      
dokazila o opravljenem dodatnem izobraževanju s področja priznanja in
najmanj deset let delovnih izkušenj s področja priznanja;
-      
znanje najmanj enega tujega jezika;
-      
objavljena strokovna oziroma znanstvena dela s področja priznanja;
-      
organizacijske sposobnosti pri raziskovalnem in rutinskem delu;
-      
najmanj eno strokovno priporočilo.
(3) Vloga za priznanje organizacije iz
prejšnjega člena mora poleg dokazil o izpolnjevanju pogojev iz prvega odstavka
tega člena vsebovati še:
-      
ime, sedež in pravno organizacijsko obliko organizacije;
-      
popis prostorov;
-      
ime in priimek strokovnega vodje organizacije oziroma odgovorne osebe z
dokazili o izpolnjevanju pogojev iz prejšnjega odstavka tega člena;
-      
opis področja delovanja s seznamom nalog za katere organizacija v vlogi
prosi za priznanje;
-      
krajši opis nalog iz prejšnje alinee;
-      
opis delovnih mest z zahtevano izobrazbo;
-      
poimenski seznam vseh zaposlenih s področja priznanja s specifikacijo
strokovne izobrazbe in tehničnega znanja, izpopolnjevanja in izkušenj s področja
priznanja ter dokazili o izpolnjevanju pogojev iz 101. člena zakona;
-      
dokazilo o zaposlitvi oseb iz prejšnje alinee.
23. člen
(naloge druge priznane organizacije v reji
drobnice, priznane za območje ene ali več upravnih enot)
Druga priznana organizacija v reji drobnice
v skladu z 98. členom zakona na območju ene ali več upravnih enot skrbi zlasti
za izvajanje posameznih nalog v skladu s potrjenim rejskim programom. Te naloge
so zlasti:
-      
spremljanje reje in prireje ovc in koz;
-      
nudenje pomoči pri označevanju drobnice;
-      
sodelovanje pri vodenju rodovniških knjig in registrov;
-      
opravljanje meritev pri preizkusu v pogojih reje;
-      
opravljanje laboratorijskih analiz za potrebe rejskega programa;
-      
opravljanje odbire plemenskih ovc ali koz;
-      
preverjanje vodenja predpisane rejske dokumentacije;
-      
spremljanje staleža in strukture pasemske črede;
-      
načrtovanje razmnoževanja ovc ali koz in opravljanje drugih nalog na tem
področju;
-      
vodenje in vzdrževanje podatkovnih zbirk;
-      
posredovanje podatkov organizacijam iz 84. člena zakona;
-      
opravljanje osnovne obdelave podatkov;
-      
spremljanje proizvodnosti ovc in koz ter interpretiranje rezultatov;
-      
izvajanje drugih nalog za potrebe rejskega programa, ki izhajajo iz
zakona.
24. člen
(pogoji in vloga za priznanje druge
organizacije, priznane za območje ene ali več upravnih enot)
(1) Druga priznana organizacija iz
prejšnjega člena mora za priznanje v skladu z 98. členom zakona glede na
naloge, za katere organizacija poda vlogo za priznanje, imeti zlasti:
-      
ustrezen prostor in ustrezno merilno opremo za izvajanje nalog v skladu
z rejskim programom;
-      
strojno in programsko opremo za enotno vodenje podatkovnih zbirk in
opravljanje osnovnih obdelav podatkov;
-      
opremo, ki omogoča primerno hitro in zanesljivo komunikacijo z
organizacijami v živinoreji, ki izvajajo rejske programe oziroma vodijo zbirke
podatkov;
-      
ustrezno usposobljen kader v skladu s 101. členom zakona za izvajanje
posameznih nalog iz prejšnjega člena;
-      
ustrezno opremo za izvajanje drugih posameznih nalog.
(2) Strokovni vodja druge priznane organizacije
iz prejšnjega člena oziroma odgovorna oseba mora izpolnjevati pogoje iz 101.
člena zakona in imeti:
-      
univerzitetno izobrazbo s področja kmetijstva – smer zootehnika ali
druga podobna smer;
-      
dokazila o opravljenem dodatnem izobraževanju s področja priznanja in
najmanj pet let delovnih izkušenj s področja priznanja;
-      
organizacijske sposobnosti pri strokovnem delu.
(3) Vloga za priznanje organizacije iz
prejšnjega člena mora poleg dokazil o izpolnjevanju pogojev iz prvega odstavka
tega člena vsebovati še:
-      
uradno ime, sedež in pravno‑organizacijsko obliko organizacije;
-      
opis območja in področja delovanja s seznamom nalog, za katere
organizacija v vlogi prosi za priznanje;
-      
krajši opis nalog iz prejšnje alinee;
-      
opis delovnih mest z zahtevano izobrazbo;
-      
popis prostorov;
-      
ime in priimek strokovnega vodje organizacije oziroma odgovorne osebe z
dokazili o izpolnjevanju pogojev iz prejšnjega odstavka;
-      
opis delovnih mest z zahtevano izobrazbo;
-      
poimenski seznam vseh zaposlenih s področja priznanja s specifikacijo
strokovne izobrazbe in tehničnega znanja, izpopolnjevanja in izkušenj s
področja priznanja ter dokazili o izpolnjevanju pogojev iz 101. člena zakona;
-      
dokazilo o zaposlitvi oseb iz prejšnje alinee.
25. člen
(vpis druge priznane organizacije v
evidence)
Za druge priznane organizacije iz 21. in
23. člena tega pravilnika se pri vpisu v evidence drugih priznanih organizacij
pri ministrstvu vpišejo najmanj naslednji podatki:
-      
ime in sedež organizacije;
-      
številka in datum odločbe o priznanju druge organizacije;
-      
področje in območje delovanja;
-      
obdobje veljavnosti priznanja.
26. člen
(nadzor)
Kmetijska inšpekcija izvaja nadzor nad
delovanjem:
-      
osemenjevalnih središč najmanj dvakrat letno;
-      
pripustnih postaj najmanj enkrat letno;
-      
testnih postaj in drugih priznanih organizacij najmanj dvakrat v obdobju
petih let.

Priloga: (črtana)

Pravilnik o pogojih za odobritev organizacij
in priznanje drugih organizacij pri reji drobnice (Uradni list RS, št. 94/03)
vsebuje naslednji prehodni in končni določbi:
»IV. PREHODNI IN KONČNI DOLOČBI
27. člen
(prehodne
določbe)
(1) Izvajalci strokovnih nalog iz 122.
člena zakona, ki na dan uveljavitve tega pravilnika opravljajo naloge javne
službe v živinoreji v skladu s potrjenim skupnim temeljnim rejskim programom za
leto 2003, opravljajo te naloge na dosedanji način do 31. decembra 2003.
(2) Do uveljavitve predpisa, ki ureja
obvezne vsebine in najmanjši obseg strokovnega izpopolnjevanja ter postopke in
načine preizkusov in preverjanja znanja, iz 101. člena zakona se šteje, da so
fizične osebe, ki izvajajo strokovne naloge iz prvega odstavka 101. člena
zakona, ustrezno usposobljene, če so opravljale te naloge najmanj dve leti pred
uveljavitvijo tega pravilnika. Prav tako se šteje, da so fizične osebe, ki
izvajajo strokovne naloge iz drugega odstavka 101. člena zakona, ustrezno
usposobljene, če so opravljale te naloge najmanj tri leta pred uveljavitvijo
tega pravilnika.
(3) Vsa kmetijska gospodarstva, na katerih
se na dan uveljavitve tega pravilnika izvaja pripust plemenskih ovnov ali
kozlov v smislu prvega odstavka 60. člena zakona, morajo izvajanje pripusta
plemenskih ovnov ali kozlov na plemenice, ki so vpisane v registre drugih
kmetijskih gospodarstev, uskladiti s tem pravilnikom do 31. decembra 2004.
(4) Rejci, ki so najmanj eno leto pred
uveljavitvijo tega pravilnika izvajali pripust s priznanimi plemenskimi ovni
ali kozli, niso dolžni vlogi za odobritev pripustne postaje predložiti dokazila
o usposobljenosti, vendar ga morajo predložiti najpozneje v roku dveh let po
uveljavitvi predpisa iz drugega odstavka tega člena.
28. člen
(končna
določba)
Ta pravilnik začne veljati petnajsti dan po
objavi v Uradnem listu Republike Slovenije.«.

Pravilnik o spremembah in dopolnitvah Pravilnika
o pogojih za odobritev organizacij in priznanje drugih organizacij pri reji
drobnice (Uradni list RS, št. 36/09) vsebuje naslednji končni določbi:
»9. člen
Drugi in tretji odstavek 4. člena tega
pravilnika se v delu, ki se nanaša na vnos podatkov v centralni register
razmnoževanja, začneta uporabljati z dnem vzpostavitve centralnega registra.
10. člen
Ta pravilnik začne veljati petnajsti dan po
objavi v Uradnem listu Republike Slovenije.«.