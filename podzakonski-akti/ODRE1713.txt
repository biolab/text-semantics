1. člen
Sprejme se splošni del gozdnogospodarskega načrta
gozdnogospodarske enote Jezerščak, št. 05-05/99 z dne 31. 8. 2000, ki ga je
izdelal Zavod za gozdove Slovenije, Območna enota Postojna, za obdobje od 1. 1.
1999 do 31. 12. 2008. 
Cilji, usmeritve in ukrepi, ki so določeni v splošnem delu
gozdnogospodarskega načrta gozdnogospodarske enote Jezerščak na ravneh celotne
gozdnogospodarske enote, gospodarskih razredov in
odsekov, so sestavni del te odredbe.
2. člen
Splošni del gozdnogospodarskega načrta gozdnogospodarske
enote Jezerščak je izdelan v treh izvodih za 3403,52 hektarjev gozdov, ki
ležijo v gozdnogospodarskem območju Postojna, v občini Pivka, oziroma v
katastrskih občinah Palčje, Parje, Radohova vas, Zagorje in Trnje.
3. člen
Po en izvod splošnega dela gozdnogospodarskega načrta
gozdnogospodarske enote Jezerščak je na vpogled na sedežu Zavoda za gozdove
Slovenije, Območne enote Postojna, Vojkova 9, Postojna, na sedežu Zavoda za
gozdove Slovenije, Krajevne enote Postojna, revirnega vodstva Pivka, Snežniška
16, Pivka, in na Ministrstvu za kmetijstvo, gozdarstvo in prehrano Republike
Slovenije, Dunajska 58, Ljubljana, kjer se hrani tudi dokumentacija v zvezi s
postopkom sprejemanja splošnega dela gozdnogospodarskega načrta gozdnogospodarske
enote Jezerščak.
4. člen
Ta odredba začne veljati naslednji dan po objavi v Uradnem
listu Republike Slovenije.
Št. 322-01-05-5/00
Ljubljana, dne 3. septembra 2001.
Minister 
za kmetijstvo, 
gozdarstvo in prehrano 
mag. Franc But l. r.