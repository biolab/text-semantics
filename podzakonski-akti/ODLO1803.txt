1. člen
(1) Za kulturni spomenik državnega pomena se razglasi
enota dediščine: Dolenja vas v Selški dolini – Spomenik žrtvam (EŠD 106).
(2) Enota iz prejšnjega odstavka ima izjemen kulturni in
družbeni pomen za Republiko Slovenijo in posebno kulturno vrednost, saj je
izrazit dosežek ustvarjalnosti, pomemben del prostora in zgodovinske dediščine
Republike Slovenije.
(3) Enota je kulturni spomenik z zgodovinskimi,
simbolnimi, arhitekturnimi in krajinskimi vrednotami.
(4) Enota je varovana z namenom ohranjanja avtentičnega
prostora, javnega spomenika ter pietetnega odnosa do žrtev in celostne zaščite
del Jožeta Plečnika.
2. člen
Vrednote, ki utemeljujejo razglasitev za spomenik državnega
pomena, so:
-       
kulturni spomenik je avtentični prostor pred vasjo, kjer so nemški
okupatorji ustrelili 19 talcev,
-       
prostor je nadgrajen z javnim spomenikom z drevoredom,
-       
javni spomenik je izjemna arhitekturna celota in prostorski poudarek
(arhitekt Jože Plečnik, sodelavka Vladimira Bratuž, 1950) in je eden ključnih
Plečnikovih spomenikov žrtvam vojn v Sloveniji,
-       
avtentični prostor in javni spomenik v obliki kapelice sta pomembna za
razumevanje zgodovinskih procesov v Evropi.
3. člen
(1) Spomenik obsega nepremičnine: parcele št. *98,
315/2, 322/3, vse k. o. 2066 – Dolenja vas.
(2) Vplivno območje spomenika obsega nepremičnine:
parcele št. 315/1 (del), 315/3, 315/4, 315/5, 322/2, 386, 387/1, 993/3, vse k.
o. 2066 – Dolenja vas.
(3) Meji spomenika in njegovega vplivnega območja sta
določeni na digitalnem katastrskem načrtu (uveljavljen dne 24. junija
2003, Uradni list RS, št. 65/03, datoteka z dne 2. februarja 2015, izvorno
merilo 1:2880) in vrisani na temeljnem topografskem načrtu v merilu 1:5000.
(4) Izvirnika načrtov iz prejšnjega odstavka hranita
ministrstvo, pristojno za kulturno dediščino, in Zavod za varstvo kulturne
dediščine Slovenije (v nadaljnjem besedilu: Zavod).
4. člen
Varovane sestavine spomenika so:
-       
zidana kapelica z leseno dvokapno strešico,
-       
simbolno spominsko slopasto znamenje z nišo za večno luč,
-       
avtentični koli, na katere so privezali talce, pritrjeni pod streho
kapelice,
-       
peščena dostopna pot do kapelice z dvostranskim drevoredom brez ob
gozdnem robu.
5. člen
(1) Za spomenik velja varstveni režim, ki določa:
-       
ohranjanje vseh avtentičnih prvin zidanega spomenika, njegove likovne
podobe in namembnosti,
-       
ohranjanje slopastega svetilnika z lučjo in napisi,
-       
ohranjanje originalnih kolov, na katere so privezali talce,
-       
prepoved premeščanja spomenika ali njegovih delov, razen če bi bila
premestitev nujna zaradi fizične zaščite javnega spomenika,
-       
ohranjanje brezovega drevoreda in peščene dostopne poti,
-       
redno vzdrževanje in morebitno pomlajevanje drevoreda,
-       
preprečevanje zaraščanja gozdnega roba v smeri spomenika in drevoreda,
-       
prepoved gradnje ali urejanja pomožnih, začasnih infrastrukturnih ali
drugih objektov,
-       
prepoved postavljanja začasnih ali trajnih reklamnih napisov, košev za
smeti ali druge podobne opreme v območju spomenika,
-       
prepoved parkiranja in vožnje z motornimi vozili v drevoredu, razen za
vzdrževanje spomenika.
(2) Za vplivno območje velja varstveni režim, ki določa:
-       
prepoved spremembe obstoječih namembnosti (travnik, gozdni rob),
-       
prepoved pozidave in ohranjanje vedut na spomenik.
6. člen
Za vse posege v spomenik in njegovo vplivno območje, razen če
zakon ne določa drugače, je treba predhodno pridobiti kulturnovarstvene pogoje
in kulturnovarstveno soglasje Zavoda.
7. člen
Spomenik se označi na samostojni tabli na robu območja s
predpisano oznako, tako da ta ne krni likovne podobe ali posameznih delov javnega
spomenika.
8. člen
Lastnik in upravljavec spomenika javnosti omogočata dostop do
spomenika in njegovo predstavljanje tako, da njegovo varovanje in osnovne
funkcije niso ogroženi.
9. člen
Izvajanje tega odloka nadzira inšpektorat, pristojen za kulturno
dediščino.
10. člen
Pristojno sodišče po uradni dolžnosti zaznamuje v zemljiški
knjigi status kulturnega spomenika na nepremičninah, navedenih v prvem odstavku
3. člena tega odloka.
KONČNA DOLOČBA
11. člen
Ta odlok začne veljati naslednji dan po objavi v Uradnem
listu Republike Slovenije.
Št. 00716-10/2016
Ljubljana, dne 16. junija 2016
EVA 2014-3340-0026
Vlada Republike Slovenije
dr. Miroslav Cerar l.r.
Predsednik