1. člen
S tem pravilnikom se sprejme gozdnogospodarski načrt gozdnogospodarske
enote Gornja Radgona (2014–2023), št. 13-3/2014 z dne 3. aprila 2015,
ki ga je za obdobje od 1. januarja 2014 do 31. decembra 2023 izdelal
Zavod za gozdove Slovenije, Območna enota Murska Sobota.
2. člen
Gozdnogospodarska enota Gornja Radgona, ki meri 21.017,11 ha,
se nahaja v murskosoboškem gozdnogospodarskem območju, v občinah Apače, Gornja
Radgona, Radenci in Sveti Jurij oziroma v katastrskih občinah Vratji Vrh,
Vratja Vas, Podgorje, Konjišče, Drobtinci, Grabe, Nasova, Žiberci, Žepovci, Črnci,
Apače, Segovci, Lutverci, Plitvica, Gornja Radgona, Mele, Črešnjevci, Police,
Hercegovščak, Lomanoše, Plitvički Vrh, Spodnja Ščavnica, Lastomerci, Zbigovci,
Orehovski Vrh, Orehovci, Očeslavci, Stavešinci, Ivanjševci, Radvenci, Negova, Kunova,
Gornji Ivanci, Spodnji Ivanci, Boračeva, Šratovci, Radenci, Rihtarovci,
Kapelski Vrh, Janžev Vrh, Okoslavci, Hrašenski – Rački Vrh, Murščak, Hrastje –
Mota, Murski Vrh, Dragotinci, Rožički Vrh, Stanetinci, Selišči, Slaptinci,
Jamna, Blaguš, Grabonoš, Kraljevci, Sovjak, Terbegovci, Galušak in
Kokolajnščak.
3. člen
V gozdnogospodarski enoti Gornja Radgona je s 1. januarjem
2014 ugotovljeno naslednje stanje gozdov:
1.     
lastništvo: 69,1% zasebnih gozdov v lasti fizičnih ali pravnih oseb, 30%
državnih gozdov in 0,9% gozdov lokalnih skupnosti;
2.     
površina: 6.250,39 ha, od katere je 5.479,15 ha večnamenskih gozdov,
214,16 ha gozdov s posebnim namenom, v katerih so ukrepi dovoljeni in 557,09 ha
varovalnih gozdov;
3.     
lesna zaloga: 311 m3/ha, od tega 58 m3/ha iglavcev
in 253 m3/ha listavcev;
4.     
tekoči letni prirastek: 8,41 m3/ha, od tega 1,81 m3/ha
iglavcev in 6,60 m3/ha listavcev.
4. člen
(1) V gozdnogospodarskem načrtu gozdnogospodarske enote
Gornja Radgona (2014–2023) je ob upoštevanju usmeritev iz gozdnogospodarskega
načrta murskosoboškega gozdnogospodarskega območja, izdelanega za obdobje od
1. januarja 2011 do 31. decembra 2020, ugotovljenega stanja gozdov,
analize preteklega gospodarjenja, zakonitosti razvoja gozdov in pridobljenih
spoznanj pri spremljanju razvoja gozdov v gozdnogospodarski enoti Gornja
Radgona določeno, da so najbolj poudarjene funkcije gozdov, ki določajo način
gospodarjenja z gozdom:
-       
proizvodne funkcije na površini 6.344,60 ha,
-       
ekološke funkcije na površini 624,33 ha ter
-       
socialne funkcije na površini 963,08 ha.
(2) Na podlagi funkcij gozdov in njihovega ovrednotenja
so v gozdnogospodarskem načrtu gozdnogospodarske enote Gornja Radgona
(2014–2023) določeni cilji gospodarjenja z gozdom in gozdnim prostorom ter
usmeritve za njihovo doseganje.
5. člen
(1) Na podlagi ciljev in usmeritev iz drugega odstavka
prejšnjega člena so v gozdnogospodarski enoti Gornja Radgona za obdobje od
1. januarja 2014 do 31. decembra 2023 določeni naslednji ukrepi:
-       
najvišji možni posek v višini 403.180 m3, od tega 75.938 m3
iglavcev in 327.242 m3 listavcev,
-       
gojitvena dela, potrebna za ohranitev in razvoj gozdov, na površini
969,6 ha,
-       
nega drogovnjaka na površini 198,26 ha,
-       
varstvena dela, potrebna za zaščito pred boleznimi gozdnega drevja v
obsegu 48,75 delovnih dni,
-       
varstvena dela, potrebna za zaščito pred divjadjo, in sicer zaščita
sadik gozdnega drevja z ograjo v dolžini 1.200 m, zaščita sadik gozdnega
drevja s količenjem ali tulci v obsegu 20.040 kosov in zaščita sadik s premazom
v obsegu 0,44 delovnega dne,
-       
nega habitatov prostoživečih živali in sicer izvajanje biomeliorativnih
del na površini 1,41 ha ter puščanja stoječe biomase v obsegu 100 m3.
(2) V gozdnogospodarskem načrtu gozdnogospodarske enote
Gornja Radgona (2014–2023) so določeni ukrepi in načini njihove izvedbe tudi na
ravneh rastiščnogojitvenih razredov in odsekov.
6. člen
Pri izdelavi gozdnogojitvenih načrtov za posamezne ekosisteme
in njihove dele v gozdnogospodarski enoti Gornja Radgona, v obdobju od
uveljavitve tega pravilnika do 31. decembra 2023, se morajo upoštevati
cilji, usmeritve in ukrepi, določeni v gozdnogospodarskem načrtu
gozdnogospodarske enote Gornja Radgona (2014–2023).
7. člen
Po en izvod gozdnogospodarskega načrta gozdnogospodarske enote
Gornja Radgona (2014–2023) je na vpogled na sedežu Zavoda za gozdove Slovenije,
Območne enote Murska Sobota, Arh. Novaka 17, Murska Sobota, na sedežu Zavoda za
gozdove Slovenije, Krajevne enote Radenci, Jurkovičeva 5, Gornja Radgona in na
Ministrstvu za kmetijstvo, gozdarstvo in prehrano, Dunajska 22, Ljubljana, kjer
se hrani tudi dokumentacija v zvezi s postopkom sprejemanja gozdnogospodarskega
načrta gozdnogospodarske enote Gornja Radgona (2014–2023).
8. člen
Ta pravilnik začne veljati naslednji dan po objavi v Uradnem listu
Republike Slovenije.
Št. 007-562/2014
Ljubljana, dne 30. decembra 2015
EVA 2014-2330-0057
Mag. Dejan Židan l.r.
minister
za kmetijstvo, gozdarstvo in prehrano