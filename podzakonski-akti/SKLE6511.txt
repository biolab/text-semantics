1. člen
(1) Ustanovi se Razvojno-poslovni svet za Slovence po svetu
(v nadaljnjem besedilu: razvojni svet).
(2) Razvojni svet je posebno svetovalno telo Vlade Republike Slovenije
za področje gospodarskega sodelovanja s Slovenci v zamejstvu in po svetu.
2. člen
(1) Razvojni svet opravlja naslednje naloge na podlagi 44.
člena Zakona o odnosih Republike Slovenije s Slovenci zunaj njenih meja (Uradni
list RS, št. 43/06):
-       
sprejema smernice in priporočila za gospodarsko sodelovanje s Slovenci v
zamejstvu in po svetu;
-       
skrbi za spodbujanje gospodarskega sodelovanja s Slovenci v zamejstvu in
po svetu;
-       
obravnava predloge dokumentov razvojnega načrtovanja Republike Slovenije
iz 42. člena Zakona o odnosih Republike Slovenije s Slovenci zunaj njenih meja
(Uradni list RS, št. 43/06) z vidika gospodarskega sodelovanja s Slovenci v
zamejstvu in po svetu, daje pobude za pripravo takih dokumentov in jih
vrednoti.
(2) Razvojni svet sprejema letni program dela in letno poročilo
o delu razvojnega sveta.
3. člen
Razvojni svet ima predsednika in 38 članov.
4. člen
(1) Razvojni svet sestavlja deset predstavnikov ministrstev, državnih
organov in nevladnih organizacij iz Republike Slovenije, šestnajst
predstavnikov Slovencev v zamejstvu in dvanajst predstavnikov Slovencev po
svetu.
(2) Slovenci v zamejstvu so zastopani s šestimi predstavniki iz
Avtonomne dežele Furlanije - Julijske krajine, s šestimi predstavniki iz
avstrijskih zveznih dežel Koroške, Štajerske in Gradiščanske, z dvema
predstavnikoma iz županij Republike Madžarske in z dvema predstavnikoma iz županij
Republike Hrvaške, ki mejijo na Republiko Slovenijo. Slovenci po svetu so
zastopani s šestimi predstavniki iz Severne in Južne Amerike, s tremi
predstavniki iz Evrope in Afrike ter s tremi predstavniki iz Avstralije in
Azije.
5. člen
Predstavniki državnih organov in nevladnih organizacij iz
Republike Slovenije so:
-       
predstavnik Službe Vlade Republike Slovenije za lokalno samoupravo in
regionalno politiko,
-       
predstavnik Ministrstva za gospodarstvo,
-       
predstavnik Ministrstva za visoko šolstvo, znanost in tehnologijo,
-       
predstavnik Ministrstva za šolstvo in šport,
-       
predstavnik Urada Vlade Republike Slovenije za Slovence v zamejstvu in
po svetu,
-       
predstavnik Svetovnega slovenskega kongresa (SSK),
-       
predstavnik Javne agencije Republike Slovenije za podjetništvo in tuje
investicije,
-       
predstavnik Združenja regionalnih razvojnih agencij,
-       
predstavnik Gospodarske zbornice Slovenije,
-       
predstavnik Obrtne zbornice Slovenije.
6. člen
(1) Predstavnike državnih organov in nevladnih organizacij iz
prejšnjega člena imenujejo v razvojni svet predstojniki oziroma pristojni
organi teh institucij na poziv ministra, pristojnega za regionalni razvoj.
(2) Predstavnike Slovencev v zamejstvu in predstavnike Slovencev
po svetu imenuje minister, pristojen za regionalni razvoj, izmed uglednih
članov gospodarskih združenj in društev Slovencev v zamejstvu in po svetu.
7. člen
Razvojni svet deluje na sejah razvojnega sveta.
8. člen
Na sejo razvojnega sveta so lahko glede na dnevni red
vabljeni tudi predstavniki drugih državnih organov in nevladnih organizacij ter
predstavniki drugih gospodarskih združenj in društev Slovencev v zamejstvu in
po svetu. Vabljeni predstavniki nimajo pravice do glasovanja.
9. člen
Člane sveta ob njihovi odsotnosti ali zadržanosti nadomeščajo
na sejah razvojnega sveta pisno pooblaščeni namestniki.
10. člen
(1) Člani razvojnega sveta delujejo nepoklicno.
(2) Seje razvojnega sveta so praviloma dopisne ob uporabi
večpredstavnostnih komunikacijskih sredstev ali časovno povezane s
tradicionalnimi srečanji Slovencev po svetu v Sloveniji.
(3) Člani razvojnega sveta, ki niso predstavniki državnih organov
in nimajo pokritih potnih stroškov za sodelovanje na sejah razvojnega sveta iz
drugih virov, imajo pravico do povrnitve potnih stroškov v skladu z zakonom, ki
ureja višino povračil stroškov v zvezi z delom in nekaterih drugih prejemkov.
11. člen
Predsednik razvojnega sveta je minister, pristojen za regionalni
razvoj. Na predlog predsednika razvojnega sveta sta izmed članov razvojnega
sveta izvoljena dva namestnika predsednika razvojnega sveta. Prvi namestnik je predstavnik
Slovencev v zamejstvu in je izvoljen izmed predstavnikov Slovencev v zamejstvu.
Drugi namestnik je predstavnik Slovencev po svetu in je izvoljen izmed
predstavnikov Slovencev po svetu.
12. člen
(1) Razvojni svet ima sekretarja, ki je predstavnik Službe Vlade
Republike Slovenije za lokalno samoupravo in regionalni razvoj v razvojnem
svetu. Sekretarja razvojnega sveta imenuje minister, pristojen za regionalni
razvoj.
(2) Sekretar razvojnega sveta opravlja naslednje naloge:
-       
vsebinsko pripravlja gradiva za razvojni svet;
-       
skrbi za informacijske dejavnosti in komuniciranje s Slovenci v
zamejstvu in po svetu na področju gospodarskega in regionalnega sodelovanja;
-       
skrbi za organizacijo dogodkov iz programa dela razvojnega sveta.
13. člen
Razvojni svet lahko oblikuje delovne skupine za pospeševanje gospodarskega
in regionalnega sodelovanja s Slovenci v zamejstvu in po svetu za posamezna
zemljepisno zaokrožena območja.
14. člen
Materialne in tehnične možnosti za delovanje razvojnega sveta
in sekretarja razvojnega sveta zagotavlja Služba Vlade Republike Slovenije za
lokalno samoupravo in regionalno politiko.
15. člen
Podrobnejšo organizacijo in način delovanja razvojnega sveta
ter podrobnejše naloge sekretarja razvojnega sveta določi razvojni svet s
poslovnikom.
16. člen
Z dnem uveljavitve tega sklepa preneha veljati Sklep o
ustanovitvi, sestavi, organizaciji in nalogah Razvojno poslovnega sveta za
Slovence iz sveta (Uradni list RS, št. 72/04).
17. člen
Ta sklep začne veljati naslednji dan po objavi v Uradnem listu
Republike Slovenije.
Št. 00405-7/2006/8
Ljubljana, dne 27. julija 2006
EVA 2006-1536-0013
Vlada Republike Slovenije
Janez Janša l.r.
Predsednik