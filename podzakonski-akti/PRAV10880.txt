1. člen
(vsebina)
Ta pravilnik določa postopek zaprosila,
dovolitve ali zavrnitve tranzita, preklic dovolitve tranzita, trajanje
tranzitnega postopka, dovolitev ponovnega vstopa, pristojnosti spremstva,
izvajanja ukrepov pomoči v primeru tranzita tujca, ki se prisilno odstranjuje po
zračni poti in s tem povezane stroške ter pristojni organ v skladu z Direktivo
Sveta 2003/110/ES z dne 25. novembra 2003 o pomoči v primeru tranzita za
namene repatriacije po zračni poti (UL L št. 321 z dne 6. 12. 2003, str.
26; v nadaljnjem besedilu: Direktiva Sveta 2003/110/ES).
2. člen
(uporaba in opredelitev pojmov)
(1) Ta pravilnik se uporablja za vse
državljane tretjih držav.
(2) Posamezni izrazi, uporabljeni v
tem pravilniku, imajo naslednji pomen:
-      
država prosilka pomeni državo članico EU, ki izvršuje odredbo o
odstranitvi tujca in prosi za tranzit preko tranzitnega letališča druge države
članice (zaprošene države);
-      
zaprošena država pomeni državo članico EU, preko katere se bo opravil
tranzit tujca;
-      
spremstvo so osebe iz države prosilke, ki so odgovorne za spremstvo
tujca, razen oseb, ki so odgovorne za zdravstveno oskrbo in tolmačev;
-      
tranzit po zračni poti pomeni prehod tujca in po potrebi njegovega
spremstva preko območja letališča zaprošene države zaradi odstranitve po zračni
poti.
(3) Pristojni organ v skladu z
Direktivo Sveta 2003/110/ES je policija (v nadaljnjem besedilu: pristojni
organ).
3. člen
(načelo direktnega leta)
(1) Načelo direktnega leta pomeni, da
država prosilka pri odstranjevanju tujca najprej uporabi možnost leta, ki
poteka iz njene do namembne države brez pristanka na območju zaprošene države.
(2) Država prosilka, ki iz
sprejemljivih praktičnih okoliščin (npr. slabih vremenskih razmer ali odpovedi
letov na njenem letališču) ne more uporabiti direktnega leta, lahko za namene
odstranitve tujca po zračni poti zaprosi za dovolitev tranzita in izvajanje
pomoči pri tranzitu po zračni poti preko ozemlja Republike Slovenije.
4. člen
(postopek zaprosila in odgovora)
(1) Brez dovoljenja zaprošene države
ali predhodnega obvestila oziroma zaprosila države prosilke, se tranzit ne sme
opraviti.
(2) Zaprosilo za tranzit izpolni
država prosilka v pisni obliki na obrazcu »Zaprosilo za tranzit za namene
repatriacije po zračni poti«, ki je določen v prilogi Direktive Sveta
2003/110/ES in je objavljen skupaj z njo. Pristojni organ mora zaprosilo
prejeti najmanj dva dni pred začetkom tranzita, razen v zelo nujnih in ustrezno
utemeljenih primerih.
(3) Pristojni organ sprejme odločitev
o tem, ali dovoli ali zavrne tranzit in svojo odločitev vpiše na obrazcu iz
prejšnjega odstavka. Državo prosilko obvesti o svoji odločitvi najkasneje v
dveh dneh od prejema zaprosila. Ta rok se lahko v ustrezno utemeljenih primerih
podaljša za največ 48 ur. Če pristojni organ ne odgovori v določenem roku, se
tranzit lahko opravi brez dovoljenja.
(4) Z bilateralnim ali multilateralnim
sporazumom se lahko določi, da se tranzitni postopek začne samo na podlagi
obvestila države prosilke.
5. člen
(zavrnitev in preklic dovolitve tranzita)
(1) Pristojni organ lahko zavrne
tranzit, če:
-      
je mogoče odstranitev izvesti z direktnim letom;
-      
je tujec v skladu z nacionalno zakonodajo zaprošene države obtožen
kaznivega dejanja ali je zanj odrejena privedba oziroma tiralica zaradi
izvršitve kazni;
-      
ni dovoljen tranzit preko drugih držav ali ne bo sprejet v namembni
državi;
-      
je za izvedbo tranzita treba zamenjati letališče na ozemlju Republike
Slovenije;
-      
pomoč iz praktičnih razlogov ni mogoča (npr. omejitev oziroma prepoved
uporabe zračnega prostora);
-      
bi tujec v Republiki Sloveniji ogrožal javni red, javno varnost, javno
zdravje ali njene mednarodne odnose.
(2) V primerih, ko se tranzit zavrne
zaradi razlogov iz pete alinee prejšnjega odstavka je treba državo prosilko
obvestiti o datumu, ko bo tranzit najprej mogoč.
(3) Če se po dovolitvi tranzita
ugotovi katera izmed okoliščin iz prvega odstavka tega člena, se lahko že
dovoljen tranzit prekliče.
(4) Pristojni organ, ki tranzit zavrne
ali že dovoljen tranzit prekliče, o tem pisno obvesti državo prosilko in navede
razloge za odločitev.
6. člen
(trajanje tranzitnega postopka)
(1) Država prosilka je dolžna storiti
vse potrebno, da tranzitni postopek traja samo toliko, kot je nujno potrebno,
vendar največ 24 ur.
(2) Če kljub zagotovljeni ustrezni
pomoči, ki jo nudi pristojni organ, ni bilo mogoče končati tranzitnega
postopka, se lahko na zaprosilo države prosilke in ob posvetovanju z njo rok iz
prejšnjega odstavka podaljša za največ 48 ur. Pristojni organ zagotovi vse
potrebne ukrepe pomoči, da se nadaljuje s tranzitom.
7. člen
(ukrepi pomoči)
(1) Pristojni organ po predhodnem
dogovoru z državo prosilko zagotovi ustrezne ukrepe pomoči.
(2) Ukrepi pomoči, ki jih zagotovi
pristojni organ, so zlasti:
-      
prevzem tujca pri letalu, spremljanje tujca na območju tranzitnega
letališča in pri odhodu na naslednji let;
-      
zagotovitev nujne zdravstvene oskrbe tujcu, ter po potrebi tudi
spremstvu;
-      
oskrba tujca, ter po potrebi tudi spremstva;
-      
prevzem, hramba in predaja potnih listin tujca;
-      
obvestilo države prosilke o odhodu tujca brez spremstva z ozemlja
Republike Slovenije;
-      
obveščanje države prosilke o hujših incidentih med tranzitom;
-      
določitev in namestitev tujca na varen kraj;
-      
preprečitev poskusa tujca, da se izogne vračanju.
(3) Izvajanje ukrepov pomoči iz
prejšnjega odstavka se zagotovi po predhodnem dogovoru z državo prosilko, razen
ukrepov iz druge alinee prejšnjega odstavka.
8. člen
(vrnitev tujca v državo prosilko)
(1) Država prosilka mora dovoliti
takojšno vrnitev tujca nazaj na njeno ozemlje v primerih, če:
-      
tranzit ni bil dovoljen ali je bil že dovoljen tranzit preklican;
-      
tujec vstopi v Republiko Slovenijo brez dovoljenja pristojnega organa;
-      
vračanje ni bilo uspešno ali ni bilo uspešno vkrcavanje na naslednji
let;
-      
tranzit ni mogoč iz drugih razlogov.
(2) Pristojni organ nudi pomoč pri
vrnitvi tujca v državo prosilko.
9. člen
(pristojnosti spremstva)
(1) Spremstvo mora biti v civilnih
oblačilih in ne sme nositi orožja.
(2) Spremstvo sme v primeru odsotnosti
uradnih oseb pristojnega organa ali njemu v pomoč na primeren in sorazmeren
način storiti vse, da odvrne neposredno in resno nevarnost pobega tujca,
samopoškodovanja tujca, poškodovanja tretje osebe ali premoženja.
(3) Spremstvo mora na zahtevo
pristojnega organa predložiti dokumente za izkazovanje istovetnosti ter
dokumente o dovolitvi tranzita, izdane v skladu s tem pravilnikom, s katerimi
dokazuje, da je tranzit dovoljen.
10. člen
(stroški)
(1) Stroški zagotovitve pomoči iz
druge in tretje alinee drugega odstavka 7. člena tega pravilnika, ter stroški
ponovnega vračanja tujca v državo prosilko bremenijo državo prosilko.
(2) Ostali stroški bremenijo državo
prosilko v kolikor so dejanski in je njihova višina določljiva.
11. člen
(smiselna uporaba)
Določbe tega pravilnika se smiselno
uporabljajo tudi v primerih, ko je država prosilka Republika Slovenija.
12. člen
(prenehanje uporabe)
Z dnem, ko začne veljati ta pravilnik se
preneha uporabljati Navodilo o izvajanju pomoči v primeru tranzita tujca, ki se
prisilno odstranjuje po zračni poti (Uradni Iist RS, št. 25/06).
13. člen
(začetek veljavnosti)
Ta pravilnik začne veljati petnajsti dan po
objavi v Uradnem listu Republike Slovenije.
Št. 225-7/2011
Ljubljana, dne 20. januarja 2012
EVA 2011-1711-0034
V funkciji ministra za notranje zadeve
Aleš Zalar l.r.
Minister za pravosodje