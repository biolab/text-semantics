1
Banka Slovenije bo 6. februarja 2006 dala v prodajo priložnostne
zlatnike in srebrnike, izdane ob 250-letnici rojstva dramatika Antona Tomaža
Linharta, z znamenji, ki so določena z Uredbo o obsegu izdaje, sestavinah,
apoenih in glavnih znamenjih priložnostnih kovancev ob 250-letnici rojstva
dramatika Antona Tomaža Linharta (Uradni list RS, št. 106/05).
2
Priložnostni kovanci, izdelani iz zlata in srebra, se bodo
prodajali po ceni, ki je višja od njihove nominalne vrednosti.
3
Banka Slovenije bo 6. februarja 2006 dala v obtok tudi
priložnostne kovance za 500 tolarjev, z znamenji, ki so določena z Uredbo o
obsegu izdaje, sestavinah, apoenih in glavnih znamenjih priložnostnih kovancev
ob 250-letnici rojstva dramatika Antona Tomaža Linharta (Uradni list RS, št.
106/05). Kovanci bodo dani v obtok po njihovi nominalni vrednosti.
4
Vsi priložnostni kovanci iz 1. in 3. točke tega sklepa so
zakonito plačilno sredstvo v višini nominalne vrednosti, ki je označena na
njih.
5
Ta sklep začne veljati z dnem objave v Uradnem listu
Republike Slovenije.
Št. GP-89
Ljubljana, dne 26. januarja 2006
Predsednik 
Sveta Banke Slovenije 
Mitja Gaspari l.r.