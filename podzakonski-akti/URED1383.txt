1. člen
(Predmet in obseg koncesije)
S to uredbo Vlada Republike
Slovenije (v nadaljnjem besedilu: vlada) določa pogoje za podeljevanje
koncesije za gospodarsko izkoriščanje vodotokov Šujica, Mlinščica ob Besnici, Krka,
Brložnica in Lobnica (v nadaljnjem besedilu: vodotoki) na naslednjih odsekih: 


Vodotok

Koordinate
  gorvodne meje odseka

Koordinate
  dolvodne meje odseka

Instaliran
  pretok vode za ribogojnico


 

Y

X

Y

X

(l/s)


Šujica

5442590

5097826

5442610

5097798

15


Mlinščica ob Besnici

5476784

5098631

5476488

5098750

20


Krka

5482978

5082263

5483398

5082100

40


Brložnica

5477250

513010

5477290

5130300

100


Lobnica

5538390

5153910

5538500

5153980

60


Vir: Koordinate so prevzete iz državnega koordinatnega sistema
(v Gauss Krügerjevi projekciji), odčitane v temeljnem topografskem načrtu v
merilu 1:5000.
2. člen
(Dejavnost koncesionarja)
Koncesionar lahko gospodarsko izkorišča vodotoke iz
prejšnjega člena izključno za potrebe vzreje (ter z njo povezanih dejavnosti)
salmonidnih vrst rib, razen soških postrvi in njenih križancev.
3. člen
(Pogoji, ki jih mora izpolnjevati koncesionar)
Koncesionar mora izpolnjevati naslednje pogoje:
-       
da je pravna oseba, registrirana v Republiki Sloveniji, ali fizična
oseba, ki je državljan Republike Slovenije,
-       
da je lastnik ali imetnik pravice uporabe zemljišč, na katerih bodo
zgrajeni objekti in naprave ribogojnice,
-       
da je usposobljen za opravljanje dejavnosti iz prejšnjega člena.
Koncesija se na posameznem vodotoku lahko podeli eni ali več
fizičnim osebam kot koncesionarjem hkrati, če izpolnjujejo pogoje iz prejšnjega
odstavka.
V primerih iz prejšnjega odstavka so fizične osebe solidarno odgovorne
za vse obveznosti, ki izvirajo iz te uredbe in koncesijske pogodbe.
4. člen
(Okoljevarstveni in drugi pogoji)
Koncesionar sme odvzemati vodo le, ko je naravni pretok v
vodotoku večji od ekološko sprejemljivega pretoka (Qes). 
V primerih, ko pretok v strugi zaradi naravnih razmer pade
pod Qes, mora koncesionar prekiniti z odvzemom vode in temu prilagoditi
proizvodnjo.
Koncesionar mora poleg izpolnjevanja okoljevarstvenih pogojev
po zakonu in pogojev iz prejšnjega člena zagotoviti še:
-       
ukrepe za nespremenjeno izvajanje pravice do gospodarskega izkoriščanja
vode vodotokov drugih obstoječih uporabnikov,
-       
ukrepe, da se vodni režim med gradnjo ne bo bistveno poslabšal,
-       
ukrepe proti poslabšanju razmer v zvezi s kakovostjo in količino
podtalnice in površinskih voda,
-       
izvedbo objektov in naprav tako, da ne bo prišlo do poslabšanja
kakovosti površinskih voda in preprečevanja migracij vodnih živali,
-       
izvedbo objektov in naprav tako, da ne bodo vplivali na poslabšanje
vodnega režima odtoka visokih voda,
-       
ukrepe za preprečevanje škodljivega odlaganja gramoza, suspenzij in
drugih plavin,
-       
varnost predvidenih objektov in naprav pred poplavami ter zagotoviti, da
se dosedanja poplavna varnost na vplivnem območju objektov in naprav ne bo
zmanjšala, na urbaniziranih površinah pa bo po možnosti povečana,
-       
ukrepe, da bo predvideni poseg v okolje projektiran in izveden tako, da
se v največji možni meri zmanjša poraba prostora, snovi in energije v gradnji
in obratovanju,
-       
ukrepe za zavarovanje zemljišč, objektov, naprav in drugih dobrin pred
škodljivimi posledicami vzreje salmonidnih vrst rib,
-       
upoštevanje urbanističnih, arhitektonskih in krajinskih značilnosti pri
oblikovanju objektov, naprav in drugih ureditev; pri oblikovanju
vodnogospodarskih objektov upoštevanje tudi načela sonaravnega urejanja,
-       
javno prehodnost jezovnih zgradb, kjer je to utemeljeno,
-       
ohranjanje biološke raznovrstnosti in avtohtonosti habitatov,
-       
ohranjanje in varovanje naravne in kulturne dediščine,
-       
zaščitne ukrepe pred ribojedimi ptiči in drugimi naravnimi dejavniki, ki
mu lahko ogrozijo premoženje,
-       
ukrepe za varnost prebivalcev in njihovega premoženja med gradnjo in
obratovanjem,
-       
ukrepe v zvezi s sanacijo, vzpostavitvijo novega oziroma nadomestitvijo
prejšnjega stanja okolja po prenehanju koncesije.
Ukrepi in pogoji iz prejšnjega odstavka se podrobneje določijo
v drugih postopkih za poseg v prostor.
5. člen
(Stroški koncesionarja)
Koncesionar nosi vse stroške v zvezi s koncesijo, ki bo podeljena
na podlagi te uredbe.
6. člen
(Začetek in čas trajanja koncesije)
Koncesija se podeli za dobo trideset let.
Rok iz prejšnjega odstavka začne teči z dnem podpisa koncesijske
pogodbe.
Koncesija se lahko podaljša na način in pod pogoji, določenimi
v koncesijski pogodbi.
7. člen
(Območje, na katero se koncesija nanaša)
Koncesija se nanaša na vodni potencial na vodnem zemljišču
vodotokov med koordinatami zajema in izpusta vode iz 1. člena te uredbe. 
8. člen
Koncesija se plačuje za vsako leto posebej v celotnem času
trajanja koncesije.
Višina plačila za koncesijo je sorazmerna razpoložljivosti
vode in vrednosti, ki jo za vzrejene vodne organizme imetniki koncesije
pridobijo na trgu.
8.a člen
Prihodki od plačila za koncesijo so vir proračuna Republike
Slovenije in proračuna občin, na območju katerih je del vodnega telesa
površinske vode, ki je namenjen za rabo vode iz 1. člena te uredbe. 
Plačilo za koncesijo se med državo in občinami razdeli v
razmerju 40:60 v korist občin. 
Če je del vodnega telesa površinske vode, za katerega je
podeljena koncesija, na območju več občin, se del plačila za koncesijo iz
drugega odstavka tega člena, ki je namenjen občinam, razdeli med občine skladno
s pripadajočim deležem površine dela vodnega telesa.
8.b člen
Plačilo za koncesijo se določi za vsako koledarsko leto
posebej na podlagi ocenjene letne količine vzrejenih salmonidnih vrst rib. 
Letna količina vzrejenih salmonidnih vrst rib iz prejšnjega
odstavka se izračuna kot zmnožek osnove plačila za koncesijo za rabo vode in
instaliranega pretoka vode za ribogojnico, izraženega v l/s, ki je s koncesijo
dodeljen za vzrejo salmonidnih vrst rib. 
Višina plačila za koncesijo je enaka 2% prodajne vrednosti
letne količine vzrejenih vrst rib.
8.c člen
Osnova plačila za koncesijo je količina 100 kg šarenke
(oncorhynchus mykiss) na 1 l/s instaliranega pretoka vode za ribogojnico. 
Ceno osnove plačila za koncesijo določi minister, pristojen
za okolje, do 31. decembra za naslednje leto. 
Cena osnove plačila za koncesijo se določi kot letna
povprečna vrednost 100 kg šarenke, izračunana na podlagi statističnih podatkov
o odkupni ceni salmonidnih vrst rib.
8.d člen
Koncesionarju se plačilo za koncesijo obračuna na podlagi
cene osnove plačila za koncesijo in instaliranega pretoka vode za ribogojnico.
8.e člen
Koncesionar mora Agenciji Republike Slovenije za okolje (v
nadaljnjem besedilu: agencija) do 31. januarja tekočega leta posredovati vse
podatke, potrebne za izračun višine plačila za koncesijo za preteklo leto.
8.f člen
Koncesionar, ki je med letom prenehal izvajati dejavnost,
zaradi katere je dolžan plačevati koncesijo po tej uredbi, mora posredovati
podatke, potrebne za izračun plačila za koncesijo v tridesetih dneh po
prenehanju rabe vode za vzrejo salmonidnih vrst rib.
8.g člen
Koncesionar plačuje za koncesijo med letom v obliki dveh
akontacij in poračuna plačil za koncesijo na račun, določen s predpisom
ministra, pristojnega za finance. 
Plačilo prve akontacije v letu zapade v plačilo zadnji
delovni dan v juniju, druge akontacije v letu pa zadnji delovni dan v decembru.
Morebitna razlika med z akontacijo vplačanim zneskom plačila
za koncesijo in višino plačila za koncesijo, se mora plačati na račun iz prvega
odstavka tega člena ali vrniti koncesionarju v 60 dneh potem, ko je agencija
koncesionarju izstavila poračun plačil za koncesijo. 
Za nepravočasno plačane zneske plačila za koncesijo mora
koncesionar plačati zakonite zamudne obresti.
8.h člen
Znesek akontacije znaša polovico zadnjega plačila za
koncesijo, povečanega ali zmanjšanega sorazmerno odstotku spremembe cene osnove
plačila za koncesijo.
8.i člen
Če agencija ugotovi, da koncesionar ni posredoval podatkov,
potrebnih za izračun višine plačila za koncesijo v predpisanem roku, agencija
uporabi za določitev višine plačila za koncesijo podatke o rabi vode iz svojih
evidenc o rabi vode.
9. člen
(Pravice koncesionarja)
Koncesionar ima:
-       
pravico do izključnega gospodarskega izkoriščanja vode za vzrejo rib na
odseku vodotoka, ki je predmet koncesije,
-       
druge pravice, določene v koncesijski pogodbi v skladu s to uredbo.
10. člen
(Nadzor nad izvajanjem koncesije)
Nadzor nad izvajanjem koncesije izvršujejo pristojni inšpektorji.
11. člen
Razlogi in način prenehanja koncesije se določijo v
koncesijski pogodbi skladno z zakonom o vodah.
12. člen
(črtan)
13. člen
(Način pridobitve koncesije)
Koncesije na vodotokih iz 1. člena te uredbe se podelijo na
podlagi javnega razpisa.
Javni razpis izvede upravni organ pristojen za varstvo voda.
O izbiri koncesionarja odloči vlada z upravno odločbo.
Javni razpis je veljaven tudi v primeru, če se nanj prijavi samo
en ponudnik.
Koncesionar je na podlagi odločbe o izbiri koncesionarja upravičen
pričeti vse upravne postopke povezane s posegom v prostor in opravljati druge
investitorske posle.
14. člen
(Objava in vsebina razpisa)
Javni razpis se objavi v Uradnem listu Republike Slovenije.
Javni razpis obvezno vsebuje navedbe o:
-       
predmetu koncesije,
-       
pogojih za koncesijo,
-       
elementih, ki jih mora vsebovati prijava na razpis,
-       
začetku in času trajanja koncesije,
-       
zahtevanih strokovnih podlagah, ki jih zagotovi prijavitelj,
-       
roku za predložitev prijav,
-       
roku za izbor koncesionarja,
-       
merilih in postopku za izbor koncesionarja,
-       
prednostnih merilih, ki bodo vplivala na izbor,
-       
roku, v katerem bodo prijavitelji obveščeni o izboru,
-       
odgovorni osebi za dajanje informacij med razpisom.
14.a člen
Koncesionar začne plačevati za koncesijo dve leti po začetku
rabe vode za vzrejo salmonidnih vrst rib pod pogoji in na način iz te uredbe,
vendar ne pred 1. julijem 2003.
14.b člen
Višino akontacije za plačilo koncesije v letu 2003 določi
agencija po določbah te uredbe na podlagi podatkov o pravici za rabo vode, ki
je bila s koncesijo pridobljena, in cene osnove plačila za koncesijo za to
leto.
14.c člen
Ne glede na določbe drugega odstavka 8.c člena te uredbe je
za leto 2003 cena osnove plačila za koncesijo 60.000 tolarjev za 100 kg
šarenke.
15. člen
(Trajanje razpisa)
Javni razpis traja od dneva objave v Uradnem listu Republike Slovenije.
Razpis je neuspešen, če do poteka razpisnega roka ni predložena
nobena veljavna prijava.
Prijava je neveljavna, če ne vsebuje vseh v razpisu določenih
sestavin.
Če javni razpis ni uspel, se lahko ponovi.
16. člen
(Koncesijska pogodba)
Medsebojna razmerja med koncedentom in koncesionarjem se podrobneje
uredijo s koncesijsko pogodbo.
Koncesijsko pogodbo sklene v imenu koncedenta vlada. 
V primeru neskladja med to uredbo in koncesijsko pogodbe veljajo
določbe uredbe.

Uredba o koncesijah za gospodarsko
izkoriščanje vode na posameznih odsekih vodotokov Šujica, Mlinščica ob Besnici,
Krka, Brložnica in Lobnica za vzrejo salmonidnih vrst rib (Uradni list RS, št. 18/97) vsebuje naslednjo končno določbo:
»17. člen
(Veljavnost uredbe)
Ta uredba začne veljati petnajsti dan po objavi v Uradnem listu
Republike Slovenije.«.

Uredba o spremembah in dopolnitvah uredb o
koncesijah za gospodarsko izkoriščanje vode za vzrejo salmonidnih vrst rib, ki
so bile izdane do uveljavitve zakona o vodah (Uradni list RS, št. 49/03) vsebuje naslednjo končno določbo:
»6. člen
Ta uredba začne veljati naslednji dan po objavi v Uradnem
listu Republike Slovenije.«.