I
Ta sklep določa in razvršča območja z višjo
stopnjo brezposelnosti od povprečne v Republiki Sloveniji ter določa programe
aktivne politike zaposlovanja za leto 2004, ki se izvajajo samo na teh
območjih, ter programe, pri katerih se lahko poveča višina sredstev za
posamezni program, če se izvaja na določenih območjih.
II
Območja se razvrščajo v 3 skupine: območje
A, območje B in območje C.
Območje zajema Območno službo Zavoda
Republike Slovenije za zaposlovanje (v nadaljevanju: območna služba), upravno
enoto in občino.
Območje A zajema tiste območne službe,
upravne enote in občine, ki imajo stopnjo brezposelnosti 15,5% in več.
Območje B zajema tiste območne službe,
upravne enote in občine, ki imajo stopnjo brezposelnosti od 13,5% do 15,4%.
Območje C zajema tiste območne službe,
upravne enote in občine, ki imajo stopnjo brezposelnosti od 11,3% do 13,4%.
V območje A se uvrščajo:
-       
Območne službe: Maribor, Murska Sobota.
-       
Upravne enote: Brežice, Hrastnik, Šmarje pri Jelšah, Trbovlje.
-       
Občine: Celje, Dobje, Juršinci, Kočevje, Luče, Osilnica, Podčetrtek,
Podlehnik, Podvleka, Prebold, Ptuj, Ravne na Koroškem, Ribnica na Pohorju,
Solčava, Sveti Andraž v Slovenskih goricah, Vransko, Zavrč, Žetale.
V območje B se uvrščajo:
-       
Območne službe: Celje, Ptuj, Sevnica, Trbovlje.
-       
Upravne enote: Radlje ob Dravi, Kočevje.
-       
Občine: Črna na Koroškem, Jesenice.
V območje C se uvrščajo:
-       
Območne službe: Velenje.
-       
Upravne enote: Izola, Jesenice.
-       
Občine: –
III
Program spodbujanje novega zaposlovanja
iskalcev prve zaposlitve se izvaja samo na območjih A, B in C.
IV
Programi aktivne politike zaposlovanja za
leto 2004, pri katerih se lahko poveča višina posameznega ukrepa, so naslednji:
-       
spodbujanje samozaposlovanja,
-       
sofinanciranje izobraževanja in usposabljanja zaposlenih.
V
Višina posameznega ukrepa znotraj v
prejšnji točki opredeljenih programov se poviša na naslednji način:
a)     na območju A izvajalec ukrepa poveča višino nadomestil za 10
odstotnih točk,
b)     na območju B izvajalec ukrepa poveča višino nadomestil za 5
odstotnih točk,
c)     na območju C izvajalec ukrepa poveča višino nadomestil za 3
odstotne točke.
Pri tem se pod pojmom »višina nadomestila«
pojmujejo s programom aktivne politike zaposlovanja za leto 2004 opredeljene
višine vseh stroškov, navedenih v posameznih programih.
Povečanje višine ne velja pri tistih
stroških, pri katerih je financiranje v celoti predvideno že v posameznem
programu aktivne politike zaposlovanja za leto 2004.
VI
Ta sklep začne veljati naslednji dan po
objavi v Uradnem listu Republike Slovenije.
Št. 114-011/03-004
Ljubljana, dne 27. januarja 2004.
EVA 2004-2611-0018
dr. Vlado Dimovski l. r.
Minister
za delo, družino
in socialne zadeve