1
Za kulturni spomenik državnega pomena se razglasi enoto
dediščine:
-       
Rožanec – Antični mitrej (EŠD 632).
Enota Antični mitrej ima
zaradi kulturnih, arheoloških, krajinskih in zgodovinskih lastnosti poseben
pomen za Republiko Slovenijo. Zato jo razglašamo za kulturni spomenik državnega
pomena z lastnostmi arheološkega spomenika.
2
Lastnosti, ki utemeljujejo razglasitev za spomenik državnega
pomena:
Mitrej v Judovju, gozdu zahodno nad vasjo Rožanec v Beli
krajini je edini od maloštevilnih mitrejev v Sloveniji, postavljen v naravno
okolje. V steno opuščenega antičnega kamnoloma so ga vklesali ob koncu 2.
stoletja našega štetja. Posvetilni napis je vklesan nad reliefno podobo
nepremagljivega boga Mitra, ki opravlja daritev bika. Predstavljeni so ostali
značilni motivi, ki so bili v tem kultu standardni, to so krokar, pes, kača,
škorpijon, sonce luna, svečenika Cautopates in Cautes.
3
Spomenik obsega zemljišče,
parcelno številko 4262/2, k.o. Petrova vas. Meja spomenika je določena na
digitalnem katastrskem načrtu v izvornem merilu 1 : 2880 z dne 3. 9. 2003 in
vrisana na temeljnem topografskem načrtu v merilu 1 : 5000. Meja vplivnega
območja je vrisana na temeljnem topografskem načrtu v merilu 1 : 5000.
Izvirnika načrtov hranita Ministrstvo za kulturo, Uprava Republike Slovenije za
kulturno dediščino, in Zavod za varstvo kulturne dediščine Slovenije (v
nadaljnjem besedilu: zavod).
4
Za spomenik velja varstveni režim, ki določa:
-       
varovanje kulturnih, arheoloških, krajinskih vrednot v celoti, v njihovi
izvirnosti in neokrnjenosti,
-       
prepoved predelav gabaritnih in tlorisnih značilnosti,
-       
znotraj varovanega območja je prepovedano postavljanje objektov trajnega
ali začasnega značaja,
-       
dovoljeno je tradicionalno gospodarjenje z gozdom, s sprejetim
gozdnogospodarskim načrtom mora soglašati zavod,
-       
prepovedani so goloseki in posegi, ki bi spreminjali konfiguracijo
zemljišča ali sedanjo rabo zemljišč na vplivnem območju,
-       
posegi v spomenik so dovoljeni le s predhodnim soglasjem za izboljšanje
njegove prezentacije in pod pogoji iz konservatorskega programa,
-       
dovoljeno je izvajati restavratorska dela pod pogoji iz predhodne
alinee,
-       
omogočanje predstavitve objekta in dostopnost javnosti.
Zavarovano območje je namenjeno:
-       
trajni ohranitvi kulturnih, arheoloških in krajinskih vrednot,
-       
povečevanju pričevalnosti kulturnega spomenika,
-       
prezentaciji kulturnih vrednot spomenika in situ, v tisku in drugih
medijih,
-       
učno-demonstracijskemu delu,
-       
znanstveno-raziskovalnemu delu.
5
Za vsako morebitno spremembo funkcije kulturnega spomenika
ali njegovega dela in za vsak poseg v spomenik, njegove dele ali zemljišče, so
potrebni predhodni pisni kulturnovarstveni pogoji in na njihovi podlagi
kulturnovarstveno soglasje zavoda.
6
Pristojni organ mora v treh mesecih po uveljavitvi tega
odloka izdati lastnikom spomenika odločbo o varstvu na podlagi 13. člena zakona
o varstvu kulturne dediščine (Uradni list RS, št. 7/99).
Odločbe iz prejšnjega odstavka določajo pogoje za
raziskovanje, načine vzdrževanja, pogoje za posege, fizično zavarovanje, pravni
promet, načine upravljanja in rabe spomenika, dostopnost spomenika za javnost
in časovne okvire dostopnosti, posamezne druge omejitve in prepovedi ter ukrepe
za čim bolj učinkovito varstvo spomenika. Varstveni režim lahko omejuje
lastninsko pravico le v obsegu, ki je nujen za izvajanje varstva spomenika.
7
Nadzor nad izvajanjem tega odloka opravlja Inšpektorat
Republike Slovenije za varstvo kulturne dediščine.

Odlok o razglasitvi Mitreja v Rožancu za
kulturni spomenik državnega pomena (Uradni list RS, št. 81/99)
vsebuje naslednjo končno določbo:
»8
Ta odlok začne veljati naslednji dan po objavi v Uradnem
listu Republike Slovenije.«.

Odlok o
spremembi odloka o razglasitvi Mitreja v Rožancu za kulturni spomenik državnega
pomena (Uradni list RS, št. 115/03)
vsebuje naslednjo končno določbo:
»3. člen
Ta odlok začne veljati naslednji dan po objavi v Uradnem
listu Republike Slovenije.«.