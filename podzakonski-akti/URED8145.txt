1. člen
(vsebina uredbe)
Ta uredba določa seznam z natančno navedbo funkcij iz
tretjega odstavka 61. člena Zakona o preprečevanju pranja denarja in
financiranja terorizma (Uradni list RS, št. 68/16, 81/19 in 91/20; v
nadaljnjem besedilu: ZPPDFT-1), ki se v Republiki Sloveniji štejejo kot vidni
javni položaj.
2. člen
(seznam funkcij)
(1) Funkcije, ki se v Republiki Sloveniji štejejo kot
vidni javni položaj, so:
1.     
v okviru točke a) tretjega odstavka 61. člena ZPPDFT-1:
- 
predsednik države,
- 
predsednik vlade,
- 
minister,
- 
državni sekretar;
2.     
v okviru točke b) tretjega odstavka 61. člena ZPPDFT-1:
- 
poslanec Državnega zbora,
- 
član Državnega sveta;
3.     
v okviru točke c) tretjega odstavka 61. člena ZPPDFT-1:
- 
predsednik politične stranke,
- 
član izvršilnega organa politične stranke na državni ravni;
4.     
v okviru točke d) tretjega odstavka 61. člena ZPPDFT-1:
- 
sodnik Vrhovnega sodišča Republike Slovenije,
- 
sodnik Ustavnega sodišča Republike Slovenije;
5.     
v okviru točke e) tretjega odstavka 61. člena ZPPDFT-1:
- 
predsednik Računskega sodišča,
- 
namestnik predsednika Računskega sodišča,
- 
guverner Banke Slovenije,
- 
viceguverner Banke Slovenije;
6.     
v okviru točke f) tretjega odstavka 61. člena ZPPDFT-1:
- 
veleposlanik in vodja konzulata (vključno s častnim konzulom) ter vodja
predstavništva mednarodne organizacije v Republiki Sloveniji, kot so
opredeljeni v Seznamu diplomatskih predstavništev, konzulatov, mednarodnih
organizacij in predstavništev mednarodnih organizacij v Republiki Sloveniji
(tako imenovana diplomatska lista);
- 
visoki častnik Slovenske vojske na formacijskih dolžnostih načelnika
Generalštaba Slovenske vojske, namestnika načelnika Generalštaba Slovenske
vojske, poveljnika Poveljstva sil Slovenske vojske, poveljnika Centra vojaških
šol in poveljnika mirnodobne strukture Slovenske vojske v tujini;
7.     
v okviru točke g) tretjega odstavka 61. člena ZPPDFT-1:
- 
član uprave in član nadzornega sveta podjetij, ki so v večinski lasti
Republike Slovenije;
8.     
v okviru točke h) tretjega odstavka 61. člena ZPPDFT-1:
- 
vodja mednarodne organizacije s sedežem v Republiki Sloveniji, vodja
institucije, organa in agencije Evropske unije v Republiki Sloveniji, kot so
opredeljeni v Seznamu diplomatskih predstavništev, konzulatov, mednarodnih
organizacij in predstavništev mednarodnih organizacij v Republiki Sloveniji
(tako imenovana diplomatska lista), ter njihovi namestniki.
(2) Vlada Republike Slovenije preko Ministrstva za
zunanje zadeve na podlagi pisnega zaprosila Ministrstva za finance mednarodnim
organizacijam s sedežem v Republiki Sloveniji iz 8. točke prejšnjega odstavka v
skladu z drugim odstavkom 61.a člena ZPPDFT-1 po diplomatski poti pošlje
zaprosilo, da objavijo in posodabljajo seznam svojih vidnih javnih funkcij ter
ga pošljejo Evropski komisiji.
KONČNA DOLOČBA
3. člen
(začetek veljavnosti)
Ta uredba začne veljati naslednji dan po objavi v Uradnem
listu Republike Slovenije.
Št. 00712-43/2020
Ljubljana, dne 12. novembra 2020
EVA 2020-1611-0100
Vlada Republike Slovenije
Janez Janša
predsednik