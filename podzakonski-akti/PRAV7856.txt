1. člen
(1) S tem pravilnikom se zaradi varstva pred škodljivimi
emisijami prometa v okolje na posameznih državnih cestah, ki potekajo skozi ali
mimo naselij in vzporedno s katerimi potekajo državne ceste enakih ali boljših
prometno tehničnih lastnosti, določa prepoved prometa tovornih vozil, katerih
največja dovoljena masa presega 7,5 ton.
(2) Prepoved iz prejšnjega odstavka ne velja za prevoze v
lokalnem prometu.
2. člen
(1) Prepoved iz prejšnjega člena velja na naslednjih odsekih
državnih cest:
-       
na odseku regionalne ceste R3 – 646 (Ivančna Gorica – Grm) med križiščem
z regionalno cesto R1 – 216 v Ivančni Gorici in križiščem z regionalno cesto R2
– 416;
-       
na odseku regionalne ceste R2 – 447 (Trojane – Trzin) med križiščem z
regionalno cesto R1 – 221 na Trojanah in križiščem z lokalno cesto (povezovalna
cesta z priključkom na avtocesto 'Domžale') pred naseljem Vir.
-       
na odseku regionalne ceste R2 – 437 (Šentilj – Pesnica) med priključkom
na avtocesto A1 'Šentilj' in krožnim križiščem pri Pesnici;
-       
na odseku regionalne ceste R2 – 430 (Slovenska Bistrica – Tepanje) med
križiščem z regionalno cesto R1 – 219 pri Slovenski Bistrici in križiščem z
regionalno cesto R3 – 686 v Tepanjah;
-       
na odseku regionalne ceste R2 – 430 (Slovenske Konjice – Celje) med
križiščem z regionalno cesto R2 – 431 pri Stranicah in križiščem z regionalno
cesto R2 – 429 pri Višnji vasi;
-       
na odseku regionalne ceste R2 – 447 (Šentrupert – Vransko) med križiščem
z regionalno cesto R1 – 225 v Šentrupertu in priključkom na avtocesto A1
'Vransko';
-       
na odseku regionalne ceste R1 – 211 (Kranj – Labore – Ljubljana –
Šentvid) med križiščem z regionalno cesto R1 – 210 v Kranju in križiščem z
regionalno cesto R1 – 210 na Jeprci;
-       
na odseku regionalne ceste R3 – 615 (Volčja Draga – Tri hiše) med
križiščem z regionalno cesto R1 – 204 v Volčji Dragi in priključkom na hitro
cesto H4 'Vogrsko';
-       
na odseku regionalne ceste R2 – 409 (Ljubljana Vič – Logatec) med
priključkoma na avtocesto A1 'Brezovica' in 'Vrhnika' ter med križiščem z
regionalno cesto R2 – 407 na Vrhniki in križiščem z regionalno cesto R2 – 408 v
Logatcu;
-       
na odseku regionalne ceste R2 – 409 (Logatec – Senožeče) med križiščem z
glavno cesto G2 – 102 v Kalcah in križiščem z regionalno cesto R2 – 445 v
Senožečah;
-       
na odseku regionalne ceste R2 – 409 (Divača – Črni Kal) med križiščem z
regionalno cesto R2 – 405 pri Matavunu in priključkom na avtocesto A1
'Kastelec'.
(2) Ukrepi prepovedi uporabe državnih cest iz prejšnjega
odstavka se izvedejo v okviru izvajanja javne službe rednega vzdrževanja
državnih cest.
3. člen
Prepovedi iz prejšnjega člena tega pravilnika ne veljajo v
primeru začasno odrejenih obvozov za tovorna vozila, katerih največja masa
presega 7,5 ton.
4. člen
Ta pravilnik začne veljati petnajsti dan po objavi v Uradnem
listu Republike Slovenije.
Št. 2640-9/2005/38-0031072
Ljubljana, dne 19. septembra 2006
EVA 2006-2411-0068
mag. Janez Božič l.r. 
Minister 
za promet