I.
Vlada Republike Slovenije daje soglasje za odprtje Konzulata Ruske
federacije v Republiki Sloveniji s sedežem v Jesenicah na Dolenjskem, na čelu s
častnim konzulom.
II.
Konzularno območje Konzulata Ruske federacije v Republiki Sloveniji
s sedežem v Jesenicah na Dolenjskem obsega občine: Brežice, Krško, Sevnica,
Kostanjevica na Krki, Črnomelj, Kočevje, Loški Potok, Metlika, Novo mesto,
Osilnica, Ribnica, Semič, Šentjernej, Škocjan, Trebnje, Dolenjske Toplice,
Kostel, Mirna Peč, Sodražica, Žužemberk, Mokronog - Trebelno, Straža, Šmarješke
Toplice, Šentrupert in Mirna.
III.
Ta sklep začne veljati naslednji dan po objavi v Uradnem
listu Republike Slovenije.
Št. 55100-2/2015
Ljubljana, dne 5. februarja 2015
EVA 2015-1811-0024
Vlada Republike Slovenije
dr. Miroslav Cerar l.r.
Predsednik