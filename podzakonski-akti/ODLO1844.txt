1. člen
(splošna določba)
Dogodki, povezani z vsakodnevnimi prihodi velikega števila
migrantov na območje Republike Slovenije, pomenijo izredne oziroma izjemne
varnostne dogodke oziroma razmere, opredeljene v sedmem odstavku 107. člena
Zakona o organiziranosti in delu v policiji (Uradni list RS, št. 15/13, 11/14
in 86/15).
2. člen
(ukrepi kriznega odzivanja)
(1) Za obvladovanje dogodkov in razmer iz prejšnjega
člena mora policija zaradi nujnosti oziroma za zagotovitev varnosti,
zavarovanja vitalnih interesov in pomembnih dobrin družbe uvesti in izvajati
naslednje ukrepe kriznega odzivanja:
-       
prilagoditi svojo organizacijo, oblike in metode dela,
-       
za opravljanje nalog policije vpoklicati pomožno policijo za več kot 30
dni v koledarskem letu,
-       
sodelovati in načrtovati skupno delovanje s pristojnimi organi v
Republiki Sloveniji,
-       
sodelovati s policijami drugih držav,
-       
sodelovati s samoupravnimi lokalnimi skupnostmi in organizacijami
civilne družbe,
-       
zbirati, analizirati in preverjati varnostno pomembne informacije za
načrtovanje dela policije,
-       
skrbeti za materialno-tehnična sredstva in njihovo brezhibno delovanje,
-       
zagotavljati nemoteno logistično oskrbo enotam na terenu,
-       
obveščati javnost o nastalih varnostnih razmerah in njihovem
obvladovanju.
(2) Ukrepe iz prejšnjega odstavka policija izvaja tri mesece.
To obdobje se lahko ob izpolnjevanju pogojev podaljšuje še vsakič za tri
mesece.
3. člen
(veljavnost)
Ta odlok začne veljati naslednji dan po objavi v Uradnem
listu Republike Slovenije.
Št. 00717-7/2015
Ljubljana, dne 13. novembra 2015
EVA 2015-1711-0032
Vlada Republike Slovenije
dr. Miroslav Cerar l.r.
Predsednik