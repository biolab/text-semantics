1. člen
(vsebina odredbe)
Ta odredba določa pogoje glede strokovne izobrazbe, ki jih
morajo ob izpolnjevanju drugih, z zakonom določenih pogojev, izpolnjevati vodje
mentorskih skupin in mentorji v izobraževalnem programu projektno učenje za
mlajše odrasle, katerega posebni del je na 10. seji dne 15. 7. 1999 določil
Strokovni svet RS za izobraževanje odraslih.
2. člen
(vodja mentorske skupine)
Vodja mentorske skupine je lahko, kdor je končal
univerzitetni študijski program družboslovne smeri in opravil študijski program
za izpopolnjevanje za mentorje v programu projektno učenje za mlajše odrasle.
3. člen
(mentorji)
Mentor je lahko, kdor si je pridobil najmanj visokošolsko, za
delo pri produkcijskem projektnem delu pa najmanj srednjo strokovno izobrazbo
in opravil študijski program za izpopolnjevanje za mentorje v programu
projektno učenje za mlajše odrasle.
4. člen
(posebnosti)
Ne glede na določbe te odredbe je ustrezna tudi izobrazba,
pridobljena po podiplomskih študijskih programih za pridobitev specializacije,
magisterija oziroma doktorata znanosti.
5. člen
(veljavnost odredbe)
Ta odredba začne veljati naslednji dan po objavi v Uradnem
listu Republike Slovenije.
Št. 403-24/99
Ljubljana, dne 19. julija 1999.
Minister 
za šolstvo in šport 
dr. Slavko Gaber l. r.