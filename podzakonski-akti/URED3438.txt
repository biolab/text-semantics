1. člen
(1) Ta uredba je koncesijski akt, na podlagi katerega se podeli
koncesija za graditev vklopljive 6-sedežnice Počivalo na zemljiških parcelah
št. 341/9, 341/10, 763/1, 342/24, 342/ 23, 344/3, 346/2, 346/7, 346/10, 346/11,
346/9, 798/1 in 797, vse k.o. Gorenji Novaki, z zmogljivostjo 1200 (1800)
oseb/h (v nadaljnjem besedilu: koncesija).
(2) Žičniška naprava iz prejšnjega odstavka tega člena je
dostavna žičniška naprava za vstop v SC Cerkno in se navezuje na smučarsko
progo Počivalo, ki je opremljena z napravami za dodatno zasneževanje.
2. člen
(1) Vloga za pridobitev koncesije obsega:
-       
navedbo organa, ki se mu pošilja vloga,
-       
zadevo,
-       
zahtevek oziroma predlog,
-       
navedbo morebitnega zastopnika ali pooblaščenca,
-       
firmo oziroma ime vlagatelja, prebivališče oziroma sedež vložnika
oziroma njegovega zastopnika ali pooblaščenca,
-       
navedbo predvidene lokacije žičniške naprave,
-       
navedbo tehničnih značilnosti žičniške naprave in njene zmogljivost,
-       
namen uporabe in način obratovanja žičniške naprave,
-       
podatke o obstoječi ali predvideni turistični opremljenosti območja, na
katerem se načrtuje postavitev naprave in gostoti poselitve območja, ki omogoča
zadostno izrabo njene zmogljivosti naprave,
-       
podatke o dostopnosti do načrtovane žičniške naprave in podatke o
ustreznem številu parkirnih mest,
-       
podatke v zvezi z ureditvijo smučarskih prog ali drugih rekreacijskih
oziroma turističnih površin ali objektov, vključno z njihovimi pomožnimi
objekti in napravami (npr. naprave za zasneževanje in podobno),
-       
investicijski načrt za gradnjo,
-       
druge podatke, iz katerih je mogoče ugotoviti utemeljenost načrtovane
graditve žičniške naprave.
(2) Koncesionar mora vložiti vlogo za pridobitev koncesije iz
prejšnjega odstavka tega člena v roku 15 dni od uveljavitve te uredbe.
3. člen
Koncesionar mora izpolnjevati naslednje pogoje:
-       
da ima veljavno registracijo za opravljanje dejavnosti,
-       
da ima poravnane vse davke, prispevke in druge obvezne dajatve,
-       
da ni v postopku prisilne poravnave, stečaja ali likvidacijskega postopka,
-       
da je finančno in poslovno sposoben,
-       
da ima strokovno usposobljene kadre in zadostne tehnične zmogljivosti za
opravljanje koncesije.
4. člen
Koncesionar lahko na podlagi podeljene koncesije pridobi gradbeno
dovoljenje za žičniško napravo in po pridobitvi dovoljenja za obratovanje z njo
obratuje.
5. člen
(1) Na podlagi drugega odstavka 28. člena Zakona o žičniških
napravah za prevoz oseb (Uradni list RS, št. 126/ 03; v nadaljnjem besedilu:
zakon) se koncesija podeli brez javnega razpisa.
(2) Koncesija iz prejšnjega odstavka se podeli na podlagi vloge
upravičenca iz prvega odstavka 29. člena zakona (neposredna podelitev) z
upravno odločbo.
6. člen
(1) Koncesija se podeli za dobo 40 let.
(2) Rok iz prejšnjega odstavka tega člena začne teči z dnem
podpisa koncesijske pogodbe.
(3) Koncesija se lahko na predlog koncesionarja podaljša, vendar
največ za polovico časa, za katerega je bila sklenjena koncesijska pogodba.
(4) Kocesionar mora predlog za podaljšanje iz prejšnjega odstavka
tega člena vložiti najmanj 6 mesecev pred iztekom roka, za katerega je bila
pridobljena koncesija.
(5) Koncesija se podaljša s sklenitvijo nove koncesijske pogodbe.
7. člen
Koncesionar nosi vse stroške v zvezi s koncesijo, ki se podeljuje
s to uredbo.
8. člen
(1) Medsebojna razmerja med koncedentom in koncesionarjem se
podrobneje uredijo s koncesijsko pogodbo.
(2) Koncesijsko pogodbo sklene v imenu koncendenta minister,
pristojen za žičnice.
9. člen
Koncesijo lahko koncesionar prenese na drugo osebo samo s
soglasjem ministra, pristojnega za žičnice.
10. člen
(1) Koncesijsko razmerje preneha:
-       
s prenehanjem koncesijske pogodbe,
-       
z odvzemom koncesije.
(2) Koncesija se odvzame, če v dveh letih po pridobitvi gradbenega
dovoljenja žičniška naprava ne začne obratovati.
11. člen
Koncesijska pogodba preneha:
-       
s potekom časa, za katerega je bila sklenjena,
-       
z razdrtjem koncesijske pogodbe,
-       
zaradi popolne in trajne ustavitve obratovanja.
12. člen
Koncesijska pogodba se razdre, če koncesionar, kljub izdani
odločbi inšpektorja za žičniške naprave, ne odpravi pomanjkljivosti, ki
ogrožajo varnost obratovanja.
13. člen
V primeru, da koncesijsko razmerje preneha, mora koncesionar
žičniško napravo razgraditi in na zemljišču vzpostaviti prvotno stanje.
14. člen
Ta uredba začne veljati naslednji dan po objavi v Uradnem listu
Republike Slovenije.
Št. 348-04/2004-2
Ljubljana, 29. julija 2004.
EVA 2004-2411-0083
Vlada Republike Slovenije
mag. Anton Rop l. r.
Predsednik