I
Ta pravilnik
določa vsebino in obliko obrazca potrdila o izpitu iz tujega jezika, ki ga
Državni izpitni center izda tistemu, ki uspešno opravi izpit znanja po javno
veljavnih izobraževalnih programih angleščine, francoščine, italijanščine,
nemščine ali madžarščine za odrasle, ki jih je minister za šolstvo in šport
sprejel z Odredbo o izobraževalnih programih angleščina, francoščina,
italijanščina in nemščina za odrasle (Uradni list RS, št. 59/99) ter s
Pravilnikom o izobraževalnem programu madžarščina za odrasle (Uradni list RS,
št. 54/05).
II
Obrazec potrdila o uspešno opravljenem
izpitu iz tujega jezika je velikosti 21 cm x 29,7 cm, A4 formata in natisnjen
na bianko flash 170 gr. papirju v 4/2 barvah. Na zadnji strani obrazca je
oznaka, ki jo določi Državni izpitni center ob vsakem novem tisku oziroma
ponatisu obrazcev.
III
Potrdila se izdajajo na obrazcih, določenih
s tem pravilnikom, osebam, ki so opravile izpit iz
znanja tujega jezika za odrasle od 1. junija 2001 dalje.
IV
Obrazec potrdila o izpitu iz znanja tujega
jezika za odrasle je priloga tega pravilnika in njen
sestavni del.
V
Potrdilo, izdano na obrazcu, predpisanim s
tem pravilnikom, je javnoveljavna listina.

Priloga:
Potrdilo o uspešno opravljenem izpitu

Odredba o obrazcu potrdila o izpitu iz znanja
tujega jezika za odrasle (Uradni list RS, št. 53/01)
vsebuje naslednjo končno določbo:
»VI
Ta odredba začne veljati naslednji dan po
objavi v Uradnem listu Republike Slovenije.«.

Pravilnik o spremembah Odredbe o obrazcu
potrdila o izpitu iz znanja tujega jezika za odrasle (Uradni list RS, št. 108/05) spreminja VI točko odredbe tako,
da se glasi:
»VI
Ta pravilnik začne
veljati naslednji dan po objavi v Uradnem listu Republike Slovenije.«;
 
ter vsebuje naslednjo končno določbo:
»3. člen
Ta pravilnik začne
veljati naslednji dan po objavi v Uradnem listu Republike Slovenije.«.