1. člen
(splošna določba)
(1) Ta uredba v zvezi z dodelitvijo
sredstev za odpravo posledic škode v kmetijstvu upravičencem določa:
-       
način določanja geografsko zaokroženih območij,
-       
merila za razvrščanje tal glede sposobnosti
zadrževanja vode in merila za razvrščanje območij glede primanjkljaja padavin,
če gre za škode v kmetijstvu zaradi suše,
-       
način izdelave ocene o največji možni stopnji
poškodovanosti na geografsko zaokroženem območju,
-       
način verifikacije podatkov o stopnji
poškodovanosti kmetijske rastline znotraj posameznega geografsko zaokroženega
območja,
-       
način izračuna potrjene višine škode in način
izračuna sredstev, ki se dodelijo posameznemu upravičencu.
(2) Določbe te uredbe se uporabljajo za
izračun sredstev za odpravo posledic škode v kmetijstvu za vse osebe, ki so v
skladu z zakonom o odpravi posledic naravnih nesreč (Uradni list RS, št. 75/03;
v nadaljnjem besedilu: zakon) upravičene do sredstev za odpravo posledic škode
v kmetijstvu.
2. člen
(geografsko zaokroženo območje)
(1) Geografsko zaokroženo območje, na
katerem se verificirajo podatki o stopnji poškodovanosti zaradi neugodnih
vremenskih razmer, kot so žled, pozeba, neurje in toča ali množičen izbruh
rastlinskih škodljivih organizmov in živalskih bolezni, je območje občine, kjer
je nastala škoda zaradi neugodnih vremenskih razmer.
(2) Geografsko zaokroženo območje, na
katerem se verificirajo podatki o stopnji poškodovanosti zaradi suše, je
geografsko zaokroženo območje kmetijskih površin, na katerem so tla razvrščena
v isti razred glede sposobnosti zadrževanja vode in katerega površina je glede
primanjkljaja padavin razvrščena na podlagi hidrometeoroloških podatkov v isto
cono.
(3) Glede primanjkljaja padavin se območja
kmetijskih zemljišč razvrščajo v pet con:
1.    
cona za območja z največjim primanjkljajem, ki
presega 430 mm,
2.    
cona za območja z velikim primanjkljajem, od
360 do 430 mm,
3.    
cona za območja z zmernim primanjkljajem, od
280 do 360 mm,
4.    
cona za območja z manjšim primanjkljajem, ki ni
večji od 280 mm,
5.    
cona za območja nepomembnega primanjkljaja
padavin (območja z nadmorsko višino nad 1000 m).
(4) Glede sposobnosti zadrževanja vode se v
zvezi z morfologijo terena in pedološkimi lastnostmi tal le‑ta razvrščajo v pet
razredov:
-       
zelo velika sposobnost zadrževanja vode,
-       
velika sposobnost zadrževanja vode,
-       
srednja sposobnost zadrževanja vode,
-       
majhna sposobnost zadrževanja vode in
-       
zelo majhna sposobnost zadrževanja vode.
(5) Ne glede na prvi, drugi, tretji in
prejšnji odstavek tega člena se lahko za geografsko zaokroženo območje, na
katerem se verificirajo podatki o stopnji poškodovanosti zaradi suše, določi
celotno območje posamezne lokalne skupnosti ali katastrske občine, če je zaradi
neugodnih vremenskih razmer povprečje stopenj poškodovanosti kmetijske rastline
na območju te lokalne skupnosti ali na območju te katastrske občine večje od
40%, povprečje stopenj poškodovanosti kmetijskih rastlin v sosednjih občinah
ali katastrskih občinah iste rastline pa ni manjša od 30%.
(6) Povprečje
stopenj poškodovanosti kmetijske rastline na istem geografsko zaokroženem
območju je izraženo v odstotkih in se izračuna na naslednji način:
kjer je:
Ppovprečje –         povprečje stopenj
poškodovanosti kmetijske rastline na geografsko zaokroženem območju, izraženih
v odstotkih,
pi,posamezna – stopnja poškodovanosti
kmetijske rastline na posameznem kmetijskem zemljišču, izražena v odstotkih,
Si –             površina
kmetijskega zemljišča, za katerega velja stopnja poškodovanosti in
n –              število vseh kmetijskih zemljišč, na katerih se
znotraj geografsko zaokroženega območja prideluje kmetijska rastlina.
(7) Če geografsko zaokroženo območje ni
območje lokalne skupnosti ali katastrske občine, se geografsko zaokroženo
območje določi po meji katastrske občine oziroma parcele.
3. člen
(največja možna stopnja poškodovanosti)
(1) Največjo možno stopnjo poškodovanosti
kmetijskih rastlin na posameznem geografsko zaokroženem območju, kjer je
nastala škoda v kmetijstvu zaradi neugodnih vremenskih razmer, ocenijo
strokovnjaki na področju pridelave kmetijskih rastlin. Ocena o največji možni
stopnji poškodovanosti kmetijskih rastlin temelji na podatkih o povprečju
stopenj poškodovanosti kmetijskih rastlin na geografsko zaokroženem območju iz prejšnjega
člena in upoštevanju neposrednih poškodb na rastlinah, fenološke faze rastlin v
času neugodnih vremenskih razmer, razvejanosti koreninskega sistema rastlin ter
drugih dejavnikov, ki zaradi neugodnih vremenskih razmer vplivajo na stopnjo
poškodovanosti kmetijskih rastlin.
(2) Največja možna stopnja poškodovanosti
kmetijskih rastlin se določi za posamezno kmetijsko rastlino ali skupino
kmetijskih rastlin.
4. člen
(verifikacija podatkov)
(1) Posamezna prijava o poškodovanosti
kmetijske rastline je skladna z dejansko stopnjo poškodovanosti kmetijske
rastline, če je prijavljena stopnja poškodovanosti enaka ali manjša največji
možni stopnji poškodovanosti iz prejšnjega člena.
(2) Če prijavljena stopnja poškodovanosti
kmetijske rastline presega največjo možno stopnjo poškodovanosti iz prejšnjega
člena, je potrjena stopnja poškodovanosti enaka največji možni stopnji
poškodovanosti.
(3) Če gre za
poškodovanost kmetijske rastline zaradi dveh pojavov neugodnih vremenskih
razmer na posameznem geografsko zaokroženem območju, se potrjena stopnja
poškodovanosti kmetijske rastline izračuna na naslednji način:
Pcelotna
= P1+(1-P1/100)*P2
kjer je:
Pcelotna –  celotna potrjena stopnja poškodovanosti kmetijske rastline,
izražena v odstotkih,
P1 –        potrjena stopnja poškodovanosti
kmetijske rastline zaradi prvega pojava neugodnih vremenskih razmer, izražena v
odstotkih, in
P2 –        potrjena stopnja poškodovanosti
kmetijske rastline zaradi drugega pojava neugodnih vremenskih razmer, izražena
v odstotkih.
Odstotki se zaokrožijo na celo število.
(4) Če je kmetijsko rastlino na istem
zemljišču prizadelo več oblik naravnih nesreč se skupna stopnja poškodovanosti
izračuna po enačbi iz prejšnjega odstavka tako, da se pri izračunu potrjene
stopnje poškodovanosti kmetijske rastline zaradi prvega pojava neugodnih
vremenskih razmer – P1, upošteva izračunan skupen odstotek vseh
nesreč.
5. člen
(izračun potrjene višine škode)
Potrjena višina škode se izračuna za
posameznega upravičenca do sredstev za odpravo posledic škode v kmetijstvu (v
nadaljnjem besedilu: upravičenec) iz potrjenih stopenj poškodovanosti kmetijske
rastline na naslednji način:
kjer je:
Vškoda –   potrjena
višina škode, izražena v tolarjih;
S –          površina
kmetijskih zemljišč na enoti rabe, določenih v arih;
Dar –       normalni hektarski donos, določen v skladu z
8. točko 4. člena Zakona o odpravi posledic naravnih nesreč (Uradni list RS,
št. 75/03), izražen v kilogramih na ar;
C –         povprečna tržna
cena kmetijske rastline, izražena v tolarjih na kilogram;
Ppov. stopnja –    povprečna stopnja poškodovanosti
kmetijske rastline, ki je ponderirano povprečje posameznih potrjenih stopenj
poškodovanosti kmetijske rastline enega upravičenca na posameznem geografsko
zaokroženem območju, izražena v odstotkih in izračunana na naslednji način:
kjer je:
Ppov. stopnja –    povprečna stopnja poškodovanosti
kmetijske rastline, ki je ponderirano povprečje posameznih potrjenih stopenj
poškodovanosti kmetijske rastline enega upravičenca na posameznem geografsko
zaokroženem območju,
Pi, posamezna –   potrjena stopnja poškodovanosti
kmetijske rastline na enoti rabe, ki ni večja od največje možne stopnje
poškodovanosti kmetijske rastline na posameznem geografsko zaokroženem območju,
Si –   površina kmetijske rastline na enoti rabe,
za katero velja posamezna stopnja poškodovanosti, in
n –     število vseh zemljišč z
isto vrsto kmetijskih rastlin na enoti rabe, ki jih ima posamezni upravičenec
na istem geografsko zaokroženem območju.
6. člen
(izračun sredstev, ki se dodelijo
posameznemu upravičencu)
Sredstva, ki se dodelijo posameznemu
upravičencu, se izračunajo za vsako geografsko zaokroženo območje in za vsako
kmetijsko rastlino posebej na naslednji način:
1.    
za kmetijske rastline, katerih pridelava ni
zavarovana za škodo v kmetijstvu zaradi naravnih nesreč:
-  
če je povprečna stopnja poškodovanosti manjša
ali enaka 30%, na območju z omejenimi možnostmi za kmetijsko dejavnost pa
manjša ali enaka 20%:
-  
če je povprečna stopnja poškodovanosti večja od
30% in ne gre za območje z omejenimi možnostmi za kmetijsko dejavnost:
-  
če je povprečna stopnja poškodovanosti večja od
20% in gre za območje z omejenimi možnostmi za kmetijsko dejavnost:
2.    
za kmetijske rastline, katerih pridelava je
zavarovana za škodo v kmetijstvu zaradi naravnih nesreč:
-  
če je povprečna stopnja poškodovanosti manjša
ali enaka 30%, na območju z omejenimi možnostmi za kmetijsko dejavnost pa
manjša ali enaka 20%:
-  
če je povprečna stopnja poškodovanosti večja od
30% in ne gre za območje z omejenimi možnostmi za kmetijsko dejavnost:
-  
če je povprečna stopnja poškodovanosti večja od
20% in gre za območje z omejenimi možnostmi za kmetijsko dejavnost:
kjer je:
-       
Vpomoč –  višina sredstev, ki se
dodelijo posameznemu upravičencu,
-       
Vškoda –       potrjena višina
škode,
-       
Ppov. stopnja –  povprečna stopnja
poškodovanosti kmetijske rastline, ki je ponderirano povprečje posameznih
potrjenih stopenj poškodovanosti kmetijske rastline enega upravičenca na
posameznem geografsko zaokroženem območju, in
-       
S –  površina kmetijskega zemljišča, za
katerega velja povprečna stopnja poškodovanosti kmetijske rastline, izražena v
arih.
7. člen
(zaokroževanje odstotkov)
Vsa števila po tej uredbi, ki so izražena v
odstotkih, se zaokrožijo na celo število, in sicer manj ali enako kot 0,5
navzdol in več kot 0,5 navzgor.
8. člen
(nedodelitev sredstev)
(1) Ne glede na način izračuna iz
prejšnjega člena se upravičencu sredstva za odpravo posledic škode v kmetijstvu
ne dodelijo, če skupna pomoč za posameznega upravičenca ne presega 57.500 SIT.
(2) Če so sredstva, določena v programu odprave posledic
naravne nesreče, manjša od vsote izračunanih sredstev,
ki se dodelijo posameznemu upravičencu po 6. členu te uredbe, se izplačila
posameznemu upravičencu sorazmerno zmanjšajo tako, da se pomnožijo s količnikom
med razpoložljivimi sredstvi za odpravo posledic škode in vsoto vseh sredstev,
izračunanih po 6. členu te uredbe.
8.a člen
Za neposredno plačilo se ne štejejo podpore na površino, ki
jih določajo predpisi, ki urejajo kmetijstvo.
9. člen
(črtan)
10. člen
(agrotehnični ukrepi)
Elementi za izračun vrednosti agrotehničnih
ukrepov so za kmetijske kulture določeni v Katalogu kalkulacij za načrtovanje
gospodarjenja na kmetijah v Sloveniji. Za kmetijske kulture, ki niso zajete v
tem katalogu, pripravi kalkulacijo za določitev agrotehničnih ukrepov usposobljena
kmetijska institucija.

Uredba o načinu izračuna potrjene škode v
kmetijstvu in načinu izračuna višine dodeljenih sredstev za odpravo posledic
škode v kmetijstvu (Uradni list RS, št. 109/03)
vsebuje naslednjo končno določbo:
»11. člen
(končna
določba)
Ta uredba začne veljati naslednji dan po
objavi v Uradnem listu Republike Slovenije.«.

Uredba o spremembah in dopolnitvah uredbe o
načinu izračuna potrjene škode v kmetijstvu in načinu izračuna višine
dodeljenih sredstev za odpravo posledic škode v kmetijstvu (Uradni list RS, št.
77/04) vsebuje naslednjo končno določbo:
»6. člen
Ta uredba začne veljati naslednji dan po
objavi v Uradnem listu Republike Slovenije.«.

Uredba o spremembi in dopolnitvah Uredbe o
načinu izračuna potrjene škode v kmetijstvu in načinu izračuna višine
dodeljenih sredstev za odpravo posledic škode v kmetijstvu (Uradni list RS, št.
97/04) vsebuje naslednjo končno določbo:
»3. člen
Ta uredba začne veljati naslednji dan po
objavi v Uradnem listu Republike Slovenije.«.