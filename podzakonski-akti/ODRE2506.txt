1. člen
(1) S to odredbo se sprejme Program promocije in informiranja
javnosti o shemah kakovosti, s poudarkom na ekološki shemi kakovosti in shemi
izbrana kakovost (v nadaljnjem besedilu: program), za obdobje do 30. junija
2021.
(2) Pomoč po programu se dodeli v skladu z Uredbo Komisije
(EU) št. 702/2014 z dne 25. junija 2014 o razglasitvi nekaterih vrst pomoči v
kmetijskem in gozdarskem sektorju ter na podeželju za združljive z notranjim
trgom z uporabo členov 107 in 108 Pogodbe o delovanju Evropske unije (UL L št.
193 z dne 1. 7. 2014, str. 1), zadnjič spremenjeno z Uredbo Komisije (EU)
2019/289 z dne 19. februarja 2019 o spremembi Uredbe (EU) št. 702/2014 o
razglasitvi nekaterih vrst pomoči v kmetijskem in gozdarskem sektorju ter na
podeželju za združljive z notranjim trgom z uporabo členov 107 in 108 Pogodbe o
delovanju Evropske unije (UL L št. 48 z dne 20. 2. 2019, str. 1), (v nadaljnjem
besedilu: Uredba 702/2014/EU).
2. člen
Program je kot Priloga sestavni del te odredbe.
3. člen
(1) Določbe te odredbe se začnejo uporabljati naslednji dan
po prejetju obvestila Evropske komisije o potrditvi sheme državne pomoči po
programu.
(2) Minister, pristojen za kmetijstvo, gozdarstvo in
prehrano, objavi naznanilo o prejetju obvestila Evropske komisije iz prejšnjega
odstavka v Uradnem listu Republike Slovenije.
4. člen
Ta odredba začne veljati naslednji dan po objavi v Uradnem
listu Republike Slovenije.
Št. 007-246/2019
Ljubljana, dne 30. septembra 2019
EVA 2019-2330-0088
Dr. Aleksandra Pivec
ministrica
za kmetijstvo, gozdarstvo in prehrano

Priloga:
Program promocije in informiranja javnosti o shemah kakovosti, s poudarkom na
ekološki shemi kakovosti in shemi izbrana kakovost