1. člen
S tem pravilnikom se sprejme gozdnogospodarski načrt
gozdnogospodarske enote Hrastnik (2005–2014), št. 04-93/05 z dne 28. 3. 2006,
ki ga je za obdobje od 1. januarja 2005 do 31. decembra 2014 izdelal Zavod za
gozdove Slovenije, Območna enota Ljubljana.
2. člen
Gozdnogospodarska enota Hrastnik, ki meri 5.431,16 ha, se
nahaja v Gozdnogospodarskem območju Ljubljana, v občini Hrastnik, oziroma v
katastrskih občinah Hrastnik-mesto, Dol pri Hrastniku, Marno, Turje, Gore,
Podkraj, Hrastnik, Šavna Peč, Boben in Studence.
3. člen
V gozdnogospodarski enoti Hrastnik je s 1. januarjem 2005
ugotovljeno naslednje stanje gozdov:
A)    
lastništvo: 79,47% zasebnih gozdov v lasti fizičnih oseb, 11,50%
državnih gozdov, 1,22% občinskih gozdov in 7,82% zasebnih gozdov v lasti
pravnih oseb;
B)    
površina: 3.406,76 ha, od katere je 2.946,60 ha večnamenskih gozdov,
19,82 ha gozdov s posebnim namenom, v katerih gozdnogospodarski ukrepi niso
dovoljeni, in 440,34 ha varovalnih gozdov;
C)   
lesna zaloga: 262,1 m3/ha, od tega 56,0 m3/ha
iglavcev in 206,1 m3/ha listavcev;
D)   
tekoči letni prirastek: 4,52 m3/ha, od tega 1,10 m3/ha
iglavcev in 3,42 m3/ha listavcev.
4. člen
(1) V gozdnogospodarskem načrtu gozdnogospodarske enote
Hrastnik (2005–2014) je ob upoštevanju usmeritev iz gozdnogospodarskega načrta
Gozdnogospodarskega območja Ljubljana, izdelanega za obdobje od 1. januarja 2001
do 31. decembra 2010, ugotovljenega stanja gozdov, analize preteklega
gospodarjenja, zakonitosti razvoja gozdov ter pridobljenih spoznanj pri spremljanju
razvoja gozdov v gozdnogospodarski enoti Hrastnik določeno, da so najbolj poudarjene
funkcije gozdov, ki določajo način gospodarjenja z gozdom,
-       
proizvodne funkcije na površini 401,82 ha,
-       
ekološke funkcije na površini 1.384,33 ha ter
-       
socialne funkcije na površini 1.134,05 ha.
(2) Na podlagi funkcij gozdov in njihovega ovrednotenja so v
gozdnogospodarskem načrtu gozdnogospodarske enote Hrastnik (2005–2014) določeni
cilji gospodarjenja z gozdom in gozdnim prostorom ter usmeritve za njihovo
doseganje.
5. člen
(1) Na podlagi ciljev in usmeritev iz drugega odstavka prejšnjega
člena so v gozdnogospodarski enoti Hrastnik za obdobje od 1. januarja 2005 do
31. decembra 2014 določeni naslednji ukrepi:
-       
najvišji možni posek v višini 86.867 m3, od tega 19.274 m3
iglavcev in 67.593 m3 listavcev,
-       
gojitvena dela, potrebna za ohranitev in razvoj gozdov, na površini
245,31 ha,
-       
nega mlajšega drogovnjaka na površini 82,93 ha,
-       
varstvena dela, potrebna za zaščito pred divjadjo, in sicer zaščita s
8.500 tulci,
-       
nega habitatov prosto živečih živali, in sicer vzdrževanje travinj na
površini 10,00 ha.
(2) V gozdnogospodarskem načrtu gozdnogospodarske enote
Hrastnik (2005–2014) so določeni ukrepi in načini njihove izvedbe tudi na
ravneh gospodarskih razredov in odsekov.
6. člen
Pri izdelavi gozdnogojitvenih načrtov za posamezne ekosisteme
in njihove dele v gozdnogospodarski enoti Hrastnik v obdobju od uveljavitve
tega pravilnika do 31. decembra 2014 se morajo upoštevati cilji, usmeritve in
ukrepi, določeni v gozdnogospodarskem načrtu gozdnogospodarske enote Hrastnik
(2005–2014).
7. člen
Po en izvod gozdnogospodarskega načrta gozdnogospodarske enote
Hrastnik (2005–2014) je na vpogled na sedežu Zavoda za gozdove Slovenije,
Območne enote Ljubljana, Tržaška 2, Ljubljana, na sedežu Zavoda za gozdove Slovenije,
Krajevne enote Zagorje, Ulica 9. avgusta 78a, Zagorje ob Savi, in na
Ministrstvu za kmetijstvo, gozdarstvo in prehrano, Dunajska 58, Ljubljana, kjer
se hrani tudi dokumentacija v zvezi s postopkom sprejemanja gozdnogospodarskega
načrta gozdnogospodarske enote Hrastnik (2005–2014).
8. člen
Ta pravilnik začne veljati naslednji dan po objavi v Uradnem listu
Republike Slovenije.
Št. 322-01-04-14/2001/8
Ljubljana, dne 25. septembra 2006
EVA 2005-2311-0135
Marija Lukačič l.r.
Ministrica
za kmetijstvo, gozdarstvo
in prehrano