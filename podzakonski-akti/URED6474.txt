1. člen
(vsebina)
Ta uredba določa kalkulacije za
ugotavljanje katastrskega dohodka in pavšalne ocene dohodka na panj.
2. člen
(kalkulacije za ugotavljanje katastrskega
dohodka za dejanske rabe kmetijskih in gozdnih zemljišč po proizvodnih
območjih)
Kalkulacije za ugotavljanje katastrskega
dohodka za dejanske rabe kmetijskih in gozdnih zemljišč po proizvodnih območjih
so določene v prilogi 1, ki je sestavni del te uredbe.
3. člen
(priprava predloga lestvic katastrskega
dohodka)
(1) Predlog lestvic katastrskega
dohodka se pripravi na podlagi kalkulacij za ugotavljanje katastrskega dohodka
iz prejšnjega člena.
(2) Za posamezne dejanske rabe
kmetijskih in gozdnih zemljišč se za vsako proizvodno območje in za vse
bonitete zemljišč oziroma vse rastiščne koeficiente na način, določen v prilogi
1 te uredbe, izračunajo zneski katastrskega dohodka na hektar kmetijske oziroma
gozdne površine. Pri tem se upoštevajo povprečni pridelki, odkupne cene
pridelkov, nabavne cene materialnih potroškov in tujih storitev ter nabavne
vrednosti osnovnih sredstev, ki so za vsako leto objavljeni v evidenci
kalkulacij.
(3) Predlog lestvic katastrskega
dohodka za posamezno leto se za vse bonitete zemljišč oziroma vse rastiščne
koeficiente izračuna tako, da se pri izračunu zneskov katastrskega dohodka iz
prejšnjega odstavka možni pridelek pomnoži s faktorji korekcije možnega
pridelka. Faktorji korekcije možnega pridelka so za kmetijska zemljišča
določeni glede na vrsto dejanske rabe zemljišča in boniteto zemljišča, za
gozdna zemljišča pa glede na rastiščni koeficient. Faktorji korekcije možnega
pridelka so določeni v prilogi 2, ki je sestavni del te uredbe.
4. člen
(izračun katastrskega dohodka posamezne
parcele)
(1) Katastrski dohodek posamezne
parcele se izračuna kot vsota katastrskega dohodka vseh delov parcele različnih
dejanskih rab. Katastrski dohodek za posamezno dejansko rabo se izračuna kot
zmnožek površine posamezne dejanske rabe in vrednosti katastrskega dohodka iz
lestvic katastrskega dohodka za to dejansko rabo, boniteto zemljišča oziroma
rastiščni koeficient in proizvodno območje, v katero spada parcela.
(2) Katastrski dohodek se zmanjša
zaradi omejitev intenzivnosti pridelave, če parcela leži znotraj območij posebnih
režimov za kmetovanje. Odstotki zmanjšanja katastrskega dohodka zaradi omejitev
intenzivnosti pridelave so določeni glede na območje posebnih režimov za
kmetovanje in dejansko rabo zemljišča v prilogi 3, ki je sestavni del te uredbe.
5. člen
(kalkulacije za ugotavljanje pavšalne
ocene dohodka na panj)
Kalkulacije za ugotavljanje pavšalne ocene
dohodka na panj so določene v prilogi 4, ki je sestavni del te uredbe.
6. člen
(priprava predloga pavšalne ocene dohodka
na panj)
Predlog pavšalne ocene za panj se pripravi
na način, določen v prilogi 4 te uredbe, ob upoštevanju povprečnih pridelkov,
odkupnih cen pridelkov, nabavnih cen materialnih potroškov in tujih storitev
ter nabavnih vrednosti osnovnih sredstev, ki so za vsako leto objavljeni v
evidenci kalkulacij.
7. člen
(začetek veljavnosti)
Ta uredba začne veljati naslednji dan po
objavi v Uradnem listu Republike Slovenije.
Št. 00729-48/2013
Ljubljana, dne 30. avgusta 2013
EVA 2013-2430-0070
Vlada Republike Slovenije
mag. Alenka Bratušek l.r.
Predsednica

Priloga 1:
Kalkulacije za ugotavljanje katastrskega dohodka za dejanske rabe kmetijskih in
gozdnih zemljišč po proizvodnih območjih in način izračuna standardiziranih
materialnih stroškov, stroškov lastnih strojnih storitev in stroškov tujih
storitev (t.i. spremenljivi stroški) za pridelek
Priloga 2: Faktorji
korekcije možnega pridelka
Priloga 3: Odstotki
zmanjšanja katastrskega dohodka za zemljišča znotraj območij posebnih režimov
za kmetovanje
Priloga 4:
Kalkulacije za ugotavljanje pavšalne ocene dohodka na čebelji panj in način
izračuna standardiziranih materialnih stroškov, stroškov lastnih strojnih
storitev in stroškov tujih storitev (spremenljivih stroškov) za pridelek