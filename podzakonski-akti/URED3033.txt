1. člen
S to uredbo se določi ureditveno območje mejnega prehoda za
obmejni promet Novi Kot (v nadaljnjem besedilu: mejni prehod), na podlagi
Elaborata za ugotavljanje javne koristi za ureditev mejnega prehoda Novi Kot,
ki ga je izdelala STIA projektiranje in tehnično svetovanje, d.o.o., Novo
mesto, pod št. E-62/03, avgust 2003, in je na vpogled na Servisu skupnih služb
Vlade Republike Slovenije, Gregorčičeva 27a, Ljubljana.
2. člen
Ureditveno območje mejnega prehoda obsega naslednje
nepremičnine, potrebne za gradnjo objekta mejnega prehoda, nadstrešnice,
ureditev vozišča in treh parkirnih mest, in sicer na zemljišču, parc. št.
2247/3, 2247/2 in 2247/8, vse k.o. Draga. 
Ureditveno območje obsega tudi traso za izgradnjo
infrastrukturnih objektov in naprav, potrebnih za nemoteno delovanje mejnega
prehoda, to so električni in telefonski kabel. 
Trasa električnega nizkonapetostnega kabla v dolžini
približno 700 m je predvidena po zemljišču v k.o. Draga: parc. št. 2429/2,
2640, 2321/2, 2321/1, 2320/5, stavbna parcela 190/2, 2320/2, 2317, 2316, 2314,
stavbna parcela 173, 2315, 2266, 2642, 2643/3, 2244, 2247/6 in 2247/3. 
Trasa telefonskega kabla v dolžini približno 385 m je
predvidena po zemljišču v k.o. Draga: parc. št. 2314, stavbna parcela 173,
2315, 2266, 2642, 2643/3, 2244, 2247/6, 2247/3, 2327 in 2331/1. 
Meja ureditvenega območja je prikazana v elaboratu iz 1.
člena te uredbe in je razvidna iz pregledne situacije v M 1:500, ki je sestavni
del te uredbe.
3. člen
Urbanistična podlaga za določitev ureditvenega območja
mejnega prehoda je prostorski izvedbeni akt lokalne skupnosti. 
Ureditveno območje mejnega prehoda ureja odlok o prostorsko
ureditvenih pogojih za območje Občine Loški Potok (Uradni list RS, št. 12/99)
in odlok o spremembah in dopolnitvah odloka o prostorsko ureditvenih pogojih za
območje Občine Loški Potok (sprememba 2003) (Uradni list RS, št. 87/03).
4. člen
Območje mejnega prehoda obsega zemljišča, ki so namenjena za
gradnjo naslednjih objektov in izvedbo naslednjih ureditev: 
-       
gradnjo montažnega objekta, v katerem se bo opravljala policijska in
carinska kontrola, 
-       
gradnjo nadstreška, 
-       
ureditev vozišča na območju mejnega prehoda, 
-       
ureditev parkirišč in druge infrastrukture, 
-       
zunanjo ureditev.
5. člen
Šteje se, da je za namene gradnje mejnega prehoda na
ureditvenem območju iz 2. člena te uredbe izkazana javna korist.
6. člen
Z dnem uveljavitve te uredbe lahko pooblaščeni investitor
začne s pripravljalnimi deli na območju mejnega prehoda.
7. člen
Ta uredba začne veljati naslednji dan po objavi v Uradnem
listu Republike Slovenije.
Št. 280-14/2002-23
Ljubljana, dne 18. septembra 2003.
EVA 2003-1520-0015
Vlada Republike Slovenije
mag. Anton Rop l. r. 
Predsednik

Priloga
1: Načrt v merilu 1:500