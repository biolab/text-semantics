1. člen
S to odredbo se uvede agromelioracijski postopek obnov trajnih
nasadov na kmetijskih zemljiščih na območju Občine Šentilj.
2. člen
Agromelioracijski postopek se uvede na naslednjih kmetijskih zemljiščih:
k. o. Cirknica parceli št. 317/3, 317/4
k. o. Kresnica parcela št. 572
k. o. Šentilj parcele št. 753/9 d, 747, 749,
750, 751 d, 745 d, 746/1 d, 744 d, 748, 742 d, 734/2 d
k. o. Štrihovec parcele št. 424/1 d, 425/3,
425/2, 425/1 d, 425/4 d
k. o. Srebotje parcele št. 188 d, 245/4, 246,
248
k. o. Sp. Velka parcele št. 417/3 d, 417/4 d,
408/2, 813/3, 813/1, 813/2, 812/5, 814, 759/2 d, 758/1, 758/2, 76/5 d,
76/2 d, 9-del, 8-del, 509/1 d, 507 d, 509/2, 741/4, 749/17
k. o. Zg. Velka parcele št. 162/1, 222/2 d
Na podlagi te odredbe bodo agromelioracijski postopki izvedeni
na površini 12,73 ha kmetijskih zemljišč. 
Investicijsko tehnična dokumentacija mora biti v skladu s
prostorsko ureditvenimi pogoji, ki veljajo na navedenih melioracijskih
območjih.
3. člen
Investitorji agromelioracij so lastniki oziroma uporabniki kmetijskih
zemljišč iz 2. člena te odredbe. Zahtevke zanje lahko vlagajo osebe, ki jih
ustanovijo oziroma za to pooblastijo lastniki oziroma uporabniki kmetijskih
zemljišč.
4. člen
Sredstva za agromelioracije zagotovijo lastniki in uporabniki
kmetijskih zemljišč iz 2. člena te odredbe, le ti pa lahko del sredstev
pridobijo iz proračuna Republike Slovenije na podlagi javnega razpisa, ki ga
objavi Ministrstvo za kmetijstvo, gozdarstvo in prehrano.
5. člen
Agromelioracijska dela po tej odredbi obsegajo ukrepe, ki izboljšujejo
fizikalne, kemijske in biološke lastnosti tal, to so:
-       
čiščenje zarasti in izkop panjev
-       
planiranje, rigolanje, terasiranje
-       
morebitne manjše hidroureditve
-       
vlažno gnojenje in apnenje v skladu z gnojilnim načrtom
-       
ureditev poti
-       
investicijsko tehnični nadzor
Vsa agromelioracijska dela na agromelioracijskih območjih so
dolžni opraviti lastniki oziroma uporabniki kmetijskih zemljišč, in sicer v
rokih kot so določeni v investicijskih programih za posamezno investicijo.
Če lastniki oziroma uporabniki kmetijskih zemljišč ne opravijo
predvidenih del v določenih rokih, ki izhajajo iz investicijskega programa,
odredi Upravna enota Pesnica v skladu s 109. členom zakona o kmetijskih
zemljiščih, izvedbo teh del na stroške lastnika oziroma uporabnika kmetijskih zemljišč.
Investitorji morajo vsa dela opraviti v skladu s predpisi o
urejanju naselij in drugih posegov v prostor ter morajo zagotoviti, da bo
pooblaščena strokovna inštitucija opravljala nadzor nad vsemi deli.
6. člen
Raba kmetijskih zemljišč, mora po dokončani izvedbi agromelioracijskih
del, ki so predvidena s to odredbo zagotoviti novo kakovost zemljišča in
ustrezati vsem predpisom o dobrem gospodarju.
Lastniki oziroma uporabniki kmetijskih zemljišč iz 2. člena
te odredbe morajo redno vzdrževati rodovitnost melioriranih zemljišč.

Odredba o uvedbi agromelioracijskega postopka
na območju Občine Šentilj (Uradni list RS, št. 24/96) vsebuje naslednjo končno določbo:
»7. člen
Ta odredba začne veljati naslednji dan po objavi v Uradnem
listu Republike Slovenije.«.

Odredba o dopolnitvi odredbe o uvedbi
agromelioracijskega postopka na območju Občine Šentilj (Uradni list RS, št. 28/96) vsebuje naslednjo končno določbo:
»2. člen
Ta odredba začne veljati naslednji dan po objavi v Uradnem
listu Republike Slovenije.«.