1. člen
Ta pravilnik določa smer izobrazbe, ki jo morajo ob
izpolnjevanju drugih z zakonom določenih pogojev imeti učitelji v dvojezični
devetletni osnovni šoli in v devetletni osnovni šoli z italijanskim učnim
jezikom za izvajanje tistih delov programov, kjer predmetnika devetletne
dvojezične osnovne šole in devetletne osnovne šole z italijanskim učnim jezikom
določata druge predmete kot predmetnik devetletne osnovne šole, oziroma je z
zakonom omogočena drugačna organizacija pouka kot v programu devetletne osnovne
šole.
2. člen
V tem pravilniku je kot izobrazba določen študijski program
za pridobitev izobrazbe, po katerem se pridobi strokovni naslov v skladu z
Zakonom o strokovnih in znanstvenih naslovih (Uradni list RS, 83/03 – uradno
prečiščeno besedilo).
3. člen
S tem pravilnikom se določajo tudi predmeti, pri katerih se
za učitelje zagotavljajo programi profesionalnega usposabljanja. 
Predmeti in programi iz prvega odstavka tega člena so
navedeni v prilogi, ki je sestavni del tega pravilnika. 
Strokovni delavci se nadalje izobražujejo in usposabljajo v
skladu s Pravilnikom o nadaljnjem izobraževanju in usposabljanju strokovnih
delavcev v vzgoji in izobraževanju (Uradni list RS, št. 64/04).
4. člen
Če v tem pravilniku pri posameznih predmetih ni navedeno, ali
je ustrezen enopredmetni ali dvopredmetni študijski program, se šteje, da je
ustrezen tako enopredmetni kot dvopredmetni študijski program.
5. člen
1. Učitelji
1.1. Učitelji skupnih predmetov
1.1.1. Slovenščina 1
Učitelj slovenščine 1 v prvem obdobju ter v četrtem in petem
razredu devetletne dvojezične osnovne šole je lahko: 
-       
kdor je končal univerzitetni študijski program iz razrednega pouka. 
Učitelj slovenščine 1 v šestem razredu in v tretjem obdobju
devetletne dvojezične osnovne šole je lahko: 
-       
kdor je končal univerzitetni študijski program iz slovenščine. 
Kdor izpolnjuje pogoje za učitelja razrednega pouka po 146.
členu Zakona o organizaciji in financiranju vzgoje in izobraževanja (Uradni
list RS, št. 115/03 – uradno prečiščeno besedilo – v nadaljevanju ZOFVI), lahko
poučuje slovenščino 1 v prvem obdobju ter v četrtem in petem razredu devetletne
dvojezične osnovne šole. 
Kdor izpolnjuje pogoje za
poučevanje slovenskega jezika v osnovni šoli po 146. členu ZOFVI, lahko poučuje
slovenščino v šestem razredu in v tretjem obdobju devetletne dvojezične osnovne
šole.
1.1.2. Slovenščina 2
Učitelj slovenščine 2 v prvem obdobju devetletne dvojezične
osnovne šole je lahko: 
-       
kdor je končal univerzitetni študijski program iz razrednega pouka. 
Učitelj slovenščine 2 v prvem obdobju devetletne dvojezične
osnovne šole je lahko tudi: 
-       
kdor je končal univerzitetni študijski program iz slovenščine. 
Kdor izpolnjuje pogoje za učitelja razrednega pouka po 146.
členu ZOFVI, lahko poučuje slovenščino 2 v prvem obdobju devetletne dvojezične
osnovne šole. 
Kdor izpolnjuje pogoje za poučevanje slovenskega jezika v
osnovni šoli po 146. členu ZOFVI, lahko poučuje slovenščino 2 v prvem obdobju
devetletne dvojezične osnovne šole. 
Učitelj slovenščine 2 v prvem obdobju ter v četrtem in petem
razredu devetletne osnovne šole z italijanskim učnim jezikom je lahko: 
-       
kdor je končal univerzitetni študijski program iz razrednega pouka. 
Učitelj slovenščine 2 v prvem obdobju ter v četrtem in petem
razredu devetletne osnovne šole z italijanskim učnim jezikom je lahko tudi: 
-       
kdor je končal univerzitetni študijski program iz slovenščine. 
Učitelj slovenščine 2 v šestem razredu in v tretjem obdobju
devetletne osnovne šole z italijanskim učnim jezikom je lahko: 
-       
kdor je končal univerzitetni študijski program iz slovenščine. 
Kdor izpolnjuje pogoje za učitelja razrednega pouka po 146.
členu ZOFVI, lahko poučuje slovenščino 2 v prvem obdobju ter v četrtem in petem
razredu devetletne osnovne šole z italijanskim učnim jezikom. 
Kdor izpolnjuje pogoje za poučevanje slovenskega jezika v
osnovni šoli po 146. členu ZOFVI, lahko poučuje slovenščino v vseh treh
obdobjih devetletne osnovne šole z italijanskim učnim jezikom.
1.1.3. Madžarščina
1
Učitelj madžarščine 1 v prvem obdobju ter v četrtem in petem
razredu devetletne dvojezične osnovne šole je lahko: 
-       
kdor je končal univerzitetni študijski program iz razrednega pouka. 
Učitelj madžarščine 1 v šestem razredu in v tretjem obdobju
devetletne dvojezične osnovne šole je lahko: 
-       
kdor je končal univerzitetni študijski program iz madžarščine. 
Kdor izpolnjuje pogoje za učitelja razrednega pouka po 146.
členu ZOFVI, lahko poučuje madžarščino 1 v prvem obdobju ter četrtem in petem
razredu devetletne dvojezične osnovne šole. 
Kdor izpolnjuje pogoje za poučevanje madžarskega jezika v
osnovni šoli po 146. členu ZOFVI, lahko poučuje madžarščino 1 v šestem razredu
in v tretjem obdobju devetletne dvojezične osnovne šole.
1.1.4. Madžarščina
2
Učitelj madžarščine 2 v prvem obdobju ter v četrtem in petem
razredu devetletne dvojezične osnovne šole je lahko: 
-       
kdor je končal univerzitetni študijski program iz razrednega pouka. 
Učitelj madžarščine 2 v prvem obdobju ter v četrtem in petem
razredu devetletne dvojezične osnovne šole je lahko tudi: 
-       
kdor je končal univerzitetni študijski program iz madžarščine. 
Učitelj madžarščine 2 v šestem razredu in v tretjem obdobju
devetletne dvojezične osnovne šole je lahko: 
-       
kdor je končal univerzitetni študijski program iz madžarščine. 
Kdor izpolnjuje pogoje za učitelja razrednega pouka po 146.
členu ZOFVI, lahko poučuje madžarščino 2 v prvem obdobju ter v četrtem in petem
razredu devetletne dvojezične osnovne šole. 
Kdor izpolnjuje pogoje za poučevanje madžarskega jezika v
osnovni šoli po 146. členu ZOFVI, lahko poučuje madžarščino 2 v vseh treh
obdobjih devetletne dvojezične osnovne šole.
1.1.5. Italijanščina
Učitelj italijanščine v prvem obdobju ter v četrtem in petem
razredu devetletne osnovne šole z italijanskim učnim jezikom je lahko: 
-       
kdor je končal univerzitetni študijski program iz razrednega pouka (z
italijanskim jezikom). 
Učitelj italijanščine v šestem razredu in v tretjem obdobju
devetletne osnovne šole z italijanskim učnim jezikom je lahko: 
-       
kdor je končal univerzitetni študijski program iz italijanščine. 
Kdor izpolnjuje pogoje za učitelja razrednega pouka (z
italijanskim jezikom) po 146. členu ZOFVI, lahko poučuje italijanščino v prvem
obdobju ter četrtem in petem razredu devetletne osnovne šole z italijanskim
učnim jezikom. 
Kdor izpolnjuje pogoje za poučevanje italijanščine v osnovni
šoli po 146. členu ZOFVI, lahko poučuje italijanščino v šestem razredu in v
tretjem obdobju devetletne osnovne šole z italijanskim učnim jezikom.
1.1.6. Likovna
vzgoja
Učitelj likovne vzgoje v prvem obdobju ter četrtem in petem
razredu devetletne dvojezične osnovne šole in devetletne osnovne šole z
italijanskim učnim jezikom je lahko: 
-       
kdor je končal univerzitetni študijski program razrednega pouka. 
Učitelj likovne vzgoje v prvem obdobju ter četrtem in petem
razredu devetletne dvojezične osnovne šole in devetletne osnovne šole z
italijanskim učnim jezikom je lahko tudi: 
-       
kdor je končal univerzitetni študijski program likovne pedagogike,
kiparstva ali slikarstva. 
Učitelj likovne vzgoje v šestem razredu in v tretjem obdobju
devetletne dvojezične osnovne šole in devetletne osnovne šole z italijanskim
učnim jezikom je lahko: 
-       
kdor je končal univerzitetni študijski program likovne pedagogike,
kiparstva ali slikarstva. 
Kdor izpolnjuje pogoje za učitelja razrednega pouka po 146.
členu ZOFVI, lahko poučuje likovno vzgojo v prvem obdobju ter v četrtem in
petem razredu devetletne dvojezične osnovne šole in devetletne osnovne šole z
italijanskim učnim jezikom. 
Kdor izpolnjuje pogoje za poučevanje likovne vzgoje v osnovni
šoli po 146. členu ZOFVI, lahko poučuje likovno vzgojo v vseh treh obdobjih
devetletne dvojezične osnovne šole in devetletne osnovne šole z italijanskim
učnim jezikom.
1.1.7. Glasbena
vzgoja
Učitelj glasbene vzgoje v prvem obdobju ter v četrtem in
petem razredu devetletne dvojezične osnovne šole in devetletne osnovne šole z
italijanskim učnim jezikom je lahko: 
-       
kdor je končal univerzitetni študijski program iz razrednega pouka. 
Učitelj glasbene vzgoje v prvem obdobju ter v četrtem in
petem razredu devetletne dvojezične osnovne šole in devetletne osnovne šole z
italijanskim učnim jezikom je lahko tudi: 
-       
kdor je končal univerzitetni študijski program glasbene pedagogike. 
Učitelj glasbene vzgoje v šestem razredu in v tretjem obdobju
devetletne dvojezične osnovne šole in devetletne osnovne šole z italijanskim
učnim jezikom je lahko: 
-       
kdor je končal univerzitetni študijski program glasbene pedagogike. 
Kdor izpolnjuje pogoje za učitelja razrednega pouka po 146.
členu ZOFVI, lahko poučuje glasbeno vzgojo v prvem obdobju ter v četrtem in
petem razredu devetletne dvojezične osnovne šole in devetletne osnovne šole z
italijanskim učnim jezikom. 
Kdor izpolnjuje pogoje za poučevanje glasbene vzgoje v
osnovni šoli po 146. členu ZOFVI, lahko poučuje glasbeno vzgojo v vseh treh
obdobjih devetletne dvojezične osnovne šole in devetletne osnovne šole z
italijanskim učnim jezikom.
1.1.8. Športna
vzgoja
Učitelj športne vzgoje v prvem obdobju ter v četrtem in petem
razredu devetletne dvojezične osnovne šole in devetletne osnovne šole z
italijanskim učnim jezikom je lahko: 
-       
kdor je končal univerzitetni študijski program razrednega pouka. 
Učitelj športne vzgoje v prvem obdobju ter v četrtem in petem
razredu devetletne dvojezične osnovne šole in devetletne osnovne šole z
italijanskim učnim jezikom je lahko tudi: 
-       
kdor je končal univerzitetni študijski program športne vzgoje. 
Učitelj športne vzgoje v šestem razredu in v tretjem obdobju
devetletne dvojezične osnovne šole in devetletne osnovne šole z italijanskim
učnim jezikom je lahko: 
-       
kdor je končal univerzitetni študijski program športne vzgoje. 
Kdor izpolnjuje pogoje za učitelja razrednega pouka po 146.
členu ZOFVI, lahko poučuje športno vzgojo v prvem obdobju ter v četrtem in
petem razredu devetletne dvojezične osnovne šole in devetletne osnovne šole z
italijanskim učnim jezikom. 
Kdor izpolnjuje pogoje za poučevanje športne vzgoje v osnovni
šoli po 146. členu ZOFVI, lahko poučuje športno vzgojo v vseh treh obdobjih
devetletne dvojezične osnovne šole in devetletne osnovne šole z italijanskim
učnim jezikom.
1.2. Drugi
učitelj v drugem in tretjem razredu
Drugi učitelj v drugem in tretjem razredu dvojezične
devetletne osnovne šole je lahko: 
-       
kdor je končal univerzitetni študijski program razrednega pouka. 
Kdor izpolnjuje pogoje za učitelja razrednega pouka po 146.
členu ZOFVI, je lahko drugi učitelj v drugem in tretjem razredu devetletne
dvojezične osnovne šole.
1.3. Učitelji
izbirnih predmetov 
MADŽARŠČINA 
Literarni klub
Učitelj predmeta literarni klub je lahko: 
-       
kdor izpolnjuje pogoje za učitelja madžarščine v tretjem obdobju
dvojezične devetletne osnovne šole, 
-       
kdor je končal univerzitetni študijski program iz primerjalne
književnosti in literarne teorije.
Šolsko
novinarstvo
Učitelj predmeta šolsko novinarstvo je lahko: 
-       
kdor izpolnjuje pogoje za učitelja madžarščine v tretjem obdobju
dvojezične osnovne šole, 
-       
kdor je končal enopredmetni ali dvopredmetni univerzitetni študijski
program iz novinarstva ali bibliotekarstva.
6. člen
Ne glede na določbe tega pravilnika je ustrezna tudi
izobrazba, pridobljena po podiplomskih študijskih programih za pridobitev
specializacije, magisterija oziroma doktorata znanosti ustrezne smeri.
7. člen
Ta pravilnik začne veljati petnajsti dan po objavi v Uradnem
listu Republike Slovenije.
Št. 011-03-68/2004
Ljubljana, dne 15. marca 2006
EVA 2005-3311-0084
dr. Milan Zver l.r. 
Minister 
za šolstvo in šport

PRILOGA:
Priloga k pravilniku o smeri izobrazbe učiteljev v devetletni dvojezični
osnovni šoli in devetletni osnovni šoli z italijanskim učnim jezikom