1. člen
(splošna določba)
Ta sklep določa: 
1.     
vsebino obvestila o sumljivem poslu, 
2.     
način posredovanja obvestila o sumljivem poslu.
2. člen
(pojmi)
(1) Pojmi, uporabljeni v tem sklepu, imajo enak pomen kot v
določbah Zakona o trgu finančnih instrumentov (Uradni list RS, št. 67/07; v
nadaljevanju: ZTFI), kot na primer: 
1.     
notranja informacija v 373. členu, 
2.     
tržna manipulacija v 374. členu, 
3.     
sumljiv posel v prvem odstavku 391. člena. 
(2) Kadar se ta sklep sklicuje na določbe drugih predpisov,
se te določbe uporabljajo v njihovem vsakokrat veljavnem besedilu.
3. člen
(vsebina obvestila)
(1) Obvestilo o sumljivem poslu mora imeti najmanj naslednjo
vsebino: 
1.     
podatki o poslu: finančni instrument, ki je predmet transakcije,
vključno z oznako finančnega instrumenta in navedbo organiziranega finančnega
trga oziroma trga, kjer je bil posel izvršen, ali navedbo, da posel ni bil
izvršen na organiziranem trgu, 
2.     
podatki o naročilu, ki je bilo podlaga za izvedbo posla: tip naročila,
datum in čas prejema naročila, cena ter količina naročila, podatki o izvršitvi
naročila in druge posebnosti naročila, 
3.     
razlogi za sum, zakaj naj bi posel predstavljal tržno manipulacijo ali
trgovanje na podlagi notranje informacije, 
4.     
podatki, ki omogočajo identifikacijo oseb, v imenu in za račun, katerih
je bil posel izvršen, in drugih oseb, ki so sodelovale pri poslu, 
5.     
podatki o vlogi osebe, ki posreduje obvestilo, pri izvedbi posla, 
6.     
druge informacije, ki bi utegnile biti pomembne pri nadzoru nad
sumljivimi posli. 
(2) Če nekateri podatki iz prvega odstavka tega člena v času
posredovanja obvestila niso na voljo, oseba iz prvega odstavka 391. člena ZTFI
obvesti Agencijo za trg vrednostnih papirjev (v nadaljevanju: Agencija) vsaj o
razlogih, na podlagi katerih sumi, da gre pri transakciji za trgovanje na
podlagi notranjih informacij ali tržno manipulacijo, o vseh preostalih podatkih
pa jo obvesti takoj, ko so na voljo.
4. člen
(način posredovanja obvestila)
(1) Oseba iz prvega odstavka 391. člena ZTFI lahko obvesti
Agencijo o sumljivem poslu na obrazcu OSP s podatki, navedenimi na tem obrazcu,
po pošti, elektronski pošti ali telefaksu, ustno po telefonu pa le, če na
zahtevo Agencije prijavo potrdi v pisni obliki na enega od prejšnjih treh
načinov. 
(2) Obrazec OSP in navodila za izpolnjevanja tega obrazca so
Priloga 1 k temu sklepu.
5. člen
(prenehanje uporabe)
Z dnem uveljavitve tega sklepa se preneha uporabljati Sklep o
obveščanju o sumljivih transakcijah (Uradni list RS, št. 13/05).
6. člen
(uveljavitev sklepa)
Ta sklep začne veljati naslednji dan po objavi v Uradnem
listu Republike Slovenije.
Št. 251-1/11-19/2007
Ljubljana, dne 24. oktobra 2007
EVA 2007-1611-0154
Predsednik sveta Agencije za
trg vrednostnih papirjev 
dr. Miha Juhart l.r.
 

Priloga 1: Obveščanje o
sumljivih poslih (Obrazec OSP)