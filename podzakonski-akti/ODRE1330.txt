1. člen
S to odredbo se uvede melioracijski postopek na kmetijskih
zemljiščih na območju Občine Ljubno ob Savinji.
2. člen
Melioracijski postopek (namakalni sistem) se uvede na
kmetijskih zemljiščih: 
-       
k.o. Ter, parc. št. 1265/1, 1265/11, 1265/2, 1265/3, 1265/4, 1265/5,
1265/6, 1265/9, 1280, 1341, 1342, 1343, 1345, 1391, 1392, 1393, 1389/1, 1389/1 
-       
k.o. Ljubno, parc. št. 619, 622, 644/1, 708, 630, 627, 629, 631, 709,
710, 632, 633, 634, 626, 628. 
Meje območij melioracij so vrisane v preglednih katastrskih
kartah, ki so sestavni del investicijsko tehnične dokumentacije, ki je na
vpogled pri investitorju in Zavodu za živinorejo in veterinarstvo Celje,
Kmetijska svetovalna služba Mozirje. 
Investicijsko tehnična dokumentacija mora biti v skladu s
prostorsko ureditvenimi pogoji, ki veljajo na navedenih melioracijskih
območjih.
3. člen
Investitor melioracije po tej odredbi je lastnik oziroma
uporabnik kmetijskega zemljišča iz 2. člena te odredbe, ki zahtevke vlaga sam.
4. člen
Sredstva za melioracijo zagotovi lastnik oziroma uporabnik
kmetijskega zemljišča iz 2. člena te odredbe, ki lahko pridobi del sredstev iz
proračuna Republike Slovenije, na podlagi javnega razpisa, ki ga objavi
Ministrstvo za kmetijstvo, gozdarstvo in prehrano.
5. člen
Melioracija po tej odredbi obsega namakanje kmetijskih
površin, kombinirano z gnojenjem z gnojevko. 
Lastnik oziroma uporabnik kmetijskega zemljišča na melioracijskem
območju iz 2. člena te odredbe mora sam opraviti očiščevalna in vzdrževalna
dela na namakalnem sistemu. 
Investitor mora vsa dela opravljati v skladu s predpisi o
urejanju naselij in drugih posegov v prostor.
6. člen
Raba kmetijskega zemljišča iz 2. člena te odredbe mora biti
po končanih melioracijskih ukrepih usklajena z novo kakovostjo zemljišča in
mora ustrezati predpisom o dobrem gospodarjenju. 
Lastnik oziroma uporabnik kmetijskega zemljišča iz 2. člena
te odredbe mora redno vzdrževati doseženo rodovitnost melioriranih zemljišč.
7. člen
Te odredba začne veljati tretji dan po objavi v Uradnem listu
Republike Slovenije.
Št. 355-02-25/96-7
Ljubljana, dne 21. avgusta 1996.
Minister
za kmetijstvo,
gozdarstvo in prehrano
dr. Jože Osterc l. r.