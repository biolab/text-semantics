I. SPLOŠNA DOLOČBA
1. člen
S tem sklepom se ustanovi javni zavod
Študentski domovi v Ljubljani (v nadaljnjem besedilu: javni zavod) in urejajo
njegova organizacija ter delovanje.
Ustanoviteljske pravice in obveznosti izvršuje
Vlada Republike Slovenije.
II. STATUSNE DOLOČBE
2. člen
Ime javnega zavoda je Študentski domovi v
Ljubljani.
Sedež javnega zavoda je v Ljubljani, Cesta
27. aprila 31.
Javni zavod je pravna oseba javnega prava.
3. člen
Javni zavod ima pečat okrogle oblike
premera 35 mm. Ob zunanjem robu je napisano REPUBLIKA SLOVENIJA, znotraj pa ime
javnega zavoda.
III. DEJAVNOST JAVNEGA ZAVODA
4. člen
Javni zavod opravlja naslednje dejavnosti
iz Uredbe o standardni klasifikaciji dejavnosti (Uradni list RS, št. 69/07 in
17/08):
47.110   Trgovina
na drobno v nespecializiranih prodajalnah, pretežno z živili;
47.190   Druga
trgovina na drobno v nespecializiranih prodajalnah;
55.201   Počitniški
domovi in letovišča;
55.204   Planinski
domovi in mladinska prenočišča;
55.209   Druge
nastanitve za krajši čas;
55.900   Dejavnost
dijaških in študentskih domov ter druge nastanitve;
56.101   Restavracije
in gostilne;
56.102   Okrepčevalnice
in podobni obrati;
56.103   Slaščičarne
in kavarne;
56.104   Začasni
gostinski obrati;
56.210   Priložnostna
priprava in dostava jedi;
56.290   Druga
oskrba z jedmi;
56.300   Strežba
pijač;
66.190   Druge
pomožne dejavnosti za finančne storitve, razen za zavarovalništvo in
pokojninske sklade;
81.100   Vzdrževanje
objektov in hišniška dejavnost;
84.110   Splošna
dejavnost javne uprave;
84.120   Urejanje
zdravstva, izobraževanja, kulturnih in drugih socialnih storitev, razen obvezne
socialne varnosti;
84.300   Dejavnost
obvezne socialne varnosti;
88.910   Dnevno
varstvo otrok;
88.991   Dejavnost
humanitarnih in dobrodelnih organizacij;
88.999   Drugo
drugje nerazvrščeno socialno varstvo brez nastanitve;
90.010   Umetniško
uprizarjanje;
90.020   Spremljajoče
dejavnosti za umetniško uprizarjanje;
90.030   Umetniško
ustvarjanje;
90.040   Obratovanje
objektov za kulturne prireditve;
93.110   Obratovanje
športnih objektov;
93.120   Dejavnost
športnih klubov;
93.130   Obratovanje
fitnes objektov;
93.190   Druge
športne dejavnosti;
93.299   Druge
nerazvrščene dejavnosti za prosti čas;
96.010   Dejavnost
pralnic in kemičnih čistilnic;
96.090   Druge storitvene dejavnosti, drugje nerazvrščene.
IV. ORGANI JAVNEGA ZAVODA
5. člen
Organi javnega zavoda so:
-      
svet zavoda,
-      
direktor,
-      
študentski svet stanovalcev,
-      
drugi organi, določeni s statutom zavoda.
6. člen
Organ upravljanja javnega zavoda je svet
zavoda.
Svet zavoda sestavlja devet članov, od
tega:
-      
trije predstavniki ustanoviteljice: dva predstavnika ministrstva,
pristojnega za visoko šolstvo in znanost, en predstavnik ministrstva,
pristojnega za socialne zadeve,
-      
en predstavnik Mestne občine Ljubljana,
-      
en predstavnik Univerze v Ljubljani,
-      
en predstavnik Študentskega sveta stanovalcev,
-      
dva predstavnika delavcev zavoda, in
-      
en predstavnik Študentske organizacije Univerze v Ljubljani.
Mandatna doba članov sveta zavoda je štiri
leta, razen za predstavnike Študentskega sveta stanovalcev in Študentske
organizacije Univerze v Ljubljani, katerih mandatna doba je eno leto.
Člani sveta so lahko imenovani dvakrat
zaporedoma.
Svet zavoda ima predsednika in njegovega
namestnika.
Predsednika imenuje svet zavoda izmed
predstavnikov ustanoviteljice.
Svet zavoda je konstituiran, če je
imenovana oziroma izvoljena več kot polovica njegovih članov. Prvo sejo skliče
direktor zavoda.
7. člen
Svet zavoda:
1.    
določa:
- poslovno politiko in ukrepe za
njeno izvajanje,
- program dela in finančni načrt, 
- vsebino pogodbe o bivanju
študentov v zavodu in pri zasebnikih;
2.    
sprejema:
- letne in večletne delovne načrte
ter poročila o njihovi uresničitvi,
- statut javnega zavoda,
- domski red,
- letno poročilo, 
- cenik storitev javnega zavoda,
- poročilo direktorja javnega
zavoda;
3.    
imenuje in razrešuje direktorja javnega zavoda;
4.    
predlaga:
-  ustanoviteljici spremembo
splošnih aktov, ki sodijo v pristojnost sveta zavoda,
-  predlaga ustanoviteljici
smernice glede ravnanja s stvarnim premoženjem javnega zavoda;
5.    
opravlja druge naloge v skladu s predpisi, s tem sklepom in statutom.
K statutu, programu dela za tekoče leto in
finančnemu načrtu zavoda mora svet zavoda pridobiti soglasje ustanoviteljice.
Seja sveta zavoda je sklepčna, če je
navzoča večina njegovih članov, sklepe pa sprejema z večino glasov navzočih
članov. Za sprejem statuta in drugih splošnih aktov javnega zavoda, letnega
delovnega načrta in finančnega načrta je potrebna večina glasov vseh članov
sveta zavoda.
8. člen
Direktorja javnega zavoda imenuje in
razrešuje svet zavoda s poprejšnjim soglasjem ustanoviteljice.
Mandat direktorja je pet let, po preteku te
dobe pa je lahko ponovno imenovan.
Za direktorja je lahko imenovan, kdor
izpolnjuje naslednje pogoje:
-      
je državljan Evropske unije s stalnim prebivališčem v Republiki
Sloveniji,
-      
ima najmanj univerzitetno izobrazbo ali primerljivo raven izobrazbe po
bolonjskem programu,
-      
ima najmanj pet let delovnih izkušenj na vodilnih delovnih mestih,
-      
ima organizacijske in vodstvene sposobnosti,
-      
aktivno obvlada vsaj en svetovni jezik.
Morebitni dodatni pogoji za imenovanje
direktorja se določijo s statutom javnega zavoda in s sklepom sveta zavoda,
podrobnejši postopek imenovanja se določi s statutom javnega zavoda.
9. člen
Direktor:
-      
organizira in vodi delo ter poslovanje javnega zavoda,
-      
vodi strokovno delo javnega zavoda,
-      
predstavlja in zastopa javni zavod,
-      
predlaga poslovno politiko in ukrepe za njeno izvajanje,
-      
odgovarja za zakonitost dela,
-      
sprejema splošne akte, za katere ni pristojen drug organ po zakonu ali
tem sklepu,
-      
organizira in usklajuje delovni proces,
-      
skrbi za izvajanje odločitev sveta zavoda,
-      
predlaga delovni program,
-      
daje poročilo o delu in poslovanju,
-      
skrbi za materialno in finančno poslovanje,
-      
odloča o disciplinski odgovornosti delavcev,
-      
odloča o posamičnih pravicah in obveznostih delavcev,
-      
določi sistemizacijo delovnih mest,
-      
odloča o oddaji 20 postelj študentom, ki ne izpolnjujejo pogojev in
meril, predpisanih za subvencioniranje bivanja študentov,
-      
opravlja druga dela v skladu s predpisi, tem sklepom in statutom.
10. člen
Študentski svet stanovalcev je organ
študentov, ki bivajo v javnem zavodu. Sestavljajo ga po en predstavnik
študentov iz vsakega študentskega bloka v domovih.
Študentski svet stanovalcev daje mnenje
pristojnim organom javnega zavoda o statutu in vseh zadevah, ki se nanašajo na
pravice in obveznosti študentov stanovalcev, sprejema letni program interesnih
dejavnosti in ga uresničuje v skladu s finančnim predpisom javnega zavoda.
Če pristojni organ mnenja iz prejšnjega
odstavka ne upošteva, lahko Študentski svet stanovalcev zahteva, da se še
enkrat obravnava in odloči o posamezni zadevi na način in po postopku, določenim
s statutom.
Način dela in izvolitve predstavnikov v
Študentski svet stanovalcev določa statut.
V. DELOVNA RAZMERJA
11. člen
Za urejanje delovnih razmerij v javnem
zavodu se uporabljajo predpisi, ki veljajo za zaposlene v javnem sektorju ter
določbe Kolektivne pogodbe za dejavnost vzgoje in izobraževanja.
VI. PREMOŽENJE, S KATERIM JAVNI ZAVOD UPRAVLJA
12. člen
Za opravljanje dejavnosti uporablja javni
zavod premoženje v obsegu, s katerim so upravljali do uveljavitve tega sklepa
Študentski domovi v Ljubljani in ga izkazuje v bilanci stanja.
VII. VIRI, NAČINI IN POGOJI PRIDOBIVANJA SREDSTEV ZA DELO
JAVNEGA ZAVODA
13. člen
Sredstva za delo pridobiva javni zavod:
-      
iz proračuna Republike Slovenije,
-      
iz stanarin,
-      
s plačili za opravljene storitve,
-      
iz dotacij, dediščin in daril,
-      
iz drugih virov.
14. člen
Javni zavod upravlja in razpolaga s
premoženjem, ki ga uporablja za opravljanje svoje dejavnosti v skladu z
namenom, za katerega je bilo pridobljeno.
Javni zavod lahko obremeni nepremičnino
oziroma opremo večje vrednosti, pridobljeno iz javnih sredstev, le v soglasju z
ustanoviteljico. Za opremo večje vrednosti se šteje oprema, za nakup katere je
v skladu z zakonom, ki ureja javno naročanje, potreben razpis.
Javni zavod upravlja in razpolaga z
nepremičnino, pridobljeno iz drugih virov, v skladu z namenom, za katerega je
bila pridobljena.
VIII. PRAVICE, OBVEZNOSTI IN ODGOVORNOSTI JAVNEGA ZAVODA V
PRAVNEM PROMETU
15. člen
Javni zavod nastopa v pravnem prometu
samostojno, v svojem imenu in za svoj račun, z vsemi pravicami in obveznostmi
ter sklepa pravne posle za dejavnosti, določene v tem sklepu, brez omejitev.
Javni zavod odgovarja za obveznosti iz
prejšnjega odstavka s premoženjem, s katerim upravlja in razpolaga.
16. člen
Ustanoviteljica odgovarja za obveznosti
javnega zavoda do vrednosti premoženja, pridobljenega iz javnih sredstev, s
katerim javni zavod upravlja in razpolaga.
IX. MEDSEBOJNE PRAVICE IN OBVEZNOSTI USTANOVITELJICE IN JAVNEGA
ZAVODA
17. člen
Ustanoviteljica zagotavlja pogoje za delo
javnega zavoda ter izvaja druga upravičenja v skladu s tem sklepom in drugimi
predpisi.
18. člen
Javni zavod mora na mesta, namenjena za
bivanje državljanov Republike Slovenije, sprejemati študente po pogojih in
merilih, predpisanih za subvencioniranje bivanja študentov. Pri sklepanju
nastanitvenih pogodb mora upoštevati število točk. Prednost imajo študenti z
več točkami.
19. člen
Ministrstvo za šolstvo, znanost in šport in
javni zavod lahko s pogodbo določita še druge medsebojne pravice in obveznosti.
X. RAZPOLAGANJE S PRESEŽKOM PRIHODKOV NAD ODHODKI IN
PORAVNAVANJE PRIMANJKLJAJA SREDSTEV ZA DELO JAVNEGA ZAVODA
20. člen
Presežek prihodkov nad odhodki javnega
zavoda se uporablja za opravljanje in razvoj dejavnosti v naslednjih letih.
21. člen
O načinu poravnave primanjkljaja sredstev
javnega zavoda, ki nastane pri izvajanju njegove dejavnosti, odloča
ustanoviteljica na predlog sveta zavoda.

Sklep o ustanovitvi javnega zavoda Študentski
domovi v Ljubljani (Uradni list RS, št. 29/01)
vsebuje naslednje prehodne in končno določbo:
»XI. PREHODNE IN KONČNE DOLOČBE
22. člen
Javni zavod je pravni naslednik zavoda s
pravico javnosti z imenom Študentski domovi v Ljubljani, ki sta ga leta 1991 po
zakonu o zavodih (Uradni list RS, št. 12/91, Uradni list RS/I, št. 17/91 in
Uradni list RS, št. 55/92, 13/93, 66/93, 45/94, 8/96 in 36/00) ustanovili
Univerza v Ljubljani, Kongresni trg 12, Ljubljana in Študentska organizacija
Univerze v Ljubljani, Kersnikova 4, Ljubljana.
Po 39. členu zakona o spremembah in
dopolnitvah zakona o visokem šolstvu (Uradni list RS, št. 99/99) je Republika
Slovenija z dnem uveljavitve zakona postala ustanoviteljica študentskih domov,
ki so na ta dan opravljali javno službo.
23. člen
Člani sveta zavoda, ki opravljajo funkcijo
na dan uveljavitve tega sklepa, jo opravljajo do konstituiranja novega.
Svet zavoda po tem sklepu se konstituira
najkasneje v treh mesecih po uveljavitvi tega sklepa.
24. člen
Direktorica javnega zavoda opravlja
funkcijo do izteka mandata. Svet javnega zavoda mora objaviti javni razpis
najmanj treh mesece pred iztekom mandata sedanje direktorice.
25. člen
Javni zavod uskladi statut s tem sklepom v
treh mesecih po njegovi uveljavitvi.
26. člen
Ta sklep začne veljati petnajsti dan po
objavi v Uradnem listu Republike Slovenije.«.

Sklep o spremembah Sklepa o ustanovitvi
javnega zavoda Študentski domovi v Ljubljani (Uradni list RS, št. 74/10) vsebuje naslednjo prehodno in
končno določbo:
»PREHODNA IN KONČNA DOLOČBA
6. člen
Javni zavod uskladi statut s tem sklepom v
treh mesecih po njegovi uveljavitvi.
7. člen
Ta sklep začne veljati naslednji dan po
objavi v Uradnem listu Republike Slovenije.«.