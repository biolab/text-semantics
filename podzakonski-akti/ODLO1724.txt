1. člen
Za živo mojstrovino državnega pomena se
razglasi enota žive dediščine Izdelovanje ljubenskih potic, EID 2-00011 (v
nadaljnjem besedilu: živa mojstrovina).
2. člen
Vrednote, ki utemeljujejo razglasitev za
živo mojstrovino, so:
-       
ljubenske potice so figuralno oblikovane cvetnonedeljske butare in kot
take edinstvene v Sloveniji in Evropi,
-       
ljubenske potice so unikatno oblikovane kot najrazličnejša orodja,
naprave in predmeti, povezani z vsakdanjim življenjem in delom ljudi z Ljubnega
in iz okoliških krajev ter s krščansko simboliko,
-       
od konca 19. stoletja jih na cvetno nedeljo prinašajo na ogled in k
blagoslovu v župnijsko cerkev sv. Elizabete na Ljubnem,
-       
materiali in tehnika izdelave sledijo lokalni tradiciji, motivika pa
postaja vedno bolj pestra in se prilagaja sodobnemu vsakdanjemu življenju,
-       
izdelovanje potic je trdno zasidrano v zavesti Ljubencev in pomembno
vpliva na prepoznavnost kraja.
3. člen
Živa mojstrovina se razglasi z namenom, da
se zagotovita njena javna dostopnost in njeno prenašanje iz roda v rod ter
ohranijo naslednje varovane sestavine:
-       
izdelava potic v času pred cvetno nedeljo,
-       
izdelava potic na območju Ljubnega z okolico,
-       
blagoslov v župnijski cerkvi sv. Elizabete na Ljubnem,
-       
značilna motivika potic,
-       
uporaba naravnih materialov,
-       
simbolna uporaba potic za zaščito pred nesrečami ter za večjo rodnost
polj in živine.
4. člen
Za živo mojstrovino velja varstveni režim,
ki določa:
-       
izdelovanje ljubenskih potic v času pred cvetno nedeljo,
-       
izdelovanje potic na območju Ljubnega z okolico,
-       
blagoslov v župnijski cerkvi sv. Elizabete na Ljubnem,
-       
ohranjanje značilne motivike,
-       
uporabo naravnih materialov,
-       
prenašanje znanja na mlajše generacije,
-       
zagotavljanje kontinuitete izdelovanja potic in ohranjanja šege,
-       
spodbujanje izdelovanja potic v lokalnem okolju,
-       
spodbujanje prezentacije izbranih primerkov ljubenskih potic v lokalnem
okolju,
-       
evidentiranje in dokumentiranje izdelovanja, blagoslova in uporabe
ljubenskih potic, hranjenje dokumentacije pri nosilcih,
-       
preprečevanje komercializacije, ki bi ogrozila tradicionalno šego
(izdelovanje, blagoslov in simbolno uporabo potic) v lokalnem okolju,
-       
ohranjanje odprtega predprostora župnijske cerkve sv. Elizabete.
5. člen
Nosilca ohranjanja sta Župnija Ljubno ob
Savinji in Občina Ljubno, ki zagotovita kontinuiteto izdelovanja ljubenskih
potic in ohranjanja šege ter povezovanje posameznih izdelovalcev potic.
6. člen
Strokovne naloge v zvezi z ohranjanjem žive
mojstrovine opravlja Koordinator varstva žive dediščine v sodelovanju s
krajevno pristojno organizacijo za varstvo premične dediščine.
7. člen
Nadzor nad izvajanjem odloka opravlja
inšpektorat, pristojen za področje kulturne dediščine.
8. člen
Ta odlok začne veljati naslednji dan po
objavi v Uradnem listu Republike Slovenije.
Št. 62000-3/2013
Ljubljana, dne 21. februarja
2013
EVA 2012-3330-0131
Vlada Republike Slovenije
Janez Janša l.r.
Predsednik