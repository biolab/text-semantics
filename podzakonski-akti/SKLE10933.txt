I. STATUS ZAVODA
1. člen
(1) S tem sklepom se Znanstveno-raziskovalno središče
Koper (v nadaljnjem besedilu: ZRS Koper) ustanovi kot javni raziskovalni zavod.
(2) Ustanovitelj javnega raziskovalnega zavoda ZRS Koper
je Republika Slovenija, ustanoviteljske pravice in obveznosti pa
izvršuje Vlada Republike Slovenije.
2. člen
Izraz delavec, ki se v tem sklepu uporablja za zaposlenega,
ki je v delovnem razmerju v javnem raziskovalnem zavodu, pomeni javnega
uslužbenca skladno z določbami zakona, ki ureja javne uslužbence, in zakona, ki
ureja sistem plač v javnem sektorju.
II. IME IN SEDEŽ ZAVODA
3. člen
(1) Ime javnega raziskovalnega zavoda je:
Znanstveno-raziskovalno središče Koper.
(2) Ime v angleškem jeziku: Science and Research Centre
Koper.
(3) Ime v italijanskem jeziku: Centro di Ricerche
Scientifiche Capodistria.
(4) Skrajšano ime je: ZRS Koper.
(5) Sedež javnega raziskovalnega zavoda: Koper.
(6) Poslovni naslov javnega raziskovalnega zavoda:
Garibaldijeva ulica 1, Koper.
III. DEJAVNOST ZAVODA
4. člen
(1) Dejavnosti ZRS Koper v skladu z Uredbo o standardni
klasifikaciji dejavnosti (Uradni list RS, št. 69/07 in 17/08) so:
A 01              Kmetijska
proizvodnja in lov ter z njima povezane storitve,
A 01.1           Pridelovanje
netrajnih rastlin,
A 01.110       Pridelovanje žit
(razen riža), stročnic in oljnic,
A 01.130       Pridelovanje
zelenjadnic in melon, korenovk in gomoljnic,
A 01.190       Pridelovanje cvetja
in drugih enoletnih rastlin,
A 01.210       Vinogradništvo,
A 01.220       Gojenje tropskega in
subtropskega sadja,
A 01.230       Gojenje citrusov,
A 01.240       Gojenje pečkatega in
koščičastega sadja,
A 01.250       Gojenje drugih
sadnih dreves in grmovnic,
A 01.260       Pridelovanje oljnih
sadežev,
A 01.270       Gojenje rastlin za
izdelavo napitkov,
A 01.280       Gojenje začimbnih,
aromatskih in zdravilnih rastlin,
A 01.290       Gojenje drugih
trajnih nasadov,
A 01.300       Razmnoževanje
rastlin,
A 01.500       Mešano kmetijstvo,
A 01.610       Storitve za
živinorejo, razen veterinarskih,
A 01.630       Priprava pridelkov,
A 01.640       Obdelava semen,
A 02.100       Gojenje gozdov in
druge gozdarske dejavnosti,
A 02.300       Nabiranje gozdnih
dobrin, razen lesa,
A 03.110       Morsko ribištvo,
A 03.120       Sladkovodno
ribištvo,
A 03.210       Gojenje morskih
organizmov,
C 10.410       Proizvodnja olja in
maščob,
G 47.610      Trgovina na drobno v
specializiranih prodajalnah s knjigami,
I 56               Dejavnost
strežbe jedi in pijač,
I 56.1            Dejavnost
restavracij in druga strežba jedi,
I 56.10          Dejavnost
restavracij in druga strežba jedi,
J 58.110       Izdajanje knjig,
J 58.130       Izdajanje časopisov,
J 58.140       Izdajanje revij in
druge periodike,
J 58.190       Drugo založništvo,
J 58.290       Drugo izdajanje
programja,
J 59.110       Produkcija filmov,
video filmov, televizijskih oddaj,
J
59.120       Post produkcijske dejavnosti pri izdelavi filmov, video
filmov, televizijskih oddaj,
J 59.130       Distribucija filmov,
video filmov, televizijskih oddaj,
J 59.200       Snemanje in
izdajanje zvočnih zapisov in muzikalij,
J 62.010       Računalniško
programiranje,
J 62.020       Svetovanje o
računalniških napravah in programih,
J 62.030       Upravljanje
računalniških naprav in sistemov,
J
62.090       Druge z informacijsko tehnologijo in računalniškimi storitvami
povezane dejavnosti,
J 63.110       Obdelava podatkov in
s tem povezane dejavnosti,
J 63.120       Obratovanje spletnih
portalov,
J 63.990       Drugo informiranje,
K
66.190       Druge pomožne dejavnosti za finančne storitve, razen za
zavarovalništvo in pokojninske sklade,
L 68.200       Oddajanje in
obratovanje lastnih ali najetih nepremičnin,
M 70.210      Dejavnost stikov z
javnostjo,
M 70.220      Drugo podjetniško in
poslovno svetovanje,
M 71.111      Arhitekturno
projektiranje,
M 71.112      Krajinsko
arhitekturno, urbanistično in drugo projektiranje,
M 71.121      Geofizikalne meritve,
kartiranje,
M 71.129      Druge inženirske
dejavnosti in tehnično svetovanje,
M 71.200      Tehnično preizkušanje
in analiziranje,
M 72.110      Raziskovalna in
razvojna dejavnost na področju biotehnologije,
M
72.190      Raziskovalna in razvojna dejavnost na drugih področjih
naravoslovja in tehnologije,
M
72.200      Raziskovalna in razvojna dejavnost na področju družboslovja
in humanistike,
M 73.110      Dejavnost
oglaševalskih agencij,
M 73.200      Raziskovanje trga in
javnega mnenja,
M 74.200      Fotografska dejavnost,
M 74.300      Prevajanje in
tolmačenje,
M 74.900      Drugje nerazvrščene
strokovne in tehnične dejavnosti,
N 77.2           Dajanje športne
opreme in izdelkov za široko rabo v najem in zakup,
N 77.21         Dajanje športne
opreme v najem in zakup,
N 77.210       Dajanje športne
opreme v najem in zakup,
N 77.330       Dajanje pisarniške
opreme in računalniških naprav v najem in zakup,
N
77.390       Dajanje drugih strojev, naprav in opredmetenih sredstev v
najem in zakup,
N
77.400       Dajanje pravic uporabe intelektualne lastnine v zakup,
razen avtorsko zaščitenih del,
N 81.300       Urejanje in
vzdrževanje zelenih površin in okolice,
N
82.190       Fotokopiranje, priprava dokumentov in druge posamične
pisarniške dejavnosti,
N 82.300       Organiziranje
razstav, sejmov, srečanj,
N 82.990       Drugje nerazvrščene
spremljajoče dejavnosti za poslovanje,
P
85.510       Izobraževanje, izpopolnjevanje in usposabljanje na področju
športa in rekreacije,
P
85.520       Izobraževanje, izpopolnjevanje in usposabljanje na področju
kulture in umetnosti,
P 85.590       Drugje nerazvrščeno
izobraževanje, izpopolnjevanje in usposabljanje,
P 85.600       Pomožne dejavnosti
za izobraževanje,
R 90.010       Umetniško
uprizarjanje,
R 90.020       Spremljajoče
dejavnosti za umetniško uprizarjanje,
R 90.030       Umetniško
ustvarjanje,
R 90.040       Obratovanje objektov
za kulturne prireditve,
R 91.011       Dejavnost knjižnic,
R 91.012       Dejavnost arhivov,
R 91.030       Varstvo kulturne
dediščine,
R 91.040       Dejavnost botaničnih
in živalskih vrtov, varstvo naravnih vrednot,
S 94.120       Dejavnost strokovnih
združenj,
S 94.999       Dejavnost drugje
nerazvrščenih članskih organizacij.
(2) ZRS Koper kot multidisciplinarni javni raziskovalni
zavod, povezan z visokošolskimi organizacijami, v okviru programa dela
zavoda izvaja kot javno službo raziskovalne programe, ki predstavljajo
zaokroženo področje raziskovalnega dela, za katero je pričakovati, da bo v
svetu aktualno še v naslednjem desetletju in je hkrati za Slovenijo tako
pomembno, da obstaja državni interes, da se na tem področju dolgoročno
raziskuje. ZRS Koper opravlja temeljno in aplikativno raziskovanje ter skrbi za
razvoj in delovanje infrastrukture v okviru Raziskovalne in inovacijske
strategije Slovenije.
(3) ZRS Koper v okviru registriranih dejavnosti iz
prvega odstavka tega člena s področja sredozemskega kmetijstva s poudarkom na
oljkarstvu opravlja tudi naloge javne službe ter strokovne in druge naloge, za
katere pridobi pooblastilo, koncesijo oziroma imenovanje v skladu z veljavnimi
predpisi:
-       
preizkušanja sort (selekcija in introdukcija z ugotavljanjem ustrezne
tehnologije pridelave),
-       
ugotavljanje vrednosti oljk za predelavo,
-       
strokovne naloge in monitoring na področju kontrole olj,
-       
oceno olja in drugih proizvodov iz oljk in z oljem,
-       
analize fitofarmacevtskih sredstev in analize ostankov fitofarmacevtskih
sredstev v kmetijskih pridelkih,
-       
strokovne naloge s področja kmetijstva v povezavi z varstvom okolja,
-       
strokovne naloge s področja genskih bank,
-       
strokovne naloge s področja zdravstvenega varstva rastlin,
-       
strokovne in raziskovalne naloge v skladu s smernicami mednarodnega
sveta za oljke,
-       
strokovne naloge s področja senzoričnega ocenjevanja, ocenjuje
senzorično oljčno olje in usposablja preizkuševalce ter vodje panelov,
-       
naloge referenčnega laboratorija za kemijsko in senzorično ocenjevanje
oljčnega olja.
(4) Podrobnejša opredelitev in predvideni obseg nalog iz
prejšnjega odstavka se določi na podlagi prioritet ministrstva, pristojnega za
kmetijstvo, v letnem programu strokovnih nalog ZRS Koper, ki je usklajen z
ministrstvom, pristojnim za kmetijstvo, in ki je sestavni del letnega
programa dela in finančnega načrta ZRS Koper.
(5) ZRS Koper v okviru svoje dejavnosti opravlja naloge
javne službe s področja meroslovja – nacionalni etalon za množino snovi.
(6) Podrobnejša opredelitev in predvideni obseg nalog se
določi na podlagi prioritet ministrstva, pristojnega za meroslovje, v
letnem programu strokovnih nalog ZRS Koper, ki je usklajen z
ministrstvom, pristojnim za meroslovje, in ki je sestavni del letnega programa
dela in finančnega načrta ZRS Koper.
(7) ZRS Koper se vključuje v domačo in mednarodno
znanstveno raziskovalno dejavnost in se v ta namen povezuje s sorodnimi
organizacijami doma in v svetu.
5. člen
(1) Za izvajanje javne službe iz drugega odstavka
prejšnjega člena se na ZRS Koper oblikujejo programske skupine.
(2) ZRS Koper opravlja dejavnost tudi za druge naročnike
v obsegu in na način, določen z letnim programom dela ZRS Koper, ki je usklajen
s Programom dela ZRS Koper iz prvega odstavka 18. člena tega sklepa.
(3) Za izvajanje dejavnosti iz tretjega odstavka
prejšnjega člena se medsebojna razmerja med ZRS Koper in ministrstvom, pristojnim
za kmetijstvo, podrobneje uredijo s pogodbo.
(4) Za izvajanje dejavnosti iz petega odstavka
prejšnjega člena se medsebojna razmerja med ZRS Koper in ministrstvom, pristojnim
za meroslovje, podrobneje uredijo s pogodbo.
6. člen
V okviru svoje dejavnosti lahko za potrebe prenosa znanja in
tehnologij ZRS Koper s soglasjem ustanovitelja v skladu z zakonodajo ustanovi
drug zavod.
IV. ORGANIZACIJA IN ORGANI ZAVODA
7. člen
Podrobnejša organiziranost ZRS Koper se določi s statutom.
8. člen
Organi ZRS Koper so:
-       
upravni odbor
-       
direktor
-       
znanstveni svet
1. Upravni odbor
9. člen
(1) Organ upravljanja ZRS Koper je upravni odbor, ki ga
sestavlja pet članov, od katerih:
-       
dva člana imenuje ustanovitelj, in sicer enega na predlog ministrstva,
pristojnega za znanost, in enega na predlog ministrstva, pristojnega za
kmetijstvo,
-       
dva člana imenuje znanstveni svet ZRS Koper iz vrst uporabnikov
dejavnosti ZRS Koper, ki imajo dolgoročen interes pri povezovanju
raziskovalnih dejavnosti zavoda, oziroma zainteresirane javnosti. Imenovana
člana s strani uporabnikov ne smeta prihajati iz iste institucije,
-       
enega člana izvolijo zaposleni delavci ZRS Koper izmed sebe.
(2) Predsednika upravnega odbora ZRS Koper izvolijo
člani upravnega odbora izmed sebe.
(3) Način imenovanja članov iz vrst uporabnikov
dejavnosti ZRS Koper, ki imajo dolgoročen interes pri povezovanju
raziskovalnih dejavnosti inštituta, oziroma zainteresirane javnosti in
izmed zaposlenih delavcev na ZRS Koper se podrobneje določi v statutu.
10. člen
(1) Upravni odbor ZRS Koper ima naslednje pristojnosti:
-       
sprejema statut in druge splošne akte,
-       
imenuje in razrešuje direktorja,
-       
sprejema petletni Program dela zavoda,
-       
sprejema petletno poročilo o izvajanju Programa dela zavoda,
-       
sprejema letni program dela in finančni načrt zavoda,
-       
sprejema letno poročilo,
-       
obravnava pobude znanstvenega sveta in o njih sklepa,
-       
opravlja druge naloge v skladu s predpisi.
(2) Upravni odbor ZRS Koper s soglasjem ustanovitelja
sprejema statut, Program dela zavoda ter imenuje in razrešuje direktorja.
11. člen
(1) Mandat članov upravnega odbora ZRS Koper je štiri
leta. Upravni odbor je konstituiran, ko je imenovana oziroma izvoljena več kot
polovica članov.
(2) Upravni odbor vsako leto poroča ustanovitelju o delu
zavoda.
(3) Način dela upravnega odbora se določi s statutom
zavoda oziroma poslovnikom upravnega odbora.
2. Direktor
12. člen
Direktor je poslovodni organ ZRS Koper.
13. člen
(1) Direktorja imenuje in razrešuje upravni odbor ZRS
Koper s soglasjem ustanovitelja.
(2) Mandat direktorja je pet let.
14. člen
(1) Število pomočnikov direktorja se določi s statutom.
(2) S statutom se določi tudi način določanja
zaposlenih, ki opravljajo naloge vodenja notranje organizacijske enote.
3. Znanstveni svet
15. člen
(1) Za obravnavanje in odločanje o vprašanjih s področja
strokovnega dela zavoda se oblikuje znanstveni svet.
(2) Znanstveni svet v okviru pooblastil, določenih v
statutu:
-       
oblikuje strokovne podlage za pripravo raziskovalnih programov,
-       
vsebinsko usklajuje pripravo Programa dela ZRS Koper,
-       
opravlja izvolitve raziskovalcev v raziskovalne nazive,
-       
daje mnenja in pobude glede organizacije in pogojev za razvoj
dejavnosti,
-       
opravlja druge naloge v skladu s statutom.
(3) Direktor je član znanstvenega sveta po funkciji in
ne more biti izvoljen za predsednika.
(4) Za člana znanstvenega sveta je lahko imenovan
znanstveni svetnik, strokovno raziskovalni svetnik, višji znanstveni
sodelavec, višji strokovno raziskovalni sodelavec, vodja notranje organizacijske
enote in vodja programa.
(5) S statutom se podrobneje določijo naloge
znanstvenega sveta in način imenovanja članov.
V. PREMOŽENJE IN FINANCIRANJE ZAVODA
16. člen
ZRS Koper upravlja z vsemi osnovnimi in drugimi materialnimi
sredstvi, ki mu jih zagotavlja ustanoviteljica oziroma jih pridobi na
podlagi predpisov.
17. člen
Sredstva, potrebna za izvajanje svojih dejavnosti, ZRS Koper
pridobiva:
-       
iz proračuna Republike Slovenije,
-       
iz proračuna Evropske unije,
-       
s prodajo storitev na trgu,
-       
z donacijami in darili,
-       
z drugimi prihodki.
18. člen
(1) ZRS Koper pridobiva sredstva na podlagi Programa
dela ZRS Koper, h kateremu poda soglasje Vlada Republike Slovenije. Program je
pripravljen za obdobje petih let in vsebuje:
-       
znanstveno-raziskovalno usmeritev,
-       
program raziskovalne dejavnosti z opredelitvijo obsega javne službe ter
raziskovalnega dela za trg,
-       
opredelitev infrastrukturnih programov,
-       
fiksne stroške upravljanja javnega raziskovalnega zavoda,
-       
program investicij in investicijskega vzdrževanja ter pridobivanja
stvarnega premoženja,
-       
fiksne stroške za financiranje instrumentalnih centrov in zbirk ter
-       
sistemizacijo programskih in infrastrukturnih skupin.
(2) Program dela ZRS Koper pripravi direktor na predlog
vodij programskih skupin. Upravni odbor ZRS Koper po predhodnem mnenju
znanstvenega sveta sprejme Program dela ZRS Koper.
(3) Sredstva za izvajanje programa strokovnih nalog na
področju kmetijstva pridobiva ZRS Koper na podlagi letnega programa strokovnih
nalog. Program strokovnih nalog je pripravljen za obdobje enega leta.
Višina in način pridobivanja sredstev iz državnega proračuna se uredi s pogodbo
iz tretjega odstavka 5. člena tega sklepa.
(4) Sredstva za izvajanje programa nalog javne službe na
področju meroslovja pridobiva ZRS Koper na podlagi letnega programa nalog.
Program nalog je pripravljen za obdobje enega leta. Višina in način
pridobivanja sredstev iz državnega proračuna se uredi s pogodbo iz
četrtega odstavka 5. člena tega sklepa.
19. člen
(1) Pri ZRS Koper se lahko ustanovi raziskovalni sklad,
ki se financira iz donacij in drugih virov in je namenjen za:
-       
odpiranje novih področij in podporo obetavnih projektov,
-       
posebno podporo za strokovno napredovanje perspektivnih raziskovalcev
in
-       
vključevanje tujih raziskovalcev v delo zavoda.
(2) Oblikovanje, upravljanje in podrobnejši namen
uporabe raziskovalnega sklada se določi s statutom.
VI. RAZPOLAGANJE S PRESEŽKOM PRIHODKOV NAD ODHODKI IN KRITJE
PRIMANJKLJAJA SREDSTEV ZA DELO
20. člen
O načinu razpolaganja s presežkom prihodkov nad odhodki v
skladu s predpisi odloča, na predlog upravnega odbora, ustanovitelj.
21. člen
(1) O načinu pokritja primanjkljaja prihodkov nad
odhodki odloča, na predlog upravnega odbora, ustanovitelj.
(2) Ustanovitelj ne krije primanjkljaja prihodkov nad
odhodki iz naslova izvajanja dejavnosti na trgu.
VII. PRAVICE, OBVEZNOSTI IN ODGOVORNOSTI ZAVODA V PRAVNEM
PROMETU
22. člen
ZRS Koper je pravna oseba, ki nastopa v pravnem prometu samostojno,
z vsemi pravicami in obveznostmi brez omejitev.
VIII. ODGOVORNOSTI USTANOVITELJA ZA OBVEZNOSTI ZAVODA
23. člen
(1) Ustanovitelj prevzema odgovornost za obveznosti ZRS
Koper iz naslova opravljanja dejavnosti, ki je javna služba, do višine
vrednosti premoženja, s katerim ZRS Koper upravlja. Za obveznosti iz lastne
dejavnosti jamči ZRS Koper s prihodki iz lastne dejavnosti.
(2) ZRS Koper odgovarja za svoje obveznosti do višine
finančnih sredstev, s katerimi lahko razpolaga, ne glede na njihov vir.
IX. PREHODNE IN KONČNE DOLOČBE
24. člen
(1) ZRS Koper se ustanovi z vpisom v sodni register.
(2) V 45 dneh od dneva uveljavitve tega sklepa ZRS Koper
prevzame raziskovalne programe, raziskovalne in druge projekte (vključno
s programi in projekti, ki so v postopku evalvacije) ter drugo
dejavnost, ki je bila organizirana v Znanstveno-raziskovalnem središču Univerze
na Primorskem, premoženje, zaposlene, pravice in obveznosti, osnovna sredstva
in dokumentacijo, kot to izhaja iz Dogovora o prevzemu raziskovalne
dejavnosti Znanstveno-raziskovalnega središča Univerze na Primorskem in prenosu
na novi javni raziskovalni zavod z dne, št. 900-23/2015/102 z dne
23. 11. 2016, sklenjenega med Ministrstvom za izobraževanje,
znanost in šport in Univerzo na Primorskem (v nadaljnjem besedilu: Dogovor), in
vstopa v vsa pravna razmerja Znanstveno-raziskovalnega središča Univerze na
Primorskem.
25. člen
(1) Za čas do imenovanja direktorja, vendar največ za
obdobje enega leta, ustanovitelj s posebnim sklepom imenuje vršilca dolžnosti
direktorja ZRS Koper, ki je pooblaščen, da opravi priprave za začetek dela
zavoda ter organizira delo oziroma poslovanje zavoda.
(2) Javni razpis za imenovanje direktorja v skladu s tem
sklepom objavi vršilec dolžnosti direktorja ZRS Koper najkasneje v roku
štirih mesecev od ustanovitve ZRS Koper.
26. člen
Ne glede na določbo prve alineje prvega odstavka 10. člena
tega sklepa sprejme prvi akt o notranji organizaciji dela in sistemizaciji
delovnih mest vršilec dolžnosti direktorja ZRS Koper, in sicer najkasneje v 45
dneh od dneva uveljavitve tega sklepa.
27. člen
(1) Upravni odbor se oblikuje v skladu s tem sklepom
najkasneje v roku treh mesecev od ustanovitve ZRS Koper.
(2) Upravni odbor deluje v okviru pristojnosti iz tega
sklepa in veljavno odloča, ko so imenovani oziroma izvoljeni vsaj trije
člani v skladu s tem sklepom.
(3) Upravni odbor sprejme statut najkasneje v roku dveh
mesecev, druge splošne akte ZRS Koper pa najkasneje v roku šestih mesecev od
konstituiranja v skladu s prejšnjim odstavkom.
(4) Upravni odbor sprejme Program dela zavoda v skladu s
prvim odstavkom 18. člena tega sklepa najkasneje v roku devetih mesecev
od konstituiranja v skladu z drugim odstavkom tega člena.
28. člen
Znanstveni svet se oblikuje v skladu s tem sklepom najkasneje
v šestih mesecih od ustanovitve ZRS Koper.
29. člen
(1) Za izvrševanje prehodnih določb tega sklepa in za
vpis statusnopravnih sprememb v sodni register in druge javne evidence, v
rokih, določenih s predpisi in tem sklepom, je pooblaščen vršilec
dolžnosti direktorja ZRS Koper.
(2) Vršilec dolžnosti direktorja ZRS Koper vloži predlog
za vpis ZRS Koper v sodni register najkasneje v sedmih dneh od dneva
uveljavitve tega sklepa.
(3) Vršilec dolžnosti direktorja ZRS Koper je kot
delodajalec prevzemnik dolžan izvesti postopek, kot ga v primeru
spremembe delodajalca zaradi prenosa dejavnosti določa Zakon o delovnih
razmerjih (Uradni list RS, št. 21/13, 78/13 – popr., 47/15 – ZZSDT, 33/16
– PZ-F in 52/16).
(4) Vršilec dolžnosti direktorja ZRS Koper je dolžan v
roku sedmih dni od uveljavitve tega sklepa s pooblaščeno osebo Univerze na
Primorskem skleniti pogodbo, ki bo podrobneje uredila prenos dejavnosti,
premoženja, osnovnih sredstev, zaposlenih, pravic in obveznosti, kot to določa
Dogovor.
30. člen
Na podlagi tega sklepa vršilec dolžnosti direktorja ZRS Koper
vzpostavi novo (otvoritveno) bilanco ZRS Koper, v katero se vključijo vsi
poslovni oziroma finančni dogodki ter računovodsko stanje na dan vpisa
statusnopravnih sprememb v sodni register v skladu s tem sklepom, tako da se
nova knjigovodska evidenca ZRS Koper začne voditi 1. januarja 2017.
31. člen
Ta sklep začne veljati naslednji dan po objavi v Uradnem
listu Republike Slovenije.
Št. 01403-44/2016
Ljubljana, dne
24. novembra 2016
EVA 2016-3330-0053
Vlada Republike Slovenije
dr. Miroslav Cerar l.r.
Predsednik