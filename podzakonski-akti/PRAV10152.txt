I. SPLOŠNA DOLOČBA
1. člen
(predmet urejanja)
S tem pravilnikom se določa obseg sredstev,
ki ga javni zavodi s področja izobraževanja, znanosti in športa lahko namenijo za plačilo delovne uspešnosti iz naslova prodaje
blaga in storitev na trgu.
II. OBSEG SREDSTEV
2. člen
(obseg sredstev)
V javnih zavodih s področja
izobraževanja, znanosti in športa obseg sredstev za plačilo
delovne uspešnosti iz naslova prodaje blaga in storitev na trgu znaša 50 odstotkov dosežene razlike med prihodki in odhodki od prodaje blaga
in storitev na trgu.

Pravilnik o določitvi obsega sredstev za
delovno uspešnost iz naslova prodaje blaga in storitev na trgu v javnih zavodih
iz pristojnosti Ministrstva za šolstvo in šport (Uradni list RS, št. 14/10) vsebuje naslednji končni določbi:
»III. KONČNI DOLOČBI
3. člen
(prenehanje
veljavnosti)
Z dnem uveljavitve tega pravilnika preneha
veljati Pravilnik o določitvi obsega sredstev za delovno uspešnost iz naslova
prodaje blaga in storitev na trgu v javnih zavodih iz pristojnosti Ministrstva
za šolstvo in šport (Uradni list RS, št. 84/09).
4. člen
(začetek
veljavnosti)
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o spremembi Pravilnika o določitvi
obsega sredstev za delovno uspešnost iz naslova prodaje blaga in storitev na
trgu v javnih zavodih iz pristojnosti Ministrstva za šolstvo in šport (Uradni
list RS, št. 20/13) vsebuje naslednji končni določbi:
»3. člen
Z dnem uveljavitve tega pravilnika se v
javnih zavodih s področja visokega šolstva in znanosti preneha uporabljati
Pravilnik o določitvi obsega sredstev za delovno uspešnost iz naslova prodaje
blaga in storitev na trgu v javnih zavodih iz pristojnosti Ministrstva za
visoko šolstvo, znanost in tehnologijo (Uradni list RS, št. 1/10).
4. člen
Ta pravilnik začne veljati naslednji dan po
objavi v Uradnem listu Republike Slovenije.«.