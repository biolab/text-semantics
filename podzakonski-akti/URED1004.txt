1. člen
S to uredbo se določa način in metode za določitev deleža
Slovenskih železnic v družbenem kapitalu naslednjih družbenih podjetij (v
nadaljnjem besedilu: podjetja): 
-    
SŽ – TTG Slovenijaturist Ljubljana, 
-    
SŽ – Zdravilišče Atomske Toplice Podčetrtek, 
-    
SŽ – Špedicija za mednarodni in notranji promet Fersped Ljubljana, 
-    
SŽ – Železniška tiskarna Ljubljana, 
-    
SŽ – Consulting – Podjetje za izvajanje investicij Ljubljana, 
-    
SŽ – Projektivno podjetje Ljubljana, 
-    
Prometni inštitut Ljubljana d.o.o.,. 
-    
SŽ – Železniško gradbeno podjetje Ljubljana.
Delež v družbenem kapitalu podjetij, ki se prenese na
Slovenske železnice, se ugotavlja kot posledica ustanovitvenih vložkov in
vlaganj Slovenskih železnic v dejavnost podjetij. 
Po tej uredbi ugotovljeni deleži se prenesejo na javno
podjetje Slovenske železnice, ki ga določa 15. člen zakona o načinu opravljanja
in financiranja prometa na obstoječi železniški mreži ter reorganizaciji in
lastninskem preoblikovanju javnega podjetja Slovenske železnice Ljubljana
(Uradni list RS, št. 71/93).
2. člen
Delež v družbenem kapitalu podjetij, ki se prenese na
Slovenske železnice, se ugotavlja v družbenem kapitalu, ugotovljenem na dan 1.
januar 1993, po uredbi o metodologiji za izdelavo otvoritvene bilance stanja
(Uradni list RS, št. 24/93, 62/93 in 72/93).
3. člen
Delež Slovenskih železnic v
družbenem kapitalu podjetij iz 1. člena te uredbe na dan 1. januar 1993 se
ugotovi na naslednji način:
Ustanovitveni kapital podjetij so
ugotovljene vrednosti osnovnega kapitala, ki so jih pri ustanovitvi podjetij
ali njihovih pravnih prednikov v podjetja vložile Slovenske železnice. 
Obračunana amortizacija se upošteva od dneva ustanovitve
podjetij do 31. decembra 1992 po podatkih iz zaključnih računov. 
Sovlaganja Slovenskih železnic predstavljajo sredstva, ki so
jih Slovenske železnice vložile oziroma brezplačno odstopile podjetjem v času
od ustanovitve podjetij do 31. decembra 1992. 
Vsa vlaganja v opredmetena osnovna sredstva predstavljajo
naložbe teh podjetij v poslovna sredstva in sredstva skupne porabe za druge
namene brez vlaganj v stanovanjska sredstva.
4. člen
Vrednosti ustanovitvenega kapitala, obračunane amortizacije,
sovlaganj Slovenskih železnic ter vseh vlaganj v opredmetena osnovna sredstva
iz predhodnega člena, se ugotavljajo na podlagi knjigovodskih podatkov in
valorizirajo na dan 1. januar 1993. 
Valorizacija se opravi s preračunom v DEM po veljavnem
srednjem tečaju Centralne banke na zadnji dan poslovnega leta, v katerem so
posamezne vrednosti evidentirane. 
Tako izračunane vrednosti se iz DEM preračunavajo v SIT po
srednjem tečaju Banke Slovenije na dan 1. januar 1993.
5. člen
Delež Slovenskih železnic v družbenem kapitalu Prometnega
inštituta Ljubljana, d.o.o., je že ugotovljen in znaša 100%.
6. člen
Družbeni kapital, ki ostane v podjetjih po ugotovitvi deleža
Slovenskih železnic, po v prej navedenih členih te uredbe, se lastninsko
preoblikuje po zakonu o lastninskem preoblikovanju podjetij.
7. člen
Ta uredba začne veljati naslednji dan po objavi v Uradnem
listu Republike Slovenije.
Št. 023-03/94-6/2-8
Ljubljana, dne 24. novembra 1994.
Vlada Republike Slovenije
dr. Janez Drnovšek l. r. 
Predsednik