1. člen
Ta uredba določa zunanjo mejo priobalnega zemljišča na nekaterih
zemljiških parcelah na levem bregu reke Savinje v Medlogu v mestni občini Celje
zaradi urejanja voda in omogočanja splošne rabe vodnega dobra.
2. člen
(1) Zunanja meja priobalnega zemljišča na levem bregu reke
Savinje poteka po zemljišču, parc. št. 1882/2, k.o. Medlog.
(2) Zunanja meja priobalnega zemljišča na levem bregu reke
Savinje poteka po zemljiščih iz prejšnjega odstavka in je določena s točkami
državnega koordinatnega sistema iz Priloge 1, ki je sestavni del te uredbe.
3. člen
Podatek o širini in zunanji meji priobalnega zemljišča iz prejšnjega
člena se vnese kot podatek v zemljiški kataster oziroma v evidenco pravnih
režimov v skladu s predpisi, ki urejajo evidentiranje nepremičnin, državne meje
in prostorskih enot.
4. člen
Ta uredba začne veljati naslednji dan po objavi v Uradnem listu
Republike Slovenije.
Št. 00719-2/2007/6
Ljubljana, dne 25. januarja 2007
EVA 2007-2511-0052
Vlada Republike Slovenije
Janez Janša l.r.
Predsednik

Priloga
1: Koordinate točk, ki določajo zunanjo mejo priobalnega zemljišča na
zemljišču parc. št. 1882/2, k.o. Medlog na levem bregu reke Savinje v mestni
občini Celje