1. SPLOŠNE DOLOČBE
1. člen
(namen uredbe)
Ta uredba določa ravnanja za izvajanje Uredbe Evropskega
parlamenta in Sveta (ES) št. 166/2006 z dne 18. januarja 2006 o Evropskem
registru izpustov in prenosov onesnaževal ter spremembi Direktiv Sveta
91/689/EGS in 96/61/ES (UL L št. 33 z dne 4. 2. 2006, str. 1; v nadaljnjem
besedilu: Uredba 166/2006/ES).
2. člen
(pristojni organ)
Pristojni organ za izvajanje Uredbe 166/2006/ES je
ministrstvo, pristojno za okolje (v nadaljnjem besedilu: ministrstvo).
3. člen
(poročanje)
(1) Upravljavec naprave mora poročati ministrstvu o izpustih
in prenosih onesnaževal do 31. marca v tekočem letu za preteklo leto v skladu z
Uredbo 166/2006/ES in predpisi, ki urejajo prve meritve in obratovalni
monitoring odpadnih vod, prve meritve in obratovalni monitoring emisij snovi v
zrak iz nepremičnih virov onesnaževanja ter ravnanje z odpadki. 
(2) Ne glede na določbe prejšnjega odstavka mora upravljavec naprave,
ki je pridobil okoljevarstveno dovoljenje v tekočem letu, prvič poročati v
naslednjem letu za preteklo leto.
4. člen
(nadzorni organ)
Inšpektorat Republike Slovenije za okolje in prostor opravlja
nadzor nad izvajanjem Uredbe 166/2006/ES in te uredbe.
2. KAZENSKE DOLOČBE
5. člen
(prekrški)
(1) Z globo od 1.000.000 tolarjev do 3.000.000 tolarjev se
kaznuje za prekršek pravna oseba upravljavca naprave, če: 
1.     
ne poroča ministrstvu skladno z določbo 5. člena Uredbe 166/2006/ES in
3. člena te uredbe; 
2.     
ne poroča ministrstvu skladno z določbo 6. člena Uredbe 166/2006/ES; 
3.     
ne zagotovi kakovostnih informacij za poročanje v skladu s prvim
odstavkom 9. člena Uredbe 166/2006/ES. 
(2) Z globo od 500.000 tolarjev do 1.000.000 tolarjev se za
prekršek iz prejšnjega odstavka kaznuje tudi odgovorna oseba pravne osebe.
3. PREHODNA IN KONČNA DOLOČBA
6. člen
(prvo poročanje)
(1) Obstoječa naprava je naprava, ki obratuje na dan
uveljavitve te uredbe. 
(2) Upravljavec obstoječe naprave mora prvič poročati do 31.
marca 2008 za leto 2007. 
(3) Upravljavec obstoječe naprave, ki nima okoljevarstvenega
dovoljenja v skladu z zakonom, ki ureja varstvo okolja, mora v roku in na način
iz prvega odstavka 3. člena te uredbe poročati le o izpustih tistih
onesnaževal, ki presegajo mejne količine izpustov, določene v prilogi II Uredbe
166/2006/ES, in odpadkih, ki presegajo količine, določene v točki (b) prvega
odstavka 5. člena Uredbe 166/2006/ES.
7. člen
(uveljavitev)
Ta uredba začne veljati petnajsti dan po objavi v Uradnem
listu Republike Slovenije.
Št. 00719-49/2006/6
Ljubljana, dne 13. julija 2006
EVA 2006-2511-0148
Vlada Republike Slovenije
Janez Janša l.r. 
Predsednik