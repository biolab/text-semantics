1. člen
Z vrednostnimi papirji, ki so bili sprejeti v kotacijo na
Ljubljanski borzi, d.d. (v nadaljnjem besedilu: borza) lahko trgujejo le člani
borze.
2. člen
Člani borze, ki sklepajo posle z vrednostnimi papirji iz
prejšnjega člena izven borznega sestanka, morajo o tako sklenjenih poslih
dnevno poročati borzi. 
Vsebino poročila, način in čas poročanja iz prejšnjega
odstavka določi borza.
3. člen
Borza mora o sklenjenih poslih z vrednostnimi papirji iz 1.
člena te odredbe dnevno obveščati Službo družbenega knjigovodstva.
4. člen
Služba družbenega knjigovodstva sme za sklenjene posle z
vrednostnimi papirji iz 1. člena te odredbe izvršiti plačilne naloge le, če se
podatki na plačilnih nalogih ujemajo s podatki iz obvestila borze iz prejšnjega
člena. 
Način prenosa denarnih sredstev po prejšnjem odstavku določi
Služba družbenega knjigovodstva v soglasju z borzo.
5. člen
Borza dnevno objavlja tečaje vrednostnih papirjev za
sklenjene posle z vrednostnimi papirji iz 1. člena te odredbe.
6. člen
Članom borze, ki ravnajo v. nasprotju s to odredbo, lahko
minister za finance začasno ali trajno prepove poslovanje z vrednostnimi
papirji, ki kotirajo na borzi.
7. člen
Ta odredba začne veljati petnajsti dan po objavi v Uradnem
listu Republike Slovenije.
Št. 6B/LJ-92
Ljubljana, dne 21. decembra 1992.
Mitja Gaspari l. r. 
Minister za finance