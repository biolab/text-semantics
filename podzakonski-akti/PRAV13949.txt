1. člen
S tem pravilnikom se sprejme gozdnogospodarski načrt
gozdnogospodarske enote Ajdovščina (2020–2029) št. 01-15/20 z dne 20. 11. 2020,
ki ga je za obdobje od 1. januarja 2020do 31. decembra 2029 izdelal Zavod za
gozdove Slovenije, Območna enota Tolmin.
2. člen
Gozdnogospodarska enota Ajdovščina, ki meri 19 281,84 ha, se
nahaja v gozdnogospodarskem območju Tolmin, v občinah Ajdovščina in Vipava
oziroma v katastrskih občinah Budanje, Štorje, Lokavec, Stomaž, Vrtovin,
Črniče, Gojače, Batuje, Selo, Kamnje, Skrilje, Dobravlje, Vipavski križ,
Ajdovščina, Ustje, Velike Žablje, Brje, Šmarje, Gabrje, Planina, Sanabor,
Vrhpolje, Erzelj, Slap, Vipava, Lože, Goče, Podraga, Podnanos in Lozice.
3. člen
V gozdnogospodarski enoti Ajdovščina je 1. januarja 2020
ugotovljeno naslednje stanje gozdov:
1.     
lastništvo: 87,3 % zasebnih gozdov v lasti fizičnih ali pravnih oseb,
7,6 % državnih gozdov ter 5,1 % gozdov lokalnih skupnosti;
2.     
površina: 9 712,70 ha, od katere je 6 663,57 ha večnamenskih, 1 641,20
ha gozda s posebnim namenom, v katerem ukrepi niso dovoljeni, in 1 407,93 ha
varovalnih gozdov;
3.     
lesna zaloga: 131,5 m3/ha, od tega 34,4 m3/ha
iglavcev in 97,1 m3/ha listavcev;
4.     
tekoči letni prirastek: 3,81 m3/ha, od tega 0,60 m3/ha
iglavcev in 3,21 m3/ha listavcev.
4. člen
(1) V gozdnogospodarskem načrtu gozdnogospodarske enote
Ajdovščina (2020–2029) je ob upoštevanju usmeritev iz gozdnogospodarskega
načrta gozdnogospodarskega območja Tolmin, izdelanega za obdobje od 1. januarja
2011 do 31. decembra 2020, ugotovljenega stanja gozdov, analize preteklega
gospodarjenja, zakonitosti razvoja gozdov in pridobljenih spoznanj pri
spremljanju razvoja gozdov v gozdnogospodarski enoti Ajdovščina določeno, da so
najbolj poudarjene funkcije gozdov, ki določajo način gospodarjenja z gozdom:
-       
proizvodne funkcije na površini 4 189,48 ha,
-       
ekološke funkcije na površini 4 379,53 ha ter
-       
socialne funkcije na površini 3 162,07 ha.
(2) Na podlagi funkcij gozdov in njihovega ovrednotenja so v
gozdnogospodarskem načrtu gozdnogospodarske enote Ajdovščina (2020–2029)
določeni cilji gospodarjenja z gozdom in gozdnim prostorom ter usmeritve za
njihovo doseganje.
5. člen
(1) Na podlagi ciljev in usmeritev iz drugega odstavka
prejšnjega člena so v gozdnogospodarski enoti Ajdovščina za obdobje od 1.
januarja 2020 do 31. decembra 2029 določeni naslednji ukrepi:
1.     
najvišji možni posek v višini 244 553 m3, od tega 62 781 m3
iglavcev in 181 772 m3 listavcev;
2.     
gojitvena dela, potrebna za ohranitev in razvoj gozdov, na dejanski
površini 101,86 ha;
3.     
graditev 14 km in vzdrževanje 36 km protipožarnih objektov;
4.     
vzdrževanje 2,07 travinja;
5.     
puščanje 100 m3 stoječe biomase ter
6.     
naravni razvoj 9,79 ha bitopov.
(2) V gozdnogospodarskem načrtu gozdnogospodarske enote
Ajdovščina (2020–2029) so določeni ukrepi in načini njihove izvedbe tudi na
ravneh rastiščnogojitvenih razredov in odsekov.
6. člen
Pri izdelavi gozdnogojitvenih načrtov za posamezne ekosisteme
in njihove dele v gozdnogospodarski enoti Ajdovščina je v obdobju od
uveljavitve tega pravilnika do 31. decembra 2029 treba upoštevati cilje,
usmeritve in ukrepe, določene v gozdnogospodarskem načrtu gozdnogospodarske
enote Ajdovščina (2020–2029).
7. člen
Po en izvod gozdnogospodarskega načrta gozdnogospodarske
enote Ajdovščina (2020–2029) je na vpogled na sedežu Zavoda za gozdove
Slovenije, Območna enota Tolmin, Tumov drevored 17, 5220 Tolmin, na sedežu
Zavoda za gozdove Slovenije, Krajevna enota Ajdovščina, Gregorčičeva 44, 5270
Ajdovščina, in na Ministrstvu za kmetijstvo, gozdarstvo in prehrano, Dunajska
22, 1000 Ljubljana, kjer se hrani tudi dokumentacija v zvezi s postopkom
sprejemanja gozdnogospodarskega načrta gozdnogospodarske enote Ajdovščina
(2020–2029).
KONČNA DOLOČBA
8. člen
Ta pravilnik začne veljati naslednji dan po objavi v Uradnem
listu Republike Slovenije.
Št. 007-540/2020
Ljubljana, dne 18. januarja 2021
EVA 2020-2330-0004
Dr. Jože Podgoršek
minister
za kmetijstvo, gozdarstvo in prehrano