I. UVODNE DOLOČBE
1. člen
Kmetijsko gozdarska zbornica Slovenije (v nadaljevanju: KGZS)
s tem sklepom prevzema ustanoviteljske pravice in preoblikuje Zavod za
živinorejo in veterinarstvo Celje, p.o. Celje v Kmetijsko gozdarski zavod Celje
(v nadaljevanju: zavod) kot javni zavod za izvajanje javnih služb kmetijskega
svetovanja, strokovnih nalog v proizvodnji kmetijskih rastlin, strokovnih nalog
v živinoreji, nalog genske banke, gozdarstva in ribištva na območju občin: Bistrica
ob Sotli, Braslovče, Celje, Dobje, Dobrna, Dravograd, Črna na Koroškem, Gornji
Grad, Kozje, Laško, Ljubno, Luče, Mežica, Mislinja, Mozirje, Nazarje, Podčetrtek,
Polzela, Prevalje, Radeče, Ravne na Koroškem, Rogaška Slatina, Rogatec, Šentjur
pri Celju, Slovenj Gradec, Slovenske Konjice, Šmarje pri Jelšah, Šmartno ob
Paki, Solčava, Šoštanj, Štore, Tabor, Velenje, Vitanje, Vojnik, Vransko, Zreče
in Žalec.
2. člen
Ta sklep določa:
-      
ime in sedež ustanovitelja,
-      
ime in sedež zavoda,
-      
dejavnost zavoda,
-      
organe zavoda,
-      
vire, način in pogoje pridobivanja sredstev za delo
zavoda,
-      
pravice, obveznosti in odgovornosti zavoda v
pravnem prometu,
-      
medsebojne pravice in obveznosti ustanovitelja in
zavoda,
-      
druge določbe v skladu z zakonom.
II. IME IN SEDEŽ USTANOVITELJA
3. člen
Ustanovitelj zavoda je:
Kmetijsko gozdarska zbornica Slovenije, 1000
Ljubljana, Miklošičeva 4.
III. IME IN SEDEŽ ZAVODA
4. člen
Ime zavoda je:
Kmetijsko gozdarska zbornica Slovenije
Kmetijsko gozdarski zavod Celje.
Skrajšano ime zavoda je: KGZS – Zavod CE
Sedež zavoda je v Celju.
Kmetijsko gozdarski zavod Celje prevzema
dejavnosti, pooblastila in premoženje Zavoda za živinorejo in veterinarstvo
Celje, p.o. Trnoveljska cesta 1, 3000 Celje, ustanovljen z združitvijo
Veterinarskega zavoda Celje p.o. in Živinorejsko veterinarskega zavoda Celje
p.o. na referendumu dne 19. 5. 1983 in ob soglasju SO Celje, št. 022-15/83 z dne 20. 4. 1983 in je vpisan v sodni register pri Temeljnem sodišču v
Celju, enota Celje, številka vložka: 1-619-00 z dne 20. 7. 1984.
Zavod za živinorejo in veterinarstvo Celje,
p.o. je pravni naslednik živinorejsko veterinarskega zavoda p.o., ustanovljen s
sklepom št. Fi-827/73 z dne 28. 2. 1974 in vseh pravno organizacijskih oblik zavoda do njegove ustanovitve leta 1984.
Zavod je pravna oseba s pravicami, obveznostmi
in odgovornostmi, kot jih določata zakon in ta sklep.
IV. DEJAVNOST ZAVODA
5. člen
1.    
Zavod v okviru javne službe opravlja naslednje
dejavnosti:
-  
Selekcija, reprodukcija, kontrola proizvodnosti in
rodovništvo v živinoreji
-  
Označevanje in registracija domačih živali
-  
Svetovanje, izobraževanje in usposabljanje kmetov,
lastnikov in zakupnikov kmetijskih zemljišč in gozdov ter prenos znanja na
tehnološkem, gospodarskem in okoljevarstvenem področju
-  
Pravna pomoč članom KGZS pri urejanju pravnih zadev
s področja kmetijstva, gozdarstva in gospodarjenja
-  
Načrtovanje in izvajanje programov celostnega
razvoja podeželja in obnovo vasi in na drugih področjih pomembnih za razvoj
kmetijstva in živilstva
-  
Svetovanje in pomoč pri uveljavljanju ukrepov ekonomske
politike, svetovanje in pomoč pri izdelavi razvojnih načrtov za kmetijska
gospodarstva, pri organizaciji in delovanju rejskih organizacij, organizacij
pridelovalcev in drugih oblikah proizvodnega združevanja kmetijskih
pridelovalcev
-  
Svetovanje in pomoč pri izdelavi programov razvoja
podeželja in sodelovanje pri agrarnih operacijah in prostorskem načrtovanju
-  
Napovedovanje pojava škodljivih organizmov,
diagnosticiranje, spremljanje zdravstvenega stanja rastlin in dajanje nasvetov
za njihovo uničenje, ter druge naloge določene z zakonom
-  
Dajanje nasvetov za pravilno rabo fitofarmacevtskih
sredstev
-  
Diagnostika karantenskih in gospodarsko škodljivih
organizmov ter svetovanje kmetom za njihovo zatiranje ter izdelave ocen
tveganja le teh
-  
Spremljanje predpisanih tehnologij in metod
predelave grozdja in vina
-  
Selekcija in reprodukcija sadnih sadik in vinske
trte ter tehnološki poskusi
-  
Vzgoja in zagotavljanje zadostnih količin matičnega
materiala in podlag
-  
Izobraževanje, svetovanje in praktično
usposabljanje lastnikov in zakupnikov gozdov
-  
Svetovanje, na področju gozdarstva in ostale
aktivnosti na tem področju
-  
Izobraževanje kmetov, lastnikov in zakupnikov
gozdov na področju varnega dela s kmetijskimi stroji in stroji za delo v gozdu
-  
Svetovanje in usposabljanje za preprečevanje nezgod
in varovanje zdravja pri delu v kmetijstvu in gozdarstvu
-  
Reja plemenskih bikov za proizvodnjo in prodajo
semena ter proizvodnja krme za plemenjake
-  
Oskrba veterinarskih postaj z repromaterialom za
osemenjevanje govejih plemenic
-  
Odkup in prodaja plemenske živine
-  
Proizvodnja, nakup in prodaja sadja, sadnega drevja
in jagodičevja
-  
Svetovanje, usposabljanje in pomoč pri načrtovanju
organizacij in izvajanju dopolnilnih dejavnosti na kmetijah.
2.    
Dejavnost zavoda na podlagi javnih pooblastil:
-  
Laboratorijska dejavnost na področju pedologije,
enologije ter ugotavljanja skladnosti kmetijsko živilskih proizvodov
-  
Izvajanje laboratorijskih analiz grozdja in vina,
organoleptične ocene vina in drugih proizvodov iz grozdja in vina, izdajanje
certifikatov in druge naloge določene z zakonom
-  
Kontrola kakovosti grozdja v času trgatve
-  
Kontrola kakovosti semena kmetijskih rastlin,
cvetja, zdravilnih in aromatičnih rastlin ter gomoljev, čebulčkov in strokov,
ki se uporabljajo za setev, saditev in razmnoževanje
-  
Kontrola zrelosti sadja
-  
Izvajanje kontrole integrirane pridelave in
ekološkega kmetovanja
-  
Izvajanje obveznih zdravstvenih pregledov izhodiščnega
in sadilnega materiala večletnih rastlin iz uvoza
-  
Opravljanje obveznih zdravstvenih pregledov
kmetijskih posevkov za pridobivanje semena, objektov pridelovanje sadilnega
materiala
-  
Opravljanje bioloških prvih preiskav vzorcev
sredstev za varstvo rastlin proizvedenih iz novih aktivnih snovi ter izdelava
mnenj o toksikološki in biološki primernosti FFS, zlasti insekticidov
-  
Izvajanje uradne diagnostike karantenskih in
gospodarskih škodljivih žuželk, izdelave ocen tveganja in ukrepov za njihovo
zatiranje ter vodenje podatkovne baze
-  
Organoleptična ocena mesnih in mlečnih izdelkov
-  
Opravljanje veterinarskih dejavnosti v vzrejališču
mladih plemenskih bikov in kakovosti kontrole semena bikov
-  
Ocenjevanje škod po naravnih nesrečah in divjadi v
kmetijstvu.
3.    
Poleg zgoraj naštetih dejavnosti zavod opravlja
druge gospodarske in storitvene dejavnosti, ki so neposredno povezane z
opravljanjem javne službe oziroma se z javno službo dopolnjujejo:
-  
Trgovino s plemenskimi živalmi in repromaterialom
za registrirano dejavnost
-  
Pridelava krme za lastne potrebe
-  
Proizvodnja sadnih sadik in njihovo prodajo ter
prodajo drugih rastlin za potrebe kmetijstva
-  
Laboratorijske analize tal, gnojil rastlin, krmil,
…. ter ugotavljanje skladnosti kmetijskih živilskih proizvodov
-  
Izdelava strokovnih podlag in investicijsko tehničnih
programov za urejanje kmetijskih zemljišč
-  
Izdelava sanacijskih programov
-  
Vodenje in izdelava razvojnih projektov celostnega
urejanja podeželja in obnove vasi ter programov razvoja podeželja
-  
Izdelava ureditvenih načrtov za kmetije
-  
Izdelava strokovnih podlag za prostorske plane
lokalnih skupnosti
-  
Izdelava tehnoloških projektov (načrtov) za kmetijske
objekte
-  
Poslovni načrti za investicije v kmetijstvu
-  
Nadzor nad izvajanjem agrarnih operacij in gradnjo
kmetijskih objektov
-  
Raziskovalna dejavnost na področju kmetijstva in
sorodnih dejavnosti
-  
Cenitev kmetijskih zemljišč, premičnin in nepremičnin
-  
Nadzor pri izvajanju agrarnih operacij (spremljanje
izvajanja)
-  
Priprava in izdajanje strokovnih navodil in
publikacij.
Dejavnosti, ki jih zavod opravlja so v skladu z Uredbo o
uvedbi in uporabi standardne klasifikacije dejavnosti in so:
-      
A/01.110 Pridelovanje žit in drugih poljščin
-      
A/01.120 Pridelovanje vrtnin, okrasnih rastlin, semen in sadik
-      
A/01.132 Sadjarstvo
-      
A/01.210 Reja govedi
-      
A/01.300 Mešano kmetijstvo
-      
A/01.411 Urejanje in vzdrževanje parkov, vrtov in zelenih športnih
površin
-      
A/01.412 Druge storitve za rastlinsko pridelavo
-      
A/01.420 Storitve za živinorejo, razen veterinarskih storitev
-      
A/02.020 Gozdarske storitve
-      
B/05.020 Ribogojstvo
-      
DE/22.110 Izdajanje knjig
-      
DE/22.120 Izdajanje časopisov
-      
DE/22.130 Izdajanje revij in periodike
-      
DE/22.150 Drugo založništvo
-      
DE/22.330 Razmnoževanje računalniških zapisov
-      
G/51.110 Posredništvo pri prodaji kmetijskih surovin, živali, tekstilnih
surovin, polizdelkov
-      
G/51.130 Posredništvo pri prodaji lesa in gradbenega materiala
-      
G/51.140 Posredništvo pri prodaji strojev, industrijske opreme, ladij,
letal
-      
G/51.180 Posredništvo, specializirano za prodajo drugih določenih
izdelkov
-      
G/51.190 Posredništvo pri prodaji raznovrstnih izdelkov
-      
G/51.210 Trgovina na debelo z žiti, semeni in krmo
-      
G/51.220 Trgovina na debelo s cvetjem in rastlinami
-      
G/51.230 Trgovina na debelo z živimi živalmi
-      
G/51.570 Trgovina na debelo z ostanki in odpadki
-      
G/52.210 Trgovina na drobno s svežim sadjem in zelenjavo
-      
G/52.483 Trgovina na drobno z vrtnarsko opremo in hišnimi živalmi
-      
G/52.630 Druga trgovina na drobno zunaj prodajaln
-      
I/60.240 Cestni tovorni promet
-      
K/71.310 Dajanje kmetijskih strojev in opreme v najem
-      
K/72.300 Obdelava podatkov
-      
K/72.400 Omrežne podatkovne storitve
-      
K/73.101 Raziskovanje in eksperimentalni razvoj na področju naravoslovja
-      
K/73.102 Raziskovanje in eksperimentalni razvoj na področju tehnologije
-      
K/73.103 Raziskovanje in eksperimentalni razvoj na področju kmetijstva
in sorodnih dejavnosti
-      
K/74.110 Pravno svetovanje
-      
K/74.120 Računovodske, knjigovodske in revizijske dejavnosti, davčno
svetovanje
-      
K/74.130 Raziskovanje trga in javnega mnenja
-      
K/74.140 Podjetniško in poslovno svetovanje
-      
K/74.202 Prostorsko, urbanistično in krajinsko načrtovanje
-      
K/74.203 Arhitekturno in gradbeno projektiranje in z njim povezano
tehnično svetovanje
-      
K/74.204 Drugo projektiranje in tehnično svetovanje
-      
K/74.300 Tehnično preizkušanje in analiziranje
-      
K/74.852 Fotokopiranje in drugo razmnoževanje
-      
K/74.853 Druga splošna tajniška opravila
-      
K/74.871 Prirejanje razstav, sejmov in kongresov
-      
K/74.873 Druge poslovne dejavnosti d.n.
-      
L/75.130 Urejanje gospodarskih področij za učinkovitejše poslovanje
-      
M/80.422 Drugo izobraževanje, izpopolnjevanje in usposabljanje, d.n.
-      
N/85.200 Veterinarstvo.
Zavod lahko dejavnost razširi ali spremeni s
soglasjem ustanovitelja.
6. člen
V okviru svoje dejavnosti zavod s soglasjem
ustanovitelja lahko ustanovi drug zavod ali podjetje.
7. člen
Podrobna organiziranost zavoda se določi s
statutom zavoda.
8. člen
Zavod izvaja javna pooblastila v skladu s
predpisi.
Zavod nadaljuje z izvajanjem javnih pooblastil
kot jih je imel pred preoblikovanjem.
V. ORGANI ZAVODA
9. člen
Zavod ima naslednje organe:
-      
svet zavoda,
-      
direktorja,
-      
strokovni kolegij.
1. Svet zavoda
10. člen
Zavod upravlja svet, ki ima devet članov. Svet
sestavljajo:
-      
trije predstavniki ustanovitelja, ki jih na predlog
predsednika upravnega odbora KGZS imenuje upravni odbor Kmetijsko gozdarske
zbornice Slovenije,
-      
trije predstavniki uporabnikov storitev, ki jih na
predlog predsednika upravnega odbora KGZS imenuje upravni odbor Kmetijsko
gozdarske zbornice Slovenije,
-      
trije predstavniki delavcev, ki jih izmed sebe
izvolijo delavci s tajnim glasovanjem.
Postopek izvolitve članov sveta zavoda –
predstavnikov delavcev se določi v statutu zavoda.
Člani sveta izmed sebe izvolijo predsednika
sveta.
11. člen
Mandat članov sveta zavoda traja štiri leta. Po
preteku te dobe so člani lahko ponovno imenovani oziroma izvoljeni še za eno
mandatno obdobje.
12. člen
Svet zavoda je sklepčen, če je na seji navzočih
večina članov.
Svet zavoda sprejema odločitve z večino glasov
navzočih članov, razen pri sprejemanju statuta, programov razvoja zavoda,
imenovanju in odpoklicu direktorja, ko se odločitve sprejemajo z večino glasov
vseh članov sveta.
13. člen
Svet zavoda ima naslednje pristojnosti:
-      
sprejema statut in druge splošne akte zavoda,
-      
sprejema programe dela in razvoja zavoda ter
spremlja njihovo izvrševanje,
-      
sprejema finančni načrt in zaključni račun zavoda,
-      
predlaga ustanovitelju spremembe in razširitev
dejavnosti,
-      
opravlja nadzor nad upravljanjem in poslovanjem
zavoda,
-      
v soglasju z ustanoviteljem imenuje in razrešuje
direktorja zavoda,
-      
opravlja druge naloge v skladu z zakonom in
statutom zavoda,
-      
v soglasju z ustanoviteljem odloča o spremembi
sedeža zavoda.
2. Direktor
14. člen
Zavod ima direktorja, ki opravlja funkcijo
poslovodnega in programskega direktorja.
Direktor načrtuje, organizira in vodi delo in
poslovanje zavoda, pripravlja programe razvoja zavoda, predstavlja in zastopa
zavod ter je odgovoren za zakonitost in strokovnost dela zavoda.
15. člen
Direktorja na podlagi javnega razpisa s
soglasjem ustanovitelja imenuje in razrešuje svet zavoda.
Mandat direktorja traja štiri leta. Za
direktorja zavoda je lahko imenovan, kdor izpolnjuje naslednje pogoje:
-      
ima najmanj specializacijo po višješolski izobrazbi
(prejšnjo*) ali visokošolsko strokovno izobrazbo (prejšnjo*) ali visokošolsko
strokovno izobrazbo ali visokošolsko univerzitetno izobrazbo naravoslovne,
ekonomske ali pravne smeri,
-      
ima najmanj deset let delovnih izkušenj, od tega
pet let na vodstvenih delih,
-      
ima organizacijske sposobnosti,
-      
izpolnjuje pogoje, ki jih določa statut zavoda.
Kandidati za direktorja zavoda morajo v
postopku javnega razpisa predložiti razvojni program zavoda za mandatno
obdobje.
3. Strokovni kolegij
16. člen
Strokovni organ zavoda je strokovni kolegij.
Šteje devet članov, ki jih na predlog direktorja zavoda imenuje svet zavoda
izmed strokovnih delavcev zavoda in zunanjih strokovnjakov s področja dela
zavoda.
Predsednika svetov območnih enot zbornice sta
člana strokovnega kolegija.
Predsednik sveta zavoda je član strokovnega
kolegija po funkciji.
Strokovni kolegij obravnava strokovna vprašanja
s področja dela zavoda, odloča o strokovnih vprašanjih razvoja kmetijstva v
regiji v okviru pooblastil, določa strokovne podlage za programe razvoja zavoda
in kmetijstva v regiji.
17. člen
Način imenovanja in trajanje mandata članov ter
naloge strokovnega kolegija natančneje določa statut zavoda.
VI. SPLOŠNI AKTI ZAVODA
18. člen
Zavod ima statut.
S statutom je urejena organizacija zavoda,
organi in njihove pristojnosti, način odločanja ter druga vprašanja, pomembna
za opravljanje dejavnosti in poslovanje zavoda.
Zavod ima druge akte, določene s statutom
zavoda, ki jih sprejema svet zavoda s soglasjem ustanovitelja.
Statut zavoda in akt o sistemizaciji delovnih
mest začneta veljati, ko da nanju soglasje ustanovitelj.
VII. SREDSTVA ZA DELO ZAVODA
19. člen
Ustanovitelj prenese zavodu v upravljanje
sredstva, premoženje in obveznosti, s katerim je do sedaj upravljal Zavod za
živinorejo in veterinarstvo Celje, p.o. Celje.
VIII. VIRI, NAČINI IN POGOJI PRIDOBIVANJA
SREDSTEV ZA DELO ZAVODA IN ODGOVORNOSTI TER OBVEZNOSTI ZAVODA
20. člen
Kmetijsko gozdarski zavod pridobiva sredstva za
svoje delo:
-      
iz sredstev državnega proračuna, ki jih za
izvajanje javnih služb zagotavlja ustanovitelj,
-      
iz proračunov lokalnih skupnosti,
-      
s prodajo blaga in storitev drugim uporabnikom,
-      
z dotacijami, darili in iz drugih zakonitih virov.
21. člen
Premoženje zavoda je last ustanovitelja. Zavod
upravlja s premoženjem v skladu z zakonom.
Zavod je dolžan obveščati ustanovitelja o
rezultatih poslovanja ter mu dajati druge podatke o poslovanju, v skladu z
zakonom.
Vrsto, obseg in način gospodarske dejavnosti iz
tretje točke 5. člena tega sklepa določi svet zavoda v letnem programu dela
zavoda.
Zavod mora premoženje ustanovitelja uporabljati
v skladu z zakonom, programom dela in razvoja ter za namen, za katerega je bilo
ustanovljeno ter z njim upravljati s skrbnostjo dobrega gospodarja.
22. člen
Zavod je pravna oseba, ki nastopa v pravnem
prometu v okviru svoje dejavnosti samostojno, z vsemi pravicami in obveznostmi,
v svojem imenu in za svoj račun. Za svoje obveznosti odgovarja javni zavod z
vsemi sredstvi, s katerimi razpolaga.
IX. NAČIN RAZPOLAGANJA S PRESEŽKOM PRIHODKOV
NAD ODHODKI IN NAČIN KRITJA PRIMANJKLJAJA SREDSTEV ZA DELO ZAVODA TER
MEDSEBOJNE PRAVICE IN OBVEZNOSTI USTANOVITELJA IN ZAVODA
23. člen
Presežek prihodkov nad odhodki, ki jih zavod
doseže pri opravljanju svoje dejavnosti, sme uporabiti le za opravljanje in
razvoj svoje dejavnosti. O načinu razpolaganja s presežkom prihodkov nad
odhodki na predlog direktorja in s soglasjem ustanovitelja odloča svet zavoda.
Ustanovitelj prevzema odgovornost za obveznosti
zavoda, ki nastanejo iz naslova opravljanja javne službe do višine vrednosti
premoženja, s katerim zavod upravlja in je namenjeno opravljanju javne službe.
Ustanovitelj ne odgovarja za obveznosti zavoda
iz naslova drugih dejavnosti, ki jih opravlja zavod za druge naročnike.
24. člen
Zavod v okviru svojih možnosti zagotavlja
kadrovske, administrativne in prostorske pogoje za delovanje območnih enot
zbornice in njihovih izpostav.
25. člen
Ustanovitelj izda soglasje k:
-      
statutu zavoda, k njegovim spremembam in
dopolnitvam,
-      
letnemu programu dela in letnemu poročilu,
-      
imenovanju in razrešitvi direktorja,
-      
aktu o organizaciji in sistemizaciji delovnih mest,
-      
zaposlovanju delavcev na delovnih mestih za
izvajanje javnih služb,
-      
spremembi sedeža zavoda.

* Izraz »prejšnja« je uporabljen v pomenu, določenem v Uredbi o
uvedbi in uporabi klasifikacijskega sistema izobraževanja in usposabljanja
(Uradni list št. 46/06).

Sklep o ustanovitvi Kmetijsko gozdarskega zavoda Celje
(Uradni list RS, št. 122/00)
vsebuje naslednje prehodne in končne določbe:
»X. PREHODNE IN KONČNE DOLOČBE
26. člen
Direktor zavoda nadaljuje z delom kot v.d.
direktorja do imenovanja direktorja.
Svet zavoda in strokovni kolegij zavoda se
konstituirata najkasneje v 90 dneh od uveljavitve tega akta.
Statut zavoda mora biti sprejet najkasneje v
120 dneh od uveljavitve tega sklepa.
Do uveljavitve novega statuta velja dosedanji
statut Zavoda za živinorejo in veterinarstvo Celje, p.o. Celje.
Prve volitve članov sveta zavoda –
predstavnikov delavcev se opravijo ob smiselni uporabi določb zakona o
sodelovanju delavcev pri upravljanju (Uradni list RS, št. 42/93).
27. člen
Do vpisa sprememb v sodni register Kmetijsko
gozdarski zavod Celje posluje v skladu z veljavno registracijo.
Z dnem uveljavitve tega sklepa preneha veljati
akt o ustanovitvi Zavoda za živinorejo in veterinarstvo Celje, p.o. Celje,
naveden v zadnjem odstavku 4. člena tega sklepa.
28. člen
Ta sklep začne veljati naslednji dan po objavi
v Uradnem listu Republike Slovenije.«.

Sprememba Sklepa o ustanovitvi Kmetijsko gozdarskega
zavoda Celje (Uradni list RS, št. 138/04)
vsebuje naslednjo končno določbo: 
»2. člen
Ta sprememba začne veljati naslednji dan po objavi v Uradnem
listu Republike Slovenije.«.

Sprememba Sklepa o ustanovitvi Kmetijsko gozdarskega
zavoda Celje (Uradni list RS, št. 71/10)
vsebuje naslednjo končno določbo: 
»2. člen
Ta sprememba začne veljati naslednji dan po objavi v Uradnem
listu Republike Slovenije.«.