I. SPLOŠNE DOLOČBE
1. člen
(predmet urejanja)
Ta uredba določa kriterije za določitev višine položajnega
dodatka za javne uslužbence.
2. člen
(obseg veljavnosti)
(1) Subjekti, za katere veljajo določbe te uredbe in sestavljajo
javni sektor, so vsi subjekti iz 1. in 2. točke 2. člena ZSPJS in subjekti, ki
so navedeni v Sklepu o subjektih, za katere velja zakon o sistemu plač v javnem
sektorju (Uradni list RS, št. 115/02).
(2) Položajni dodatek po tej uredbi pripada javnim uslužbencem
v plačnih skupinah C, D, E, F, G, H, I, J in K, kot so opredeljene v 7. členu
ZSPJS.
II. KRITERIJI ZA DOLOČITEV VIŠINE POLOŽAJNEGA DODATKA
3. člen
(položajni dodatek)
(1) Položajni dodatek je del plače, ki pripada javnemu
uslužbencu, ki izvršuje pooblastila v zvezi z vodenjem, usklajevanjem ali
izvajanjem dela kot vodja notranje organizacijske enote, vrednotenje teh nalog
pa ni vključeno v osnovno plačo delovnega mesta ali naziva. V Slovenski vojski
se za vodenje, usklajevanje in izvajanje dela štejejo tudi naloge v zvezi s
poveljevanjem. Do položajnega dodatka je upravičen tudi pomočnik oziroma
namestnik vodje notranje organizacijske enote ali drug javni uslužbenec, za
čas, ko izvršuje pooblastila v zvezi z vodenjem, usklajevanjem ali izvajanjem
dela notranje organizacijske enote v primeru celodnevne odsotnosti ali
zadržanosti vodje notranje organizacijske enote.
(2) Za potrebe te uredbe se kot notranja organizacijska
enota šteje enota, ki je kot taka določena z zakonom, podzakonskim aktom ali s
splošnim ali drugim aktom delodajalca, v kateri se izvršuje naloge v
zaključenem procesu dela oziroma na zaključenem delovnem področju. Kot notranja
organizacijska enota se štejeta tudi izmena in tim zdravstvene nege, kadar je
za vodenje izmene oziroma tima zdravstvene nege določen vodja.
(3) Javnemu uslužbencu pripada položajni dodatek v
primeru, ko je v posamezni notranji organizacijski enoti na sistemiziranih
delovnih mestih zaposlenih najmanj pet javnih uslužbencev, vključno z javnim
uslužbencem, ki izvršuje pooblastila v zvezi z vodenjem, usklajevanjem in
izvajanjem dela v notranji organizacijski enoti.
(4) Ne glede na določbo prejšnjega odstavka pripada
javnim uslužbencem iz prvega odstavka tega člena položajni dodatek tudi, če je
v notranji organizacijski enoti na sistemiziranih delovnih mestih zaposlenih
manj kot pet javnih uslužbencev, vendar ne manj kot trije javni uslužbenci,
vključno z javnim uslužbencem, ki izvršuje pooblastila v zvezi z vodenjem,
usklajevanjem in izvajanjem dela v notranji organizacijski enoti v primerih, ko
gre za:
-       
delovna mesta v plačni skupini J,
-       
zaposlene v Slovenski vojski, kadar se oblikujejo delovne, začasne,
bojne in operativne skupine, katerih organizacija in vodenje je določeno v
splošnem ali drugem aktu delodajalca, ali
-       
zaposlene v Policiji, kadar se oblikujejo operativne skupine v Specialni
enoti in v Nacionalnem preiskovalnem uradu, katerih organizacija in vodenje je
določeno v splošnem ali drugem aktu delodajalca, ali
-       
zaposlene v Slovenski obveščevalno-varnostni agenciji, kadar se
oblikujejo operativne skupine, katerih organizacija in vodenje je določeno v
splošnem ali drugem aktu delodajalca, ali
-       
zaposlene v poklicnih gasilskih enotah, kadar se oblikujejo delovne,
začasne, operativne in intervencijske gasilske skupine, katerih organizacija in
vodenje sta določena v splošnem ali drugem aktu delodajalca.
4. člen
(višina položajnega dodatka)
Višina položajnega dodatka se
določi glede na število zaposlenih na sistemiziranih delovnih mestih in v
nazivih v notranji organizacijski enoti, in sicer:


število zaposlenih
  na sistemiziranih delovnih mestih in v nazivih v notranji organizacijski
  enoti

odstotek
  položajnega dodatka


41 ali več

12% osnovne plače


31 do 40

10% osnovne plače


11 do 30

8% osnovne plače


do 10

5% osnovne plače


5. člen
(sprememba števila zaposlenih)
V primeru spremembe števila zaposlenih na sistemiziranih
delovnih mestih se sprememba upošteva pri izračunu višine položajnega dodatka s
prvim dnem naslednjega meseca.

Uredba o kriterijih za določitev višine
položajnega dodatka za javne uslužbence (Uradni list RS, št. 85/10) vsebuje naslednjo prehodno in
končni določbi:
»III. PREHODNA IN KONČNI DOLOČBI
6. člen
(prehodno obdobje za plačno
skupino J)
Javnim uslužbencem iz plačne skupine J, ki so do uveljavitve
te uredbe prejemali položajni dodatek v skladu s tretjim odstavkom 3. člena
Uredbe o kriterijih za določitev višine položajnega dodatka za javne uslužbence
(Uradni list RS, št. 57/08), upoštevaje naloge iz aktov delodajalca, in ob
uveljavitvi te uredbe ne izpolnjujejo pogojev iz drugega odstavka 3. člena
te uredbe, pripada položajni dodatek v višini 5% osnovne plače do
uskladitve aktov iz drugega odstavka 3. člena te uredbe s to uredbo,
vendar ne dlje kot za mesec november.
7. člen
(razveljavitev uredbe)
Z dnem začetka uporabe te uredbe preneha veljati Uredba o
kriterijih za določitev višine položajnega dodatka za javne uslužbence (Uradni
list RS, št. 57/08).
8. člen
(začetek veljavnosti)
Ta uredba začne veljati naslednji dan po objavi v Uradnem
listu Republike Slovenije, uporabljati pa se začne 1. novembra 2010.«.

Uredba o spremembi Uredbe o kriterijih za
določitev višine položajnega dodatka za javne uslužbence (Uradni list RS, št. 173/20) vsebuje naslednjo končno določbo:
»KONČNA DOLOČBA
2. člen
(začetek veljavnosti)
Ta uredba začne veljati naslednji dan po objavi v Uradnem
listu Republike Slovenije.«.

Uredba o dopolnitvah Uredbe o kriterijih za
določitev višine položajnega dodatka za javne uslužbence (Uradni list RS, št. 121/21) vsebuje naslednjo končno določbo:
»KONČNA DOLOČBA
2. člen
(začetek veljavnosti)
Ta uredba začne veljati naslednji dan po objavi v Uradnem
listu Republike Slovenije.«.