I. SPLOŠNO
1.     
Ta sklep določa podrobnejši način usklajevanja poslovanja Slovenske
izvozne družbe, d.d., Ljubljana (v nadaljevanju: SID) s predpisi, ki urejajo
poslovanje bank, ter vsebino, načine in roke poročanja SID v uskladitvenem
obdobju.
2.     
V skladu s šestim odstavkom 17. člena Zakona o zavarovanju in
financiranju mednarodnih gospodarskih poslov (Uradni list RS, št. 2/04; v
nadaljevanju: ZZFMGP) mora SID najpozneje do 31. 12. 2006 dokončno uskladiti
svoje poslovanje, ki ni zavarovalniško poslovanje in ni predmet urejanja
ZZFMGP, s predpisi, ki urejajo poslovanje bank.
3.     
Ta sklep ne ureja poslovanja SID, ki je predmet urejanja ZZFMGP in na
tej podlagi izdanih predpisov (v nadaljevanju: posli financiranja mednarodne
trgovine in investicij), če ni s tem sklepom drugače določeno.
4.     
Kadar se ta sklep sklicuje na določbe drugih predpisov, se te določbe
uporabljajo v njihovem vsakokrat veljavnem besedilu.
II. PODROČJA IN NAČINI USKLAJEVANJA
Obvladovanje tveganj
5.     
SID mora za ustrezno ugotavljanje, merjenje in obvladovanje posameznih
vrst tveganj, ki jim je izpostavljen pri vsakodnevnem poslovanju, pripraviti
načrt obvladovanja tveganj. V okviru načrta obvladovanja tveganj mora SID:
- 
razviti postopke za ugotavljanje in merjenje tveganj,
- 
določiti ukrepe za obvladovanje tveganj, razviti postopke za izvajanje
teh ukrepov in ustrezno prilagoditi organizacijsko strukturo ter
- 
razviti postopke za nadzor izvajanja ukrepov za obvladovanje tveganj.
6.     
SID mora načrte obvladovanja posameznih vrst tveganj pripraviti
najpozneje do 31. 12. 2005 in jih s tem dnem začeti tudi uresničevati.
Kapital
Minimalni osnovni kapital
7.     
SID mora razpolagati z osnovnim kapitalom najmanj v višini zneska iz 15.
člena Zakona o bančništvu (Uradni list RS, št. 104/04 – uradno prečiščeno
besedilo; v nadaljevanju: ZBan), z lastnostmi, kakor so opredeljene v 16. in
17. členu ZBan.
8.     
SID mora najnižji predpisani znesek osnovnega kapitala iz prejšnje točke
tega sklepa doseči najpozneje po stanju na dan 31. 12. 2005.
Minimalni kapital, kapitalske zahteve in kapitalska
ustreznost
9.     
SID mora tekoče izračunavati in ugotavljati višino kapitala, kapitalske
zahteve ter kapitalsko ustreznost v skladu s sklepom, ki ureja kapitalsko
ustreznost bank in hranilnic.
10.  
Kapital SID iz 68. člena ZBan nikoli ne sme biti manjši od minimalnega
zneska osnovnega kapitala iz 5. točke tega sklepa.
SID mora najnižji
znesek kapitala iz prejšnjega odstavka te točke doseči najpozneje po stanju 31.
12. 2005.
11.  
SID mora v celoti izpolniti kapitalske zahteve v skladu s sklepom, ki
ureja kapitalsko ustreznost bank in hranilnic, najpozneje po stanju na dan 30.
6. 2006.
12.  
SID mora prvo poročilo, izdelano v skladu s sklepom, ki ureja kapitalsko
ustreznost bank in hranilnic, posredovati Banki Slovenije po stanju na dan 31.
3. 2006, nato pa v predpisanih rokih.
Ocenjevanje izgub iz naslova kreditnega tveganja
13.  
SID mora tekoče spremljati in ocenjevati kreditno tveganje, ki mu je
izpostavljen pri svojem poslovanju.
14.  
SID mora najpozneje po stanju na dan 31. 12. 2005 začeti voditi kreditne
mape za vse dolžnike na način, predpisan s sklepom, ki ureja ocenjevanje izgub
iz kreditnega tveganja bank in hranilnic.
15.  
SID prvič razvrsti finančna sredstva in prevzete obveznosti po
zunajbilančnih postavkah v skupine po stopnji tveganosti in oceni višino izgub
iz kreditnega tveganja ter oslabi finančna sredstva na nadomestljivo vrednost
in oblikuje rezervacije za prevzete obveznosti po zunajbilančnih postavkah v
skladu s sklepom, ki ureja ocenjevanje izgub iz kreditnega tveganja bank in
hranilnic, po stanju na dan 31. 3. 2006.
16.  
SID mora prvo poročilo o razvrstitvi finančnih sredstev in prevzetih
obveznosti po zunajbilančnih postavkah, izdelano v skladu s sklepom, ki ureja
ocenjevanje izgub iz kreditnega tveganja bank in hranilnic, posredovati Banki
Slovenije po stanju na dan 31. 3. 2006, nato pa v predpisanih rokih.
Velika izpostavljenost
17.  
SID mora tekoče spremljati tveganja, povezana s koncentracijo kreditne
izpostavljenosti do posameznih oseb oziroma skupin povezanih oseb in oseb v
posebnem razmerju z banko.
18.  
SID mora izračunavati izpostavljenost ter spremljati izpolnjevanje
omejitev izpostavljenosti iz 80., 82. in 83. člena ZBan v skladu s sklepom, ki
ureja veliko izpostavljenost bank in hranilnic.
19.  
V uskladitvenem obdobju se za izračun velike in največje dopustne
izpostavljenosti upošteva kapital SID, izračunan v skladu s sklepom, ki ureja
kapitalsko ustreznost bank in hranilnic.
20.  
Od uveljavitve tega sklepa naprej SID ne sme sklepati novih poslov,
zaradi katerih bi se povečala izpostavljenost, tako da bi zato izpostavljenost
presegla omejitve, določene v 80., 82. in 83. členu ZBan oziroma bi se
preseganja teh omejitev povečevala.
21.  
SID se mora z omejitvami iz 80., 82. in 83. člena ZBan uskladiti
najpozneje do konca uskladitvenega obdobja.
22.  
SID mora prvo poročilo o izpostavljenosti, izdelano v skladu s sklepom,
ki ureja veliko izpostavljenost bank in hranilnic, posredovati Banki Slovenije
po stanju na dan 31. 3. 2006, nato pa v predpisanih rokih.
Likvidnostna tveganja
23.  
SID mora poslovati tako, da je v vsakem trenutku sposoben pravočasno
izpolniti vse dospele obveznosti, vključno z obveznostmi iz naslova poslov
financiranja mednarodne trgovine in investicij.
24.  
SID mora tekoče izračunavati količnike likvidnosti ter spremljati
izpolnjevanje predpisanih razmerij med vsoto naložb in vsoto obveznosti
posameznega razreda glede na preostalo dospelost v skladu s sklepom, ki ureja
najmanjši obseg likvidnosti, ki jo mora banka zagotavljati.
25.  
SID mora predpisani količnik likvidnosti prvega razreda prvič doseči po
stanju na dan 31. 3. 2006. Predpisani količnik likvidnosti drugega razreda mora
doseči najpozneje po stanju 30. 6. 2006.
26.  
SID mora prvo poročilo o doseženih količnikih likvidnosti, izračunanih v
skladu s sklepom, ki ureja najmanjši obseg likvidnosti, ki jo mora banka
zagotavljati, posredovati Banki Slovenije po stanju na dan 31. 3. 2006, nato pa
v predpisanih rokih.
Naložbe v kapitalske deleže in nepremičnine
27.  
SID mora tekoče izračunavati in spremljati obseg svojih naložb v kapital
nefinančnih organizacij in opredmetena osnovna sredstva.
28.  
SID se mora z omejitvami skupnega obsega naložb in posameznih naložb v
kapital nefinančnih organizacij in opredmetena osnovna sredstva iz sklepa, ki
ureja ugotavljanje in poročanje vrednosti naložb bank in hranilnic, uskladiti
najpozneje do konca uskladitvenega obdobja.
Integralnost podatkov
29.  
SID mora zagotoviti integralnost podatkov o stanju terjatev in
obveznosti do posameznega komitenta v skladu s sklepom, ki ureja zagotavljanje
integralnih podatkov, najpozneje do 30. 6. 2006.
Določba prejšnjega
odstavka velja tudi za terjatve in obveznosti iz naslova poslov financiranja
mednarodne trgovine in investicij s tem, da mora biti omogočeno tudi ločeno
izkazovanje.
Poslovne knjige
30.  
SID vodi poslovne knjige v skladu z določili računovodskih standardov in
sklepom, ki ureja poslovne knjige in poslovna poročila bank in hranilnic.
SID mora v
uskladitvenem obdobju, v okviru sklepa, ki ureja poslovne knjige in poslovna
poročila bank in hranilnic:
- 
voditi knjigovodske evidence po sistemu enotnih računov, predpisanih s
kontnim okvirom za banke in hranilnice,
- 
mesečno poročati o knjigovodskem stanju računov iz svojega knjigovodstva
v skladu z veljavnim navodilom o pošiljanju mesečnih poročil o knjigovodskem
stanju računov ter
- 
sestavljati in predlagati letne računovodske izkaze na predpisanih
shemah v skladu z veljavno metodologijo.
31.  
SID mora prvo mesečno poročilo o knjigovodskem stanju računov, izdelano
v skladu z navodilom, ki ureja pošiljanje mesečnih poročil o knjigovodskem stanju
računov, posredovati Banki Slovenije po stanju  12. 2005, nato pa v predpisanih
rokih.
Revizijski pregled poslovanja
32.  
Revizijski pregled poslovanja SID se opravi v skladu z zakonom, ki ureja
revidiranje družb, revizijskimi standardi in načeli, predpisi Banke Slovenije
ter drugimi zakoni in predpisi ter stališči Slovenskega inštituta za revizijo.
33.  
Revizijski pregled poslovanja SID mora biti prvič opravljen za poslovno
leto 2005. Revizijski pregled poslovanja obsega revidiranje letnega poročila,
sestavljenega v skladu s sklepom, ki ureja poslovne knjige in poslovna poročila
bank in hranilnic, ter izdelavo dodatka, določenega s sklepom, ki ureja
najmanjši obseg ter vsebino revizijskega pregleda in revizorjevega poročila, in
s tem sklepom.
Poročanje po 127. členu ZBan
34.  
SID mora v uskladitvenem obdobju Banko Slovenije obveščati o
pomembnejših dejstvih in okoliščinah iz 127. člena ZBan.
35.  
SID mora obvestiti Banko Slovenije najpozneje v roku petih delovnih dni
po njihovem nastanku o:
- 
spremembah podatkov, ki se vpisujejo v sodni register,
- 
sklicu skupščine in vseh sklepih, sprejetih na skupščini,
- 
spremembi strukture delničarjev,
- 
razrešitvi in imenovanju članov uprave,
- 
načrtovani spremembi kapitala za 25% ali več in
- 
prenehanju opravljanja določenih poslov.
Jamstvo za vloge
36.  
Za SID se določbe ZBan o jamstvu za vloge začnejo uporabljati z dnem, ko
pridobi dovoljenje Banke Slovenije za opravljanje bančnih in drugih finančnih
storitev.
37.  
Prvo poročilo v skladu z navodilom, ki ureja izpolnjevanje poročila o
zajamčenih vlogah, mora SID posredovati Banki Slovenije po stanju 30. 6. 2006.
Nadzor na konsolidirani osnovi
38.  
Če se SID po predpisih, ki urejajo konsolidirani nadzor bank in
hranilnic, šteje kot nadrejena banka v bančni skupini, mora SID v celoti
ravnati v skladu s temi predpisi najpozneje ob izteku uskladitvenega obdobja.
39.  
SID mora vse zahtevane podatke in poročila po sklepu, ki ureja nadzor
bank in hranilnic na konsolidirani osnovi, prvič posredovati Banki Slovenije
skupaj s poročilom o uskladitvi poslovanja s predpisi, ki urejajo poslovanje
bank.
Uskladitev z drugimi predpisi, ki urejajo poslovanje bank
40.  
SID mora biti najpozneje z iztekom uskladitvenega obdobja usklajen z
vsemi drugimi predpisi, ki urejajo poslovanje bank in niso izrecno navedeni s
tem sklepom.
41.  
Ne glede na določbe prejšnje točke tega sklepa mora SID po stanju 30. 6.
2006 začeti poročati na podlagi Zakona o Banki Slovenije (Uradni list RS, št.
58/02 in 85/02) in na tej podlagi izdanih predpisov.
Organi upravljanja in nadzora
42.  
Skupaj s poročilom o uskladitvi SID s predpisi, ki urejajo poslovanje
bank, morajo kandidati za člane uprave vložiti pri Banki Slovenije zahtevo za
izdajo dovoljenja za opravljanje funkcije člana uprave banke. Banka Slovenije
postopek odločanja o dovoljenju za opravljanje bančnih in drugih finančnih
storitev združi s postopkom odločanja o dovoljenju za opravljanje funkcije
člana uprave SID.
43.  
Z dnem, ko se izteče uskladitveno obdobje, smejo biti v nadzornem svetu
SID le osebe, ki izpolnjujejo pogoje iz 29. in 29.a člena ZBan.
Notranja revizija
44.  
SID mora najpozneje do konca uskladitvenega obdobja organizirati
notranjo revizijsko službo na način, predpisan z ZBan.
III. NADZOR NAD USKLAJEVANJEM SID
45.  
Banka Slovenije nadzira usklajevanje poslovanja SID z določbami
predpisov, ki urejajo poslovanje bank. Za nadzor se smiselno uporabljajo
določbe XI. poglavja in določbe šestega do osmega odstavka 240. člena ZBan.
46.  
SID mora razviti ustrezen informacijski sistem in računovodske postopke
za tekoče spremljanje poslovanja ter zagotoviti pravilnost in pravočasnost
poročanja Banki Slovenije.
Poročilo o uskladitvi poslovanja
47.  
SID mora Banki Slovenije, najpozneje v roku treh mesecev od dokončne
uskladitve, predložiti poročilo o uskladitvi poslovanja s predpisi, ki urejajo
poslovanje bank.
Če bo SID uskladil poslovanje s predpisi, ki urejajo
poslovanje bank, z dnem, ko se izteče uskladitveno obdobje, mora poročilo o
uskladitvi vsebovati:
-       
revidirano letno poročilo, izdelano v skladu s sklepom, ki ureja
poslovne knjige in poslovna poročila bank in hranilnic, in dodatek revizorja,
izdelan v skladu s sklepom, ki ureja najmanjši obseg, ter vsebino revizijskega
pregleda in revizorjevega poročila,
-       
mnenje revizorja o usklajenosti poslovanja SID s predpisi, ki urejajo
poslovanje bank,
-       
statut v obliki overjenega notarskega zapisa,
-       
delničarsko strukturo,
-       
opis organizacije notranje revizijske službe in pravila poslovanja ter
-       
dokumentacijo, na podlagi katere je mogoče ugotoviti, ali je SID
kadrovsko, tehnično in organizacijsko sposoben opravljati bančne in druge
finančne storitve, kakor so predpisane s sklepom, opredeljujočim pogoje, ki jih
mora izpolnjevati banka oziroma hranilnica za opravljanje bančnih oziroma
drugih finančnih storitev, in dokumentacijo, na podlagi katere je mogoče
ugotoviti, ali bo družba sposobna opravljati dejavnosti, na katere se nanaša
zahteva za izdajo dovoljenja,
-       
poslovni načrt za prva tri leta poslovanja, iz katerega je razvidna
vrsta načrtovanih poslov, temu ustrezna organizacijska struktura družbe,
kadrovska struktura ter računovodske politike in postopki.
Če bo SID uskladil poslovanje s predpisi, ki urejajo
poslovanje bank, preden se izteče uskladitveno obdobje, mora poročilo o
uskladitvi, ki ga pregleda revizor, vsebovati:
-       
mnenje revizorja k računovodskim izkazom,
-       
računovodske izkaze s pojasnili v skladu s sklepom, ki ureja poslovne
knjige in poslovna poročila bank in hranilnic ter
-       
dodatek v skladu s sklepom, ki ureja najmanjši obseg ter vsebino
revizijskega pregleda in revizorjevega poročila, in sicer:
 revizorjevo
poročilo o izpolnjevanju pravil o obvladovanju tveganj v skladu s 18. in 24.
točko Sklepa o najmanjšem obsegu in vsebini revizijskega pregleda ter
revizorjevega poročila (Uradni list RS, št. 24/02 in 134/04),
 poročila
o izpolnjevanju vseh bonitetnih omejitev v obliki predpisanih obrazcev, ki jih
potrdi revizor,
 mnenje
revizorja o usklajenosti poslovanja SID,
 statut
v obliki overjenega notarskega zapisa,
 delničarsko
strukturo,
 opis
organizacije notranje revizijske službe in pravila poslovanja ter
 dokumentacijo,
na podlagi katere je mogoče ugotoviti, ali je SID kadrovsko, tehnično in
organizacijsko sposoben opravljati bančne in druge finančne storitve, kakor so
predpisane s sklepom, opredeljujočim pogoje, ki jih mora izpolnjevati banka
oziroma hranilnica za opravljanje bančnih oziroma drugih finančnih storitev, in
dokumentacijo, na podlagi katere je mogoče ugotoviti, ali bo družba sposobna
opravljati dejavnosti, na katere se nanaša zahteva za izdajo dovoljenja.
-       
poslovni načrt za prva tri leta poslovanja, iz katerega je razvidna
vrsta načrtovanih poslov, temu ustrezna organizacijska struktura družbe,
kadrovska struktura ter računovodske politike in postopki.
48.  
Banka Slovenije izda dovoljenje za opravljanje bančnih in drugih
finančnih storitev, če iz poročila o uskladitvi poslovanja SID izhaja, da se je
v celoti uskladil s predpisi, ki urejajo poslovanje bank.

Sklep o usklajevanju poslovanja Slovenske
izvozne družbe, d.d., Ljubljana s predpisi, ki urejajo poslovanje bank (Uradni
list RS, št. 60/05) vsebuje naslednji prehodni in
končni določbi:
»IV. PREHODNI IN KONČNI DOLOČBI
49.  
V uskladitvenem obdobju SID posreduje Banki Slovenije poročila po tem
sklepu v papirni obliki, razen poročil iz 12., 16., 26. in 31. točke tega
sklepa.
50.  
Ta sklep začne veljati trideseti dan po objavi v Uradnem listu Republike
Slovenije.«.

Sklep o spremembah Sklepa o usklajevanju
poslovanja Slovenske izvozne družbe, d.d., Ljubljana s predpisi, ki urejajo
poslovanje bank (Uradni list RS, št. 30/06) vsebuje naslednjo končno določbo:
»2. točka
Ta sklep začne veljati naslednji dan po objavi v Uradnem
listu RS.«.