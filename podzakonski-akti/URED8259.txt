I. SPLOŠNE DOLOČBE
1. člen
(vsebina)
Ta uredba je rudarski koncesijski akt, ki določa pogoje za
podelitev in izvajanje rudarske pravice za izkoriščanje mineralne surovine
tehnični kamen – apnenec v pridobivalnem prostoru Gabrovec (Vrbovo) 2 v
občini Ilirska Bistrica.
2. člen
(koncesijska pogodba)
Ob neskladju določb te uredbe in določb koncesijske pogodbe
veljajo določbe te uredbe.
3. člen
(splošni varstveni pogoji in ukrepi)
(1) Nosilec rudarske pravice za izkoriščanje mora med
izvajanjem rudarske pravice in opustitvijo izvajanja rudarskih del izpolnjevati
tudi vse pogoje po predpisih, ki urejajo ceste, gozdove, varstvo okolja,
ohranjanje narave, varstvo voda, varstvo kulturne dediščine, varstvo pred
tehničnimi in drugimi nesrečami, ter po drugih predpisih, s katerimi se urejajo
rudarska dela.
(2) Poleg izpolnjevanja pogojev iz prejšnjega odstavka
mora nosilec rudarske pravice za izkoriščanje zagotoviti še:
1.     
ukrepe, da se predvideni poseg v okolje izvede tako, da se čim bolj
zmanjša poraba prostora in energije;
2.     
ukrepe, s katerimi se dosega največje mogoče varstvo okolja pred
izpustom plinastih, tekočih ali trdnih snovi v zrak, tla, površinske vode ali
podtalnico;
3.     
ukrepe za preprečevanje čezmernega onesnaževanja okolja s hrupom;
4.     
smotrno izkoriščanje mineralne surovine z uporabo ustrezne sodobne
tehnologije;
5.     
upoštevanje pravil ravnanja, varstvenih režimov, izhodišč in
naravovarstvenih pogojev za varstvo tehničnih vrednot in ohranjanje biotske raznovrstnosti;
6.     
ukrepe pri tveganju in nevarnosti za okolje ob morebitni ekološki
nesreči zaradi posega;
7.     
ukrepe za zavarovanje vodnih virov, če koncesionar odkrije nahajališče
vode;
8.     
dovozne poti do kraja posega in njihovo primerno ureditev;
9.     
ukrepe za preprečitev razlitja motornih olj in naftnih derivatov;
10.  
ukrepe v zvezi s sanacijo in vnovično ureditvijo zemljišč med
dejavnostjo in po njej, in sicer tako, da se kar najbolj vzpostavi novo ali
nadomesti prejšnje okoljsko stanje; in
11.  
ukrepe, da se ne poslabšata stanje voda in vodni režim.
4. člen
(zagotavljanje varstva in zdravja pri delu)
Varstvo in zdravje pri delu nosilec rudarske pravice za
izkoriščanje zagotavlja v skladu z zakonom, ki ureja rudarstvo.
5. člen
(obveznost obveščanja in poročanja)
Nosilec rudarske pravice za izkoriščanje organom in zavodom
poroča v skladu s predpisi, ki urejajo rudarstvo, vode, varstvo podzemnih jam,
ohranjanje narave in varstvo okolja, ter drugimi predpisi.
6. člen
(obveznost plačila rudarske koncesnine in rezerviranih
sredstev za sanacijo)
(1) Nosilec rudarske pravice za izkoriščanje je
zavezanec za plačevanje rudarske koncesnine ter za zagotavljanje in plačevanje
rezerviranih sredstev za sanacijo v skladu z zakonom, ki ureja rudarstvo.
(2) Rudarska koncesnina se odmerja, plačuje in usklajuje
v skladu z zakonom, ki ureja rudarstvo, ter predpisom, ki ureja plačevanje
rudarskih koncesnin.
(3) Rezervirana sredstva za sanacijo se zagotavljajo,
odmerjajo, plačujejo in usklajujejo v skladu z zakonom, ki ureja rudarstvo, ter
predpisom, ki ureja plačevanje sredstev za sanacijo.
7. člen
(prenehanje koncesijske pogodbe)
Koncesijska pogodba preneha iz razlogov, ki jih določa zakon,
ki ureja rudarstvo, in tako, kakor določa zakon, ki ureja rudarstvo.
8. člen
(odvzem rudarske pravice)
Rudarska pravica za izkoriščanje se odvzame iz razlogov in
tako, kakor določa zakon, ki ureja rudarstvo.
II. MINERALNA SUROVINA, PRIDOBIVALNI PROSTOR IN POGOJI, POD
KATERIMI SE PODELJUJE RUDARSKA PRAVICA ZA IZKORIŠČANJE
9. člen
(izkoriščanje mineralne surovine tehnični kamen – apnenec v
pridobivalnem prostoru Gabrovec (Vrbovo) 2 v občini Ilirska Bistrica)
(1) Predmet rudarske pravice je izkoriščanje mineralne
surovine tehnični kamen – apnenec v količini 1 495 350 (milijon
štiristo petindevetdeset tisoč tristo petdeset) kubičnih metrov v raščenem
stanju.
(2) Pridobivalni prostor Gabrovec (Vrbovo) 2 je nov
pridobivalni prostor površinskega kopa s površinskim izkoriščanjem mineralne
surovine v etažah z razstreljevanjem, ki obsega predčasno opuščena pridobivalna
prostora Gabrovec (del) in Gabrovec (Vrbovo).
(3) Pridobivalni prostor Gabrovec (Vrbovo) 2 obsega
dele zemljišč s parcelnimi številkami: 803/7, 804/5, 810/1 in 810/2, vse
katastrska občina 2525 Ilirska Bistrica.
(4) Zemljišča s parcelnimi
številkami iz prejšnjega odstavka ležijo znotraj poligona, omejenega z lomnimi
točkami 1-2-3-3a-4-4a-5-6-7-7a-8-9-10-11-12-12a-1, ki so določene opisno
oziroma z naslednjimi koordinatami v D96/TM (ETRS) koordinatnem sistemu:


Točka

Koordinata e

Koordinata n

Opis


1

opisno

tromeja parcel: 803/6, 803/7 in 804/5, vse katastrska
  občina 2525 Ilirska Bistrica


2

445.220,986

48.001,370

 


3

445.413,170

48.164,564

 


3a

opisno

točka 3a leži na presečišču premice, ki poteka skozi točki
  2 in 3 ter parcelne meje 810/1 in 810/2, vse katastrska občina
  2525 Ilirska Bistrica


4

445.306,934

48.221,273

 


4a

opisno

točka 4a leži na presečišču premice, ki poteka skozi točki
  4 in 5 ter parcelne meje 810/1 in 810/2, vse katastrska občina
  2525 Ilirska Bistrica


5

445.490,150

48.229,064

 


6

opisno

tromeja parcel: 803/7, 803/22 in 810/2, vse katastrska
  občina 2525 Ilirska Bistrica


7

445.638,696

48.083,085

 


7a

opisno

točka 7a leži na presečišču premice, ki poteka skozi točki
  7 in 8 ter parcelne meje 803/7 in 803/21, vse katastrska občina
  2525 Ilirska Bistrica


8

445.616,432

48.008,544

 


9

445.563,772

47.935,894

 


10

445.472,054

47.902,926

 


11

445.373,772

47.971,004

 


12

445.358,332

47.989,702

 


12a

opisno

točka 12a leži na presečišču premice, ki poteka skozi
  točki 11 in 12 ter parcelne meje 803/7 in 804/5, vse katastrska občina 2525
  Ilirska Bistrica





(5) Pridobivalni prostor Gabrovec (Vrbovo) 2 sega v
najglobljem delu do k. +735 m nadmorske višine.
(6) Pridobivalni prostor Gabrovec (Vrbovo) 2 obsega
površino 7,5730 hektarja.
(7) Koncesija za izkoriščanje se podeli za 32 let.
(8) Rudarska pravica za izkoriščanje se podeli brez
javnega razpisa pravni osebi SALONIT ANHOVO, Kamnolomi, d. o. o.,
Anhovo 1, 5210 Deskle, matična številka: 5074967000. Rudarska pravica se
podeli z dnem sklenitve koncesijske pogodbe.
(9) Drugi pogoji s področja varstva okolja, ohranjanja
narave, varstva voda, varstva kulturne dediščine, varstva pred tehničnimi in
drugimi nesrečami ter druge obveznosti, ki jih mora nosilec rudarske pravice
upoštevati pri njenem izvajanju, so:
a)    
revidirani rudarski projekt za pridobitev koncesije za izkoriščanje, ki
ga nosilec rudarske pravice priloži predlogu za sklenitev koncesijske pogodbe,
mora biti izdelan v skladu z določbami te uredbe. Pridobivalni prostor in
njegova raba morata biti v skladu z dokumenti o urejanju prostora. Potrdilo o
skladnosti pridobivalnega prostora in njegove rabe z dokumenti o urejanju
prostora pred potrditvijo rudarskega projekta pridobi ministrstvo, pristojno za
rudarstvo, po uradni dolžnosti;
b)    
pridobitev soglasij oziroma dovoljenj pristojnih soglasodajalcev k
rudarskemu projektu za pridobitev koncesije za izkoriščanje in dovoljenj po
predpisih, ki urejajo ceste, vode, naravo, naravne vrednote, kulturno dediščino
in drugo. Najgloblja točka izkoriščanja po rudarskem projektu za pridobitev
koncesije za izkoriščanje mora biti vsaj 2 m nad najvišjo gladino podzemne
vode glede na povprečje ravni gladin v zadnjih desetih letih. K projektnim rešitvam
iz rudarskega projekta za pridobitev koncesije za izkoriščanje je v postopku
pridobitve vodnega soglasja treba izdelati analizo tveganja za onesnaženje in
je iz rezultatov te analize razvidno, da je tveganje za onesnaženje zaradi tega
posega sprejemljivo, in če se zaradi njegovega vpliva na vodni režim in stanje
vodnega telesa izvedejo zaščitni ukrepi, za katere iz rezultatov analize
tveganja za onesnaženje izhaja, da je tveganje za onesnaženje zaradi tega
posega sprejemljivo;
c)    
upoštevanje naravovarstvenih smernic Zavoda Republike Slovenije za
varstvo narave številka 5-III-722/3-O-2019/MSBF z dne
30. avgusta 2019, ki so objavljene na spletnih straneh ministrstva,
pristojnega za rudarstvo, in bodo sestavni del odločbe o izbiri nosilca
rudarske pravice za izkoriščanje;
č)    pridobitev okoljevarstvenega
soglasja ali sklepa v predhodnem postopku na podlagi predpisa, ki ureja presojo
vplivov na okolje;
d)    
izdelava elaborata o zalogah in virih mineralnih surovin v enem letu od
dneva podpisa koncesijske pogodbe;
e)    
izdelava elaborata o izmeri pridobivalnega prostora v enem mesecu od
dneva podpisa koncesijske pogodbe.
(10) Koncesijska pogodba se lahko podpiše, ko nosilec
rudarske pravice predloži soglasja in dovoljenja iz točk b) in č) prejšnjega
odstavka.
(11) Pridobivalni prostor se sanira v skladu s potrjenim
rudarskim projektom za pridobitev koncesije za izkoriščanje. Uporaba odpadkov
za zasipanje odkopanega pridobivalnega prostora je dovoljena le v skladu s
predpisi s področja odpadkov. Pred popolno in trajno opustitvijo izvajanja
rudarskih del mora nosilec rudarske pravice za izkoriščanje pri ministrstvu,
pristojnem za rudarstvo, vložiti vlogo za izdajo dovoljenja za opustitev
rudarskih del.
(12) Vrste dejavnosti, ki se lahko opravljajo v zvezi s
pridobljeno mineralno surovino, so:
-       
raziskovanje in izkoriščanje mineralne surovine,
-       
obogatitev in skladiščenje mineralne surovine ter
-       
dostava mineralne surovine na trg.
III. PREHODNA IN KONČNE DOLOČBE
10. člen
(obveznost sanacije in rekultivacije iz predhodne rudarske
pravice)
Pravna oseba SALONIT ANHOVO, Kamnolomi, d. o. o.,
Anhovo 1, 5210 Deskle, matična številka: 5074967000, mora izvesti dokončno
sanacijo in rekultivacijo zemljišč obstoječega pridobivalnega prostora Gabrovec
(Vrbovo) v skladu s Koncesijsko pogodbo št. 4301-32/2010-DE z dne
30. julija 2013, razen če sklene novo koncesijsko pogodbo na podlagi
9. člena te uredbe.
11. člen
(prenehanje veljavnosti)
Z dnem uveljavitve te uredbe prenehata veljati:
-       
93. točka iz priloge »Seznam pravnih in fizičnih oseb po drugem odstavku
2. člena uredbe izkoriščanje mineralnih surovin« Uredbe o podelitvi rudarske
pravice imetnikom dovoljenj za raziskovanje oziroma pridobivanje mineralnih
surovin (Uradni list RS, št. 103/00, 81/02, 26/18, 60/18, 62/19, 97/20, 124/20,
152/20, 168/20, 191/20, 31/21 in 31/21) in
-       
16. člen Uredbe o rudarskih pravicah za gospodarsko izkoriščanje
mineralnih surovin v pridobivalnih prostorih Laze – širitev v Občini Kočevje,
Suhor pri Vinici – širitev v Občini Črnomelj, Lenart pri Gornjem Gradu 2 v
Občini Gornji Grad, Ježce – širitev 2 v Občini Šmartno pri Litiji, Kmetov
pruh –širitev v Občini Šmartno pri Litiji, Brezovica – širitev v Občini Semič,
Stari Grad 2 v Občini Krško, Stari Grad 3 v Občini Krško, Gabrovec
(Vrbovo) v Občini Ilirska Bistrica, Bučka v Občini Škocjan, Hrastenice v Občini
Dobrova - Polhov Gradec in Vrhpeč – širitev 2 v Občini Trebnje (Uradni
list RS, št. 38/10, 53/10, 68/12, 5/15 in 22/21).
12. člen
(začetek veljavnosti)
Ta uredba začne veljati naslednji dan po objavi v Uradnem
listu Republike Slovenije.
Št. 00710-30/2021
Ljubljana, dne 8. aprila 2021
EVA 2021-2430-0022
Vlada Republike Slovenije
Janez Janša
predsednik