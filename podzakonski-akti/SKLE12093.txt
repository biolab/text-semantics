I
Vlada Republike Slovenije je ugotovila, da so prenehali
razlogi za začasne ukrepe po Zakonu o začasnih ukrepih v zvezi s sodnimi,
upravnimi in drugimi javnopravnimi zadevami za obvladovanje širjenja nalezljive
bolezni SARS-CoV-2 (COVID-19) (Uradni list RS, št. 36/20 in 61/20).
II
Upravni in drugi državni organi ter nosilci javnih pooblastil
uskladijo svoje splošne akte, ki so jih izdali na podlagi Zakona o začasnih
ukrepih v zvezi s sodnimi, upravnimi in drugimi javnopravnimi zadevami za
obvladovanje širjenja nalezljive bolezni SARS-CoV-2 (COVID-19) (Uradni list RS,
št. 36/20 in 61/20), do 1. junija 2020.
III
Ta sklep se objavi v Uradnem listu Republike Slovenije in
začne veljati 1. junija 2020.
Št. 00720-3/2020
Ljubljana, dne 21. maja 2020
EVA 2020-2030-0020
Vlada Republike Slovenije
Janez Janša
Predsednik
