1. člen
Republika Slovenija v letu 2006 izda priložnostne kovance ob
250-letnici rojstva dramatika Antona Tomaža Linharta v obsegu in z glavnimi
znamenji ter drugimi značilnostmi, ki so določene s to uredbo.
2. člen
Ob 250-letnici rojstva dramatika Antona Tomaža Linharta Republika
Slovenija izda:
-       
zlatnike z nominalno vrednostjo 25.000 tolarjev v količini 1000 kovancev
in skupni nominalni vrednosti 25.000.000,00 tolarjev,
-       
srebrnike z nominalno vrednostjo 5.000 tolarjev v količini 2000 kovancev
in skupni nominalni vrednosti 10.000.000,00 tolarjev in
-       
priložnostne bimetalne kovance z nominalno vrednostjo 500 tolarjev v
količini 100.000 kovancev in skupni nominalni vrednosti 50.000.000,00 tolarjev.
3. člen
Zlatniki so izdelani iz zlata čistine 900/1000 v posebni tehniki
z ravnimi površinami visokega sijaja in matiranimi reliefnimi površinami priložnostnega
motiva. 
Teža zlatnikov je 7 gramov, njihov premer je 24 milimetrov. Pri
vsakem posameznem zlatniku je dovoljen odmik pri teži do ±1 ‰
in pri premeru do ±0,1 milimetra.
4. člen
Srebrniki so izdelani iz srebra čistine 925/1000 v posebni tehniki
z ravnimi površinami visokega sijaja in matiranimi reliefnimi površinami priložnostnega
motiva.
Teža srebrnikov je 15 gramov, njihov premer je 32 milimetrov.
Pri vsakem posameznem srebrniku je dovoljen odmik pri teži do ±1% in pri premeru do ±0,1 milimetra.
5. člen
Priložnostni bimetalni kovanci so sestavljeni iz jedra
(zlitina: 75% bakra in 25% niklja) in oboda (zlitina: 78% bakra, 20% cinka, 2%
niklja).
Teža kovancev je 9 gramov, njihov premer je 28 milimetrov (od
tega jedro 18 milimetrov). Pri vsakem posameznem kovancu je dopusten odmik pri
teži ±2% in pri premeru do ±0,1 milimetra.
6. člen
Videz priložnostnih kovancev iz 3. in 4. člena te uredbe:
-       
sprednja stran:
v zgornji polovici kovanca sta krožno ena
pod drugo izpisani besedi: »REPUBLIKA SLOVENIJA«. Od levega, spodnjega dela
kovanca je proti sredini izpisana nominalna
vrednost: »25000« oziroma »5000«. Pod njo je
beseda: »tolarjev«. Ob desnem, spodnjem robu kovanca je razprto izpisana
letnica: »2006«;
-       
hrbtna stran:
osrednji motiv kovanca je konturna podoba
Linharta, pod njo pa ena pod drugo letnici: »1756« in »1795«. Ob desnem,
zgornjem robu sta ena pod drugo izpisani besedi: »ANTON TOMAŽ«, ob levem,
spodnjem robu kovanca pa je beseda: »LINHART«.
7. člen
Videz priložnostnih kovancev iz 5. člena te uredbe:
-       
sprednja stran:
na zgornjem delu oboda kovanca je beseda: »REPUBLIKA
«, v spodnjem, desnem delu pa razprto izpisana letnica: »2006«. V jedru je
izpisana nominalna vrednost »500«, ki jo zgoraj obkroža beseda: »SLOVENIJA«,
spodaj pa beseda: »tolarjev«;
-       
hrbtna stran:
osrednji motiv kovanca je konturna podoba
Linharta, pod njo pa ena pod drugo letnici: »1756« in »1795«. Ob robu kovanca
so od leve proti desni krožno izpisane besede: »ANTON TOMAŽ LINHART«.
8. člen
Priložnostni kovanci, izdani na podlagi te uredbe, so po obodu
nazobčani.
9. člen
Ta uredba začne veljati naslednji dan po objavi v Uradnem listu
Republike Slovenije.
Št. 00712-54/2005/6
Ljubljana, dne 3. novembra 2005
EVA 2005-1611-0167
Vlada Republike Slovenije
Janez Janša l.r.
Predsednik