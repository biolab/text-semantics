1. člen
(1) Ta tarifa določa višino primernega nadomestila (v nadaljnjem
besedilu: nadomestilo) za uporabo glasbenih posnetkov na internetu.
(2) Kolikor so sklenjeni skupni sporazumi z reprezentativnimi
združenji uporabnikov, veljajo tam dogovorjena nadomestila namesto nadomestil
iz te tarife.
2. člen
(1) Za uporabo glasbenih posnetkov na Internetu se šteje radijsko
predvajanje glasbenih posnetkov, uporaba glasbenih posnetkov kot ozadja pri
predstavitvi poslovnih spletnih strani ali glasbena podlaga na osebni spletni
strani.
(2) Uporabnik mora pred svojo registracijo kot »Internetni uporabnik«
glasbenih posnetkov z licenco, posredovati Zavodu IPF naziv podjetja in naslov
podjetja, davčno in matično številko, odgovorno osebo ter vrsto in obseg
storitev, ki jo bo posredoval preko Interneta.
3. člen
(1) Internetni radio
Na svetovnem spletu (World-Wide-Web)
je aktivnih veliko število radijskih postaj. V nekaterih primerih svoj signal oddajajo
izključno preko Interneta (webcasting), v veliko primerih pa tudi simultano
oziroma vzporedno (simulcasting) s tradicionalnim radijskih signalom
(broadcasting/radiodifuzno oddajanje).
Tehnika oddajanja glasbenih posnetkov preko Interneta se
imenuje »Streaming-audio«, najpomembnejše pri tej tehniki pa je, da poslušalec
ne more vplivati na glasbo in glasbenih datotek ne more shranjevati na trdi
disk računalnika (download). Glasbo lahko samo posluša!
Tarifa je bazirana na številu poslušalcev, ki so obiskali spletno
stran in na številu skladb, ki so bile predvajane v določenem časovnem obdobju
in znaša: 0,2 SIT na poslušalca/na skladbo, z minimalnim letnim nadomestilom
126.000 SIT oziroma 10.500 SIT mesečno.
(2) Primer izračuna
Radijska postaja ABC je predvajala 360
skladb v 24. urah za 175 poslušalcev v 24. urah.
360:24 = 15 skladb v eni uri,
175:24 = 7.2 poslušalca v eni uri,
Tarifa je 0,2 SIT na poslušalca/na
skladbo, in sicer:
0,2 SIT x 15 x 7,2 = 2,16 SIT x 24 (ur na
dan) = 51,84 SIT x 7 (dni v tednu) = 362,88 SIT x 52 (tednov v enem letu) =
18.869,76 SIT na leto.
Na ta način se izračunava tarifa za simulcasting in
webcasting radijske postaje.
Najnižje letno nadomestilo za tovrstno uporabo glasbenih posnetkov
je 126.000 SIT letno oziroma 10.500 SIT mesečno.
4. člen
(1) Predvajanje glasbenih
posnetkov na osebni ali komercialni spletni strani oziroma glasba za ozadje
(background music)


Število skladb

Nadomestilo
  letno/mesečno


1

1.666,66 SIT


2

3.333,33 SIT


3

5.000,00 SIT


4

6.666,66 SIT


5

8.333,33 SIT


(2) Če se na spleni strani predvaja
več kot 5 skladb, se nadomestilo izračuna na podlagi števila poslušalcev, ki so
obiskali spletno stran in na številu skladb, ki so bile predvajane v določenem
časovnem obdobju in znaša 0,2 SIT na poslušalca/na skladbo, z minimalnim letnim
nadomestilom 126.000 SIT oziroma 10.500 SIT mesečno.
5. člen
Samopromocijske spletne strani
Pri oddajanju glasbenih posnetkov
preko svetovnega spleta je vedno bolj prisoten trend samopromocije. Gre za avtorje,
izvajalce in proizvajalce fonogramov, ki na svojih spletnih straneh promovirajo
svoja lastna dela.
Znesek nadomestila v primeru samopromocije preko Interneta je
500 SIT mesečno, račun za plačilo nadomestila pa se izdaja za obdobje 6 mesecev.
6. člen
Višine nadomestil se spreminjajo letno, skladno z uradnimi podatki
o spremembi indeksa življenjskih stroškov. Višine se lahko spreminjajo tudi v
krajših obdobjih, če indeks rasti življenjskih stroškov preseže 5% od začetka
koledarskega leta.
7. člen
(1) Ta tarifa začne veljati na dan potrditve s strani Sveta Zavoda
IPF, in sicer s 16. 12. 2004.
(2) Ta tarifa se objavi v
Uradnem listu Republike Slovenije.
Ljubljana, dne 16. decembra 2004.
Predsednik
Sveta Zavoda IPF
Goran Lisica l. r.