1. člen
S tem pravilnikom se predpisujejo obrazci prijav podatkov o
pokojninskem in invalidskem zavarovanju za uvedbo in vodenje matične evidence
zavarovancev in uživalcev pravic iz pokojninskega in invalidskega zavarovanja
ter podatkov o zdravstvenem zavarovanju, zavarovanju za dolgotrajno oskrbo, zavarovanju
za starševsko varstvo in zavarovanju za primer brezposelnosti (v nadaljnjem
besedilu: obvezna socialna zavarovanja) za vodenje evidenc o navedenih
zavarovanjih.
2. člen
Prijave podatkov za obvezna socialna zavarovanja se vlagajo
na naslednjih obrazcih:
1.     
prijava podatkov o pokojninskem in invalidskem ter zdravstvenem
zavarovanju, zavarovanju za dolgotrajno oskrbo, zavarovanju za starševsko
varstvo in zavarovanju za primer brezposelnosti, s pripadajočim potrdilom o
prijavi, na obrazcu M-1 iz Priloge 1, ki je sestavni del tega pravilnika;
2.     
odjava iz pokojninskega in invalidskega ter zdravstvenega zavarovanja,
zavarovanja za dolgotrajno oskrbo, zavarovanja za starševsko varstvo in
zavarovanja za primer brezposelnosti, s pripadajočim potrdilom o odjavi, na obrazcu
M-2 iz Priloge 2, ki je sestavni del tega pravilnika;
3.     
sprememba podatkov o pokojninskem in invalidskem ter zdravstvenem
zavarovanju, zavarovanju za dolgotrajno oskrbo, zavarovanju za starševsko
varstvo in zavarovanju za primer brezposelnosti, s pripadajočim potrdilom o
spremembi, na obrazcu M-3 iz Priloge 3, ki je sestavni del tega pravilnika;
4.     
prijava podatkov in sprememb podatkov o osnovah, nadomestilih, plačanem
prispevku in obdobjih zavarovanja, na obrazcu M-4 iz Priloge 4, ki je sestavni
del tega pravilnika;
5.     
prijava podatkov in sprememb podatkov o nadomestilih iz invalidskega
zavarovanja, na obrazcu M-6 iz Priloge 5, ki je sestavni del tega pravilnika;
6.     
prijava podatkov o pozneje ugotovljeni pokojninski dobi oziroma
povečanju zavarovalne dobe, na obrazcu M-7 iz Priloge 6, ki je sestavni del
tega pravilnika.
3. člen
(1) Seznam obveznih podatkov iz obrazca iz 1. točke
prejšnjega člena je v Prilogi 7, ki je sestavni del tega pravilnika. Seznam
obveznih podatkov iz obrazca iz 2. in 3. točke prejšnjega člena je v Prilogi 8,
ki je sestavni del tega pravilnika.
(2) Obrazci iz 1. do 3. točke prejšnjega člena se
vložijo v elektronski obliki prek sistema za podporo poslovnim subjektom, kadar
jih vloži zavezanec, ki je poslovni subjekt. Objavo elektronske oblike teh
obrazcev zagotovi upravljavec informacijskega sistema za podporo poslovnim
subjektom na spletni strani tega sistema. Zavezanec mora pri izpolnjevanju teh
obrazcev upoštevati dodatna navodila in posebnosti, ki veljajo v tem sistemu in
so objavljena na spletni strani tega sistema. Zavezanci, ki niso poslovni
subjekti, lahko vložijo obrazce iz 1. do 3. točke prejšnjega člena v papirni
obliki pri prijavno-odjavni službi Zavoda za zdravstveno zavarovanje Slovenije.
(3) Zavod za pokojninsko in invalidsko zavarovanje
Slovenije (v nadaljnjem besedilu: ZPIZ) določi elektronsko obliko obrazca iz 4.
točke prejšnjega člena in jo objavi na spletni strani http://www.zpiz.si.
(4) Pooblastilo za posredovanje obrazcev iz 4. točke
prejšnjega člena v skladu z drugim odstavkom 31. člena Zakona o matični
evidenci zavarovancev in uživalcev pravic iz pokojninskega in invalidskega
zavarovanja (Uradni list RS, št. 111/13 in 97/14; v nadaljnjem besedilu:
zakon), zavezanec za vlaganje prijav o osnovah predloži ZPIZ. Pooblastilo lahko
predloži na obrazcu, ki ga objavi ZPIZ na spletni strani http://www.zpiz.si.
(5) Zavezanec lahko podeli pooblastilo iz prejšnjega
odstavka drugemu posredovalcu podatkov, če je pred tam podal preklic
pooblastila prejšnjemu posredovalcu podatkov.
(6) Zavezanec za vlaganje prijav, ki vlaga obrazce iz 1.
do 3. točke prejšnjega člena prek informacijskega sistema za podporo poslovnim
subjektom, poda pooblastilo za posredovanje teh obrazcev v skladu z drugim
odstavkom 31. člena zakona pri točki za podporo poslovnim subjektom
oziroma v informacijskem sistemu za podporo poslovnim subjektom.
(7) Prijave podatkov iz 4. točke prejšnjega člena
vložijo v skladu z navodili iz Priloge 4 tega pravilnika Finančna uprava
Republike Slovenije, Ministrstvo za obrambo, Zavod za zdravstveno zavarovanje
Slovenije, Zavod Republike Slovenije za zaposlovanje, Javni štipendijski,
razvojni, invalidski in preživninski sklad Republike Slovenije ter Centri za
socialno delo.
(8) Prijave podatkov iz 4. točke prejšnjega člena za
zavarovance iz prvega do četrtega in šestega odstavka 14. člena ter
18. člena Zakona o pokojninskem in invalidskem zavarovanju (Uradni list
RS, št. 48/22 – uradno prečiščeno besedilo) oblikuje ZPIZ.
PREHODNA IN KONČNA DOLOČBA
4. člen
(1) Z dnem uveljavitve tega pravilnika preneha veljati
Pravilnik o obrazcih prijav podatkov o pokojninskem in invalidskem ter
zdravstvenem zavarovanju, zavarovanju za starševsko varstvo in zavarovanju za
primer brezposelnosti (Uradni list RS, št. 55/19, 57/19 – popr. in 68/19).
(2) Delodajalci ter stečajni in likvidacijski
upravitelji vložijo prijave podatkov iz 4. točke 2. člena tega pravilnika
za obdobja do 31. decembra 2016 v skladu z navodili, ki so glede vsebine
podatkov veljala za obdobja, na katera se podatki nanašajo.
5. člen
Ta pravilnik začne veljati 1. oktobra 2022.
Št. 007-117/2022
Ljubljana, dne 20. aprila 2022
EVA 2022-2611-0025
Janez Cigler Kralj
minister 
za delo, družino, socialne zadeve 
in enake možnosti

Priloga
1: OBRAZEC M-1 – Prijava podatkov o pokojninskem in
invalidskem ter zdravstvenem zavarovanju, zavarovanju za dolgotrajno oskrbo,
zavarovanju za starševsko varstvo in zavarovanju za primer brezposelnosti s
pripadajočim potrdilom o prijavi in z navodilom za izpolnjevanje 
Priloga
2: OBRAZEC M-2 – Odjava iz pokojninskega in invalidskega ter
zdravstvenega zavarovanja, zavarovanja za dolgotrajno oskrbo, zavarovanja za
starševsko varstvo in zavarovanja za primer brezposelnosti s pripadajočim
potrdilom o odjavi in z navodilom za izpolnjevanje
Priloga
3: OBRAZEC M-3 – Sprememba podatkov o pokojninskem in invalidskem ter
zdravstvenem zavarovanju, zavarovanju za dolgotrajno oskrbo, zavarovanju za
starševsko varstvo in zavarovanju za primer brezposelnosti s pripadajočim
potrdilom o spremembi in z navodilom za izpolnjevanje
Priloga
4: Obrazec M-4 – Prijava podatkov in sprememb podatkov o osnovah,
nadomestilih, plačanem prispevku in obdobjih zavarovanja z navodilom za
izpolnjevanje
Priloga
5: Obrazec M-6 Prijava podatkov in sprememb podatkov o nadomestilih iz
invalidskega zavarovanja z navodilom za izpolnjevanje
Priloga
6: Obrazec M-7 – Prijava podatkov o pozneje ugotovljeni pokojninski dobi
oziroma povečanju zavarovalne dobe
Priloga
7: Seznam obveznih podatkov na obrazcu M-1
Priloga
8: Seznam obveznih podatkov na obrazcih M-2 in M-3