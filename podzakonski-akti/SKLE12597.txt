1. člen
(namen in področje uporabe smernic)
(1) Evropski organ za vrednostne papirje in trge (v
nadaljevanju ESMA) in Evropski nadzorni organ (Evropski bančni organ; v
nadaljevanju EBA) sta na podlagi prvega odstavka 16. člena Uredbe (EU)
1095/20101 in prvega odstavka 16. člena Uredbe (EU) 1093/20102
objavila skupne Smernice o ocenjevanju primernosti članov upravljalnega organa
in nosilcev ključnih funkcij (v nadaljevanju: smernice).
(2) Smernice so objavljene na spletnih straneh Agencije za
trg vrednostnih papirjev (v nadaljevanju agencija) in ESMA ter EBA.
(3) Smernice so namenjene pristojnim organom, kot so
opredeljeni v točki (i) drugega odstavka 4. člena Uredbe (EU) 1093/2010 in
točki (i) tretjega odstavka 4. člena Uredbe (EU) 1095/2010, finančnim institucijam,
kot so opredeljene v prvem odstavku 4. člena navedene uredbe in so institucije
za namene uporabe Direktive 2013/36/EU3, kot so opredeljene v 3.
točki prvega odstavka 3. člena Direktive 2013/36/EU, tudi ob upoštevanju
tretjega odstavka 3. člena navedene direktive, in udeležencem na finančnem
trgu, kot so opredeljeni v prvem odstavku 4. člena Uredbe (EU) 1095/2010 in so
investicijska podjetja, kot so opredeljena v 1. točki prvega odstavka 4. člena
Direktive 2014/65/EU4.
(4) Smernice podrobneje opredeljujejo zahteve iz dvanajstega
odstavka 91. člena Direktive 2013/36/EU in drugega pododstavkom prvega odstavka
9. člena Direktive 2014/65/EU glede primernosti članov upravljalnega organa,
zlasti pojme zadostnega časa, potrebnega za opravljanje nalog, odkritosti,
poštenosti in neodvisnega ravnanja člana upravljalnega organa, ustreznega
kolektivnega znanja, veščine in izkušenj upravljalnega organa ter ustreznih
človeških virov in finančnih sredstev, namenjenih uvajanju in usposabljanju
takih članov. V skladu z navedenima členoma je opredeljen tudi pojem
raznolikosti, ki jo je potrebno upoštevati pri izboru članov upravljalnega
organa. Poleg navedenega smernice določajo tudi elemente glede primernosti
vodij funkcij notranjih kontrol in glavnega finančnega direktorja, kadar te
osebe niso člani upravljalnega organa, in glede primernosti nosilcev drugih
ključnih funkcij, kadar jih navedene institucije določijo po pristopu, ki
temelji na oceni tveganja, v okviru ureditve upravljanja iz 74. in 88. člena
Direktive 2013/36/EU ter tretjega in šestega odstavka 9. člena in drugega
odstavka 16. člena Direktive 2014/65/EU ter elemente glede povezanih postopkov
ocenjevanja ter politik in praks upravljanja, vključno z načelom neodvisnosti,
ki velja za nekatere člane upravljalnega organa v nadzorni funkciji.
2. člen
(obseg uporabe smernic)
S tem sklepom agencija določa uporabo smernic za:
1.     
borznoposredniške družbe, ki so v skladu z zakonom, ki ureja trg
finančnih instrumentov, pridobile dovoljenje Agencije za opravljanje
investicijskih in pomožnih investicijskih storitev in poslov in
2.     
agencijo, kadar v skladu z zakonom, ki ureja trg finančnih instrumentov,
v vlogi pristojnega organa izvaja pristojnosti in naloge nadzora nad
borznoposredniškimi družbami iz 1. točke tega odstavka v zvezi z izpolnjevanjem
zahtev borznoposredniške družbe glede ocenjevanja primernosti predlaganih in
imenovanih članov organov vodenja ali nadzora in nosilcev ključnih funkcij v
borznoposredniških družbah.
4. člen
(prenehanje uporabe predpisa)
Z dnem uveljavitve tega sklepa se preneha uporabljati Sklep o
uporabi Smernic o ocenjevanju primernosti članov upravljalnega organa in
nosilcev ključnih funkcij (Uradni list RS, št. 24/18).
3. člen
(uveljavitev sklepa)
Ta sklep začne veljati naslednji dan po njegovi objavi v
Uradnem listu Republike Slovenije, uporabljati pa se začne 31. 12. 2021.
Št. 00700-14/2021-1
Ljubljana, dne 2. decembra 2021
EVA 2021-1611-0099
Predsednica sveta
Agencije za trg vrednostnih
papirjev
Anka Čadež
________________
1     ESMA –
Uredba (EU) št. 1095/2010 Evropskega parlamenta in Sveta z dne 24. novembra
2010 o ustanovitviEvropskega nadzornega organa (Evropski organ za vrednostne
papirje in trge) in o spremembi Sklepa št. 716/2009/ES ter razveljavitvi Sklepa
Komisije 2009/77/ES.
2     EBA –
Uredba (EU) št. 1093/2010 Evropskega parlamenta in Sveta z dne 24. novembra
2010 o ustanovitvi Evropskega nadzornega organa (Evropski bančni organ) in o
spremembi Sklepa št. 716/2009/ES ter razveljavitvi Sklepa Komisije 2009/78/ES.
3     Direktiva
2013/36/EU Evropskega parlamenta in Sveta z dne 26. junija 2013 o dostopu do
dejavnosti kreditnih institucij in bonitetnem nadzoru kreditnih institucij in
investicijskih podjetij, spremembi Direktive 2002/87/ES in razveljavitvi
direktiv 2006/48/ES in 2006/49/ES.
4     Direktiva
2014/65/EU Evropskega parlamenta in Sveta z dne 15. maja 2014 o trgih finančnih
instrumentov ter spremembi Direktive 2002/92/ES in Direktive 2011/61/EU
(prenovitev).