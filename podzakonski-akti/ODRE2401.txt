1. člen
(1) S to odredbo se sprejme Program promocije sektorja
sadja za obdobje od 2018 do 2020, ki vključuje Ukrep skupna splošna promocija
sektorja sadja in informiranje o sadju ter promocija sadja in proizvodov iz sadja
iz sheme kakovosti »izbrana kakovost« (v nadaljnjem besedilu: Ukrep).
(2) Sredstva za Program promocije sektorja sadja za
obdobje od 2018 do 2020 se dodelijo v skladu s Smernicami Evropske unije o
državni pomoči v kmetijskem in gozdarskem sektorju ter na podeželju za obdobje
od 2014 do 2020 (UL C št. 204 z dne 1. 7. 2014, str. 1), zadnjič
spremenjenimi z Obvestilom Komisije o spremembi Smernic Evropske unije o
državni pomoči v kmetijskem in gozdarskem sektorju ter na podeželju za obdobje
od 2014 do 2020 (UL C št. 139 z dne 20. 4. 2018, str. 3), (v nadaljnjem
besedilu: Smernice EU).
2. člen
Program iz prejšnjega člena je kot priloga sestavni del te
odredbe.
3. člen
(1) Aktivnosti promocije in informiranja iz Ukrepa se
začnejo izvajati, ko Evropska komisija sprejme sklep o združljivosti državne
pomoči s Pogodbo o delovanju Evropske unije (UL C št. 202 z dne 7. 6.
2016, str. 47; v nadaljnjem besedilu: Pogodba o delovanju EU), in se izvajajo
do 31. decembra 2021.
(2) Minister, pristojen za kmetijstvo, gozdarstvo in
prehrano, v Uradnem listu Republike Slovenije objavi naznanilo o sprejetju
sklepa iz prejšnjega odstavka.

Priloga:
Program promocije sektorja sadja za obdobje od 2018 do 2020

Odredba o Programu promocije sektorja sadja za
obdobje od 2018 do 2020 (Uradni list RS, št. 51/18) vsebuje naslednjo končno določbo:
»4. člen
Ta odredba začne veljati naslednji dan po objavi v Uradnem listu
Republike Slovenije.«.

Odredba o spremembi Odredbe o Programu
promocije sektorja sadja za obdobje od 2018 do 2020 (Uradni list RS, št. 31/21) vsebuje naslednjo končno določbo:
»KONČNA DOLOČBA
2. člen
Ta odredba začne veljati naslednji dan po objavi v Uradnem
listu Republike Slovenije.«.