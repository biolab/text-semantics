1. člen
(Namen in področje uporabe smernic)
(1) Evropski bančni organ je na podlagi prvega odstavka
16. člena Uredbe (EU) št. 1093/2010 Evropskega parlamenta in Sveta z
dne 24. novembra 2010 o ustanovitvi Evropskega nadzornega organa (Evropski
bančni organ) in o spremembi Sklepa št. 716/2009/ES ter razveljavitvi
Sklepa Komisije 2009/78/ES (UL L št. 331 z dne 15. decembra 2010,
str. 12; v nadaljevanju Uredba (EU) št. 1093/2010) dne 7. novembra
2016 objavil Smernice o komunikaciji med pristojnimi organi, ki nadzorujejo kreditne
institucije, ter zakonitimi revizorji in revizijskimi družbami, ki izvajajo
obvezno revizijo kreditnih institucij (v nadaljevanju smernice), ki so
objavljene na njegovi spletni strani.
(2) Smernice iz prvega odstavka tega člena so namenjene
učinkoviti komunikaciji med pristojnimi organi in revizorji ter revizijskimi
družbami, ki nadzirajo oziroma izvajajo obvezno revizijo kreditnih institucij
ter vključujejo splošni okvir ter glavne elemente učinkovite komunikacije.
(3) Smernice so naslovljene na pristojne organe, kot so
opredeljeni v členu 4(2)(i) Uredbe (EU) št. 1093/2010.
2. člen
(Vsebina sklepa in obseg uporabe smernic)
(1) S tem sklepom določa Banka Slovenije uporabo smernic
za Banko Slovenije, kadar kot pristojni organ izvaja pristojnosti in naloge
nadzora nad bankami v skladu z ZBan-2 in Uredbo (EU) št. 575/2013
Evropskega parlamenta in Sveta z dne 26. junija 2013 o bonitetnih zahtevah
za kreditne institucije in investicijska podjetja ter o spremembi Uredbe (EU)
št. 648/2012 (UL L št. 176 z dne 27. junija 2013, str. 1; v
nadaljevanju Uredbo (EU) št. 575/2013) v povezavi z Uredbo (EU)
št. 537/2014 Evropskega parlamenta in Sveta z dne 16. aprila 2014 o
posebnih zahtevah v zvezi z obvezno revizijo subjektov javnega interesa in
razveljavitvi Sklepa Komisije 2005/909/ES (UL L št. 158 z dne
27. maja 2014, str. 77; v nadaljevanju Uredba (EU) št. 537/2014).
(2) Banka Slovenije bo pri opravljanju nalog in
pristojnosti nadzora v skladu z ZBan-2 in Uredbo (EU) št. 575/2013 v
povezavi z Uredbo (EU) št. 537/2014 v celoti upoštevala določbe smernic v
delu, v katerem se nanašajo na izvajanje nalog in pooblastil pristojnega
organa.
3. člen
(Uveljavitev sklepa)
Ta sklep začne veljati naslednji dan po njegovi objavi v
Uradnem listu Republike Slovenije, uporabljati pa se začne 31. marca 2017.
Ljubljana, dne
22. novembra 2016
Boštjan Jazbec l.r.
Predsednik
Sveta Banke Slovenije