1. člen
(splošna določba)
(1) Ta sklep določa obveznost poročanja podatkov monetarnih
finančnih institucij Banki Slovenije v skladu z zahtevami Evropskega sistema
centralnih bank (ESCB) in drugimi potrebami Banke Slovenije, vključno s
potrebami nadzora bančnega poslovanja, izvajanja makrobonitetnega nadzora in
analize finančne stabilnosti, ki vključujejo:
1.     
finančne informacije v zvezi z računovodskimi izkazi;
2.     
podrobnejše podatke iz pogodb o sklenjenih poslih, vključno z obrestnimi
merami;
3.     
podatke o tveganih aktivnih bilančnih in zunajbilančnih postavkah ter
razvrstitvi finančnih sredstev in prevzetih/pogojnih obveznosti po
zunajbilančnih postavkah in drugih parametrih v zvezi s kreditnim tveganjem;
4.     
podatke za statistiko finančnih računov;
5.     
podatke o prevrednotenju finančnih instrumentov in o transakcijah s
finančnimi instrumenti;
6.     
podrobne podatke o kreditih, ki jih banka servisira za račun tretjih
oseb;
7.     
podatke o karakteristikah novih kreditov fizičnim osebam;
8.     
podatke o odlogih plačila obveznosti in nedonosnih izpostavljenostih pri
poslih s fizičnimi osebami;
9.     
podatke o imetjih vrednostnih papirjev po skupinah v skladu z merili iz
Uredbe (EU) št. 1011/2012 Evropske centralne banke z dne 17. oktobra 2012
o statistiki imetij vrednostnih papirjev (ECB/2012/24; UL L št. 305 z dne
1. 11. 2012, str. 6), zadnjič spremenjene z Uredbo Evropske centralne
banke (EU) 2018/318 z dne 22. februarja 2018 o spremembi Uredbe (EU)
št. 1011/2012 o statistiki imetij vrednostnih papirjev (ECB/2018/7; UL L
št. 62 z dne 5. 3. 2018, str. 4) (v nadaljnjem besedilu: Uredba
(EU) št. 1011/2012 (ECB/2012/24)).
(2) S tem sklepom se določajo obveznosti poročanja monetarnih
finančnih institucij, ki so povezane z:
1.     
Uredbo Evropske centralne banke (EU) 2016/867 z dne 18. maja 2016 o
zbiranju podrobnih podatkov o kreditih in kreditnem tveganju (ECB 2016/13; UL L
št. 144 z dne 1. 6. 2016, str. 44; v nadaljnjem besedilu: Uredba
AnaCredit);
2.     
Priporočilom Evropskega odbora za sistemska tveganja z dne 31. oktobra
2016 o odpravljanju vrzeli v podatkih o nepremičninah (ESRB/2016/14; UL C
št. 31 z dne 31. 1. 2017, str. 1), zadnjič spremenjenim s
Priporočilom o spremembi Priporočila ESRB/2016/14 o odpravljanju vrzeli v
podatkih o nepremičninah z dne 21. marca 2019 (ESRB/2019/3; UL C št. 271 z
dne 13. 8. 2019, str. 1);
3.     
Uredbo (EU) št. 1011/2012 (ECB/2012/24);
4.     
Uredbo Evropske centralne banke (EU) 2021/379 z dne 22. januarja 2021 o
postavkah bilance stanja kreditnih institucij in sektorja denarnih finančnih
institucij (ECB/2021/2; UL L št. 73/2021 z dne 3. 3. 2021, str. 1);
5.     
Uredbo (EU) št. 1072/2013 Evropske centralne banke z dne 24.
septembra 2013 o statistiki obrestnih mer, ki jih uporabljajo denarne finančne
institucije (prenovitev) (ECB/2013/34; UL L št. 297 z dne 7. 11. 2013,
str. 51), zadnjič spremenjeno z Uredbo (EU) št. 756/2014 Evropske
centralne banke z dne 8. julija 2014 o spremembi Uredbe (EU) št. 1072/2013
(ECB/2013/34) o statistiki obrestnih mer, ki jih uporabljajo denarne finančne
institucije (ECB/2014/30; UL L št. 205 z dne 12. 7. 2014, str. 14);
6.     
Smernico Evropske centralne banke (EU) 2021/830 z dne 26. marca 2021 o
statistiki postavk bilance stanja in statistiki obrestnih mer denarnih finančnih
institucij (ECB/2021/11; UL L št. 208 z dne 11. 6. 2021, str. 1).
2. člen
(obvezniki poročanja)
(1) Obvezniki poročanja v skladu s tem sklepom so monetarne
finančne institucije (MFI), ki za namene poročanja obsegajo naslednje
institucije oziroma opravljajo dejavnosti:
1.     
banke s sedežem v Republiki Sloveniji, ki imajo dovoljenje Banke
Slovenije za opravljanje bančnih storitev;
2.     
podružnice bank tretjih držav, ki opravljajo storitve v Republiki
Sloveniji v skladu z zakonom, ki ureja bančništvo;
3.     
hranilnice s sedežem v Republiki Sloveniji, ki imajo dovoljenje Banke
Slovenije za opravljanje bančnih storitev;
4.     
družbe za izdajo elektronskega denarja s sedežem v Republiki Sloveniji,
ki za opravljanje storitev izdaje elektronskega denarja pridobijo dovoljenje
Banke Slovenije in katerih glavna dejavnost je finančno posredništvo v obliki
izdajanja elektronskega denarja;
5.     
družbe za izdajo elektronskega denarja držav članic Evropske unije, ki
so pridobile dovoljenje pristojnega nadzornega organa države članice za
izdajanje elektronskega denarja in so priglasile izdajanje elektronskega
denarja v Republiki Sloveniji in katerih glavna dejavnost je finančno
posredništvo v obliki izdajanja elektronskega denarja;
6.     
podružnice družb za izdajo elektronskega denarja tretjih držav, ki so
pridobile dovoljenje Banke Slovenije in so v skladu z zakonom, ki ureja
izdajanje elektronskega denarja, ustanovile podružnico v Republiki Sloveniji,
ter katerih glavna dejavnost je finančno posredništvo v obliki izdajanja
elektronskega denarja;
7.     
banka, ki jo je Svet ECB določil kot del dejanske poročevalske
populacije in je bila s strani Banke Slovenije uradno obveščena o obveznostih
poročanja o imetjih vrednostnih papirjev po skupinah v skladu z merili iz
Uredbe (EU) št. 1011/2012 (ECB/2012/24).
(2) Obvezniki poročanja v skladu s tem sklepom so tudi skladi
denarnega trga, ki sodijo v bančno skupino iz 7. točke prejšnjega odstavka. Za
namen tega sklepa so skladi denarnega trga vzajemni skladi, katerih točke so po
likvidnosti bližnji substituti za vloge in ki investirajo predvsem v
instrumente denarnega trga in/ali v delnice/točke skladov denarnega trga in/ali
v druge prenosne dolžniške instrumente s preostalo zapadlostjo do vključno
enega leta in/ali v bančne vloge in/ali dosegajo stopnjo donosa, ki se približuje
obrestnim meram instrumentov denarnega trga.
3. člen
(obveznost poročanja podatkov)
(1) Obvezniki poročanja iz prejšnjega člena morajo
zagotavljati podatke iz prvega odstavka prvega člena tega sklepa z naslednjimi
poročili:
1.     
Knjigovodske postavke z obrestnimi merami (poročilo BS1S), ki
vključujejo finančne informacije v zvezi z računovodskimi izkazi in podrobnejše
podatke iz pogodb o sklenjenih poslih po stanju konec vsakega meseca;
2.     
Parametri v zvezi s kreditnim tveganjem in zneski poplačil (poročilo
BS1K), ki se nanašajo na naložbe v dolžniške finančne instrumente in
prevzete/pogojne zunajbilančne obveznosti ter na dolžnike po teh instrumentih,
po stanju konec vsakega četrtletja;
3.     
Dogodki v zvezi z dolžniki iz finančnih instrumentov (poročilo BDOG) na
ravni posameznega posla, nastali v referenčnem mesecu, ki niso vključeni v
poročilo BS1S;
4.     
Poročilo o prevrednotenju finančnih instrumentov in o transakcijah s
finančnimi instrumenti (poročilo BS1V), ki vključuje podatke o prevrednotenju
finančnih instrumentov in o transakcijah s finančnimi instrumenti, izvršenih v
referenčnem mesecu;
5.     
Kreditni posli, ki jih banka servisira za račun tretjih oseb (poročilo
BS1KP), po stanju konec vsakega meseca;
6.     
Relacijska tabela solidarnih obveznosti (poročilo BSSOL), ki natančneje
opredeljuje odgovornosti solidarnih obveznikov, po stanju konec vsakega meseca;
7.     
Tabela zavarovanj (poročilo BSZAV), ki jih kreditodajalec prejme v
zavarovanje izpostavljenosti, poročanih na ravni posamezne pogodbe, po stanju
konec vsakega meseca;
8.     
Relacijska tabela alokacije vrednosti zavarovanj (poročilo BSIVZ), ki
posamezno pogodbo opremi s podatki o prejetih zavarovanjih, po stanju konec
vsakega meseca;
9.     
Relacijska tabela povezanih oseb (poročilo BSPOV), ki opredeljuje
razmerja med pravnimi osebami, po stanju konec vsakega meseca;
10.  
Poročilo o karakteristikah novih kreditov fizičnim osebam (poročilo
BSMAP) za posle, sklenjene v referenčnem četrtletju;
11.  
Poročilo o odlogih plačila obveznosti in nedonosnih izpostavljenostih do
fizičnih oseb (poročilo BSZAM) po stanju konec vsakega četrtletja;
12.  
Poročilo o imetjih vrednostnih papirjev (poročilo SHSG) za izbrane
bančne skupine po stanju konec vsakega četrtletja.
(2) Obvezniki poročanja iz 1. do 3. točke prvega odstavka
prejšnjega člena poleg poročil iz prejšnjega odstavka zagotovijo Banki
Slovenije na zahtevo tudi dodatne podatke o tujih poslovnih subjektih, ki so
rezidenti druge države članice poročevalke na podlagi Uredbe AnaCredit, z vnosom
v aplikacijo Register tujih poslovnih subjektov, ki ga vodi Banka Slovenije v
skladu z zakonom, ki ureja centralni kreditni register.
4. člen
(izdaja navodila)
Guverner Banke Slovenije izda navodilo za izvajanje tega
sklepa.
5. člen
(prenehanje veljavnosti predpisov)
(1) Z dnem uveljavitve tega sklepa preneha veljati Sklep o
poročanju monetarnih finančnih institucij (Uradni list RS, št. 44/18,
140/20 in 92/21 − ZBan-3), ki pa se uporablja do začetka uporabe tega sklepa.
(2) Z dnem uveljavitve tega sklepa preneha veljati Navodilo
za izvajanje Sklepa o poročanju monetarnih finančnih institucij z dne 3.
decembra 2019, spremenjeno z Navodilom o dopolnitvah in spremembah Navodila za
izvajanje Sklepa o poročanju monetarnih finančnih institucij z dne 3. marca
2020, Navodilom o spremembah in dopolnitvi Navodila za izvajanje Sklepa o
poročanju monetarnih finančnih institucij z dne 26. maja 2020, Navodilom o
spremembah in dopolnitvi Navodila za izvajanje Sklepa o poročanju monetarnih
finančnih institucij z dne 7. oktobra 2020, Navodilom o dopolnitvah in
spremembi Navodila za izvajanje Sklepa o poročanju monetarnih finančnih
institucij z dne 16. marca 2021 ter Navodilom o spremembah in dopolnitvah
Navodila za izvajanje Sklepa o poročanju monetarnih finančnih institucij z dne
2. julija 2021, ki pa se uporablja še do izdaje navodila iz prejšnjega člena.
(3) Ne glede na prejšnji odstavek se navodilo iz prejšnjega
odstavka:
1.     
uporabi še pri poročanju po stanju na dan 31. decembra 2021 v
poročilu BSPOV pri označevanju po šifrantu 814. Tip podatka iz poglavja 8.4
Relacijska tabela povezanih oseb, na podlagi katerega se poročajo le dodani in
spremenjeni zapisi, in
2.     
lahko uporabi še pri poročanju po stanju na dan 31. decembra 2021 v
poročilu BS1S pri postavkah:
- 
UP110 Dobički ob odpravi pripoznanja finančnih sredstev, merjenih po
pošteni vrednosti prek drugega vseobsegajočega donosa – dolžniški vrednostni
papirji,
- 
UP111 Dobički ob odpravi pripoznanja finančnih sredstev, merjenih po
pošteni vrednosti prek drugega vseobsegajočega donosa – krediti in druga
finančna sredstva,
- 
UO110 Izgube ob odpravi pripoznanja finančnih sredstev, merjenih po
pošteni vrednosti prek drugega vseobsegajočega donosa – dolžniški vrednostni
papirji,
- 
UO111 Izgube ob odpravi pripoznanja finančnih sredstev, merjenih po
pošteni vrednosti prek drugega vseobsegajočega donosa – krediti in druga
finančna sredstva,
- 
UP112 Dobički ob odpravi pripoznanja finančnih sredstev, merjenih po
odplačni vrednosti – dolžniški vrednostni papirji,
- 
UP113 Dobički ob odpravi pripoznanja finančnih sredstev, merjenih po
odplačni vrednosti – krediti in druga finančna sredstva,
- 
UO112 Izgube ob odpravi pripoznanja finančnih sredstev, merjenih po
odplačni vrednosti – dolžniški vrednostni papirji,
- 
UO113 Izgube ob odpravi pripoznanja finančnih sredstev, merjenih po
odplačni vrednosti – krediti in druga finančna sredstva,
- 
UO508 Oslabitve finančnih sredstev, merjenih po pošteni vrednosti
prek drugega vseobsegajočega donosa – dolžniški vrednostni papirji,
- 
UO509 Oslabitve finančnih sredstev, merjenih po pošteni vrednosti
prek drugega vseobsegajočega donosa – krediti in druga finančna sredstva,
- 
UP508 Odprava oslabitev finančnih sredstev, merjenih po pošteni
vrednosti prek drugega vseobsegajočega donosa – dolžniški vrednostni papirji,
- 
UP509 Odprava oslabitev finančnih sredstev, merjenih po pošteni
vrednosti prek drugega vseobsegajočega donosa – krediti in druga finančna
sredstva,
- 
UO510 Oslabitve finančnih sredstev, merjenih po odplačni vrednosti –
dolžniški vrednostni papirji,
- 
UO511 Oslabitve finančnih sredstev, merjenih po odplačni vrednosti –
krediti in druga finančna sredstva,
- 
UP510 Odprava oslabitev finančnih sredstev, merjenih po odplačni
vrednosti – dolžniški vrednostni papirji,
- 
UP511 Odprava oslabitev finančnih sredstev, merjenih po odplačni
vrednosti – krediti in druga finančna sredstva,
- 
UO530 Oslabitve opredmetenih osnovnih sredstev,
- 
UO531 Oslabitve naložbenih nepremičnin,
- 
UO533 Oslabitve drugih neopredmetenih sredstev,
- 
UO539 Oslabitve drugih sredstev.
(4) Če se banka odloči za uporabo določbe iz 2. točke
prejšnjega odstavka, mora tak pristop uporabiti pri poročanju vseh navedenih
postavk.
6. člen
(začetek veljavnosti in uporabe)
Ta sklep začne veljati naslednji dan po objavi v Uradnem
listu Republike Slovenije, uporabljati pa se prične 30. decembra 2021.
Ljubljana, dne 23. novembra 2021
Boštjan Vasle
predsednik
Sveta Banke Slovenije