1. člen
S tem odlokom se, za izvedbo nalog v zvezi s pripravo
predlogov programov odprave posledic plazov večjega obsega iz let 2000 in 2001
ter njihovim izvajanjem, ustanovi Komisijo za plazove (v nadaljnjem besedilu:
komisija).
2. člen
Komisija opravlja naslednje naloge:
-       
priprava predlogov programov odprave posledic plazov večjega obsega iz
let 2000 in 2001,
-       
priprava predlogov Vladi Republike Slovenije za odločitev o razdelitvi
sredstev za izvajanje ukrepov na plazovih večjega obsega,
-       
spremljanje izvajanja programov odprave posledic plazov in porabe
sredstev za izvajanje ukrepov,
-       
izdelava predlogov poročil Vlade Republike Slovenije o izvajanju
programov odprave posledic plazov v posameznem proračunskem obdobju in za
celotno obdobje trajanja programov,
-       
izdelava predlogov poročil Vlade Republike Slovenije o porabi sredstev
za izvajanje ukrepov na vplivnem območju plazov v posameznem proračunskem
obdobju in za celotno obdobje izvajanja ukrepov.
3. člen
Komisijo sestavljajo:
-       
predstavnik Ministrstva za okolje in prostor (predsednik komisije);
-       
predstavnik Ministrstva za finance (član);
-       
predstavnik Ministrstva za obrambo (član);
in
-       
predstavnik Ministrstva za infrastrukturo (član).
4. člen
Sedež komisije je na Ministrstvu za okolje in prostor, Direktorat
za vode in investicije, Sektor za zmanjševanje posledic naravnih nesreč,
Dunajska cesta 47, 1000 Ljubljana.
5. člen
Komisija sprejme poslovnik o delu, s katerim določi način
dela komisije.
Delo komisije poteka na rednih in dopisnih sejah.
Seje komisije sklicuje in vodi predsednik komisije.
Način odločanja se določi s poslovnikom o delu komisije.
6. člen
Strokovne podlage za delo komisije pripravljajo Ministrstvo
za okolje in prostor in po potrebi zunanji strokovnjaki.
7. člen
Upravno-tehnično podporo za delo komisije zagotavlja
Ministrstvo za okolje in prostor.
8. člen
Predstavniki ministrstva opravljajo naloge iz 2. člena
tega odloka v okviru svojih rednih delovnih obveznosti.
9. člen
Vlada Republike Slovenije člane komisije imenuje v treh
mesecih od uveljavitve tega odloka.
10. člen
Ta odlok začne veljati naslednji dan po objavi v Uradnem
listu Republike Slovenije.
Št. 00719-25/2020
Ljubljana, dne 23. julija 2020
EVA 2020-2550-0049
Vlada Republike Slovenije
Janez Janša
predsednik