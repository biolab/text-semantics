ki se glasi: 
“razširjena komisija, 
ob upoštevanju Mednarodne konvencije EUROCONTROL o
sodelovanju za varnost zračne plovbe, spremenjene 12. februarja 1981 v Bruslju,
in zlasti njenega drugega odstavka 5. člena; 
ob upoštevanju Večstranskega sporazuma o pristojbinah na
zračnih poteh z dne 12. februarja 1981, in zlasti njegove točke e drugega
odstavka 3. člena in točke a prvega odstavka 6. člena; 
ob upoštevanju načel za določanje stroškovne baze za
pristojbine na zračnih poteh in izračun cene za enoto storitve; 
na predlog razširjenega odbora in začasnega sveta, 
sprejema naslednji sklep:
1. člen
Načela za določanje stroškovne baze za pristojbine na zračnih
poteh in izračun cene za enoto storitve se spremenijo kot sledi: 
1.1 Zadnji pododstavek odstavka 1.3 se spremeni tako, da se
glasi:
“Vendar se države pogodbenice lahko odločijo za postopek, s
katerim vnaprej določijo nacionalno ceno za enoto storitve za obdobje treh do
petih let. V takih primerih morajo določiti predvidene stroške in storitvene
enote za vsako zadevno leto.
Ne glede na obdobje, za katero so določene cene za enoto
storitve, morajo stroški in pomožni podatki pokrivati obdobje do »n + 6«.« 
1.2 Zadnji pododstavek odstavka 1.8 se spremeni tako, da se
glasi:
“Kadar se cene za enoto storitve določijo vnaprej za obdobje
treh do petih let, se uporabi usklajevalni mehanizem, s katerim se zagotovi, da
so na koncu pokriti le dejanski stroški služb.
Usklajevalni mehanizem je podrobno naveden v Prilogah II in
III ter v tretjem odstavku spodaj.« 
1.3 Vstavi se nov odstavek 1.12, ki se glasi:
“Da bi spodbudili učinkovitost in uspešnost službe ob
najnižjih možnih stroških, se po analogiji in pod pogojem, da so bile narejene vse
potrebne spremembe, uporabljajo določbe odstavka 1.10 (i), (ii) in (iii) in
odstavka 1.11 (i), (ii), (iii) in (iv), za tiste države pogodbenice, ki so se
odločile za vnaprejšnje določanje cen za enoto storitve za obdobje treh do
petih let, in v katerih izvajalca služb ne zavezujejo neodvisni ekonomski
predpisi.«
1.4 Odstavek 3 se nadomesti z naslednjim odstavkom:
“Nacionalna cena za enoto storitve se izračuna bodisi tako:
-       
da se predvideno skupno število storitvenih enot za zadevno leto razdeli
na stroškovno bazo, predvideno za to leto, ali 
-       
da se predvideno število zaračunljivih storitvenih enot za zadevno leto
razdeli na predvideno stroškovno bazo, od katere se odšteje vsota za oproščene
le-te. 
Primanjkljaja pri izterjavi stroškov, ki je posledica
oprostitve plačil pristojbin na zračnih poteh, se ne pokriva z bremenitvijo
drugih uporabnikov. 
Nacionalna cena za enoto storitve se določi v skladu s
Prilogo III.« 
1.5 Odstavek 3.1.2 se nadomesti z naslednjim odstavkom: 
»Primanjkljaj ali presežek kot rezultat razlike med
prihodki/dohodki in stroški se prenese in vključi v stroškovno bazo za leto »n
+ 2« ali v obdobje do šest let (za leta »n+1« do »+6) ter vključi v ustrezne
stroškovne baze. Za prenešene zneske veljajo ustrezni stroški kapitala. Zneski,
prenešeni v določeno leto, se pretvorijo v eure po menjalnem tečaju, ki velja
za druge stroške za zadevno leto. Države pogodbenice, ki želijo izkoristiti
možnost prenosa primanjkljala ali presežka pri izterjavi stroškov v obdobje,
daljše od »n+2«, morajo razširjenemu Odboru za pristojbine na zračnih poteh
poslati pisno obvestilo z ustrezno utemeljitvijo. 
Države pogodbenice, ki se odločijo, da bodo nacionalne cene
za enoto storitve določile v skladu z odstavki 1.3 in 1.8, prenesejo v
naslednje obdobje skupni primanjkljaj/presežek pri izterjavi stroškov kot
rezultat razlike med dejanskimi stroški in prihodki, ki pred tem še ni bil
prenešen.« 
1.6 Tabela 5 v Prilogi II in tabeli 1 in 2 v Prilogi III se
nadomestijo s tabelami v Prilogah 1, 2 in 3 k temu skepu.
2. člen
Te spremembe začnejo veljati na prvi dan meseca, ki sledi
datumu tega sklepa.
P. Lunardi l. r.
Predsednik Komisije“
Št. 26033-3/2004
Ljubljana, dne 28. decembra 2004.
EVA 2004-2411-0117
mag. Janez Božič l. r.
Minister za promet

Priloga
1: Priloga II, Tabela št. 5 - Nacionalna cena za enoto storitve
Priloga
2: Priloga III - izračun nacionalne cene za enoto storitve
Priloga
3: Tabela 2 - usklajevalni mehanizem - saldo med prihodki in odhodki v letu n