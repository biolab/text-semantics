1. člen
Za kulturni spomenik državnega pomena se razglasi enoto
dediščine: 
-       
Liberga – Sušilnica za sadje pri hiši Liberga 2 (EŠD 13862). 
Enota ima zaradi kulturnih, etnoloških, krajinskih,
umetnostnih in arhitekturnih lastnosti poseben pomen za Republiko Slovenijo.
Zato jo razglašamo za kulturni spomenik državnega pomena z lastnostmi
etnološkega spomenika.
2. člen
Lastnosti, ki utemeljujejo razglasitev za spomenik državnega
pomena: 
Sušilnica je ena najbolje ohranjenih brezdimnih sušilnic za
sadje, datiranih iz sredine 19. stoletja v osrednje slovenskem prostoru. Je še
vedno v funkciji in je najbolj znan tovrstni objekt pri nas, posebej kot
osrednji etnološki spomenik Levstikove poti od Litije do Čateža.
3. člen
Spomenik stoji na zahodnem delu parcele številka 1080/1
(del), k.o. Liberga. 
Meje spomenika so vrisane na katastrskem načrtu v merilu 1 :
2880 in na temeljnem topografskem načrtu v merilu 1 : 5000. Meje vplivnega
območja so vrisane na temeljnem topografskem načrtu v merilu 1 : 5000.
Izvirnika načrtov, ki sta sestavni del tega odloka, hranita Ministrstvo za
kulturo, Uprava Republike Slovenije za kulturno dediščino in Javni zavod
Republike Slovenije za varstvo kulturne dediščine (v nadaljnjem besedilu:
zavod).
4. člen
Za spomenik velja varstveni režim, ki določa: 
-       
varovanje kulturnih, etnoloških, krajinskih, umetnostnih in
arhitekturnih ter zgodovinskih vrednot v celoti, v njihovi izvirnosti in
neokrnjenosti, 
-       
ohranjanje gabaritov, fasadne členjenosti, primarnega tlorisa, izvirne
gradbene substance ter značilne opreme, 
-       
podrejanje vsake rabe in vseh posegov v objekt ohranjanju in vzdrževanju
spomeniških lastnosti, 
-       
omogočanje predstavitve celote in posameznih zaščitenih elementov in
dostopnost javnosti v meri, ki ne ogroža varovanja spomenika, 
-       
znotraj območja spomenika je prepovedano postavljanje objektov trajnega
ali začasnega značaja, razen v primerih, ki jih s predhodnim kulturnovarstvenim
soglasjem odobri zavod. 
Za vplivno območje spomenika velja varstveni režim, ki
določa: 
-       
podrejanje vsake rabe in vseh posegov ohranjanju in varovanju vedut na
spomeniški objekt. 
Spomenik je zavarovan z namenom, da se: 
-       
ohranijo kulturne, etnološke, krajinske, umetnostne in arhitekturne ter
zgodovinske vrednote spomenika, 
-       
poveča pričevalnost kulturnega spomenika, 
-       
predstavi kulturne vrednote spomenika in premične dediščine in situ, v
tisku in drugih medijih, 
-       
spodbudi informacijsko, pedagoško, predstavitveno in
znanstveno-raziskovalno delo.
5. člen
Za vsako spremembo funkcije kulturnega spomenika ali njegovega
dela in za vsak poseg v spomenik, njegove dele ali zemljišče je potrebno
predhodno pridobiti pisne kulturnovarstvene pogoje in na njihovi podlagi
kulturnovarstveno soglasje zavoda.
6. člen
Pristojni organ mora v treh mesecih po uveljavitvi tega
odloka izdati lastniku spomenika odločbo o varstvu na podlagi 13. člena zakona
o varstvu kulturne dediščine (Uradni list RS, št. 7/99). 
Odločba iz prejšnjega odstavka določa pogoje za fizične
posege in zavarovanje, pogoje za raziskovanje, načine vzdrževanja, pravni
promet, načine upravljanja in rabe spomenika za javnost in časovne okvire
dostopnosti, posamezne druge omejitve in prepovedi ter ukrepe za čim bolj
učinkovito varstvo spomenika. 
Varstveni režim lahko omejuje lastninsko pravico le v obsegu,
ki je nujen za izvajanje varstva spomenika.
7. člen
Nadzor nad izvajanjem tega odloka opravlja Inšpektorat
Republike Slovenije za področje kulturne dediščine.
8. člen
Ta odlok začne veljati naslednji dan po objavi v Uradnem
listu Republike Slovenije.
Št. 634-03/2001-3
Ljubljana, dne 26. julija 2001.
Vlada Republike Slovenije
dr. Pavel Gantar l. r. 
Minister