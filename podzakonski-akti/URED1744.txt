1. člen
(vsebina uredbe)
Ta uredba določa ukrepe kmetijske politike,
in sicer neposredna plačila za kobile za vzrejo žrebet, neposredna plačila za
vzrejo plemenskih živali, neposredna plačila za teleta, pitana na višjo maso, sofinanciranje nabavne cene sladkorja za krmljenje čebel in podpore za pospeševanje prodaje
kmetijskih pridelkov oziroma živil ter financiranje teh ukrepov za leto 2001.
Ta uredba določa upravičence do sredstev,
pogoje za pridobitev sredstev, postopek za uveljavljanje sredstev, višino
sredstev za vsak posamezen ukrep in nadzor nad izvajanjem določb te uredbe.
2. člen
(neposredna plačila za kobile za vzrejo
žrebet)
Namen ukrepa kmetijske politike neposrednih
plačil za kobile za vzrejo žrebet je izplačilo podpor za rejo kobil za vzrejo
žrebet.
Upravičenci do sredstev za ukrep iz tega
člena so rejci kobil za vzrejo žrebet.
Pogoji za uveljavljanje sredstev iz tega
člena so naslednji:
-      
kobile morajo biti tistih pasem, ki jih določa
republiški selekcijski program v konjereji in pripuščene pod licenciranega
plemenjaka v skladu z zakonom, ki ureja ukrepe v živinoreji,
-      
kobile so žrebile najmanj enkrat,
-      
živali, za katere se uveljavlja neposredno
plačilo, morajo biti vpisane v registru selekcijske službe na območnih
kmetijskih zavodih,
-      
živali, za katere se uveljavlja neposredno
plačilo, morajo biti označene v skladu z veljavnimi predpisi, ki urejajo
označevanje živali,
-      
živali, za katere se uveljavlja neposredno
plačilo, mora imeti rejec v reji najmanj dva meseca pred in tri mesece po
oddaji zahtevka,
-      
da je oddal zbirno mapo z izpolnjenimi obrazci
A ali A1, B, C in D, najkasneje do 6. julija 2001.
Upravičenci zaprosijo za neposredna plačila
za predpisan ukrep kmetijske politike na način in z obrazcem »Zahtevek za
izplačilo podpore za kobile za vzrejo žrebet živali«, ki je določen v uredbi,
ki ureja izvedbo ukrepov kmetijske politike za leto 2001 (v nadaljnjem besedilu:
uredba o ukrepih kmetijske politike). Ta obrazec mora biti potrjen s strani
območnega kmetijsko-gozdarskega zavoda ali Republiške selekcijske službe v
konjereji. Zahtevek se vloži na Agencijo Republike Slovenije za kmetijske trge
in razvoj podeželja, Dunajska cesta 160, Ljubljana.
V primeru, da rejec v zahtevanem obdobju
nima v reji toliko živali kot je bilo navedeno na zahtevku, mora Agenciji
Republike Slovenije za kmetijske trge in razvoj podeželja (v nadaljnjem
besedilu: agencija) v 8 dneh sporočiti zmanjšanje staleža na obrazcu »Obvestilo
o poginu ali izločitvi živali«, ki je sestavni del uredbe o ukrepih kmetijske
politike, in vrniti že prejeta sredstva.
Zadnji rok za oddajo zahtevkov na agencijo
za ukrep neposrednih plačil iz tega člena je 30 dni po uveljavitvi te uredbe.
Sredstva za izvedbo ukrepa iz tega člena se
zagotavljajo s proračunske postavke Ministrstva za kmetijstvo, gozdarstvo in
prehrano (v nadaljnjem besedilu: ministrstvo) 5536-Sredstva za neposredna
plačila v kmetijstvu-EKO 0.
Višina sredstev za neposredna plačila za
kobile za vzrejo žrebet znaša 25.000 tolarjev na žival.
Če skupna višina zahtevkov za namen iz tega
člena v tekočem letu preseže obseg razpoložljivih sredstev, se lahko višina
neposrednega plačila iz tega člena sorazmerno zmanjša.
3. člen
(neposredna plačila za vzrejo plemenskih
živali)
Namen ukrepa neposrednih plačil za vzrejo
plemenskih živali (plemenskih žrebcev, plemenskih bikov, plemenskih prašičev,
plemenskih ovnov in plemenskih kozlov), je izravnava stroškov vzreje oziroma
nakupa plemenskih živali, testiranje plemenskih žrebcev, bikov, prašičev, ovnov
in kozlov, premiranje plemenskih bikov v testih na prirast mesa in regresiranje
plemenjakov v direktnih testih za potrebe vzrejališč, osemenjevalnih centrov,
prirodnega pripusta ter zmanjšanje nabavne cene plemenskih bikov, žrebcev,
prašičev, kozlov in ovnov.
4. člen
(plemenski biki)
Ukrep neposrednega plačila za vzrejo
plemenskih bikov je namenjen vhlevitvi plemenskih bikov v vzrejališča, delu
osemenjevalnih centrov, pripustom, testiranjem prevozom in odbiri plemenskih
bikov, za alternativno vzrejo plemenskih bikov na kmetijah, uvozu plemenjakov
in presajanju elitnih zarodkov.
Višine sredstev za ukrep iz tega člena so
naslednje:
Tabela 1:
Plemenski biki


Zap.
št.

Namen

Št.
živali

Višina
  sredstev
(SIT/žival)

Skupaj
  (SIT)


1.

vhlevitev
  bikov v vzrejališče

210

72.000

15,120.000


2.

osemenjevalni
  center

40

430.000

17,200.000


3.

pripust

120

290.000

34,800.000


4.

test
  bikov, prevozi, odbira

420

28.000

11,760.000


5.

progeni
  test bikov Rogoza

220

55.800

12,276.000


6.

progeni
  test bikov, FK Maribor 

220

5.000

1,100.000


7.

progeni
  test bikov, Logatec

160

113.400

18,144.000


8.

alternativna
  vzreja na kmetijah

35

142.000

3,550.000


9.

uvoz
  plemenjakov

10

285.000

2,850.000


10.

presajanje
  elitnih zarodkov

120

59.500

7,140.000


 

Skupaj

 

 

123,940.000


Upravičenci in pogoji:
-      
pod zaporedno št. 1 iz tabele 1: rejci
bikovskih mater preko območnih kmetijsko gozdarskih zavodov na podlagi dokazila
o oddaji bikca v vzrejališče;
-      
pod zaporednima št. 2 in 3 iz tabele 1:
vzrejališči Murska Sobota in Nova Gorica ter obrat Logatec, na podlagi
odločitve komisije, ki odbere plemenjake za potrebe osemenjevalnih centrov in
pripusta;
-      
pod zaporedno št. 4 iz tabele 1: selekcijske
službe območnih zavodov, na podlagi izjave Republiške govedorejske službe in
dokazil o vhlevitvi bikov v progenotestno postajo;
-      
pod zaporedno št. 5 iz tabele 1: progenotestna
postaja Rogoza, na podlagi izjave Republiške govedorejske službe in dokazila o
oddaji bikov v zakol ob zaključenem progenem testu;
-      
pod zaporedno št. 6. iz tabele 1: Fakulteta za
kmetijstvo Maribor na podlagi seznama ocenjenih testnih bikov z linije klanja,
potrjenega s strani Republiške govedorejske službe;
-      
pod zaporedno št. 7 iz tabele 1: progenotestna
postaja Logatec, na podlagi izjave Republiške govedorejske službe in dokazila o
oddaji bikov v zakol ob zaključenem progenem testu;
-      
pod zaporedno št. 8 iz tabele 1: rejci, če
imajo z območno govedorejsko službo sklenjeno pogodbo o alternativni vzreji
bikov, na podlagi zapisnika Republiške komisije za odbiro bikov in na podlagi
dokazil o oddaji bikov v osemenjevalna središča za pripust oziroma v zakol;
-      
pod zaporedno št. 9: osemenjevalni centri za
bike, po predhodnem soglasju komisije za licenciranje bikov;
-      
pod zaporedno št. 10 iz tabele 1: rejci telic
in krav, ki so vključeni v program presajanja zarodkov, oziroma organizacija,
ki je pooblaščena za presajanje zarodkov.
Sredstva za izvedbo ukrepa iz tega člena se
zagotavljajo s proračunske postavke ministrstva 5536-Sredstva za neposredna
plačila v kmetijstvu-EKO 0.
Če skupna višina zahtevkov za namen iz tega
člena v tekočem letu preseže obseg razpoložljivih sredstev, se lahko višina
neposrednega plačila iz tega člena sorazmerno zmanjša.
5. člen
(plemenski žrebci)
Ukrep neposrednega plačila za plemenske
žrebce je namenjen vhlevitvi žrebčkov v vzrejališča in uvozu plemenjakov.
Višine sredstev za ukrep iz tega člena so
naslednje:
Tabela 2:
Plemenski žrebci


Zap. št.

Namen

Št.
  živali

Višina
  sredstev
(SIT/žival)

Skupaj
  (SIT)


1.

vhlevitev
  žrebičkov v vzrejališče

26

100.000

2,600.000


2.

uvoz plemenjakov

4

500.000

2,000.000


 

Skupaj 

 

 

4,600.000


Upravičenci in pogoji:
-      
pod zaporedno št. 1 iz tabele 2: rejci
žrebčevskih mater, preko republiške selekcijske službe v konjereji, na podlagi
dokazila o oddaji žrebčka v vzrejališče,
-      
pod zaporedno št. 2: Veterinarska fakulteta v
Ljubljani, za uvožene štiri žrebce hladnokrvne pasme za dopolnitev staleža
plemenskih žrebcev, na podlagi kupoprodajne pogodbe in računa za nakup.
Sredstva za izvedbo ukrepa iz tega člena se
zagotavljajo s proračunske postavke ministrstva 5536-Sredstva za neposredna
plačila v kmetijstvu-EKO 0.
Če skupna višina zahtevkov za namen iz tega
člena v tekočem letu preseže obseg razpoložljivih sredstev, se lahko višina
neposrednega plačila iz tega člena sorazmerno zmanjša.
6. člen
(plemenski ovni in kozli)
Ukrep neposrednega plačila za plemenske
ovne in kozle je namenjen vhlevitvi plemenskih ovnov in plemenskih kozlov,
pripustu plemenskih ovnov in plemenskih kozlov, alternativni vzreji plemenskih
ovnov in plemenskih kozlov na kmetijah in uvozu plemenjakov.
Višine sredstev za ukrep iz tega člena so
naslednje:
Tabela 3:
Plemenski ovni in kozli


Zap. št.

Namen

Št. živali
  

Višina
  sredstev
(SIT/žival)

Skupaj
  (SIT)


1.

vhlevitev
  ovnov, kozlov 

350

10.000

3,500.000


2.

pripust
  ovnov, kozlov kategorija – kontrolirani tropi

50

40.000

2,000.000


3.

pripust
  ovnov, kozlov kategorija – večji tropi

100

25.000

2,500.000


4.

pripust
  ovnov, kozlov kategorija – manjši tropi

40 

15.000

600.000


5.

do 10
  kom. alternativna vzreja ovnov in kozlov na kmetijah

200 

10.000
  

2,200.000


6.

uvoz
  plemenjakov

10

200.000

2,000.000


 

Skupaj

 

 

12,800.000


Upravičenci in pogoji:
-      
pod zaporedno št. 1 iz tabele 3: rejci
plemenskih ovc in koz v kontroli proizvodnje, preko območne selekcijske službe,
na podlagi dokazila o oddaji ovna, oziroma kozla v vzrejališče na testni
postaji v Logatcu;
-      
pod zaporednimi št. 2, 3 in 4 iz tabele 3:
testna postaja za ovne v Logatcu, na podlagi zapisnika republiške komisije za
licenciranje ovnov in kopije računa o nakupu ali prodaji živali,
-      
pod zaporedno št. 5 iz tabele 3: rejci, ki
imajo s selekcijsko službo v reji drobnice sklenjeno pogodbo o alternativni
vzreji ovnov in kozlov, na podlagi zapisnika komisije upravne enote za odbiro
ovnov in kozlov in na podlagi dokazil o prodaji plemenjaka s kmetije za potrebe
pripusta,
-      
pod zaporedno št. 6 iz tabele 3: rejci
plemenskih tropov ovc in koz, ki imajo živali v kontroli proizvodnje, in tudi
društva ali združenja, ki kupijo plemenjaka za potrebe svojih članov.
Sredstva za ukrep iz tega člena se
uveljavljajo preko republiške selekcijske službe v reji drobnice.
Sredstva za izvedbo ukrepa iz tega člena se
zagotavljajo s proračunske postavke ministrstva 5536-Sredstva za neposredna
plačila v kmetijstvu-EKO 0.
Če skupna višina zahtevkov za namen iz tega
člena v tekočem letu preseže obseg razpoložljivih sredstev, se lahko višina
neposrednega plačila iz tega člena sorazmerno zmanjša.
7. člen
(plemenski prašiči)
Ukrep neposrednega plačila za plemenske
prašiče je namenjen širjenju kvalitetnih plemenskih prašičev v široko rejo.
Višine sredstev za ukrep iz tega člena so
naslednje:
Tabela 4:
Plemenski prašiči


 

Namen

Št.
  živali

Višina
  sredstev
(SIT/žival)

Skupaj
  (SIT)


1.

MLADICE
  čistopasemske:

 

 

 


 

– breje

 30

38.000

1,140.000


 

–
  nebreje 

280

28.500
  

7,980.000


2. 

MERJASCI:

 

 

 


 

a) z
  lastnim testom:

 

 

 


 

– kmečka
  reja 

115

57.000
  

6,555.000


 

–
  osemenjevalni center 

20

114.000
  

2,280.000


 

b)
  merjasci s testiranimi starši

100

47.500
  

4,750.000


 

c)
  testirani, priznana križanja

100

28.500
  

2,850.000


3.

UVOZ
  PRAŠIČEV

 

 

 


 

a)
  MLADICE čistopasemske:

 

 

 


 

–
  testirane

 20

76.000
  

1,520.000


 

– s
  testiranimi starši 

 60

57.000
  

3,420.000


 

b)
  MERJASCI:

 

 

 


 

–
  merjasci s testiranimi starši 

40

95.000
  

3,800.000


 

– z
  lastnim testom kmečka reja

10

114.000

1,140.000


 

 –
  osemenjevalni center 

10 

228.000
  

2,280.000


 

Skupaj

 

 

37,715.000


Upravičenci:
-      
pod zaporednima št. 1 in 3 iz tabele 4:
kmetijska gospodarstva (kupci plemenskih živali), ki izvajajo selekcijsko
kontrolo, rejska središča in osemenjevalni centri,
-      
pod zaporedno št. 2 iz tabele 4: vsa kmetijska
gospodarstva, ki kupijo plemenske živali.
Pogoji za pridobitev sredstev iz tega
člena:
-       plemenske prašiče so upravičenci kupili v
času od 1. januarja do 30. novembra 2001,
-      
živali so slovenske reje, vzrejene v potrjenih
selekcijskih središčih, razmnoževalnih farmah ali vzrejnih središčih;
-      
živali morajo ustrezati pogojem, ki jih določa
pravilnik, ki ureja vodenje rodovništva, ugotavljanje proizvodnosti živali,
ocenjevanje plemenske vrednosti in priznavanje plemenjakov, kar se potrdi z
izdanimi porekli in listom o prodaji plemenskih prašičev;
-      
dobavitelj plemenskih živali jamči, da živali
ustrezajo zahtevam pravilnika iz prejšnje alinee;
-      
upravičenec mora vzrejati živali v skladu z
republiškim selekcijskim programom;
-      
upravičenec, ki je prejel sredstva za ta namen,
je dolžan v skladu z republiškim selekcijskim programom zagotoviti in opraviti
preizkus proizvodnih lastnosti za vse živali iz uvoza najkasneje do 31.
decembra 2002.
Sredstva za izvedbo ukrepa iz tega člena se
zagotavljajo s proračunske postavke ministrstva 5536-Sredstva za neposredna
plačila v kmetijstvu-EKO 0.
Če skupna višina zahtevkov za namen iz tega
člena v tekočem letu preseže obseg razpoložljivih sredstev, se lahko višina
neposrednega plačila iz tega člena sorazmerno zmanjša.
8. člen
(zahtevek za neposredno plačilo za rejo
plemenskih živali)
Zahtevek za neposredna plačila za vzrejo
plemenskih živali iz 4., 5., 6. in 7. člena te uredbe se vloži na Agencijo
Republike Slovenije za kmetijske trge in razvoj podeželja, Dunajska cesta 160,
Ljubljana, na obrazcu »Zahtevek za premijo za rejo plemenske živali«, ki je kot
priloga sestavni del te uredbe.
Zahtevki iz tega člena se vlagajo v
naslednjih rokih:
-      
za obdobje od 1. januarja do 30. septembra
2001, od 1. do 31. oktobra 2001;
-      
za obdobje od 1. oktobra do 30. novembra 2001,
od 1. do 10. decembra 2001.
Zahtevku iz tega člena je, poleg že
vloženega obrazca »A Osnovni podatki o kmetijskem gospodarstvu« do 6. julija
2001, ki je sestavni del uredbe o ukrepih kmetijske politike in se vlaga le ob
vložitvi zbirne vloge, treba priložiti še:
A)  za plemenske bike, žrebce, ovne in kozle:
- kopijo
računa za prodane oziroma kupljene živali ali poročila o testu živali, izvedbi
embriotransfera, oziroma prevozu živali, kjer je razvidna pasma, ime živali in
ušesna številka ter točen naslov kupca in prodajalca živali oziroma testne
postaje, kjer so živali v testu,
- potrdilo
Republiške govedorejske službe oziroma potrdilo Republiške selekcijske službe v
konjereji in reji drobnice o upravičenosti premije na podlagi selekcijskega
programa za posamezne namene.
B)  za plemenske prašiče:
- za
vsakega upravičenca list o obnovi oziroma prodaji plemenskih prašičev, ki ga
izda Biotehniška Fakulteta – Oddelek za zootehniko.
Iz lista o obnovi oziroma prodaji morajo biti razvidni: kategorija živali,
njihove ušesne številke in način obnove (iz nakupa, oziroma iz uvoza) ter
naslov prodajalca in kupca.
Postopek za izvedbo ukrepa neposrednih
plačil za plemenske živali je določen v uredbi o ukrepih kmetijske politike.
9. člen
(neposredna plačila za teleta, pitana na
višjo maso)
Namen ukrepa neposrednih plačil za teleta,
pitana na višjo maso, je podpora prireji teletine, pridobljene s pitanjem telet
na višjo maso.
Upravičenci do sredstev iz tega člena so
kmetijska gospodarstva ter druge fizične ali pravne osebe, ki redijo teleta po
pogojih in tehnologiji, ki jih določa blagovna znamka, in ki imajo vse govedo
na kmetijskem gospodarstvu označeno in registrirano ter vpisano v register
govedi na kmetijskem gospodarstvu v skladu s predpisi, ki urejajo
identifikacijo in registracijo govedi.
Pogoji za pridobitev sredstev:
-      
teleta morajo biti slovenskega porekla;
-      
teleta morajo biti vzrejena ter registrirana po
sistemu blagovnih znamk;
-      
teleta morajo biti mlečnih pasem oziroma
teličke kombiniranih pasem;
-      
klavna masa trupov telet mora biti najmanj 108
kg in ne več kot 150 kg.
Izpolnjevanje pogojev predpisanih za
določeno blagovno znamko potrdi nosilec blagovne znamke na obrazcu »Zahtevek za
premijo za teleta pitana na višjo maso«, ki je kot priloga sestavni del te
uredbe. Dokument o izpolnjevanju pogoja o klavni masi izda kontrolna
organizacija.
Postopek za izvedbo ukrepa neposrednih
plačil za teleta, pitana na višjo maso, je določen v uredbi o ukrepih kmetijske
politike.
Zahtevek se vloži na Agencijo Republike
Slovenije za kmetijske trge in razvoj podeželja, Dunajska cesta 160, Ljubljana
na obrazcu »Zahtevek za premijo za teleta pitana na višjo maso«, in sicer:
-      
za obdobje od 1. januarja do 30. septembra
2001: v roku od 1. oktobra do 15. oktobra 2001;
-      
za obdobje od 1. oktobra do 30. novembra 2001:
v roku od 1. decembra do 15. decembra 2001;
-      
za obdobje od 1. decembra do 31. decembra 2001:
v roku od 1. januarja do 15. januarja 2002. V tem primeru se upoštevajo pogoji
za pridobitev premije in višina premije, ki so veljali v letu 2001.
Zahtevku iz prejšnjega odstavka mora biti
priložena kopija dokumenta kontrolne organizacije o masi in razvrstitvi klavnih
trupov v kakovostni tržni razred v skladu s predpisom, ki ureja ocenjevanje in
razvrščanje govejih trupov in polovic na klavni liniji.
Sredstva za izvedbo ukrepa iz tega člena se
zagotavljajo s proračunske postavke ministrstva 5536-Sredstva za neposredna
plačila v kmetijstvu-EKO 0.
Višina neposrednih plačil za teleta, pitana
na višjo maso, v letu 2001 znaša 20.000 tolarjev na žival.
Če skupna višina zahtevkov za namen iz tega
člena v tekočem letu preseže obseg razpoložljivih sredstev, se lahko višina
neposrednega plačila iz tega člena sorazmerno zmanjša.
10. člen
(ukrep pospeševanja prodaje kmetijskih
pridelkov oziroma živil)
Namen ukrepa pospeševanja prodaje
kmetijskih pridelkov oziroma živil je sofinanciranje promocije kmetijstva in
živilstva na sejmih in pri drugih promocijskih akcijah v Republiki Sloveniji in
v tujini, s strani ministrstva.
Upravičenci do sredstev iz tega člena so
kmetijska gospodarstva ter druge fizične in pravne osebe, ki opravljajo
kmetijsko, ribiško in živilsko dejavnost oziroma storitve za kmetijstvo s
stalnim prebivališčem oziroma sedežem v Republiki Sloveniji oziroma v njihovem
imenu in za njihov račun pooblaščene pravne osebe, ki se ukvarjajo s promocijo
oziroma projekti pospeševanja prodaje kmetijskih pridelkov in živilskih
proizvodov.
Ukrep se lahko izvaja za izdelavo in izvedbo
promocijskih aktivnosti kmetijstva in živilstva v tujini, udeležbo podjetij
slovenske živilsko predelovalne industrije na sejmih v tujini in organizacijo
kmetijsko-živilskih sejmov v Republiki Sloveniji, na podlagi javnega razpisa.
Pogoji za pridobitev sredstev in roki se določijo v javnem razpisu, delež
sofinanciranja pa znaša do 40 odstotkov celotne vrednosti. Višina sredstev za
ta namen znaša skupno 63,000.000 tolarjev. Vloge se vložijo na Ministrstvo za
kmetijstvo, gozdarstvo in prehrano, Dunajska cesta 56-58, Ljubljana.
Postopek javnega razpisa za dodelitev
sredstev iz tega člena vodi komisija, ki jo za posamezen namen imenuje
minister, pristojen za kmetijstvo. Komisija pregleda prispele vloge in jih
oceni. O pregledu in oceni vlog sestavi komisija zapisnik, ki mora vsebovati
zlasti:
-      
kraj, dan in uro pregledovanja in ocenitve
vlog,
-      
imena članov komisije,
-      
seznam prispelih vlog,
-      
seznam vlog, ki so prispele prepozno,
-      
seznam nepopolnih in neutemeljenih vlog,
-      
seznam upravičencev do sredstev po tej uredbi
in predlagane višine sredstev, ki naj se dodelijo za posamezen namen.
Na podlagi zapisnika komisije minister,
pristojen za kmetijstvo, z odločbo odloči o vloženih zahtevkih. Na podlagi
odločb o dodeljenih sredstvih sklene ministrstvo z upravičenci pogodbe, s
katerimi natančneje uredi način in pogoje izkoriščanja dodeljenih sredstev.
10.a člen
(sofinanciranje nabavne cene sladkorja za
krmljenje čebel)
Namen ukrepa je sofinanciranje sladkorja za
krmo čebel. 
Upravičenci do sredstev iz tega člena so
čebelarji, ki so vpisani v register pri Čebelarski zvezi Slovenije. 
Pogoji za uveljavljanje sredstev iz tega
člena so: 
-      
čebelar lahko kupi največ 25 kg sladkorja na
čebeljo družino, 
-      
čebelar lahko kupi sladkor največ za število
čebeljih družin, kot jih ima vpisanih v registru pri Veterinarskem zavodu
Slovenije. 
Zahtevek vloži za vse čebelarje Čebelarska
zveza Slovenije. Zahtevku je potrebno priložiti fotokopije računov o nakupu
sladkorja in seznam upravičencev po društvih z navedbo imena in priimka
čebelarja, naslova čebelarja, število čebeljih družin in količino nabavljenega
sladkorja. Seznam morajo podpisati vsi čebelarji, ki bodo uveljavljali
sofinanciranje nabavne cene sladkorja za krmljenje čebel in velja kot
pooblastilo vlagatelju. 
Zahtevek se vloži na Agencijo Republike
Slovenije za kmetijske trge in razvoj podeželja, Dunajska cesta 160, Ljubljana,
v roku od 3. do 10. decembra 2001. 
Višina sofinanciranja sladkorja za krmo
čebel v letu 2001 znaša 22 SIT/kg sladkorja. Skupna višina sredstev za ta namen
je 35,000.000 SIT. 
Sredstva za ukrep iz tega člena se
zagotavlja s proračunske postavke ministrstva, številka 5536 – Sredstva za
neposredna plačila v kmetijstvu – EKO 0 iz proračuna za leto 2002. 
Če skupna višina zahtevka za namen iz tega
člena v tekočem letu preseže obseg razpoložljivih sredstev, se lahko višina,
določena na kg sladkorja, sorazmerno zmanjša«.
11. člen
(KMG-MID)
Vsa kmetijska gospodarstva, ki že imajo
identifikacijsko številko kmetijskega gospodarstva (KMG-MID), morajo pri
izpolnjevanju vlog uporabljati obstoječo identifikacijsko številko.
12. člen
(vloge)
Vloge za sredstva po 2., 4., 5., 6., 7. in
9. členu te uredbe vlagajo upravičenci oziroma vlagatelji v svojem imenu in za
svoj račun oziroma njihovi pooblaščenci v njihovem imenu in za njihov račun.
Vlagatelji, ki uveljavljajo sredstva za druge upravičence (v nadaljnjem
besedilu: pooblaščeni vlagatelj), morajo vlogi priložiti obrazec: »Podatki o
subjektu – pooblaščenem vlagatelju«, ki je sestavni del uredbe o ukrepih
kmetijske politike ter pisno pooblastilo upravičencev. Vlagatelji jamčijo za
pravilnost podatkov, navedenih v vlogi, s svojim podpisom. Pooblaščeni
vlagatelji, ki sredstva po tej uredbi pridobijo za druge upravičence, morajo
tako pridobljena sredstva nakazati upravičencem najkasneje v petih delovnih
dneh po njihovem prejemu.
Nepopolne in prepozne vloge iz prejšnjega
odstavka se zavržejo s sklepom agencije, razen vlog, ki so nepopolne zaradi
očitnih napak.
Kot očitna napaka iz prejšnjega odstavka se
šteje:
1.    
pomanjkljivost podatkov o:
-  
naslovu vlagatelja oziroma upravičenca,
-  
nosilcu dejavnosti (ime in priimek oziroma
naziv, EMŠO oziroma matična številka, davčna številka, naslov ali številka
računa),
2.    
neskladnost podatkov iz vloge s podatki iz
uradnih evidenc.
Nepopolne vloge iz prejšnjega odstavka
lahko upravičenec oziroma vlagatelj dopolni v roku 8 dni po prejemu poziva o
dopolnitvi. Če vloge upravičenec v določenem roku ne dopolni oziroma jo dopolni
neustrezno, se ta s sklepom agencije zavrže.
Zoper sklep ali odločbo agencije lahko upravičenec
vloži pritožbo na ministrstvo.
Kopije vlog so upravičenci dolžni hraniti
še štiri leta od dneva pridobitve sredstev, če s posebnimi predpisi ni drugače
določeno.
13. člen
(ponovna preveritev postopka)
Zoper odločbo agencije za vloge iz členov
2., 4., 5., 6., 7. in 9. te uredbe je možno, v roku 15 dni od prejema odločbe,
vložiti na ministrstvo zahtevo za ponovno preveritev postopka dodeljevanja
sredstev. Prepozno vložene zahteve za preveritev postopka se zavržejo. O
ponovni preveritvi postopka odloči minister s sklepom.
14. člen
(nadzor)
Za izvajanje nadzora nad izvajanjem določb
te uredbe je pristojen Inšpektorat Republike Slovenije, pristojen za
kmetijstvo.
15. člen
(vračilo neupravičeno pridobljenih
sredstev)
Upravičencu, pri katerem se ugotovi, da je
za kateri koli namen pridobitve sredstev po tej uredbi navajal neresnične
podatke, se sredstev ne dodeli oziroma je upravičenec dolžan vrniti v državni
proračun vsa neupravičeno pridobljena sredstva, skupaj s pripadajočimi
zakonitimi zamudnimi obrestmi od dneva nakazila upravičencu do dneva vračila.
V primerih iz prejšnjega odstavka
upravičenec ne more pridobiti sredstev iz naslova ukrepov kmetijske politike
ministrstva, za dobo dveh let, o čemer odloči minister z odločbo. Rok iz tega
odstavka prične teči z dnem vročitve odločbe upravičencu.

AKTRP
- Kompenzacijska plačila za kobile za vzrejo žrebet 2001
AKTRP
- Zahtevek za izplačilo premije za pitanje telet na višjo maso 2001

Uredba o neposrednih plačilih za rejo živali in plemenskih
živali ter podporah za pospeševanje prodaje kmetijskih pridelkov oziroma živil
za leto 2001(Uradni list RS, št. 70/01) vsebuje
naslednjo končno določbo: 
»16. člen
(končna
določba)
Ta uredba začne veljati naslednji dan po
objavi v Uradnem listu Republike Slovenije.«.

Uredba o spremembi uredbe o neposrednih plačilih za rejo
živali in plemenskih živali ter podporah za pospeševanje prodaje kmetijskih
pridelkov oziroma živil za leto 2001(Uradni list RS, št. 76/01) vsebuje
naslednjo končno določbo: 
»2. člen
Ta uredba začne veljati naslednji dan po
objavi v Uradnem listu Republike Slovenije.«.

Uredba o dopolnitvah uredbe o neposrednih plačilih za rejo
živali in plemenskih živali ter podporah za pospeševanje prodaje kmetijskih
pridelkov oziroma živil za leto 2001(Uradni list RS, št. 96/01) vsebuje
naslednjo končno določbo: 
»3. člen
Ta uredba začne veljati naslednji dan po
objavi v Uradnem listu Republike Slovenije.«.