I. SPLOŠNE DOLOČBE
1. člen
(vsebina pravilnika)
(1) Ta pravilnik določa pogoje za
razmnoževanje domačih živali, postopek pridobivanja in distribucije živalskega
semena (v nadaljnjem besedilu: seme), jajčnih celic in zarodkov, pogoje za
ugotavljanje oploditvene sposobnosti semena domačih živali, uporabo priznanih
plemenjakov (v nadaljnjem besedilu plemenjakov) in samcev v preizkusu
namenjenih za razmnoževanje domačih živali in za izdajanje dokumentacije ter
vodenje evidenc o razmnoževanju domačih živali. 
(2) Ta pravilnik ureja veterinarske ukrepe,
ki jih morajo izvajati osemenjevalna središča, centri za skladiščenje in
distribucijo semena, vzrejališča plemenjakov in reje plemenjakov, označevanje
osemenjevalnih doz, nadzor nad pridobivanjem, skladiščenjem in distribucijo
živalskega semena, način poročanja ter nadzor nad izvajalci osemenjevanja. 
(3) Določbe tega pravilnika se uporabljajo
pri razmnoževanju kopitarjev, govedi, ovc, koz in prašičev (v nadaljnjem
besedilu: domače živali), ne glede na to ali se izvaja razmnoževanje kot
dejavnost ali pa ga opravlja imetnik sam na živalih v njegovi lasti.
1.a člen
(postopek informiranja in klavzula)
(1) Ta pravilnik se izda ob upoštevanju
postopka informiranja v skladu z Direktivo 98/34/ES Evropskega parlamenta in
Sveta z dne 22. junija 1998 o določitvi postopka za zbiranje informacij na
področju tehničnih standardov in tehničnih predpisov (UL L št. 204 z dne 21. 7.
1998, str. 37), zadnjič spremenjeno z Uredbo (EU) št. 1025/2012 Evropskega
parlamenta in Sveta z dne 25. oktobra 2012 o evropski standardizaciji,
spremembi direktiv Sveta 89/686/EGS in 93/15/EGS ter direktiv 94/9/ES,
94/25/ES, 95/16/ES, 97/23/ES, 98/34/ES, 2004/22/ES, 2007/23/ES, 2009/23/ES in 2009/105/ES
Evropskega parlamenta in Sveta ter razveljavitvi Sklepa Sveta 87/95/EGS in
Sklepa št. 1673/2006/ES Evropskega parlamenta in Sveta (UL L št. 316 z dne 14.
11. 2012, str. 12). 
(2) Šteje se, da proizvodi, ki se zakonito
tržijo v drugih državah članicah Evropske unije, Evropskega gospodarskega
prostora in Turčije, če so proizvedeni v skladu z njihovo nacionalno
zakonodajo, ki zagotavlja enakovredno raven varovanja javnega interesa,
izpolnjujejo zahteve iz tega pravilnika in se lahko dajo na trg, razen če je
bil izpeljan postopek v skladu z Uredbo (ES) št. 764/2008 Evropskega parlamenta
in Sveta z dne 9. julija 2008 o določitvi postopkov za uporabo nekaterih
nacionalnih tehničnih pravil za proizvode, ki se zakonito tržijo v drugi državi
članici, in o razveljavitvi Odločbe št. 3052/95/ES (UL L št. 218 z dne 13. 8.
2008, str. 21).
2. člen
(pomen izrazov)
Izrazi, uporabljeni v tem pravilniku, imajo
naslednji pomen: 
1.     
center za skladiščenje in distribucijo semena (v nadaljnjem besedilu:
center) je uradno odobren in nadzorovan obrat, v katerem se skladišči seme za
uporabo pri osemenjevanju domačih živali; 
2.     
distribucija jajčnih celic in zarodkov je kakršenkoli komercialni premik
oziroma prevoz jajčnih celic in zarodkov med organizacijami za zbiranje,
pridobivanje in presajanje jajčnih celic in zarodkov, centri in veterinarskimi
organizacijami s koncesijo za izvajanje reprodukcije z osemenjevanjem; 
3.     
distribucija semena je kakršenkoli komercialni premik oziroma prevoz
semena med osemenjevalnimi središči, centri in izvajalci osemenjevanja
(veterinarsko organizacijo s koncesijo za izvajanje reprodukcije z
osemenjevanjem in imetniki živali s koncesijo); 
4.     
G-MID gospodarstva (v nadaljnjem besedilu: G-MID) je neponovljiva šifra
gospodarstva, ki jo dodeli ministrstvo pristojno za veterinarstvo in živinorejo
(v nadaljnjem besedilu: ministrstvo) je sestavljena iz dvočrkovne oznake za
Slovenijo (SI) ter do desetmestne alfanumerične kode. G-MID določa lokacijo
samostojne enote gospodarstva, kolikor se gospodarstvo deli na več samostojnih
enot; 
5.     
gospodarstvo je kmetijsko ali drugo gospodarstvo oziroma objekt za rejo,
kjer se stalno ali začasno zadržujejo domače živali; 
6.     
imetnik živali s koncesijo je oseba, ki se na gospodarstvu ukvarja z
rejo in ima koncesijo za osemenjevanje živali, ki so vpisane v register tega
gospodarstva; 
7.     
lokacija je sestavni del gospodarstva, če se gospodarstvo deli na več
samostojnih enot na različnih naslovih; 
8.     
organizacije iz 84. člena Zakona o živinoreji (Uradni list RS, št.
18/02, 110/02 – ZUreP-1, 8/03 – popr., 110/02 – ZGO-1 in 45/04 ZdZPKG); v
nadaljnjem besedilu: organizacije iz 84. člena ZŽiv) so priznane rejske
organizacije, odobrene organizacije ali druge priznane organizacije v
živinoreji; 
9.     
osemenjevalna doza je pripravljen oziroma razredčen ejakulat plemenjaka
oziroma samca v preizkusu v sveži ali konzervirani obliki, ki vsebuje
predpisano število za oploditev sposobnih semenčic za enkratno osemenitev; 
10.  
osemenjevalno središče je uradno odobren in nadzorovan obrat, v katerem
se zbira in pridobiva seme za osemenjevanje domačih živali; 
11.  
plemenica je ocenjena in odbrana žival ženskega spola, ki izpolnjuje
predpisane pogoje iz potrjenega rejskega programa; 
12.  
pošiljka semena je ena ali več serij semena, za katero je izdano eno
veterinarsko spričevalo, se nahaja na istem prevoznem sredstvu, izvira z istega
mesta izvora in je namenjena na isto namembno mesto; 
13.  
plemenjak je ocenjen, odbran in priznan samec, ki izpolnjuje predpisane
zootehniške pogoje iz potrjenega rejskega programa in veterinarske pogoje glede
zdravstvenega stanja in minimalne oploditvene sposobnosti, ne kaže izrazitih
dednih in konstitucijskih napak ter mu je bil v skladu s predpisi, ki urejajo
sprejetje za pleme, izdan zootehniški dokument o priznavanju plemenjaka; 
14.  
samec v preizkusu je spolno zrela žival moškega spola, ki je v skladu s
potrjenim rejskim programom, vključena v postopek odbire plemenjaka; 
15.  
samica je spolno zrela žival ženskega spola, ki ne izpolnjuje predpisanih
pogojev iz potrjenega rejskega programa za plemenico, je namenjena
razmnoževanju in mora biti individualno označena v skladu s predpisom, ki ureja
označitev plemenskih živali; 
16.  
serija semena so osemenjevalne doze, pripravljene iz ejakulata istega plemenjaka
in pridobljene istega dne; 
17.  
veterinar osemenjevalnega središča je veterinar veterinarske ambulante
osemenjevalnega središča ali centra, ki je odgovoren za delo ter stalno
kontrolo v skladu s tem pravilnikom; 
18.  
zootehniški oziroma veterinarski dokumenti o razmnoževanju domačih
živali (v nadaljnjem besedilu: dokumenti o razmnoževanju) so dokumenti, ki jih
izdajo izvajalci razmnoževanja domačih živali in so potrdilo o osemenitvi,
pripustu, haremskem pripustu, pridobivanju in prenosu zarodkov, dnevnik
pripustov in potrdilo o oploditveni sposobnosti semena; 
19.  
seme je pripravljen oziroma razredčen živalski ejakulat v sveži ali
konzervirani obliki.
3. člen
(navodila ministrstva)
Ministrstvo na spletnih straneh ministrstva
objavlja tehnična navodila o razmnoževanju domačih živali, za osemenjevalna
središča, centre, izvajalce razmnoževanja in imetnike domačih živali, v katerih
so, kot strokovni pripomoček za izvajanja tega pravilnika, opredeljene
operativne podrobnosti, vključno z načinom sporočanja podatkov (formati
datotek, obrazci, elektronsko sporočanje), ki jih sporočajo izvajalci
razmnoževanja iz 12. člena tega pravilnika.
II. NAČINI RAZMNOŽEVANJ
4. člen
(načini razmnoževanj)
(1) Načini razmnoževanj po tem pravilniku
so: 
-       
osemenjevanje; 
-       
pripust; 
-       
haremski pripust; 
-       
presajanje zarodkov (embriotransfer). 
(2) Izvajalci razmnoževanja iz 12. člena
tega pravilnika morajo zagotavljati preprečevanje parjenja v sorodstvu v skladu
z zakonom, ki ureja živinorejo in zagotavljati razmnoževanje plemenskih živali
v skladu s potrjenimi rejskimi programi. Pri rabi plemenjakov, semena in
zarodkov mora biti zagotovljena sledljivost, ki omogoča določitev znanega
porekla potomcev.
5. člen
(osemenjevanje)
(1) Osemenjevanje je oploditev plemenice
ali samice s semenom plemenjaka, ki se lahko izvaja kot storitev za živinorejo,
kot veterinarska storitev ali kot zootehniško opravilo. Osemenjevanje je prav
tako zooprofilaktični ukrep za preprečitev širjenja živalskih spolnih bolezni. 
(2) Za osemenjevanje se uporabi le seme
plemenjakov, odbranih za namen osemenjevanja, v skladu s predpisi, ki urejajo
sprejetje za pleme, in ki imajo veljaven zootehniški dokument o priznavanju
plemenjaka ter zaključen test na potomcih v skladu z rejskim programom.
Plemenjaki v osemenjevalnih središčih morajo izpolnjevati pogoje iz predpisov,
ki urejajo rutinske diagnostične preiskave in način zdravljenja plemenjakov v
odobrenih osemenjevalnih središčih. 
(3) Ne glede na določbe drugega odstavka,
se lahko uporabi tudi seme samcev v preizkusu, vendar le v obsegu, ki ga za
potrebe testiranja, določi priznana rejska organizacija. 
(4) Seme iz drugega in tretjega odstavka
tega člena mora biti označeno v skladu s predpisom, ki ureja označitev semena
domačih živali.
6. člen
(pripust)
(1) Pripust je parjenje plemenjaka in
plemenice ali samice iste vrste domačih živali, ki se izvaja na registrirani in
odobreni pripustni postaji ali na gospodarstvu za potrebe razmnoževanja tistih
domačih živali, ki se zadržujejo na tem gospodarstvu in so vpisane v register
tega kmetijskega gospodarstva v skladu s predpisi, ki urejajo označevanje
domačih živali. 
(2) Pripust se izvaja ob navzočnosti
imetnika plemenjaka.
7. člen
(haremski pripust)
(1) Haremski pripust je prosto parjenje
enega ali več plemenjakov s skupino plemenic oziroma samic, ki se izvaja na
paši, planinski paši ali v drugih objektih za rejo domačih živali, kjer so
prisotne živali enega ali več gospodarstev. 
(2) Potomci parjenja v haremskem pripustu
so lahko plemenske živali, le če se haremski pripust izvaja v skladu s
potrjenim rejskim programom in je omogočena potrditev očetovstva.
7.a člen
(presajanje zarodkov)
Presajanje zarodkov je način razmnoževanja,
pri katerem se v pripravljeno prejemnico vstavi predhodno pridobljeni zarodek,
ki mora biti v takem razvojnem stadiju, da ga je mogoče uspešno presaditi.
Zarodki, ki se uporabljajo pri tej obliki razmnoževanja, morajo biti
pridobljeni v odobrenih organizacijah, na predpisan način od darovalcev spolnih
celic, ki izpolnjujejo predpisane pogoje v skladu s predpisi, ki urejajo
pridobivanje, promet in presajanje zarodkov.
III. OPLODITVENA SPOSOBNOST IN SKLADIŠČENJE SEMENA
8. člen
(pregled ustreznosti plemenjaka)
(1) Imetnik živali mora zagotoviti, da
plemenjak izpolnjuje pogoje glede: 
a)     rutinskih diagnostičnih preiskav v skladu s predpisi, ki urejajo
rutinske diagnostične preiskave in način zdravljenja plemenjakov v odobrenih
osemenjevalnih središčih, in 
b)     pregleda njegove oploditvene sposobnosti iz 1. in 2. točke priloge
1 tega pravilnika, ki ga opravi izvajalec dejavnosti, ki ima v skladu z
zakonom, ki ureja veterinarstvo koncesijo za izvajanje naslednjih veterinarskih
dejavnosti: spremljanje zdravstvenega stanja živali, fiziologije in patologije,
reprodukcije z osemenjevanjem živali na nacionalnem nivoju; sodelovanje pri
delu komisije za ocenjevanje, odbiro in priznavanje plemenjakov; laboratorijske
preiskave materiala živali, živalskega semena, jajčnih celic in zarodkov zaradi
diagnostike živalskih kužnih in drugih živalskih bolezni oziroma ugotavljanja
zdravstvene ustreznosti proizvodov ter specialistične klinične, laboratorijske
in druge diagnostične preiskave v skladu s strokovno usmeritvijo (v nadaljnjem
besedilu: izvajalec veterinarskih dejavnosti). 
(2) Ne glede na določbe prejšnjega odstavka
mora imetnik živali, ki uporablja plemenjaka za pripust ali haremski pripust na
kmetijskem gospodarstvu, kjer so plemenjaki in plemenice ali samice, ki se
pripuščajo, vpisani v register istega gospodarstva, pred vhlevitvijo oziroma
začetkom uporabe za pripust ali haremski pripust zagotoviti samo, da ta
plemenjak izpolnjuje pogoje iz točke a) prejšnjega odstavka. 
(3) Ne glede na prvi odstavek tega člena za
plemenjake, ki z dokumentacijo o potomcih dokazujejo svojo plodnost, pregled
oploditvene sposobnosti semena iz točke b) prvega odstavka tega člena ni
potreben.
9. člen
(minimalni pogoji za oploditveno
sposobnost ejakulata oziroma semena)
(1) Ejakulat oziroma seme plemenjakov za
osemenjevanje, pripust na pripustni postaji ali haremski pripust pri domačih
živalih različnih kmetijskih gospodarstev, morata po svojih biokemijskih,
biofizikalnih in morfoloških lastnostih izpolnjevati minimalne pogoje za
oploditveno sposobnost iz 3. točke priloge 1 tega pravilnika. 
(2) Minimalni pogoji za oploditveno
sposobnost semena v osemenjevalnih dozah veljajo tudi za mešano seme. 
(3) Ne glede na prvi odstavek tega člena so
v primerih, navedenih v 4. točki priloge 1 tega pravilnika, mogoča odstopanja
od minimalnih pogojev za oploditveno sposobnost semena. 
(4) Vsako seme mora biti pred nadaljnjo obdelavo
ali distribucijo v sveži obliki makroskopsko in mikroskopsko pregledano v
laboratoriju veterinarske ambulante osemenjevalnega središča v skladu z 2.
točko priloge 1 tega pravilnika. 
(5) Če veterinar osemenjevalnega središča
pri pregledu ejakulata oziroma semena ugotovi, da ta ne izpolnjuje minimalnih
oploditvenih pogojev, ga mora uničiti v skladu s pravilnikom, ki ureja
veterinarske pogoje za promet z živalskim semenom, jajčnimi celicami in
zarodki. Izjemoma se tako seme lahko ohrani za tiste vrste ali pasme domačih
živali, katerih stopnja ogroženosti je v skladu s predpisom, ki ureja
ohranjanje biotske raznovrstnosti v živinoreji, opredeljena kot kritična ali
ogrožena. 
(6) O pregledu iz četrtega odstavka tega
člena osemenjevalno središče, kjer je bil pregled opravljen, vodi evidenco, ki
obsega podatke iz 2. in 3. točke priloge 1 tega pravilnika. 
(7) Evidenco iz prejšnjega odstavka mora
osemenjevalno središče hraniti še najmanj tri leta po uničenju ali izdaji
semena končnemu uporabniku.
10. člen
(pregled globoko zamrznjenega semena)
(1) Globoko zamrznjeno seme (v nadaljnjem
besedilu: zamrznjeno seme) mora biti pred skladiščenjem 30 dni v izolaciji v
izolacijskih prostorih osemenjevalnega središča ali centra. 
(2) V času, ko je seme v izolaciji, se za
vsako serijo semena opravijo preiskave glede stanja embalaže in izpolnjevanja
pogojev iz 3. točke priloge 1 tega pravilnika. 
(3) Vzorčenje za preiskave iz prejšnjega
odstavka opravi veterinar osemenjevalnega središča ali izvajalec veterinarskih
dejavnosti, preiskave pa izvajalec veterinarskih dejavnosti. 
(4) Ne glede na določbe prejšnjega odstavka
lahko preiskave semena opravi osemenjevalno središče samo pod pogojem, da
preiskave 25 odstotkov vzporednih vzorcev serij semena opravi izvajalec
veterinarskih dejavnosti. 
(5) Vzorec zamrznjenega semena, namenjen za
preiskavo, mora biti od odvzema do preiskave hranjen v tekočem dušiku. 
(6) Če se pri pregledu odtajanega semena
pred uskladiščenjem ugotovi, da seme ne izpolnjuje minimalnih oploditvenih
pogojev, mora veterinar osemenjevalnega središča v skladu s predpisom, ki ureja
veterinarske pogoje za promet z živalskim semenom, jajčnimi celicami in
zarodki, uničiti celotno serijo zamrznjenega semena takega plemenjaka. Izjemoma
se tako seme lahko ohrani za tiste vrste ali pasme domačih živali, katerih
stopnja ogroženosti je v skladu s predpisom, ki ureja ohranjanje biotske
raznovrstnosti v živinoreji, opredeljena kot kritična ali ogrožena in pri
visoko vrednih plemenjakih, ki jih potrdi strokovni svet priznane rejske
organizacije. 
(7) Kadar se pri pregledu iz drugega
odstavka tega člena glede izpolnjevanja pogojev iz 3. točke priloge 1 tega
pravilnika ugotovijo negativna odstopanja v višini najmanj 20 odstotkov od
predpisanih vrednosti, mora imetnik pred nadaljnjo uporabo plemenjaka ponovno
opraviti popolni pregled oploditvene sposobnosti plemenjaka. 
(8) Zamrznjeno seme mora biti skladiščeno v
osemenjevalnem središču ali centru tako, da je mogoče naknadno odvzeti vzorce
semena iste serije oziroma skladiščeno ločeno po posameznih serijah do
odprodaje. 
(9) Centri in obrati morajo zagotoviti, da
se pri izvajalcu dejavnosti pregleda 25 odstotkov vzporednih vzorcev serij
semena, ki ni bilo pridobljeno v Sloveniji in se uporablja v Sloveniji.
Vzorčenje opravi veterinar centra ali obrata ali izvajalec veterinarskih
dejavnosti, preiskave pa izvajalec veterinarskih dejavnosti.
11. člen
(pridobivanje zarodkov)
(1) Organizacija za zbiranje, pridobivanje
in presajanje zarodkov mora ob pridobitvi zarodka izpolniti potrdilo o pridobivanju
zarodkov, ki mora vsebovati najmanj naslednje podatke: 
-       
neponovljiva številka potrdila; 
-       
podatki o organizaciji za zbiranje, pridobivanje in presajanje zarodkov;
-       
podatki o odgovorni osebi; 
-       
podatki o imetniku plemenice dajalke; 
-       
podatki o plemenjaku dajalcu; 
-       
podatki o plemenici dajalki; 
-       
datum osemenitve; 
-       
številka potrdila o osemenitvi; 
-       
datum izpiranja – pridobivanja zarodkov; 
-       
podatki o zarodkih (število zbranih, število primernih, število
zamrznjenih, število uporabljenih); 
-       
postopek z zarodki; 
-       
zdravstveni status črede in živali. 
(2) Zarodki iz prejšnjega odstavka morajo
biti označeni v skladu s predpisom, ki ureja označitev zarodkov domačih živali.
IV. ORGANIZIRANOST RAZMNOŽEVANJA
12. člen
(izvajalci razmnoževanja domačih živali)
(1) Izvajalci razmnoževanja domačih živali
(v nadaljnjem besedilu: izvajalci razmnoževanja) po tem pravilniku so lahko: 
-       
veterinarska organizacija s koncesijo za izvajanje reprodukcije z
osemenjevanjem (v nadaljnjem besedilu: koncesionar); 
-       
imetnik živali s koncesijo; 
-       
pripustna postaja; 
-       
imetnik plemenjaka ali samca v preizkusu, ki izvaja pripust ali haremski
pripust na kmetijskem gospodarstvu, kjer so plemenjaki, plemenice in samice
vpisani v register domačih živali tega gospodarstva; 
-       
imetnik plemenjaka ali samca v preizkusu, ki izvaja haremski pripust na
plemenicah in samicah, vpisanih v registre različnih kmetijskih gospodarstev; 
-       
organizacije za zbiranje, pridobivanje in presajanje zarodkov. 
(2) Izvajalci razmnoževanja morajo izdajati
predpisane dokumente o razmnoževanju, voditi predpisane evidence in poročati na
način, določen s tem pravilnikom.
13. člen
(imetnik živali s koncesijo)
Imetnik živali s koncesijo mora pred
začetkom izvajanja osemenjevanja izpolniti minimalne pogoje glede
usposobljenosti, ki so predpisani s pravilnikom, ki ureja usposabljanje in
strokovno izpopolnjevanje na področju živinoreje, skleniti mora koncesijsko
pogodbo z Upravo za varno hrano, veterinarstvo in varstvo rastlin (v nadaljnjem
besedilu: Uprava) in izpolnjevati pogoje iz 14. člena tega pravilnika.
14. člen
(oprema in prostori)
(1) Imetnik živali s koncesijo mora za
izvajanje osemenjevanja zagotoviti potrebno opremo za osemenjevanje plemenic
ali samic. 
(2) Imetnik živali s koncesijo mora za
shranjevanje opreme in semena zagotoviti minimalne prostorske pogoje, in sicer:
-       
prostor mora biti ločen od prostora za živali; 
-       
biti mora zračen in osvetljen; 
-       
tla in stene morajo biti iz materialov, ki se lahko čistijo in
razkužujejo; 
-       
poleg opreme, ki je potrebna pri samem osemenjevanju, mora imeti imetnik
živali s koncesijo v tem prostoru na vidnem mestu omarico z opremo za prvo
pomoč. 
(3) Sredstva za nabavo potrebne opreme,
semena in potrošnega materiala zagotovijo imetniki živali s koncesijo sami.
15. člen
(distribucija semena)
(1) Osemenjevalno središče ali center mora
vsako pošiljko izdanega semena opremiti z ustreznimi predpisanimi zootehniškimi
in veterinarskimi dokumenti. 
(2) Osemenjevalno središče ali center mora
voditi podatke o vsaki pošiljki izdanega semena, na način in v rokih iz 26. in
27. člena tega pravilnika ter sporočati v centralni register razmnoževanja
domačih živali (v nadaljnjem besedilu: CRR) iz 26. člena tega pravilnika. Po
posameznih plemenjakih je treba sporočiti najmanj naslednje podatke o: 
-       
številu pridobljenih doz semena ločeno po serijah; 
-       
zalogah semena ločeno po serijah; 
-       
številu izdanih doz semena; 
-       
vseh prejemnikih semena, ki so lahko samo koncesionarji ali imetniki
živali s koncesijo; 
-       
prejemnikih semena izven Republike Slovenije z navedbo destinacije v državi
članici oziroma v tretji državi; 
-       
morebitnih vračilih semena oziroma uničenju semena. 
(3) Osemenjevalno središče ali center mora
k posamezni pošiljki semena poleg predpisane zootehniške in veterinarske
dokumentacije priložiti tudi veterinarsko potrdilo o opravljenih letnih
rutinskih preiskavah plemenjakov in potrdilo o oploditveni sposobnosti semena,
ki ju izda veterinar osemenjevalnega središča. 
(4) Potrdilo o oploditveni sposobnosti
semena iz prejšnjega odstavka mora vsebovati najmanj naslednje podatke: 
-       
neponovljiva številka potrdila; 
-       
številka dokumenta o razmnoževanju; 
-       
identifikacijska številka plemenjaka; 
-       
vrsta semena (sveže, globoko zamrznjeno); 
-       
rok uporabe svežega semena; 
-       
poreklo semena (navedba države porekla); 
-       
informacijo o opravljenem razkuževanju oziroma sterilizaciji posode za
seme; 
-       
prevozno sredstvo; 
-       
potrditev veterinarja osemenjevalnega središča, da je bilo seme
pregledano na parametre iz priloge 1 tega pravilnika; 
-       
dodatni opravljeni laboratorijski pregledi semena na podlagi zahteve
prejemnika; 
-       
kraj, datum in podpis veterinarja osemenjevalnega središča. 
(5) Za promet izven Republike Slovenije
pošiljko semena spremlja predpisana zootehniška dokumentacija in veterinarski
certifikat, ki ga potrdi uradni veterinar. 
(6) Ne glede na določbe tretjega odstavka
tega člena se za pošiljke svežega merjaščevega semena kot prilogo priloži
predpisano zootehniško dokumentacijo, ostalo dokumentacijo pa se priloži
pošiljki merjaščevega svežega semena na predhodno zahtevo rejca.
16. člen
(distribucija jajčnih celic in zarodkov)
(1) Organizacija za zbiranje, pridobivanje
in presajanje zarodkov mora vsako pošiljko izdanih jajčnih celic ali zarodkov
opremiti z ustreznimi predpisanimi zootehniškimi in veterinarskimi dokumenti. 
(2) Organizacija za zbiranje, pridobivanje
in presajanje zarodkov mora vsako pošiljko izdanih jajčnih celic ali zarodkov,
na način in v rokih iz 26. in 27. člena tega pravilnika, sporočiti v CRR.
Sporočiti je treba najmanj naslednje podatke: 
c)    
Pri jajčnih celicah: 
- 
podatke o plemenici dajalki, 
- 
zaloge ločene po plemenici dajalki, 
- 
izdane ali porabljene jajčne celice; 
d)    
Pri zarodkih: 
- 
podatke o plemenici dajalki in plemenjaku dajalcu, 
- 
zaloge ločeno po plemenici dajalki in plemenjaku dajalcu, 
- 
izdani ali porabljeni zarodki. 
(3) Obvezna priloga pošiljke jajčnih celic
ali zarodkov je tudi veterinarski dokument, ki ga izda veterinar organizacije
za zbiranje, pridobivanje in presajanje zarodkov in je obvezna priloga
predpisane zootehniške dokumentacije izdane v skladu s predpisi, ki urejajo
poreklo domačih živali, semena, jajčnih celic in zarodkov. 
(4) Veterinarski dokument iz prejšnjega
odstavka mora vsebovati najmanj naslednje podatke: 
-       
podatke o organizaciji za zbiranje, pridobivanje in presajanje zarodkov;
-       
podatke o odgovorni osebi; 
-       
podatke o imetniku zarodkov; 
-       
podatke o plemenjaku dajalcu; 
-       
podatke o plemenici dajalki; 
-       
podatke o imetniku plemenice ali samice prejemnice; 
-       
datum osemenitve, biološka starost zarodka; 
-       
datum prenosa zarodka; 
-       
postopek z zarodkom; 
-       
zdravstveni status črede in plemenice ali samice prejemnice.
V. POSTOPKI IZDAJANJA DOKUMENTOV
17. člen
(dokumentacija za razmnoževanje domačih
živali)
Ne glede na način razmnoževanja domačih
živali so izvajalci razmnoževanja ob izvedbi posameznega načina razmnoževanja
dolžni izpolniti predpisano dokumentacijo o razmnoževanju.
18. člen
(dokumenti o razmnoževanju)
(1) Potrdilo o osemenitvi, ki se izda ob
osemenitvi kopitarjev, se izpiše na obrazcih iz predpisov, ki urejajo pogoje za
odobritev organizacij in priznanje drugih organizacij v reji kopitarjev. 
(2) Potrdilo o osemenitvi, ki se izda ob
osemenitvi goveda in drobnice mora vsebovati naslednje podatke: 
-       
neponovljivo številko potrdila; 
-       
ime in priimek oziroma naziv imetnika plemenice ali samice; 
-       
G-MID; 
-       
identifikacijsko številko plemenice ali samice; 
-       
datum in zaporedno osemenitev; 
-       
identifikacijsko in rodovniško številko plemenjaka, serijo semena in
šifro osemenjevalca; 
-       
podatke o telitvi, jaritvi oziroma jagnjitvi (datum zadnjega dogodka,
potek, spol novorojene živali, podatki o abortusu, plodnostne motnje, usoda); 
-       
kraj in datum izdaje dokumenta ter podpis osemenjevalca. 
(3) V primeru ponovne osemenitve morajo
biti poleg podatkov iz prejšnjega odstavka navedeni še podatki o morebitnem
pregledu in zdravljenju plemenice ali samice. 
(4) Ob pripustu domačih živali se izdaja
potrdilo o pripustu domačih živali na obrazcih, ki so določeni v predpisih, ki
urejajo pogoje za odobritev organizacij in priznanje drugih organizacij v
govedoreji, reji drobnice in reji kopitarjev. 
(5) Potrdilo o haremskem pripustu mora
vsebovati naslednje podatke: 
-       
neponovljivo številko potrdila; 
-       
identifikacijsko številko plemenjaka z navedbo G-MID imetnika; 
-       
identifikacijske številke plemenic ali samic v čredi ali tropu z navedbo
G-MID imetnika; 
-       
obdobje v skupni čredi ali tropu; 
-       
G-MID, kjer se je pripust izvedel. 
(6) Ne glede na določbe četrtega in petega
odstavka tega člena, se pri individualnem ali haremskem pripustu plemenjakov na
samicah in plemenicah znotraj enega gospodarstva oziroma lokacije, razen pri
pripustu kopitarjev, lahko namesto predpisane dokumentacije vodi Dnevnik
pripustov, ki mora vsebovati naslednje podatke: 
-       
neponovljivo številko dokumenta; 
-       
ime in priimek oziroma naziv imetnika živali; 
-       
število predhodnih pripustov pri individualnem pripustu; 
-       
datum pripusta oziroma čas prisotnosti plemenjaka v skupni čredi; 
-       
identifikacijsko številko samice, če ta obstaja. 
(7) Potrdilo o pripustu oziroma osemenitvi
svinj, ki se izda ob pripustu ali osemenitvi svinj, se izpolni le v primeru, če
je osemenitev opravil koncesionar ali je bil pripust opravljen na pripustni
postaji, vsebovati pa mora naslednje podatke: 
-       
neponovljivo številko potrdila; 
-       
vrsto razmnoževanja (pripust/osemenitev); 
-       
ime in priimek oziroma naziv imetnika svinje; 
-       
G-MID imetnika svinje; 
-       
datum osemenitve oziroma pripusta; 
-       
identifikacijska oznaka svinje; 
-       
pasma/hibrid svinje; 
-       
plodnostne motnje; 
-       
zaporedna prasitev; 
-       
zaporedni pripust; 
-       
identifikacijska oznaka merjasca; 
-       
serija semena (pri osemenitvi); 
-       
pasma/hibrid merjasca; 
-       
način pripusta (pripust/osemenitev); 
-       
šifra osemenjevalca; 
-       
podpis izvajalca razmnoževanja. 
(8) Ne glede na določbo prejšnjega odstavka
se v prašičereji ob pripustu ali osemenitvi, ki jo izvede imetnik živali s
koncesijo iz 12. člena tega pravilnika, ne izpolni obrazec iz prejšnjega
odstavka, ampak se vodi Dnevnik pripustov in osemenitev, ki je opredeljen v
potrjenem rejskem programu za prašiče in objavljen na spletni strani
ministrstva ter vsebuje naslednje podatke: 
-       
neponovljivo številko potrdila; 
-       
G-MID, osebno ime rejca, podpis rejca; 
-       
datum osemenitve oziroma pripusta; 
-       
način razmnoževanja (pripust/osemenitev); 
-       
identifikacijska oznaka svinje; 
-       
pasma/hibrid svinje; 
-       
zaporedna prasitev; 
-       
zaporedni pripust po vrsti; 
-       
število pripustov v oestrusu; 
-       
identifikacijska oznaka merjasca; 
-       
serija semena (pri nakupu semena); 
-       
pasma/hibrid merjasca; 
-       
šifra osemenjevalca.
(9) Potrdilo o presaditvi zarodkov mora
vsebovati naslednje podatke: 
-       
neponovljivo številko potrdila; 
-       
kraj in datum presaditve zarodka; 
-       
podatke o zarodku (svež ali zamrznjen, biološka starost, in vivo, in
vitro); 
-       
podatke o skupini za pridobivanje zarodkov; 
-       
podatke o izvajalcu presaditve; 
-       
podatke o imetniku plemenice ali samice prejemnice; 
-       
podatke o plemenjaku dajalcu; 
-       
podatke o plemenici dajalki; 
-       
podatke o plemenici ali samici prejemnici. 
(10) Ne glede na določbe drugega, tretjega,
petega, šestega, sedmega, osmega in devetega odstavka tega člena lahko
dokumenti vsebujejo tudi druge podatke, če je tako določeno s predpisi, ki
urejajo poreklo in zootehniške standarde za plemenske živali, ali
veterinarskimi predpisi, oziroma druge potrebne podatke.
19. člen
(izpolnjevanje, posredovanje in hramba
dokumentov o razmnoževanju)
(1) Obrazci vseh dokumentov o razmnoževanju
so oštevilčeni z enotno neponovljivo številko, izdaja številk pa poteka prek
CRR pri ministrstvu. Podatki morajo biti pravilno in čitljivo vneseni v vse
rubrike obrazcev. 
(2) Založnik obrazcev dokumentov o
razmnoževanju je organizacija iz 84. člena ZŽiv ali Veterinarska zbornica Slovenije.
Evidenco založnikov obrazcev vodi ministrstvo, ki posameznemu založniku dodeli
serijo neponovljivih številk za posamezno vrsto dokumentov o razmnoževanju. 
(3) Založnik obrazcev dokumentov o
razmnoževanju mora obrazce zagotoviti vsem izvajalcem razmnoževanja iz 12.
člena tega pravilnika in voditi evidenco o številu natisnjenih in izdanih
obrazcev tako, da je vzpostavljena povezava med izvajalcem razmnoževanja in
enotno neponovljivo številko obrazca. Založnik je dolžan v sedmih dneh od dneva
distribucije obrazcev izvajalcem razmnoževanja vnesti v CRR podatke o
zaporednih številkah obrazcev dodeljenih posameznemu izvajalcu po posameznih
vrstah obrazcev, z navedbo datuma razdelitve obrazcev. 
(4) Potrdilo o osemenitvi se izda v treh
izvodih, od katerega enega prejme imetnik plemenice ali samice, drugega
osemenjevalno središče ali center, kjer je bilo seme kupljeno, tretjega pa
koncesionar. Če osemenitev izvede imetnik živali s koncesijo, opravi vnos
podatkov v CRR sam, ali pa v ta namen pooblasti koncesionarja ali organizacijo
iz 84. člena ZŽiv, ki lahko zanj opravi vnos v CRR. Pooblastilo mora biti
določeno v pogodbi o distribuciji semena, ki ga imetnik živali predloži ob
prijavi za dodelitev koncesije na Upravo. Kadar je seme kupljeno izven
Republike Slovenije, se drugi izvod potrdila o osemenitvi pošlje
osemenjevalnemu središču ali centru v Republiki Sloveniji, ki distribuira seme
iste vrste oziroma pasme domačih živali. 
(5) Potrdila o pripustu se izdajo v skladu
s predpisi, ki urejajo pogoje za odobritev organizacij in priznanje drugih
organizacij v govedoreji, prašičereji, reji drobnice in reji kopitarjev. 
(6) Potrdilo o haremskem pripustu izpolni
izvajalec haremskega pripusta v treh izvodih, od katerega enega prejme imetnik
plemenic ali samic, drugega imetnik plemenjaka(ov), in tretjega koncesionar ali
organizacija iz 84. člena ZŽiv, ki lahko za izvajalca haremskega pripusta
opravi vnos v CRR. Kadar so v haremskem pripustu vključene plemenice ali samice
več imetnikov, se potrdilo o haremskem pripustu izpolni ločeno za živali
posameznega imetnika. 
(7) Dnevnik pripustov se lahko vodi v pisni
ali elektronski obliki. Izpolni ga imetnik plemenjaka pisno v dveh izvodih od
katerega se en izvod hrani na imetnikovem gospodarstvu, drugega pa se za namen
vnosa podatkov v CRR pošlje koncesionarju ali organizaciji iz 84. člena ZŽiv
najmanj enkrat letno, najkasneje pa do 30. januarja tekočega leta za preteklo
leto. Če se dnevnik pripustov vodi v elektronski obliki, se podatke v CRR
pošilja v skladu z navodili iz 3. člena tega pravilnika. Določba tega odstavka
ne velja za pripust na pripustni postaji. 
(8) Potrdilo o presaditvi zarodka se
izpolni v treh izvodih, od katerih prejme enega imetnik plemenice ali samice
prejemnice, drugega koncesionar in tretjega organizacije za zbiranje,
pridobivanje in presajanje zarodkov. 
(9) Podatki o izvedbi pripusta na pripustni
postaji in osemenitve s strani koncesionarja, se pri prašičih lahko vpisujejo
na Kartico svinje, ki jo določa potrjen rejski program. 
(10) Vso dokumentacijo o razmnoževanju iz
tega pravilnika, morajo izvajalci razmnoževanja, osemenjevalna središča in
centri, organizacije za zbiranje, pridobivanje in presajanje zarodkov,
organizacije iz 84. člena ZŽiv ter imetniki živali, katerih živali so bile
predmet razmnoževanja, hraniti za govedo in kopitarje najmanj 5 let, pri
ostalih domačih živalih pa najmanj 3 leta od dneva izdaje oziroma prejema te
dokumentacije. 
(11) Potrdilo o osemenitvi, pripustu ali
prenosu zarodka izpolni izvajalec razmnoževanja ob prvi oziroma vsaki ponovni
osemenitvi, pripustu domače živali ali prenosu zarodka. 
(12) Imetnik živali s koncesijo oziroma
imetnik plemenjaka, ki izvaja pripust ali haremski pripust živali, ki so v
njegovi lasti, lahko zagotovi direktni vnos podatkov o izvršenem razmnoževanju
v CRR po elektronski poti. V tem primeru ni dolžan izpolnjevati in posredovati
dokumentov o razmnoževanju na način iz tega pravilnika, dolžan pa je zagotoviti
izvajanje desetega odstavka tega člena.
20. člen
(obveznosti koncesionarja in imetnika
živali s koncesijo)
(1) Koncesionar mora ob vsaki osemenitvi
izpolniti potrdilo o osemenitvi iz prvega, drugega oziroma sedmega odstavka 18.
člena in na zahtevo imetnika plemenice ali samice predložiti zootehniški
dokument o priznavanju plemenjaka ter predpisano zootehniško in veterinarsko
dokumentacijo, ki je priloga ob vsaki distribuciji semena. 
(2) Imetnik živali s koncesijo mora ob
vsaki osemenitvi izpolniti potrdilo o osemenitvi iz prvega oziroma drugega
odstavka 18. člena tega pravilnika ter posredovati kopije potrdila v skladu s
četrtim odstavkom prejšnjega člena. 
(3) Poleg nalog iz tega pravilnika mora
koncesionar tudi: 
-       
nadzirati delo svojih delavcev, ki izvajajo osemenjevanje in presajanje
zarodkov; 
-       
opravljati pregled kontejnerjev za shranjevanje semena in zarodkov; 
-       
kontrolirati higiensko ustreznost opreme za osemenjevanje in presajanje
zarodkov; 
-       
voditi evidenco osemenjevanja in presaditve zarodkov; 
-       
analizirati rezultate osemenjevanja in presaditve zarodkov; 
-       
ugotavljati vzroke plodnostnih motenj; 
-       
skrbeti za boljšo plodnost. 
(4) Poleg nalog iz tega pravilnika mora
imetnik živali s koncesijo tudi: 
-       
zagotavljati zadostne količine dušika v kontejnerjih za seme; 
-       
zagotavljati higiensko ustreznost opreme za osemenjevanje; 
-       
voditi lastno evidenco osemenjevanja v skladu s tem pravilnikom; 
-       
spremljati rezultate osemenjevanja po posamezni plemenici ali samici,
vključno z vodenjem seznama prvih osemenitev in vseh ponovnih osemenitev; 
-       
evidentirati plodnostne motnje; 
-       
skrbeti za boljšo plodnost.
21. člen
(osemenjevanje z mešanim semenom)
(1) Osemenjevanje z mešanim semenom se
lahko izvaja samo, če tako določa rejski program. Potomci takega razmnoževanja
niso plemenske živali in so namenjeni samo za pitanje. 
(2) Kadar izvajalec osemenjevanja osemeni
plemenico ali samico z mešanim semenom, izpolni potrdilo o osemenitvi tako, da
namesto identifikacijske ali rodovniške številke plemenjaka vpiše »mešano
seme«.
22. člen
(pripust)
(1) Izvajalec pripusta na pripustni postaji
mora ob pripustu izdati potrdilo o pripustu in v primeru zahteve lastnika
plemenice ali samice predložiti zootehniški dokument o priznavanju plemenjaka,
določen s predpisi, ki urejajo sprejetje plemenskih živali za pleme, in
veterinarsko potrdilo o opravljenih letnih rutinskih preiskavah. 
(2) Imetnik plemenskih živali, ki izvaja
pripust živali, ki so v njegovi lasti, mora o vsakem pripustu izpolniti
potrdilo o pripustu iz četrtega oziroma sedmega odstavka 18. člena na način iz
petega odstavka 19. člena tega pravilnika. 
(3) Ne glede na določbe prejšnjega odstavka
lahko imetnik plemenjaka, ki je izvajalec pripusta, vodi samo dnevnik pripustov
v skladu s šestim in osmim odstavkom 18. člena tega pravilnika.
23. člen
(haremski pripust)
Izvajalec haremskega pripusta mora izdati
potrdilo o haremskem pripustu v skladu s šestim odstavkom 19. člena oziroma
dnevnik pripustov v skladu s šestim odstavkom 18. člena tega pravilnika. Plemenjaki,
ki se uporabljajo v haremskem pripustu, morajo biti, ne glede na vrsto domačih
živali, individualno označeni, v skladu s predpisi, ki urejajo označevanje
plemenskih živali in drugega plemenskega materiala.
24. člen
(presajanje zarodkov)
Organizacija za zbiranje, pridobivanje in
presajanje zarodkov mora imetniku plemenice ali samice prejemnice izdati kopijo
zootehniškega dokumenta za zarodke, določenega s predpisi, ki urejajo poreklo
za plemenske živali, ob izvedbi presaditve zarodkov pa mora izdati potrdilo o
presaditvi zarodkov iz osmega odstavka 19. člena tega pravilnika.
VI. REGISTRI IN POROČANJE
25. člen
(register izvajalcev osemenjevanja in
register pripustnih postaj)
(1) Ministrstvo vodi register pripustnih
postaj in register izvajalcev osemenjevanja. 
(2) Register izvajalcev osemenjevanja je
voden v dveh delih, in sicer: 
-       
seznam fizičnih oseb, ki izvajajo osemenjevanje pri koncesionarju; 
-       
seznam fizičnih oseb, imetnikov živali s koncesijo. 
(3) V register izvajalcev osemenjevanja
morajo biti vpisani najmanj naslednji podatki: 
-       
ime in priimek osemenjevalca; 
-       
organizacija osemenjevalca (naslov, telefon, mobilni telefon,
elektronski naslov); 
-       
šifra osemenjevalca; 
-       
vrsta koncesije. 
(4) Šifro osemenjevalca pridobi v skladu s
predpisi, ki urejajo veterinarstvo in živinorejo vsak doktor veterinarske
medicine in veterinarski pomočnik, ki izvaja osemenjevanje domačih živali kot
javno službo ter imetnik živali s koncesijo. 
(5) Šifre osemenjevalcev sta dolžna
izdajati Veterinarska zbornica Slovenije za doktorje veterinarske medicine in
veterinarske pomočnike ter Nacionalni veterinarski inštitut (v nadaljnjem
besedilu: NVI) za imenike živali s koncesijo. Veterinarska zbornica Slovenije
in NVI sta dolžna redno vnašati podatke iz tretjega odstavka tega člena v
register izvajalcev osemenjevanja. Uprava redno potrjuje seznam posameznih
osemenjevalcev v CRR z navedbo obdobja, za katerega je bila izdana koncesijska
odločba za izvajanje nalog reprodukcije z osemenjevanjem oziroma za imetnike
živali s koncesijo z navedbo obdobja, za katerega je bila s tem imetnikom
sklenjena koncesijska pogodba. 
(6) Register pripustnih postaj se vodi v
skladu s predpisom, ki ureja odobritev organizacij in priznanje drugih
organizacij v živinoreji. 
(7) Registra iz prvega odstavka tega člena
sta sestavni del CRR.
26. člen
(centralni register razmnoževanja domačih
živali)
(1) CRR je ažuren računalniško voden
register, iz katerega so razvidni podatki o osemenitvah, pripustih in
presaditvah zarodkov in drugi podatki o razmnoževanju domačih živali, ki jih
sporočajo izvajalci razmnoževanja, osemenjevalna središča in centri ter druge
organizacije po tem pravilniku. CRR vodi ministrstvo. 
(2) Za posredovanje podatkov v CRR so
odgovorni izvajalci razmnoževanja, osemenjevalna središča in centri ter druge
organizacije po tem pravilniku, ki lahko vnos opravijo sami ali pa za to
pooblastijo koncesionarja ali organizacijo iz 84. člena ZŽiv. 
(3) Podatki v CRR se hranijo trajno. 
(4) Dostop do podatkov iz CRR in drugih
podatkov o razmnoževanju v evidencah z delovnega področja ministrstva, v skladu
z zakonom, ki ureja kmetijstvo, živinorejo oziroma veterinarstvo imajo izvajalci
javne službe na področju živinoreje (organizacije iz 84. člena ZŽiv in drugi
izvajalci) in veterinarstva (koncesionarji za področje kužnih bolezni in drugi)
v obsegu, ki je nujno potreben za izvajanje nalog po tem pravilniku.
27. člen
(roki in poročanje)
(1) Vse podatke v zvezi z osemenjevanjem
domačih živali po tem pravilniku morajo izvajalci razmnoževanja in druge
organizacije po tem pravilniku vpisati v CRR najkasneje do 10. dne v tekočem
mesecu za opravljene osemenitve v preteklem mesecu. 
(2) V primeru pripusta na pripustni postaji
mora za izvajalce pripusta iz prvega odstavka 22. člena podatke v CRR
posredovati priznana rejska organizacija ali druga priznana organizacija v
živinoreji, najkasneje do 10. dne v tekočem mesecu za pripuste, opravljene v
preteklem mesecu. Lahko pa zahtevane podatke posreduje v CRR izvajalec pripusta
tudi sam. 
(3) V primeru pripusta ali haremskega
pripusta izvajalec pripusta podatke posreduje koncesionarju ali organizaciji iz
84. člena ZŽiv in sicer dvakrat letno v mesecu januarju za preteklo leto in
mesecu juliju za tekoče leto. V primeru, da se vodi dnevnik pripustov, mora
izvajalec pripusta posredovati podatke koncesionarju ali organizaciji iz 84.
člena ZŽiv enkrat letno v mesecu januarju za preteklo leto, ta pa vnese podatke
v CRR. 
(4) Vse podatke v zvezi s prenosom zarodkov
morajo izvajalci razmnoževanja vpisati v CRR najkasneje do 10. dne v tekočem
mesecu za prenose zarodkov opravljene v preteklem mesecu. 
(5) Ob vnosu se podatki navzkrižno
preverijo s podatki iz drugih registrov, ki jih vodi ministrstvo. 
(6) Enota NVI na podlagi podatkov iz CRR,
spremlja in analizira plodnost domačih živali. Do 20. dne v tekočem mesecu
pošlje obdelane rezultate plodnosti za pretekli mesec območnemu uradu Uprave in
vodji enote za reprodukcijo in genetiko pri NVI. Enota NVI je dolžna opozoriti
območni urad Uprave o nepravilnostih pri izvajanju osemenjevanja in poročanju
izvajalcev osemenjevanja in imetnikov plemenjakov v pripustu. 
(7) Vodja enote za reprodukcijo in genetiko
pri NVI do 25. dne tekočem v mesecu za pretekli mesec zbrane rezultate o
plodnosti s komentarjem za celotno Republiko Slovenijo posreduje glavnemu uradu
Uprave, ta pa ministrstvu. 
(8) Imetniki prašičev, ki redijo do pet
samic oziroma imetniki drobnice, ki redijo do deset samic in izvajajo pripust
in haremski pripust znotraj gospodarstva oziroma lokacije, niso dolžni poročati
o izvedbi razmnoževanja v CRR. 
(9) Osemenjevalno središče oziroma center
je do 30. januarja tekočega leta za preteklo leto dolžan ministrstvu poslati
zbrane podatke o pridobivanju in porabi semena ter zbrane rezultate o plodnosti
po posameznih plemenjakih s komentarjem za Republiko Slovenijo.
VII. KONTROLA IN NADZOR
28. člen
(kontrola)
Strokovno zootehniško in veterinarsko
kontrolo nad izvajanjem ukrepov po tem pravilniku izvajajo organi, pristojni za
zootehniko in veterinarstvo, NVI ter organizacije iz 84. člena ZŽiv, vsak v
okviru pristojnosti, ki jih določajo predpisi in potrjeni rejski programi ter
sprejeti in potrjeni programi dela, ki jih potrdi ministrstvo.
29. člen
(nadzor)
(1) Kmetijski inšpektorji izvajajo v skladu
s predpisi, ki urejajo živinorejo inšpekcijski nadzor nad izvajanjem ukrepov po
tem pravilniku v odobrenih osemenjevalnih središčih in centrih ter pri
izvajalcih razmnoževanja najmanj dvakrat letno ne glede na način razmnoževanja,
v vzrejališčih, testnih ter pripustnih postajah pa vsaj enkrat letno. 
(2) Uradni veterinarji morajo v skladu s
predpisi, ki urejajo veterinarstvo najmanj dvakrat letno opraviti nadzor dela
osemenjevalnih središč in centrov, koncesionarjev, imetnikov živali s koncesijo
in organizacij za zbiranje, pridobivanje in presajanje zarodkov ter najmanj
enkrat letno opraviti nadzor dela pripustnih postaj. 
(3) V osemenjevalnem središču ali centru se
mora pri nadzoru pregledati pravilnost označitve semena, ažurnost obveznih
evidenc in higienska ustreznost objektov, prostorov ter opreme za pridobivanje
semena, predpisane s pravilnikom, ki ureja pogoje za odobritev in nadzor
osemenjevalnih središč za pridobivanje, skladiščenje in promet z živalskim
semenom. 
(4) V okviru nadzora iz drugega odstavka
tega člena opravijo uradni veterinarji vsaj enkrat letno nadzor v sodelovanju z
NVI ob rednem izvajanju rutinskih in diagnostičnih preiskav, ki jih je treba
opraviti pri vseh plemenjakih v odobrenem osemenjevalnem središču ali centru. 
(5) Pri nadzoru izvajalcev osemenjevanja iz
drugega odstavka tega člena morajo uradni veterinarji preveriti in pregledati
zlasti: 
-       
higiensko ustreznost opreme za osemenjevanje; 
-       
nivo dušika v kontejnerju; 
-       
predpisano zootehniško oziroma veterinarsko dokumentacijo za seme in o
osemenjevanju (potrdila o osemenitvah in zootehniško spričevalo za promet s
semenom domačih živali, potrdilo o oploditveni ustreznosti semena, veterinarsko
potrdilo o opravljenih letnih rutinskih preiskavah plemenjakov); 
-       
analizirati rezultate osemenjevanja ob prejetih mesečnih poročilih. 
(6) Če se v okviru inšpekcijskega nadzora
ugotovi nepravilnosti, kmetijski inšpektor oziroma uradni veterinar z odločbo
naloži odpravo nepravilnosti in v skladu z zakoni, ki urejajo živinorejo in
veterinarstvo, začasno, do odprave nepravilnosti, prepove opravljanje
dejavnosti.

Priloga
1: Pogoji za oploditveno sposobnost semena

Pravilnik o pogojih za razmnoževanje domačih
živali (Uradni list RS, št. 51/07) vsebuje naslednje prehodne in
končni določbi:
»VIII. PREHODNE IN KONČNI DOLOČBI
30. člen
(prehodne
določbe)
(1) Ministrstvo vzpostavi CRR domačih
živali najkasneje do 30. junija 2008 za govedo ter do 30. junija 2010 za
kopitarje, prašiče in drobnico. 
(2) Ministrstvo vzpostavi sistem izdaje
številk iz prvega odstavka 19. člena tega pravilnika preko CRR najkasneje do
30. novembra 2007. 
(3) Izvajalci razmnoževanja morajo
zagotoviti ažuren vnos podatkov po tem pravilniku v CRR z dnem, ko je
vzpostavljen CRR za govedo oziroma z dnem, ko je vzpostavljen CRR za kopitarje,
prašiče in drobnico. 
(4) Organizacije iz 84. člena ZŽiv in
Veterinarska zbornica Slovenije morajo uskladiti predpisane dokumente o
razmnoževanju po tem pravilniku najkasneje do 31. decembra 2007, izvajalci
razmnoževanja pa jih morajo v tem roku začeti uporabljati. 
(5) Osemenjevalna središča in centri
pripravijo skupno poročilo o vseh zalogah semena na dan uveljavitve tega
pravilnika za lastne zaloge in zaloge pri koncesionarjih ter ga posredujejo
ministrstvu do 31. julija 2008. 
(6) Register izvajalcev osemenjevanja iz
25. člena tega pravilnika se vzpostavi najkasneje do 31. decembra 2007. 
(7) Podatkovne zbirke za posamezne vrste
živali morajo biti vzpostavljene v skladu s tem pravilnikom za govedo
najkasneje do 30. junija 2009, za ostale vrste živali pa najkasneje do 30.
junija 2011. 
(8) Osemenjevalna središča, centri in
priznane rejske organizacije morajo najkasneje do 31. decembra 2007 z aneksom k
veljavni pogodbi urediti medsebojna razmerja in medsebojne obveznosti iz tega
pravilnika.
31. člen
(prenehanje
veljavnosti)
(1) Z dnem uveljavitve tega pravilnika
preneha veljati Pravilnik o pogojih oploditvene sposobnosti semena domačih
živali (Uradni list RS, št. 91/05). 
(2) Z dnem uveljavitve tega pravilnika se
prenehajo uporabljati določbe 11., 12. in 14. člena Pravilnika o pogojih, ki
jih morajo izpolnjevati osebe, ki niso veterinarski strokovni delavci, da lahko
osemenjujejo živali (Uradni list RS, št. 30/99, 44/00, 33/01 – Zvet-1 in 18/02
– ZŽiv).
32. člen
(začetek
veljavnosti)
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o spremembah in dopolnitvah
Pravilnika o pogojih za razmnoževanje domačih živali (Uradni list RS, št. 35/15) vsebuje naslednjo končno določbo:
»KONČNA DOLOČBA
19. člen
(začetek
veljavnosti)
Ta pravilnik začne veljati petnajsti dan po
objavi v Uradnem listu Republike Slovenije.«.