1. člen
S tem pravilnikom se sprejme gozdnogospodarski načrt gozdnogospodarske
enote Sodražica (2008–2017), št. 06- 20/08
z dne 8. 9. 2008, ki ga je za obdobje od 1. januarja 2008 do 31. decembra 2017
izdelal Zavod za gozdove Slovenije, Območna enota Kočevje.
2. člen
Gozdnogospodarska enota Sodražica, ki meri 4.591,44 ha, se
nahaja v Gozdnogospodarskem območju Kočevje, v občini Sodražica, oziroma v
katastrskih občinah Slemena, Sodražica, Žimarice, Gora, Zamostec, Vinice, Sušje
in Velike Poljane.
3. člen
V gozdnogospodarski enoti Sodražica je s 1. Januarjem 2008
ugotovljeno naslednje stanje gozdov:
A)    
lastništvo: 96,51% zasebnih gozdov v lasti fizičnih ali pravnih oseb,
2,48% državnih gozdov in 1,01% gozdov lokalnih skupnosti;
B)    
površina: 2.885,93 ha, od katere je 2.873,90 ha večnamenskih gozdov in
12,03 ha gozdov s posebnim namenom, v katerih gozdnogospodarski ukrepi niso
dovoljeni;
C)   
lesna zaloga: 348,0 m3/ha, od tega 188,1 m3/ha
iglavcev in 159,9 m3/ha listavcev;
D)   
tekoči letni prirastek: 9,03 m3/ha, od tega 4,78 m3/ha
iglavcev in 4,25 m3/ha listavcev.
4. člen
(1) V gozdnogospodarskem načrtu gozdnogospodarske enote Sodražica
(2008–2017) je ob upoštevanju
usmeritev iz gozdnogospodarskega načrta Gozdnogospodarskega območja Kočevje, izdelanega
za obdobje od 1. januarja 2001 do 31. Decembra 2010, ugotovljenega stanja
gozdov, analize preteklega gospodarjenja, zakonitosti razvoja gozdov ter
pridobljenih spoznanj pri spremljanju razvoja gozdov v gozdnogospodarski enoti
Sodražica določeno, da so najbolj poudarjene funkcije gozdov, ki določajo način
gospodarjenja z gozdom:
-       
proizvodne funkcije na površini 2.303,20 ha,
-       
ekološke funkcije na površini 785,08 ha ter
-       
socialne funkcije na površini 14,03 ha.
(2) Na podlagi funkcij gozdov in njihovega ovrednotenja so v
gozdnogospodarskem načrtu gozdnogospodarske enote Sodražica (2008–2017) določeni cilji gospodarjenja z gozdom
in gozdnim prostorom ter usmeritve za njihovo doseganje.
5. člen
(1) Na podlagi ciljev in usmeritev iz drugega odstavka prejšnjega
člena so v gozdnogospodarski enoti Sodražica za obdobje od 1. januarja 2008 do
31. decembra 2017 določeni naslednji ukrepi:
-       
najvišji možni posek v višini 177.400 m3, od tega 105.100 m3
iglavcev in 72.300 m3 listavcev,
-       
gojitvena dela, potrebna za ohranitev in razvoj gozdov, na površini
188,47 ha,
-       
nega drogovnjaka na površini 85,68 ha,
-       
varstvena dela, potrebna za zaščito pred divjadjo, in sicer zaščita s
premazom na površini 0,70 ha ter zaščita sadik gozdnega drevja s 1.850 tulci,
-       
nega habitatov prosto živečih živali, in sicer vzdrževanje travinj na
površini 17,90 ha ter vzdrževanje vodnih površin v obsegu 42 delovnih dni.
(2) V gozdnogospodarskem načrtu gozdnogospodarske enote Sodražica
(2008–2017) so določeni ukrepi in načini
njihove izvedbe tudi na ravneh rastiščnogojitvenih razredov in odsekov.
6. člen
Pri izdelavi gozdnogojitvenih načrtov za posamezne ekosisteme
in njihove dele v gozdnogospodarski enoti Sodražica, v obdobju od uveljavitve
tega pravilnika do 31. decembra 2017, se morajo upoštevati cilji, usmeritve in
ukrepi, določeni v gozdnogospodarskem načrtu gozdnogospodarske enote Sodražica (2008–2017).
7. člen
Po en izvod gozdnogospodarskega načrta gozdnogospodarske enote
Sodražica (2008–2017) je na vpogled na
sedežu Zavoda za gozdove Slovenije, Območne enote Kočevje, Rožna ulica 39, Kočevje,
na sedežu Zavoda za gozdove Slovenije, Krajevne enote Travna gora, Trg 25. maja
10, Sodražica in na Ministrstvu za kmetijstvo, gozdarstvo in prehrano, Dunajska
58, Ljubljana, kjer se hrani tudi dokumentacija v zvezi s postopkom sprejemanja
gozdnogospodarskega načrta gozdnogospodarske enote Sodražica (2008–2017).
8. člen
Ta pravilnik začne veljati naslednji dan po objavi v Uradnem listu
Republike Slovenije.
Št. 322-01-06-20/2001/7
Ljubljana, dne 9. decembra 2008
EVA 2008-2311-0037
dr. Milan Pogačnik l.r.
Minister
za kmetijstvo,
gozdarstvo in prehrano