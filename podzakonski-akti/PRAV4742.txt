1. člen
S tem pravilnikom se sprejme gozdnogospodarski načrt gozdnogospodarske
enote Južno Pohorje, št. 12-29/00 z dne 29. novembra 2001, ki ga je izdelal
Zavod za gozdove Slovenije, Območna enota Maribor.
2. člen
Gozdnogospodarska enota Južno Pohorje, ki meri 9.797,64 ha,
se nahaja v gozdnogospodarskem območju Maribor, v občinah Slovenska Bistrica,
Oplotnica in Zreče, oziroma v katastrskih občinah Kot, Šmartno na Pohorju, Ošelj,
Urh, Rep, Malo Tinje, Tinjska gora, Visole, Jurišna vas, Prebukovje, Kalše,
Kovača vas, Zgornja Bistrica, Ložnica, Gladomes, Okoška vas, Zlogona gora,
Koritno, Božje, Brezje pri Oplotnici, Oplotnica in Zgornje Grušovje.
3. člen
V gozdnogospodarski enoti Južno Pohorje je z dnem 1. 1. 2000
ugotovljeno naslednje stanje gozdov:
-       
površina: 5.034,62 ha,
-       
lesna zaloga: 288,7 m3/ha, od tega 192,5 m3/ha iglavcev
in 96,2 m3/ha listavcev,
-       
letni prirastek: 6,44 m3/ha, od tega 2,69 m3/ha iglavcev
in 3,75 m3/ha listavcev.
4. člen
Na podlagi ciljev gospodarjenja z gozdom in gozdnim prostorom
ter usmeritev za doseganje teh ciljev, so v gozdnogospodarski enoti Južno
Pohorje za obdobje od 1. 1. 2000 do 31. 12. 2009 določeni naslednji ukrepi:
-       
najvišji možni posek v višini 223.590 m3, od tega 149.600 m3
iglavcev in 73,990 m3 listavcev,
-       
gojitvena dela, potrebna za ohranitev in razvoj gozdov, na površini
829,68 ha,
-       
varstvena dela, potrebna za preprečitev ali omejitev motenj pri
delovanju gozda, in sicer zaščita pred divjadjo s količenjem ali tulci s 17.800
kosi ter v obsegu 210 delovnih dni, pred boleznimi in žuželkami v obsegu 180
dni in pred požari v obsegu 5 delovnih dni.
Ukrepi in načini njihove izvedbe, ki so določeni na ravneh
gospodarskih razredov in odsekov, so sestavni del tega pravilnika.
5. člen
Funkcije gozdov in njihovo ovrednotenje, cilji gospodarjenja z
gozdom in gozdnim prostorom ter usmeritve za njihovo doseganje, ki so določeni
v gozdnogospodarskem načrtu gozdnogospodarske enote Južno Pohorje, so sestavni del
tega pravilnika.
6. člen
Po en izvod gozdnogospodarskega načrta gozdnogospodarske enote
Južno Pohorje je na vpogled na sedežu Zavoda za gozdove Slovenije, Območne
enote Maribor, Tyrševa 15, Maribor, na sedežu Zavoda za gozdove Slovenije, Krajevne
enote Slovenska Bistrica, Ulica Pohorskega bataljona 5, Slovenska Bistrica, in
na Ministrstvu za kmetijstvo, gozdarstvo in prehrano, Dunajska cesta 56-58,
Ljubljana, kjer se hrani tudi dokumentacija v zvezi s postopkom sprejemanja
gozdnogospodarskega načrta gozdnogospodarske enote Južno Pohorje.
7. člen
Ta pravilnik začne veljati naslednji dan po objavi v Uradnem listu
Republike Slovenije.
Št. 322-01-12-8/00/8
Ljubljana, dne 10. februarja 2003.
mag. Franc But l. r.
Minister
za kmetijstvo, gozdarstvo in prehrano