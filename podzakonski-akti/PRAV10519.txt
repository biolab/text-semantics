1. člen
S tem pravilnikom se sprejme
gozdnogospodarski načrt gozdnogospodarske enote Podčetrtek (2011–2020), št.
09-42/11 z dne 30. 9. 2011, ki ga je za obdobje od 1. januarja 2011do
31. decembra 2020 izdelal Zavod za gozdove Slovenije, Območna enota Celje.
2. člen
Gozdnogospodarska enota Podčetrtek, ki meri
14.503,28 ha, se nahaja v Gozdnogospodarskem območju Celje, v občinah
Podčetrtek, Šmarje pri Jelšah, Kozje in Bistrica ob Sotli, oziroma v
katastrskih občinah Vonarje, Ema, Sodna Vas, Roginska Gorca, Zibika, Vršna Vas,
Orehovec, Babna Reka, Grobelce, Babna Gora, Tinsko, Sopote, Podčetrtek, Imeno,
Virštanj, Dobležiče, Verače, Buče, Drensko Rebro, Zagorje, Pilštanj, Zdole,
Vrenska Gorca, Sedlarjevo, Lastnič, Kozje, Podsreda, Dekmanca, Trebče, Hrastje
in Ples.
3. člen
V gozdnogospodarski enoti Podčetrtek je s
1. januarjem 2011 ugotovljeno naslednje stanje gozdov:
a) 
lastništvo: 77,0% zasebnih gozdov v lasti
fizičnih ali pravnih oseb, 23,00% državnih gozdov in 1,00% gozdov lokalnih
skupnosti;
b) 
površina: 5.471,97 ha, od katere je 2.748,67 ha
večnamenskih gozdov, 2.510,70 ha gozdov s posebnim namenom, v katerih so
gozdnogospodarski ukrepi dovoljeni, in 212,60 ha varovalnih gozdov;
c) 
lesna zaloga: 285,0 m3/ha, od tega
27,0 m3/ha iglavcev in 258,0 m3/ha listavcev;
d) 
tekoči letni prirastek: 8,27 m3/ha,
od tega 1,06 m3/ha iglavcev in 7,21 m3/ha listavcev.
4. člen
(1) V gozdnogospodarskem načrtu
gozdnogospodarske enote Podčetrtek (2011–2020) je na podlagi ugotovljenega
stanja gozdov, analize preteklega gospodarjenja, zakonitosti razvoja gozdov ter
pridobljenih spoznanj pri spremljanju razvoja gozdov v gozdnogospodarski enoti
Podčetrtek določeno, da so najbolj poudarjene funkcije gozdov, ki določajo
način gospodarjenja z gozdom:
-      
proizvodne funkcije na površini 5.208,22 ha,
-      
ekološke funkcije na površini 232,70 ha in
-      
socialne funkcije na površini 340,58 ha.
(2) Na podlagi funkcij gozdov in
njihovega ovrednotenja so v gozdnogospodarskem načrtu gozdnogospodarske enote
Podčetrtek (2011–2020) določeni cilji gospodarjenja z gozdom in gozdnim
prostorom ter usmeritve za njihovo doseganje.
5. člen
(1) Na podlagi ciljev in usmeritev iz
drugega odstavka prejšnjega člena so v gozdnogospodarski enoti Podčetrtek za
obdobje od 1. januarja 2011 do 31. decembra 2020 določeni naslednji
ukrepi:
-      
najvišji možni posek v višini 330.465 m3, od tega 26.948 m3
iglavcev in 303.517 m3 listavcev,
-      
gojitvena dela, potrebna za ohranitev in razvoj gozdov, na površini
1.016,44 ha,
-      
nega drogovnjaka na površini 251,84 ha,
-      
varstvena dela, potrebna za zaščito pred divjadjo, in sicer zaščita
sadik gozdnega drevja s 21.140 količki,
-      
nega habitatov prosto živečih živali, in sicer sajenje 1.220 sadik
plodonosnega drevja, vzdrževanje pasišč na površini 47 ha, vzdrževanje grmišč
na površini 7,0 ha, vzdrževanje 70 vodnih virov, postavitev in vzdrževanje 290
gnezdnic.
(2) V gozdnogospodarskem načrtu
gozdnogospodarske enote Podčetrtek (2011–2020) so določeni ukrepi in načini
njihove izvedbe tudi na ravneh rastiščnogojitvenih razredov in odsekov.
6. člen
Pri izdelavi gozdnogojitvenih načrtov za
posamezne ekosisteme in njihove dele v gozdnogospodarski enoti Podčetrtek, v
obdobju od uveljavitve tega pravilnika do 31. decembra 2020, se morajo
upoštevati cilji, usmeritve in ukrepi, določeni v gozdnogospodarskem načrtu
gozdnogospodarske enote Podčetrtek (2011–2020).
7. člen
Po en izvod gozdnogospodarskega načrta gozdnogospodarske
enote Podčetrtek (2011–2020) je na vpogled na sedežu Zavoda za gozdove
Slovenije, Območne enote Celje, Ljubljanska 13, Celje, na sedežu Zavoda za
gozdove Slovenije, Krajevne enote Rogaška Slatina, Ulica XIV. divizije 17,
Rogaška Slatina in na Ministrstvu za kmetijstvo, gozdarstvo in prehrano,
Dunajska 22, Ljubljana, kjer se hrani tudi dokumentacija v zvezi s postopkom
sprejemanja gozdnogospodarskega načrta gozdnogospodarske enote Podčetrtek
(2011–2020).
8. člen
Ta pravilnik začne veljati naslednji dan po
objavi v Uradnem listu Republike Slovenije.
Št. 007-496/2011
Ljubljana, dne 17. januarja 2012
EVA 2011-2311-0016
mag. Dejan Židan l.r.
Minister za kmetijstvo, gozdarstvo
in prehrano