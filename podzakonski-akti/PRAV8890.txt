I. SPLOŠNI DOLOČBI
1. člen
S tem pravilnikom se predpisuje enotni način vpisovanja
podatkov v plačilna navodila za vsa brezgotovinska in gotovinska vplačila in
izplačila denarnih sredstev proračunov in neposrednih uporabnikov državnega
proračuna in proračunov lokalnih skupnosti (v nadaljevanju: proračunski
uporabniki).
2. člen
Splošna pravila za vpisovanje podatkov v plačilna navodila so
določena s predpisom, ki ureja obliko, vsebino in uporabo obrazca domačega
plačilnega navodila in s predpisom, ki opredeljuje obrazce in način izvajanja
tujih plačilnih navodil.
II. VPISOVANJE PODATKOV V POLJE REFERENCA OBREMENITVE
3. člen
Proračunski uporabniki v plačilna navodila za plačila v breme
računa državnega proračuna in proračunov lokalnih skupnosti oziroma v breme
računov proračunskih uporabnikov državnega proračuna in proračunov lokalnih
skupnosti za porabo proračunskih in lastnih sredstev vpišejo podatke, določene
s tem pravilnikom. 
V predpolje in v polje referenca
obremenitve se vpiše naslednje podatke:

oznaka modela

šifra PU oziroma
  organizacijske enote

–   oznaka leta

–   oznaka dokumenta


05

4 ali 6 mest 
+ kontrolna številka

2 mesti

11 mest


 

P1

P2

P3

V predpolje reference obremenitve se vpiše oznaka modela 05. 
V polje referenca obremenitve se vpišejo podatki po
naslednjem zaporedju: 
-       
šifra proračunskega uporabnika ali šifra druge organizacijske enote
proračunskega uporabnika (P1), 
-       
oznaka leta (P2) in 
-       
oznaka dokumenta (P3). 
Med podatkoma P1 in P2 ter med podatkoma P2 in P3 sta vezaja.
Šifro proračunskega uporabnika ali šifro druge organizacijske
enote proračunskega uporabnika (P1) sestavljata 4 mestna šifra iz veljavnega
registra proračunskih uporabnikov, ki ga vodi Uprava za javna plačila (v
nadaljevanju: UJP), in kontrolna številka, izračunana po modulu 11 (4+1
številčni znak), ali 6 mestna šifra iz internega šifranta organizacijskih enot
proračunskih uporabnikov in kontrolna številka, izračunana po modulu 11 (6+1
številčni znak).
Oznaka leta (P2) je oznaka koledarskega leta, v katerem je
evidentiran dokument pri proračunskem uporabniku (2 številčni znak). 
Oznako dokumenta (P3) prosto izbere posamezni proračunski
uporabnik (največ 11 številčni znak). 
Proračunski uporabniki lahko v plačilna navodila na prvih
sedem mest polja namen nakazila vpišejo dodatne podatke, ki jih potrebujejo za
spremljanje plačilnih transakcij.
4. člen
Ne glede na določbe 3. člena
tega pravilnika lahko do 1. januarja 2009, proračunski uporabniki v plačilna
navodila za plačila v breme računov proračunov lokalnih skupnosti oziroma v
breme računov proračunskih uporabnikov proračunov lokalnih skupnosti, v
predpolje in v polje referenca obremenitve vpišejo naslednje podatke:

oznaka modela

šifra PU

–   proračunska
  postavka + podkonto

–   oznaka leta


2 mesti

4 mesta 
+ kontrolna številka

10 mest (4+6) 
+ kontrolna številka

4 mesta


 

P1

P2

P3

V predpolje reference obremenitve se vpiše: 
-       
za porabo proračunskih sredstev oznaka modela 48, 
-       
za porabo lastnih sredstev oznaka modela 38. 
V polje referenca obremenitve se vpišejo podatki po
naslednjem zaporedju: 
-       
šifra proračunskega uporabnika (P1), 
-       
proračunska postavka in podkonto (P2) in 
-       
oznaka leta (P3). 
Med podatkoma P1 in P2 ter med podatkoma P2 in P3 sta vezaja.
Šifro proračunskega uporabnika (P1) sestavljata 4 mestna
šifra iz veljavnega registra proračunskih uporabnikov, ki ga vodi UJP, in
kontrolna številka, izračunana po modulu 11 (4+1 številčni znak).
Proračunsko postavko in podkonto (P2) sestavljajo oznaka
proračunske postavke iz proračunov lokalnih skupnosti, številka podkonta
odhodka oziroma drugega izdatka iz enotnega kontnega načrta za proračun,
proračunske uporabnike in druge osebe javnega prava, ter kontrolna številka,
izračunana po modulu 11 (4+6+1 številčni znak). 
Oznaka leta (P3) je proračunsko leto, na katerega se nanaša
izplačilo (4 številčni znak). 
Proračunski uporabniki lahko v plačilna navodila na prvih
sedem mest polja namen nakazila vpišejo dodatne podatke, ki jih potrebujejo za
spremljanje plačilnih transakcij.
5. člen
Ne glede na določila 3. in 4. člena tega pravilnika
proračunski uporabniki v plačilna navodila za izplačila: 
-       
plač in drugih izdatkov zaposlenim, 
-       
obdavčljiva izplačila fizičnim osebam, 
-       
socialnih transferov, 
-       
prispevkov za socialno varnost in 
-       
drugih dajatev prej navedenih izplačil v breme računa državnega
proračuna in proračunov lokalnih skupnosti oziroma v breme računov proračunskih
uporabnikov vpišejo naslednje podatke: 
V predpolje in v polje referenca
obremenitve se vpiše naslednje podatke:

oznaka modela

šifra PU

–   številka obračuna

–   oznaka leta


40

4 mesta 
+ kontrolna številka

10 mest 
+ kontrolna številka

4 mesta


 

P1

P2

P3

V predpolje reference obremenitve se vpiše oznaka modela 40. 
V polje referenca obremenitve se vpišejo podatki po
naslednjem zaporedju: 
-       
šifra proračunskega uporabnika (P1), 
-       
številka obračuna (P2) in 
-       
oznaka leta (P3). 
Med podatkoma P1 in P2 ter med podatkoma P2 in P3 sta vezaja.
Šifro proračunskega uporabnika (P1) sestavljata 4 mestna
šifra iz veljavnega registra proračunskih uporabnikov, ki ga vodi UJP, in
kontrolna številka, izračunana po modulu 11 (4+1 številčni znak).
Številko obračuna (P2) je 10 mestna oznaka, ki jo prosto
izbere posamezni proračunski uporabnik, in kontrolna številka, izračunana po
modulu 11 (10+1 številčni znak). 
Oznaka leta (P3) je proračunsko leto, na katerega se nanaša
izplačilo (4 številčni znak). 
Proračunski uporabniki lahko v plačilna navodila na prvih
sedem mest polja namen nakazila vpišejo dodatne podatke, ki jih potrebujejo za
spremljanje plačilnih transakcij.
III. VPISOVANJE PODATKOV V POLJE REFERENCA ODOBRITVE
6. člen
V plačilna navodila za plačila v dobro računa državnega
proračuna in računov proračunov lokalnih skupnosti oziroma v dobro računov
proračunskih uporabnikov se vpišejo podatki, določeni s tem pravilnikom. 
V predpolje in v polje referenca
odobritve se vpiše naslednje podatke:

oznaka modela

šifra PU

–   podkonto

–   številka računa in oznaka
  leta


2 mesti

4 mesta
 + kontrolna
  številka

6 mest 
+ kontrolna številka

8 mest (6+2)


 

P1

P2

P3

V predpolje reference odobritve se vpiše: 
-       
za nakazila proračunskih sredstev oznaka modela 18, 
-       
za nakazila lastnih sredstev oznaka modela 28. 
V polje referenca odobritve se vpišejo podatki po naslednjem
zaporedju: 
-       
šifra proračunskega uporabnika (P1), 
-       
podkonto (P2) in 
-       
številka računa in oznaka leta (P3). 
Med podatkoma P1 in P2 ter med podatkoma P2 in P3 sta vezaja.
Šifro proračunskega uporabnika (P1) sestavljata 4 mestna
šifra iz veljavnega registra proračunskih uporabnikov, ki ga vodi UJP, in
kontrolna številka, izračunana po modulu 11 (4+1 številčni znak).
Podkonto (P2) sestavljata številka podkonta prihodka oziroma
drugega prejemka iz enotnega kontnega načrta za proračun, proračunske
uporabnike in druge osebe javnega prava, ter kontrolna številka, izračunana po
modulu 11 (6+1 številčni znak). 
Številko računa in oznako leta (P3) sestavljata številka
računa, ki jo določi prejemnik sredstev, in leto (6+2 številčni znak).
IV. PREHODNE IN KONČNE DOLOČBE
7. člen
Z enim plačilnim navodilom se lahko opravi vplačilo le za eno
številko podkonta prihodka, podkonta finančnih terjatev in naložb, podkonta
zadolževanja in odplačil dolga iz enotnega kontnega načrta za proračun,
proračunske uporabnike in druge osebe javnega prava. 
Z enim plačilnim navodilom iz 3. člena tega pravilnika se v
breme računa državnega in proračunov lokalnih skupnosti oziroma računov
proračunskih uporabnikov državnega in proračunov lokalnih skupnosti lahko
opravi izplačilo po enem dokumentu za več številk podkontov odhodkov, podkontov
finančnih terjatev in naložb, podkontov zadolževanja in odplačil dolga iz enotnega
kontnega načrta za proračun, proračunske uporabnike in druge osebe javnega
prava. 
Z enim plačilnim navodilom iz 4. člena tega pravilnika se
lahko do najkasneje 1. januarja 2009 v breme proračunov lokalnih skupnosti
oziroma računov proračunskih uporabnikov proračunov lokalnih skupnosti opravi
izplačilo le za eno številko podkonta odhodka, podkonta finančnih terjatev in
naložb, podkonta zadolževanja in odplačil dolga iz enotnega kontnega načrta za
proračun, proračunske uporabnike in druge osebe javnega prava.
8. člen
Proračunski uporabniki v zahtevke za vračila preveč
izplačanih ali napačno izplačanih sredstev iz proračuna navedejo podatke za
polje referenca odobritve po modelu 18, pri čemer za podatek P2 vpišejo
podkonto odhodkov. 
Proračunski uporabniki v plačilna navodila za vračila napačno
prejetih denarnih sredstev, za založena sredstva in varščine vpišejo podatke za
model 05. 
Do najkasneje 1. 1. 2009 proračunski uporabniki v breme
proračunov lokalnih skupnosti oziroma računov proračunskih uporabnikov
proračunov lokalnih skupnosti za vračila napačno prejetih denarnih sredstev, za
založena sredstva in varščine vpišejo podatke za model 48, kjer za podatek P2 v
polje referenca obremenitve vpišejo proračunsko postavko in podkonto razreda 2.
9. člen
Z dnem uveljavitve tega pravilnika preneha veljati Navodilo o
načinu vpisovanja podatkov, potrebnih za spremljanje izvrševanja proračuna, v
plačilne naloge (Uradni list RS, št. 86/99 in 94/01).
10. člen
Ta pravilnik začne veljati s 1. januarjem 2008.
Št. 4-10/2007/1
Ljubljana, dne 5. decembra 2007
EVA 2007-1611-0210
dr. Andrej Bajuk l.r. 
Minister 
za finance