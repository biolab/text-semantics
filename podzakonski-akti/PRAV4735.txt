1. člen
Minister za šolstvo, znanost in šport sprejme izobraževalna
programa Usposabljanje za življenjsko uspešnost – Beremo in pišemo skupaj ter
Usposabljanje za življenjsko uspešnost – Most do izobrazbe, katerih splošna
dela je predlagal, posebna dela pa določil Strokovni svet Republike Slovenije
za izobraževanje odraslih na 17. seji dne 21. 5. 2002.
2. člen
Izobraževalna programa iz 1. člena tega pravilnika objavi
Ministrstvo za šolstvo, znanost in šport na svojih spletnih straneh, lahko pa
tudi v posebni publikaciji. 
Izobraževalna programa iz prejšnjega odstavka sta
javnoveljavna.
3. člen
Ta pravilnik začne veljati naslednji dan po objavi v Uradnem
listu Republike Slovenije.
Št. 011-6/2003
Ljubljana, dne 7. februarja 2003.
dr. Slavko Gaber l. r. 
Minister za šolstvo, znanost in šport