1. člen
Ta uredba določa zunanjo mejo priobalnega zemljišča na
nekaterih zemljiških parcelah ob potoku Cerkniščica v naselju Dolenja vas.
2. člen
Zunanja meja priobalnega zemljišča ob potoku Cerkniščica v
naselju Dolenja vas poteka po zemljišču parc. št. 82 in 1246, vse k.o. Dolenja
vas, in sega en meter od zunanje meje vodnega zemljišča potoka Cerkniščica,
parc. št. 3535, k.o. Dolenja vas.
3. člen
Podatek o širini in zunanji meji priobalnega zemljišča iz
prejšnjega člena se vnese v zemljiški kataster oziroma v evidenco pravnih
režimov po predpisih o evidentiranju nepremičnin, državne meje in prostorskih
enot.
4. člen
Ta uredba začne veljati naslednji dan po objavi v Uradnem
listu Republike Slovenije.
Št. 00719-89/2005/6
Ljubljana, dne 13. oktobra 2005
EVA 2005-2511-0240
Vlada Republike Slovenije
Janez Janša l.r. 
Predsednik