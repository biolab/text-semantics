1. člen
(vsebina)
Ta uredba določa indekse vrednosti nepremičnin, ki so
evidentirane v registru nepremičnin in za katere se je indeks vrednosti
nepremičnin spremenil za več kot 10 odstotkov od zadnje spremembe modela
vrednotenja nepremičnin oziroma zadnje objave indeksa vrednosti nepremičnin.
2. člen
(indeksi vrednosti nepremičnin)
(1) Indeksi vrednosti nepremičnin so za nepremičnine iz
prejšnjega člena določeni v prilogi, ki je sestavni del te uredbe, po vrstah
nepremičnin, kot so določene z modeli vrednotenja nepremičnin za vrednostne
cone.
(2) Indeksi vrednosti nepremičnin iz prejšnjega odstavka
so določeni glede na ponudbo in povpraševanje na trgu nepremičnin na dan
31. marec 2017.
3. člen
(pripis novih vrednosti nepremičnin v register nepremičnin)
Pripis nove vrednosti za posamezno nepremičnino v skladu s to
uredbo v register nepremičnin se opravi najpozneje v 15 dneh od uveljavitve te
uredbe.
4. člen
(začetek veljavnosti)
Ta uredba začne veljati naslednji dan po objavi v Uradnem listu
Republike Slovenije.
Št. 00719-1/2018
Ljubljana, dne 8. januarja 2018
EVA 2018-2550-0028
Vlada Republike Slovenije
dr. Miroslav Cerar l.r.
Predsednik

Priloga: Indeksi
vrednosti nepremičnin na dan 31. marec 2017