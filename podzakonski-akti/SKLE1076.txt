1
Ta sklep določa obrestne mere, po katerih se obrestujejo naložena
prosta denarna sredstva oziroma prosto namensko premoženje (v nadaljevanju:
prosta denarna sredstva) pravnih oseb iz 70. člena zakona o javnih financah (Uradni
list RS, št. 79/99) in sklepa o naložbah prostih denarnih sredstev nekaterih
pravnih oseb javnega sektorja (Uradni list RS, št. 71/96, 56/98, 62/98).
2
Obrestne mere, po katerih posredni uporabniki državnega proračuna
in druge pravne osebe iz 1. točke sklepa o naložbah prostih denarnih sredstev
nekaterih pravnih oseb javnega sektorja, deponirajo svoja prosta denarna
sredstva pri poslovnih bankah oziroma dajejo likvidnostna posojila Slovenski
izvozni družbi d.d., se določijo v pogodbi o deponiranju oziroma likvidnostnem
posojilu.
3
Pravne osebe iz 70. člena zakona o javnih financah in 3. točke
sklepa o naložbah prostih denarnih sredstev nekaterih pravnih oseb javnega
sektorja ponujajo svoja prosta denarna sredstva Ministrstvu za finance v
naslednjih oblikah:
1.     
kot ponudba za nakup serijskih kratkoročnih vrednostnih papirjev
Republike Slovenije (v nadaljevanju: zakladne menice) preko nekonkurenčne
ponudbe,
2.     
kot ponudba za nakup zakladnih menic z reodprtjem posamezne emisije ali
3.     
kot ponudba za nakup ostalih kratkoročnih vrednostnih papirjev Republike
Slovenije (v nadaljevanju: zadolžnice).
4
Zakladne menice kupljene preko nekonkurenčne ponudbe se
obrestujejo po obrestni meri, ki se oblikuje na avkciji.
5
Prosta denarna sredstva, ki jih Ministrstvo za finance sprejme
od pravnih oseb iz 3. točke tega sklepa v obliki zadolžnic in zakladnih menic,
kupljenih preko reodprtja posamezne emisije, se obrestujejo:
1.     
za dospelost do 30 dni po obrestni meri, po kateri so obrestovana prosta
denarna sredstva proračuna Republike Slovenije pri poslovnih bankah primerljive
ročnosti,
2.     
za dospelost od 31 do 90 dni po 90% obrestne mere, izklicane na zadnji
avkciji trimesečnih zakladnih menic,
3.     
za dospelost od 91 do 180 dni po obrestni meri, izklicani na zadnji
avkciji trimesečnih zakladnih menic,
4.     
za dospelost od 181 dni do 1 leta po obrestni meri, izklicani na zadnji
avkciji šestmesečnih zakladnih menic.
Zgoraj navedene obrestne mere so nominalne. Za izračun
obresti se uporablja linearni način z upoštevanjem dejanskega števila dni v
letu dospelosti in števila dni zadolžitve.
6
Pravne osebe iz 3. točke tega sklepa se lahko odločijo za
nakup zadolžnic s fiksno obrestno mero, ki ostaja od sklenitve posla do
zapadlosti zadolžnice nespremenjena, ali za spremenljivo obrestno mero, ki se
vsakega prvega v mesecu popravlja glede na rezultate zadnje avkcije zakladnih menic
ustrezne ročnosti.
7
Način nakupa zadolžnic ter druge načine ponudb prostih denarnih
sredstev pravnih oseb iz 3. točke tega sklepa določi minister pristojen za
finance z navodilom.
8
Z dnem, ko začne veljati ta sklep, preneha veljati sklep o
obrestovanju deponiranih prostih denarnih sredstev z dne 29. 10. 1999.
9
Ta sklep začne veljati naslednji dan po objavi v Uradnem listu
Republike Slovenije.
št. 401-1/2000
Ljubljana, dne 16. junija 2000.
Zvonko Ivanušič l.
r.
Minister
za finance