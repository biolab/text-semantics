I
(1) Na vodovarstvenem območju v kraju Kužljevec v Občini
Ivančna Gorica je treba zaradi onesnaženosti tal z nevarnimi snovmi izvesti
ukrepe za odpravo posledic onesnaženja v naslednjem obsegu:
-       
vzpostavitev vzorčevalnih mest onesnaženosti tal,
-       
glede na dobljene rezultate meritev strojno ročni izkop onesnažene
zemljine,
-       
začasno skladiščenje izkopane zemljine na odlagališču nenevarnih
odpadkov,
-       
obdelava izkopane zemljine in njena končna odstranitev,
-       
rekultivacija območja,
-       
monitoring sledljivosti onesnaženja (merno mesto črpališče v Globočcu)
in
-       
izdelava predloga nadomestnega vodnega vira.
(2) Predvideni čas izvajanja ukrepov za odpravo posledic onesnaženja
je 6 mesecev.
(3) Izvedbo ukrepov za odpravo posledic onesnaženja zagotovi
Drava, Vodnogospodarsko podjetje Ptuj, d.d., ki kot izvajalec gospodarske javne
službe vzdrževanja vodnih in priobalnih zemljišč izvaja naloge čiščenja in
preprečevanja onesnaženja površinskih voda in priobalnih zemljišč.
(4) Stroški za izvedbo ukrepov za odpravo posledic onesnaženja
se plačajo iz sredstev Agencije Republike Slovenije za okolje za izvajanje
javnih gospodarskih služb na področju upravljanja z vodami.
(5) Nadzor nad izvajanjem ukrepov za odpravo posledic onesnaženja
zagotovi Agencija Republike Slovenije za okolje.
(6) O izvedenih ukrepih za odpravo posledic onesnaženja pripravi
poročilo ministrstvo, pristojno za okolje.
II
Ta sklep začne veljati naslednji dan po objavi v Uradnem listu
Republike Slovenije.
Št. 324-07/2001-5
Ljubljana, dne 9. avgusta 2004.
EVA 2004-2511-0244
Vlada Republike Slovenije
mag. Anton Rop l. r.
Predsednik