1. člen
(vsebina pravilnika)
(1) Ta pravilnik določa metodologijo
za določanje višine nadomestila za pridobitev služnosti na vodnih ali
priobalnih zemljiščih v lasti Republike Slovenije in upravljanju ministrstva,
pristojnega za vode (v nadaljevanju: nadomestilo), ki ga mora plačati
služnostni upravičenec služnostnemu zavezancu za izvajanje posega, ki je
predmet služnosti.
(2) Določbe tega pravilnika se
uporabljajo pri določitvi nadomestil v vodnih soglasjih.
2. člen
(pojmi)
Pojmi, uporabljeni v tem pravilniku imajo
naslednji pomen:
1.     
Služeče zemljišče je zemljišče v lasti Republike Slovenije, na katerem
se ustanavlja služnost.
2.     
Služnostni upravičenec investitor gradnje, zaradi katere se ustanavlja
služnost.
3.     
Služnostni zavezanec je Republika Slovenija, ki je lastnik služečega
zemljišča.
3. člen
(osnova za določitev nadomestila)
Osnova za določitev nadomestila je temeljna
vrednost služečega zemljišča z upoštevanjem površine vplivnega območja posega,
vrste služečega zemljišča, vpliva posega na vodni režim, vpliva posega na
služeče zemljišče, emisije v vode in trajanje služnosti.
4. člen
(višina nadomestila)
(1) Višina
nadomestila N je izražena v eurih in se določi po naslednji enačbi:
pri čemer je

P
 

 
 

-       
  površina vplivnega območja posega, izražena v m²


TV
 

 
 

-       
  temeljna vrednost služečega zemljišča
 


F vrsta
 

 
 

-       
  faktor vrste služečega zemljišča
 


F režim
 

 
 

-       
  faktor vpliva posega na vodni režim
 


F vpliv
 

 
 

-       
  faktor vpliva posega na služeče zemljišče
 


F emisija
 

 
 

-       
  faktor emisije v vode
 


F čas
 

 
 

-       
  faktor trajanja služnosti.
 

(2) Ne glede na določila prejšnjega
odstavka je najnižja vrednost nadomestila 10,00 eurov.
(3) Ne glede na prvi odstavek tega člena se
v primerih neodplačnega
prenosa zemljišč lokalnih skupnosti v last države katerih upravljavec je ministrstvo, pristojno za vode, za gradnjo objektov komunalne infrastrukture ter
komunalnih priključkov na
javno infrastrukturo, ki služijo izvajanju obveznih občinskih gospodarskih javnih služb oskrbe s pitno
vodo in odvajanja ter čiščenja
komunalne in padavinske odpadne vode, višina nadomestila za služnost na teh
zemljiščih določi v višini 5 odstotkov višine
nadomestila, določenega po prvem odstavku tega člena.
5. člen
(površina vplivnega območja posega)
Površina vplivnega območja (P) se določi na
podlagi podatkov iz dokumentacije za pridobitev vodnega soglasja v skladu s
tabelo 1, ki je kot priloga sestavni del tega pravilnika.
6. člen
(temeljna vrednost služečega zemljišča)
(1) Temeljna vrednost služečega
zemljišča (TV) je tržna vrednost kmetijskega zemljišča glede na lokacijo
zemljišča.
(2) Temeljna vrednost zemljišča
se določi v skladu s cenami nepremičnin, ki jih na podlagi predpisa, ki ureja
način izračunavanja letnih indeksov cen nepremičnin, objavlja Geodetska uprava
Republike Slovenije na svoji spletni strani, in sicer za zadnje objavljeno
obdobje, izraženo v euro/m2.
7. člen
(faktor vrste služečega zemljišča)
(1) Faktor vrste služečega zemljišča
(Fvrsta) se določi glede na to, ali je služeče zemljišče vodno ali
priobalno zemljišče.
(2) Če je služeče zemljišče vodno
zemljišče, znaša faktor vrste služečega zemljišča (Fvrsta):
Fvrsta
= 2,00
(3) Če je služeče zemljišče priobalno
zemljišče, znaša faktor vrste služečega zemljišča (Fvrsta):
Fvrsta
= 1,50
(4) Kolikor gre za poseg na vodno in
priobalno zemljišče hkrati, se za določitev nadomestila upošteva vrednost
faktorja vrste zemljišča iz drugega odstavka tega člena.
8. člen
(faktor vpliva posega na vodni režim)
(1) Faktor vpliva posega na vodni
režim (Frežim) se določi glede na vrsto in način posega na služeče
zemljišče.
(2) Faktorji vpliva posega na vodni
režim so določeni v tabeli 2, ki je kot priloga sestavni del tega pravilnika.
9. člen
(faktor vpliva posega na služeče
zemljišče)
(1) Faktor vpliva posega na služeče
zemljišče se določi glede na okrnjeno možnost rabe zemljišča zaradi posega na
služeče zemljišče.
(2) Če je služeče zemljišče vodno ali
priobalno zemljišče vode 1. reda, znaša faktor vpliva posega na služeče
zemljišče (Fvpliv):
Fvpliv
= 2,00
(3) Če je služeče zemljišče vodno ali
priobalno zemljišče vode 2. reda, znaša faktor vpliva posega na služeče
zemljišče (Fvpliv):
Fvpliv
= 1,50
10. člen
(faktor emisije v vode)
Faktor emisije v okolje (Femisija)
se določi zaradi tveganja negativnih vplivov (emisij) posega na vode, in sicer:
-       
faktor 2,00 za poseg: izpust padavinske odpadne vode
-       
faktor 3,00 za poseg: izpust komunalne ali industrijske odpadne vode
-       
faktor 1,00 za druge posege.
11. člen
(faktor trajanja služnosti)
(1) Faktor trajanja služnosti (Fčas)
se določi glede na dobo trajanja služnosti, in sicer:
0,30 za služnosti do 1enega leta,
1,00 za služnosti nad enim letom.
(2) Če služnostna pravica ni časovno
opredeljena, se upošteva faktor trajanja nad enim letom.

Priloga:
Tabela 1 – Vplivno območje posega (P); Tabela 2: Faktor vpliva posega na vodni
režim (Frežim)

Pravilnik o metodologiji za določanje
nadomestil za služnosti na vodnih in priobalnih zemljiščih v lasti Republike
Slovenije (Uradni list RS, št. 35/11)
vsebuje naslednjo končno določbo:
»12. člen
(veljavnost
pravilnika)
Ta pravilnik začne veljati petnajsti dan po
objavi v Uradnem listu Republike Slovenije.«.

Pravilnik o spremembi Pravilnika o
metodologiji za določanje nadomestil za služnosti na vodnih in priobalnih
zemljiščih v lasti Republike Slovenije (Uradni list RS, št. 18/13)
vsebuje naslednjo prehodno in končno določbo:
»2. člen
(prehodna določba)
Postopki za določitev nadomestil v
postopkih za izdajo vodnega soglasja, ki so bili začeti do uveljavitve tega
pravilnika, se končajo po določbah tega pravilnika.
3. člen
(začetek veljavnosti)
Ta pravilnik začne veljati petnajsti dan po
objavi v Uradnem listu Republike Slovenije.«.

Pravilnik o spremembi in dopolnitvi Pravilnika
o metodologiji za določanje nadomestil za služnosti na vodnih in priobalnih
zemljiščih v lasti Republike Slovenije (Uradni list RS, št. 59/14)
vsebuje naslednjo končno določbo:
»3. člen
Ta pravilnik začne veljati petnajsti dan po
objavi v Uradnem listu
Republike Slovenije.«.