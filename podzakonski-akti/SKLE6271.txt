I.
Minister za okolje in prostor odreja javno razgrnitev: 
1.     
Predloga državnega lokacijskega načrta za hidroelektrarno Krško, ki sta
ga pod številko projekta 04018-00 januarja 2006 izdelala Savaprojekt, d. d.,
Krško in Acer Novo mesto d.o.o., Novo mesto (v nadaljnjem besedilu: predlog
državnega lokacijskega načrta), 
2.     
povzetka za javnost, 
3.     
Poročila o vplivih na okolje za HE Krško in obvoznico Krško, ki ga je
pod številko projekta PVO – 159/05 februar 2006 izdelal Imos Geateh d.o.o.,
Ljubljana, ter 
4.     
drugih strokovnih podlag, na katerih temeljijo rešitve predloga
državnega lokacijskega načrta.
II.
Gradivo iz prejšnje točke bo javno razgrnjeno od 20.
februarja 2006 do 21. marca 2006, in sicer: 
-       
na Ministrstvu za okolje in prostor, Direktoratu za prostor, Dunajska
21, Ljubljana, 
-       
v prostorih Občine Krško, Cesta krških žrtev 14, Krško in 
-       
v prostorih Občine Sevnica, Glavni trg 19a, Sevnica. 
Izvleček predloga državnega lokacijskega načrta ter povzetek
za javnost bosta v terminu iz prejšnjega odstavka javno razgrnjena tudi v: 
-       
Krajevni skupnosti Rožno – Presladol, Družbeni dom, Rožno 62,
Brestanica, 
-       
Krajevni skupnosti Brestanica, Cesta prvih borcev 12, Brestanica ter 
-       
Krajevni skupnosti Krško, Cesta krških žrtev 23, Krško. 
Javni obravnavi bosta potekali: 
-       
dne 14. marca 2006 z začetkom ob 16.30 v kulturni dvorani gasilskega
doma Sevnica, Kvedrova 25, Sevnica ter 
-       
dne 14. marca 2006 z začetkom ob 19.00 v sejni sobi Občine Krško, Cesta
krških žrtev 14, Krško.
III.
Med javno razgrnitvijo in obravnavo lahko k razgrnjenemu
predlogu državnega lokacijskega načrta dajo pripombe in predloge vsi
zainteresirani organi, organizacije in posamezniki. Pripombe in predlogi se do
21. marca 2006 lahko podajo pisno na mestih javne razgrnitve kot zapis v knjigo
pripomb in predlogov, pisno ali ustno na javni obravnavi ali pa se pošljejo na
elektronski naslov: gp.mop@gov.si, pri čemer se v rubriki "Zadeva"
navedejo ključne besede "hidroelektrarna Krško". 
O pripombah in predlogih, danih med javno razgrnitvijo,
odloči pripravljavec predloga državnega lokacijskega načrta po predhodnem
mnenju pobudnika izdelave predloga državnega lokacijskega načrta.
IV.
Ta sklep se objavi v Uradnem listu Republike Slovenije, na
spletni strani Ministrstva za okolje in prostor (www.gov.si/upr), na spletnih
straneh Občine Krško in Občine Sevnica, v časopisu Dnevnik in na krajevno
običajen način na Radiu Energy.
Št. 350-09-5/2005-VC
Ljubljana, dne 9. februarja 2006
EVA 2006-2511-0072
Janez Podobnik l.r. 
Minister 
za okolje in prostor