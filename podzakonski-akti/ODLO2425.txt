1. člen
(1) Z namenom, da se omeji gibanje prebivalstva in zaradi
zajezitve in obvladovanja epidemije COVID-19 se s tem odlokom začasno omejuje
ponujanje kulturnih storitev neposredno končnim uporabnikom v Republiki
Sloveniji.
(2) Za ponujanje storitev javnih kulturnih prireditev in za
ponujanje drugih kulturnih storitev neposredno končnim uporabnikom iz
prejšnjega odstavka, se ne uporabljajo določbe odloka, ki ureja začasno
prepoved zbiranja ljudi zaradi preprečevanja okužb z virusom SARS-CoV-2.
2. člen
(1) Ponujanje storitev knjižnic, arhivov, muzejev in
galerij je dovoljeno le pod pogojem, da se zagotovi:
-       
minimalni možni stik s končnimi uporabniki v skladu s sprejetimi
navodili Nacionalnega inštituta za javno zdravje (v nadaljnjem besedilu: NIJZ),
-       
redno prezračevanje ali ustrezna ventilacija prostorov, v katerih se
izvaja dejavnost ponujanja storitev končnim uporabnikom,
-       
uporaba zaščitnih mask v skladu z odlokom, ki ureja začasne ukrepe za
zmanjšanje tveganja okužbe in širjenja okužbe z virusom SARS-CoV-2, in
-       
razkuževanje rok za končnega uporabnika pred vstopom in ob izstopu iz
prostorov, v katerih se izvaja dejavnost ponujanja storitev končnim
uporabnikom.
(2) Pri opravljanju dejavnosti iz prejšnjega odstavka se
smiselno upoštevajo vsa higienska priporočila ministrstva, pristojnega za
zdravje (v nadaljnjem besedilu: ministrstvo), in NIJZ za preprečevanje okužbe z
virusom SARS-CoV-2, ki so objavljena na spletni strani ministrstva in NIJZ.
(3) Število oseb v zaprtih javnih prostorih oziroma na
odprtih površinah, v katerih se izvaja dejavnost ponujanja storitev knjižnic,
arhivov, muzejev oziroma galerij končnim uporabnikom, se omeji na enega
končnega uporabnika na 10 kvadratnih metrov zaprte oziroma odprte javne
površine oziroma več končnih uporabnikov, če gre za osebe iz skupnega gospodinjstva.
Medosebna razdalja med končnimi uporabniki mora biti najmanj 1,5 metra, razen
med osebami iz skupnega gospodinjstva.
(4) V zaprtih javnih prostorih oziroma na odprtih površinah,
v katerih se izvaja dejavnost ponujanja storitev knjižnic, arhivov, muzejev
oziroma galerij končnim uporabnikom, in v katerih po kriterijih iz prejšnjega
odstavka sicer ne bi bilo dovoljeno združevanje 100 udeležencev, je dovoljeno
število udeležencev največ 100, če je med njimi mogoče zagotoviti medosebno
razdaljo najmanj 1,5 metra, razen med osebami iz skupnega gospodinjstva.
(5) Omejitev števila oseb iz tretjega in četrtega
odstavka tega člena ne velja v zaprtih javnih prostorih oziroma na odprtih
površinah, v katerih se izvajajo dejavnosti ponujanja storitev knjižnic, arhivov,
muzejev oziroma galerij končnim uporabnikom, ki se lahko združujejo kot
zaključena skupina na podlagi priporočil NIJZ s področja vzgoje in
izobraževanja.
(6) Odgovornost delodajalcev je, da zaposlenim
zagotovijo zaščitno opremo.
(7) Knjižnica, arhiv, muzej oziroma galerija zagotovi
spoštovanje pogojev iz prvega odstavka in omejitev iz tretjega in četrtega
odstavka tega člena.
(8) Muzeji in galerije, ki so vpisani v razvid iz
87. člena Zakona o varstvu kulturne dediščine (Uradni list RS,
št. 16/08, 123/08, 8/11 – ORZVKD39, 90/12, 111/13, 32/16 in 21/18 –
ZNOrg), s svojimi ustanovitelji uskladijo odpiralni čas ponujanja storitev
neposredno končnim uporabnikom, pri čemer upoštevajo še druge okoliščine glede
odpiranja.
3. člen
(1) Ponujanje storitev
javnih kulturnih prireditev (kinematografske, gledališke, glasbene, plesne in
druge) je dovoljeno le pod naslednjimi pogoji:
1.     
minimalni možni stik s končnimi uporabniki v skladu s sprejetimi
navodili NIJZ,
2.     
redno prezračevanje ali ustrezna ventilacija prostorov, v katerih se
izvaja dejavnost ponujanja storitev končnim uporabnikom,
3.     
uporaba zaščitnih mask v skladu z odlokom, ki ureja začasne ukrepe za
zmanjšanje tveganja okužbe in širjenja okužbe z virusom SARS-CoV-2, razen za končne uporabnike na odprtih površinah ter za
nastopajoče pri izvajanju gledaliških, glasbenih in plesnih dejavnosti,
4.     
razkuževanje rok za udeležence pred vstopom in ob izstopu iz prostorov,
v katerih se izvaja dejavnost ponujanja storitev končnim uporabnikom.
(2) Pri opravljanju
dejavnosti iz prejšnjega odstavka se smiselno upoštevajo vsa higienska
priporočila ministrstva in NIJZ za preprečevanje okužbe z virusom SARS-CoV-2,
ki so objavljena na spletni strani ministrstva in NIJZ.
(3) Končni uporabniki so lahko navzoči v zaprtih javnih
prostorih oziroma na odprtih površinah s fiksnimi sedišči, kjer se izvaja javna
kulturna prireditev, do 75 % zasedenosti zmogljivosti sedišč. Med končnimi
uporabniki mora biti eno sedišče prosto, razen med osebami iz skupnega
gospodinjstva. Omejitvi iz prvega in drugega stavka tega odstavka ne veljata v
zaprtih javnih prostorih oziroma na odprtih površinah, na katerih ni fiksnih
sedišč, pri čemer mora biti med postavljenimi sedišči oziroma stojišči najmanj
1 meter razdalje, razen med osebami iz skupnega gospodinjstva. Medosebna
razdalja med končnimi uporabniki, ki niso na sediščih oziroma stojiščih, mora
biti najmanj 1,5 metra, razen med osebami iz skupnega gospodinjstva.
(4) Omejitev števila oseb iz prejšnjega odstavka ne
velja v zaprtih javnih prostorih oziroma na odprtih površinah, v katerih se
izvaja javna kulturna prireditev izključno za končne uporabnike, ki se lahko
združujejo kot zaključena skupina na podlagi priporočil NIJZ s področja vzgoje
in izobraževanja.
(5) Izvajanje javnih
kulturnih prireditev za končne uporabnike je dovoljeno le pod pogojem, da
nastopajoči enkrat tedensko oziroma pred samo izvedbo javne kulturne
prireditve, če to izvajajo občasno, opravijo testiranje na virus SARS-CoV-2 z
metodo verižne reakcije s polimerazo (v nadaljnjem besedilu: test PCR) ali s
hitrimi antigenskimi testi (v nadaljnjem besedilu: test HAG), pri čemer lahko
nastopajo le tiste osebe, ki imajo negativni rezultat testa.
(6) Javne kulturne
prireditve se lahko udeležijo le končni uporabniki, ki imajo:
1.     
dokazilo o negativnem rezultatu testa na virus SARS-CoV-2 s testom PCR
ali testom HAG, ki ni starejši od 48 ur od odvzema brisa,
2.     
dokazilo o cepljenju zoper COVID-19, s katerim dokazujejo, da je
preteklo od prejema:
- 
drugega odmerka cepiva Comirnaty proizvajalca Biontech/Pfizer najmanj
sedem dni, cepiva COVID-19 Vaccine proizvajalca Moderna najmanj 14 dni, cepiva
Sputnik V proizvajalca Russia’s Gamaleya National Centre of Epidemiology and
Microbiology najmanj 14 dni, cepiva CoronaVac proizvajalca Sinovac Biotech
najmanj 14 dni ali cepiva COVID-19 Vaccine proizvajalca Sinopharm najmanj 14
dni,
- 
prvega odmerka cepiva Vaxzevria (COVID-19 Vaccine) proizvajalca
AstraZeneca najmanj 21 dni ali cepiva Covishield proizvajalca Serum Institute
of India/AstraZeneca najmanj 21 dni,
- 
odmerka cepiva COVID-19 Vaccine Janssen proizvajalca Johnson in
Johnson/Janssen-Cilag najmanj 14 dni,
3.     
dokazilo o pozitivnem rezultatu testa PCR, ki je starejši od deset dni,
razen če zdravnik presodi drugače, vendar ni starejši od šest mesecev, ali
4.     
potrdilo zdravnika, da je oseba prebolela COVID-19 in od začetka
simptomov ni minilo več kot šest mesecev.
(7) Javne kulturne prireditve se lahko udeležijo tudi končni
uporabniki, ki imajo dokazilo iz 3. ali 4. točke prejšnjega odstavka in so bili
v obdobju do največ osem mesecev od pozitivnega rezultata testa PCR oziroma
začetka simptomov cepljeni z enim odmerkom cepiva iz 2. točke prejšnjega
odstavka, zaščita pa se vzpostavi z dnem cepljenja.
(8) Dokazila o
testiranju iz petega in šestega odstavka tega člena se upoštevajo, če so bila
izdana v državah članicah Evropske unije, državah članicah schengenskega območja,
Avstraliji, Izraelu, Kanadi, Novi Zelandiji, Ruski federaciji, Združenem
kraljestvu Velike Britanije in Severne Irske ali Združenih državah Amerike.
(9) Pogoj iz šestega odstavka tega člena ne velja za končne
uporabnike, ki še niso dopolnili 15 let.
(10) Osebam iz petega odstavka tega člena testiranja ni treba
opraviti, če še niso dopolnile 15 let ali če predložijo dokazila iz šestega ali
sedmega odstavka tega člena.
(11) Organizatorji
oziroma nosilci izvajanja javnih kulturnih prireditev zagotovijo spoštovanje
pogojev iz prvega odstavka in omejitev iz tretjega odstavka tega člena, nosilci
izvajanja gledaliških, glasbenih in plesnih dejavnosti pa zagotovijo tudi
spoštovanje pogoja iz petega odstavka tega člena.
4. člen
(1) Ponujanje storitev dostopa in ogleda kulturne
dediščine na ograjenih odprtih javnih površinah z nepremično kulturno dediščino
je dovoljeno le pod pogojem, da se zagotovi:
-       
minimalen možen stik s končnimi uporabniki v skladu s sprejetimi
navodili NIJZ, in
-       
razkuževanje rok za končnega uporabnika pred vstopom in ob izstopu iz
ograjene odprte javne površine z nepremično kulturno dediščino.
(2) Pri opravljanju dejavnosti iz prejšnjega odstavka se
smiselno upoštevajo vsa higienska priporočila ministrstva in NIJZ za
preprečevanje okužbe z virusom SARS-CoV-2, ki so objavljena na spletni strani
ministrstva in NIJZ.
(3) Število oseb na ograjenih odprtih javnih površinah z
nepremično kulturno dediščino, na katerih se ponuja storitev dostopa in ogleda
kulturne dediščine končnim uporabnikom, se omeji na enega končnega uporabnika
na deset kvadratnih metrov odprte javne površine oziroma na več končnih
uporabnikov, če gre za osebe iz skupnega gospodinjstva. Medosebna razdalja med
končnimi uporabniki mora biti najmanj 1,5 metra, razen med osebami iz skupnega
gospodinjstva.
(4) Upravljavec ograjene odprte javne površine z
nepremično kulturno dediščino zagotovi spoštovanje pogojev iz prvega odstavka
tega člena in omejitev iz prejšnjega odstavka.
5. člen
Vlada Republike Slovenije preverja utemeljenost ukrepov iz
tega odloka na podlagi strokovnih mnenj.

Odlok o začasni omejitvi ponujanja kulturnih
storitev končnim uporabnikom v Republiki Sloveniji (Uradni list RS, št. 63/21) vsebuje naslednji končni določbi:
»KONČNI DOLOČBI
6. člen
Z dnem uveljavitve tega odloka preneha veljati Odlok o
začasni prepovedi ponujanja kulturnih in kinematografskih storitev končnim
uporabnikom v Republiki Sloveniji (Uradni list RS, št. 55/21 in 60/21).
7. člen
Ta odlok začne veljati 23. aprila 2021 in velja do
vključno 2. maja 2021.«.

Odlok
o spremembah Odloka o začasni omejitvi ponujanja kulturnih storitev končnim
uporabnikom v Republiki Sloveniji (Uradni list RS, št. 66/21)
spreminja 7. člen odloka tako, da se glasi:
»7. člen
Ta odlok začne veljati 23. aprila 2021 in velja do
vključno 9. maja 2021.«;
ter vsebuje naslednjo končno določbo:
»KONČNA DOLOČBA
4. člen
Ta odlok začne veljati naslednji dan po objavi v Uradnem
listu Republike Slovenije.«.

Odlok
o spremembah in dopolnitvi Odloka o začasni omejitvi ponujanja kulturnih
storitev končnim uporabnikom v Republiki Sloveniji (Uradni list RS, št. 69/21)
spreminja 7. člen odloka tako, da se glasi:
»7. člen
Ta odlok začne veljati 23. aprila 2021 in velja do
vključno 16. maja 2021.«;
ter vsebuje naslednjo končno določbo:
»KONČNA DOLOČBA
4. člen
Ta odlok začne veljati naslednji dan po objavi v Uradnem
listu Republike Slovenije.«.

Odlok
o spremembah Odloka o začasni omejitvi ponujanja kulturnih storitev končnim
uporabnikom v Republiki Sloveniji (Uradni list RS, št. 73/21)
spreminja 7. člen odloka tako, da se glasi:
»7. člen
Ta odlok začne veljati 23. aprila 2021 in velja do
vključno 23. maja 2021.«;
ter vsebuje naslednjo končno določbo:
»KONČNA DOLOČBA
4. člen
Ta odlok začne veljati naslednji dan po objavi v Uradnem
listu Republike Slovenije.«.

Odlok
o spremembah in dopolnitvah Odloka o začasni omejitvi ponujanja kulturnih
storitev končnim uporabnikom v Republiki Sloveniji (Uradni list RS, št. 79/21)
spreminja 7. člen odloka tako, da se glasi:
»7. člen
Ta odlok začne veljati 23. aprila 2021 in velja do
vključno 30. maja 2021.«;
ter vsebuje naslednjo končno določbo:
»KONČNA DOLOČBA
5. člen
Ta odlok začne veljati naslednji dan po objavi v Uradnem
listu Republike Slovenije.«.

Odlok
o spremembah določenih odlokov, izdanih na podlagi Zakona o nalezljivih
boleznih (Uradni list RS, št. 85/21)
spreminja 7. člen odloka tako, da se glasi:
»7. člen
Ta odlok začne veljati 23. aprila 2021 in velja do
vključno 6. junija 2021.«;
ter vsebuje naslednjo končno določbo:
»KONČNA DOLOČBA
2. člen
Ta odlok začne veljati naslednji dan po objavi v Uradnem
listu Republike Slovenije.«.

Odlok
o spremembah Odloka o začasni omejitvi ponujanja kulturnih storitev končnim
uporabnikom v Republiki Sloveniji (Uradni list RS, št. 89/21)
spreminja 7. člen odloka tako, da se glasi:
»7. člen
Ta odlok začne veljati 23. aprila 2021 in velja do
vključno 13. junija 2021.«;
ter vsebuje naslednjo končno določbo:
»KONČNA DOLOČBA
3. člen
Ta odlok začne veljati naslednji dan po objavi v Uradnem
listu Republike Slovenije.«.

Odlok
o spremembah Odloka o začasni omejitvi ponujanja kulturnih storitev končnim
uporabnikom v Republiki Sloveniji (Uradni list RS, št. 93/21)
spreminja 7. člen odloka tako, da se glasi:
»7. člen
Ta odlok začne veljati 23. aprila 2021 in velja do
vključno 20. junija 2021.«;
ter vsebuje naslednjo končno določbo:
»KONČNA DOLOČBA
3. člen
Ta odlok začne veljati naslednji dan po objavi v Uradnem
listu Republike Slovenije.«.

Odlok
o spremembah in dopolnitvah Odloka o začasni omejitvi ponujanja kulturnih
storitev končnim uporabnikom v Republiki Sloveniji (Uradni list RS, št. 96/21)
spreminja 7. člen odloka tako, da se glasi:
»7. člen
Ta odlok začne veljati 23. aprila 2021 in velja do
vključno 27. junija 2021.«;
ter vsebuje naslednjo končno določbo:
»KONČNA DOLOČBA
4. člen
Ta odlok začne veljati naslednji dan po objavi v Uradnem
listu Republike Slovenije.«.

Odlok
o spremembah določenih odlokov, izdanih na podlagi Zakona o nalezljivih
boleznih (Uradni list RS, št. 101/21)
spreminja 7. člen odloka tako, da se glasi:
»7. člen
Ta odlok začne veljati 23. aprila 2021 in velja do
vključno 4. julija 2021.«;
ter vsebuje naslednjo končno določbo:
»KONČNA DOLOČBA
2. člen
Ta odlok začne veljati naslednji dan po objavi v Uradnem
listu Republike Slovenije.«.