1. člen
(vsebina pravilnika)
Ta pravilnik določa izobrazbo, ki jo morajo imeti učitelji v
izobraževalnem programu za odrasle opismenjevanje v slovenščini za odrasle
govorce drugih jezikov.
2. člen
(opredelitev pojmov)
V tem pravilniku uporabljeni izrazi imajo naslednji pomen:
-    
univerzitetni študijski program – študijski program, sprejet pred 11.
junijem 2004, po katerem se v skladu s 15. členom Zakona o spremembah in
dopolnitvah Zakona o visokem šolstvu (Uradni list RS, št. 94/06; v nadaljnjem
besedilu: ZViS-E) pridobi raven izobrazbe, ki ustreza ravni izobrazbe, pridobljeni
s študijskim programom druge stopnje,
-    
magistrski študijski program druge stopnje – študijski program druge
stopnje v skladu s 33. členom Zakona o visokem šolstvu (Uradni list RS, št.
32/12 – uradno prečiščeno besedilo, 40/11 – ZUPJS-A, 40/12 – ZUJF, 57/12 –
ZPCP-2D, 109/12, 85/14 in 75/16; v nadaljnjem besedilu: ZViS).
3. člen
(izobrazba)
V tem pravilniku izobrazba pomeni zaključen študijski program
za pridobitev izobrazbe, po katerem se pridobi strokovni naslov v skladu z
Zakonom o strokovnih in znanstvenih naslovih (Uradni list RS, št. 61/06 in
87/11 – ZVPI) in pa tudi študijski program za izpopolnjevanje v skladu s 33.a
členom ZViS.
4. člen
(posebnosti študijskih programov)
Če v tem pravilniku ni navedeno, ali je ustrezen enopredmetni
ali dvopredmetni študijski program, se šteje, da je ustrezen tako enopredmetni
kot dvopredmetni študijski program.
5. člen
(učitelj)
Učitelj v izobraževalnem programu za odrasle opismenjevanje v
slovenščini za odrasle govorce drugih jezikov je lahko, kdor je končal:
-      
univerzitetni študijski program razrednega pouka,
-      
univerzitetni študijski program slovenskega jezika ali slovenskega
jezika s književnostjo,
-      
magistrski študijski program druge stopnje poučevanje (smer poučevanje
na razredni stopnji ali poučevanje na razredni stopnji z angleščino) ali
razredni pouk ali
-      
magistrski študijski program druge stopnje slovenistika ali slovenski
jezik in književnost.
6. člen
(pedagoško-andragoška izobrazba)
Učitelj v izobraževalnem programu za odrasle opismenjevanje v
slovenščini za odrasle govorce drugih jezikov mora imeti ustrezna
pedagoško-andragoška znanja, predpisana z zakonom, in sicer v obsegu najmanj 60
kreditnih točk po ECTS.
7. člen
(magisterij znanosti in doktorat znanosti)
Ne glede na določbe tega pravilnika je za učitelja v
izobraževalnem programu za odrasle opismenjevanje v slovenščini za odrasle
govorce drugih jezikov ustrezna tudi izobrazba, pridobljena po študijskih
programih za pridobitev magisterija znanosti oziroma doktorata znanosti
ustrezne smeri v skladu s 15. členom ZViS-E ali po doktorskem študijskem
programu tretje stopnje ustrezne smeri v skladu s 33. členom ZViS.
8. člen
(uveljavitev)
Ta pravilnik začne veljati petnajsti dan po objavi v Uradnem
listu Republike Slovenije.
Št. 0070-78/2016
Ljubljana, dne 15. junij 2017
EVA 2016-3330-0057
dr. Maja Makovec Brenčič l.r.
Ministrica
za izobraževanje, znanost in šport