I. SPLOŠNI DOLOČBI
1. člen
(podlaga državnega lokacijskega načrta)
(1) S to uredbo se v skladu z Odlokom o strategiji
prostorskega razvoja Slovenije (Uradni list RS, št. 76/04) in Uredbo o
prostorskem redu Slovenije (Uradni list RS, št. 122/04) sprejme državni
lokacijski načrt za kompresorsko postajo Ajdovščina (v nadaljnjem besedilu:
državni lokacijski načrt). 
(2) Državni lokacijski načrt je izdelal ZUM, urbanizem,
planiranje, projektiranje, d.o.o., Maribor, pod številko naloge 217/2003, v
aprilu 2006.
2. člen
(vsebina uredbe)
(1) Ta uredba določa ureditveno območje, funkcionalne,
tehnične in oblikovalske rešitve načrtovanih objektov in površin, zasnovo
projektnih rešitev prometne, energetske, vodovodne in druge komunalne
infrastrukture ter telekomunikacijskega omrežja, rešitve in ukrepe za varstvo
okolja, ohranjanje narave, varstvo kulturne dediščine in trajnostno rabo
naravnih dobrin, etapnost izvedbe, obveznosti investitorjev in izvajalcev ter
odstopanja. 
(2) Sestavine iz prejšnjega odstavka so prikazane v
kartografskem delu državnega lokacijskega načrta, ki je skupaj z obveznimi
prilogami na vpogled na Ministrstvu za okolje in prostor, Direktoratu za
prostor, in pri službi, pristojni za urejanje prostora v Občini Ajdovščina.
II. UREDITVENO OBMOČJE
3. člen
(funkcija ureditvenega območja)
Ureditveno območje državnega lokacijskega načrta obsega: 
-       
površino kompleksa kompresorske postaje, ki jo sestavljajo več objektov,
plato cevovodnih povezav, proste površine in most dovozne ceste, 
-       
območje rekonstruiranega odseka javne ceste, 
-       
površine, po katerih poteka infrastruktura, potrebna za nemoteno
delovanje kompresorske postaje.
4. člen
(obseg ureditvenega območja)
(1) Ureditveno območje državnega lokacijskega načrta obsega
parcele oziroma dele parcel, na katerih so načrtovani trajni objekti
kompresorske postaje, in parcele oziroma dele parcel, na katerih je predvidena
omejena raba. 
(2) Ureditveno območje državnega lokacijskega načrta, na
katerem so načrtovani trajni objekti, obsega parcele oziroma dele parcel po
katastrskih občinah: 
a)    
območje kompresorske postaje in prestavljenega odseka plinovoda M 3: 
- 
k. o. Budanje: 
2777, 2776, 2775,
2774, 2772, 2687/2, 2688, 2773/1, 2773/2; 
b)    
območje rekonstruirane javne poti: 
- 
k. o. Budanje: 
2683, 2682/1,
2819/45, 2830/4; 
- 
k. o. Šturje: 
2025, 2076, 2020,
2021, 2022, 2023, 2024, 2075. 
(3) Ureditveno območje državnega lokacijskega načrta, na
katerem je načrtovana omejena raba prostora (območja infrastrukturnih vodov,
potrebnih za nemoteno delovanje kompresorske postaje), obsega parcele oziroma
dele parcel po katastrskih občinah: 
a)    
elektroenergetski kablovod: 
- 
k. o. Budanje: 
2777, 2773/1,
2772, 2778, 2681/5, 2682/1, 2683, 2781, 2782, 2783; 
- 
k. o. Šturje: 
2025, 2076, 2020,
2021, 2022, 2023, 2024; 
b)    
vodovod: 
- 
k. o. Budanje: 
2773/1, 2682/1,
2683, 2830/4, 2830/3, 2830/1, 2829/3, 2829/1, 2817/54, 2831/2, 2831/1, 2831/3,
2831/4; 
- 
k. o. Šturje: 
2112/4, 2112/5,
2102/68, 2113/7, 2113/6, 2113/5, 2111/17, 2110/20, 2110/26, 2187/2, 2110/28,
2110/21, 2174, 2185/2, 2185/1, 2184, 989/1, 989/2; 
c)    
optični kabel od razdelilne transformatorske postaje (v nadaljnjem
besedilu: RTP) Ajdovščina do priključka na telekomunikacijsko omrežje: 
- 
k. o. Ustje: 
1529/1, 1527,
1610, 1611, 1612, 1602, 1603, 1604/2, 1604/1, 1605, 1606, 1607, 1608, 1609; 
- 
k. o. Šturje: 
2079, 2073/1,
2071, 2070, 2064, 2063, 2050, 2051, 2052, 2047, 2046, 2029, 2030, 2031, 2025,
2076, 2021, 2022, 2023, 2024, 2075, 2112/4, 2112/5, 2102/68, 2113/7, 2113/6,
2113/5, 2111/17, 2110/20, 2110/26; 
- 
k. o. Budanje: 
2683, 2830/4,
2830/3, 2830/1, 2817/54, 2831/2, 2831/3, 2831/4.
III. FUNKCIONALNE, TEHNIČNE IN OBLIKOVALSKE REŠITVE
NAČRTOVANIH OBJEKTOV IN POVRŠIN
5. člen
(lokacija)
Kompresorska postaja se umesti na Ajdovskem polju med reko
Vipavo in hitro cesto Vipava–Ajdovščina–Selo neposredno ob odlagališču
komunalnih odpadkov Ajdovščina na stacionaži km 23 + 800 magistralnega
plinovoda M 3 Šempeter pri Novi Gorici–Vodice.
6. člen
(pogoji za urbanistično in arhitekturno oblikovanje)
(1) Velikost platoja kompresorske postaje je približno 130 ×
200 m. Plato se uredi na koti 88,70 m n. v. Brežina platoja se oblikuje z
nagibom 1: 3 s polkrožnim prehodom v obstoječi teren in utrdi s kamnitimi rebri
zaradi zaščite pred visokimi vodami. Plato kompresorske postaje se ogradi z
mrežno ograjo višine 2,20 m z varnostnimi elementi na vrhu ograje. 
(2) Predvidena je gradnja naslednjih objektov kompresorske
postaje: 
a)    
nadzorno-servisnega objekta (objekt A): 
- 
namembnost: večnamenski objekt – upravna in pisarniška stavba ter
energetski objekt; 
- 
orientacija: SV–JZ; 
- 
etažnost: P + M; 
- 
dopustna gradbena površina: 51,40 m × 15,20 m; 
- 
višinski gabariti: 7,00 m, dimniki, zračniki in izpuhi so lahko višji; 
- 
streha: ločna ali ravna in ozelenjena; 
- 
fasada: v odtenkih klorofilnih barv, dopustna so lesena in kovinska
vrata in okna, dopustne so zunanje žaluzije na oknih; 
- 
glavne smeri dovozov in dostopov: s severozahodne strani; 
- 
objekt se oblikuje skladno s sodobnimi načeli oblikovanja (uporaba
sodobnega materiala, povzemanje izhodišč oblikovanja industrijskega objekta v
kompleksu); 
b)    
objekta kompresorskih enot – turbinske zgradbe (objekta B 1 in B 2): 
- 
namembnost: kompleksni industrijski objekt – energetski objekt; 
- 
orientacija: SZ–JV; 
- 
etažnost: P; 
- 
dopustna gradbena površina: 37,00 m × 18,00 m in 25,00 m × 18,00 m; 
- 
višinski gabariti: 10,00 m, dimniki, zračniki in izpuhi so lahko višji; 
- 
streha: enokapna ali ločna do 10°, krita s pločevino, lahko ozelenjena; 
- 
fasada: odtenki klorofilnih barv v poljubnem vzorcu; 
- 
glavne smeri dovozov in dostopov: s severovzhodne strani; 
- 
oblikovanje objekta izraža njegovo tehnološko vsebino; 
c)    
reducirne postaje lastne rabe (objekt C): 
- 
namembnost: kompleksen industrijski objekt – energetski objekt; 
- 
orientacija: SV–JZ; 
- 
etažnost: P; 
- 
dopustna gradbena površina: 6,00 m × 8,00 m; 
- 
višinski gabariti: 5,00 m, dimniki, zračniki in izpuhi so lahko višji; 
- 
streha: enokapna ali ravna lahko ozelenjena; 
- 
fasada: temnejši odtenki klorofilne barve; 
- 
glavne smeri dovozov in dostopov: s severovzhodne strani; 
- 
oblikovanje objekta je usklajeno z objekti kompresorskih enot; 
d)    
drugih manjših energetskih objektov: jekleni stolp višine 15,00 m kot
nosilec izpuhov iz kompresorskih enot (objekt D), hladilni agregat (objekt H)
za hlajenje objektov in več objektov na platoju cevovodnih povezav: rezervoar
za plinski kondenzat, enote filter separatorjev, hladilniki zemeljskega plina.
Oblika teh objektov se prilagaja tehnološkim zahtevam. 
(3) Pohodne površine okrog objektov so tlakovane. Prav tako
je tlakovan pohodni pas okrog nadzemnih plinovodnih naprav na platoju
cevovodnih povezav.
7. člen
(pogoji za krajinsko oblikovanje)
(1) Oblika platoja kompresorske postaje je organska. Brežine
platoja se zatravijo ter zasadijo z grmovnicami in drevesi. 
(2) Na celotnem severozahodnem, severnem, severovzhodnem in
vzhodnem robu platoja se izvede poudarjen zelen rob, ki prehaja v ozelenitvene
površine z različno širino in višino. Iz strani dostopne ceste je nasip visok
od 1,20 do 2,20 m. 
(3) Jugovzhodni rob se zasadi kot plantažni nasad dreves.
Severovzhodni rob, ki meji na odlagališče komunalnih odpadkov, se zasadi z
vrsto velikih dreves. Severozahodni rob se zasadi kot drevored. 
(4) Betonski oporni zid rekonstruirane javne poti se ozeleni
z zimzelenimi plezalkami. Pred zidom se zasadijo avtohtone grmovnice. 
(5) Brežine ob vhodu na plato se zasadijo z grmovnicami. Z
grmovnicami se izvede tudi zasaditev pod opornim zidom dostavne ceste. Med
severozahodnim nasipom ob parkiriščih in nadzorno-servisnim objektom se zasadi
drevored manjših dreves. 
(6) Severovzhodni in jugozahodni rob ograjene ploščadi se
zasadi z drevesi po vzoru vetrozaščitnih pasov. Drevesa so zasajena na zunanji
strani žične ograje. 
(7) Znotraj kompleksa se okoli stolpa za izpust plinov zasadi
drevesa v skupinah z namenom zastiranja pogledov. 
(8) Projektna dokumentacija za pridobitev gradbenega
dovoljenja mora v načrtu krajinske arhitekture povzeti rešitve iz ureditvene
situacije s prerezi iz državnega lokacijskega načrta.
8. člen
(gradnja enostavnih objektov)
Na ureditvenem območju državnega lokacijskega načrta je v
skladu s predpisi, ki urejajo graditev objektov, dopustna postavitev enostavnih
objektov: 
a)    
pomožnih objektov: 
- 
pomožnih objektov za lastne potrebe: garaža, lopa in nadstrešek, 
- 
ograj, 
- 
pomožnih infrastrukturnih objektov: pomožnih cestnih objektov, pomožnih
energetskih objektov, pomožnih telekomunikacijskih objektov, pomožnih
komunalnih objektov; 
b)    
urbane opreme.
IV. ZASNOVA PROJEKTNIH REŠITEV PROMETNE, ENERGETSKE,
VODOVODNE IN DRUGE KOMUNALNE INFRASTRUKTURE TER TELEKOMUNIKACIJSKEGA OMREŽJA
9. člen
(skupne določbe)
Zaradi gradnje kompresorske postaje se zgradijo, prestavijo,
zamenjajo oziroma zaščitijo komunalni, energetski in telekomunikacijski
objekti. Projektiranje in gradnja komunalnih, energetskih in
telekomunikacijskih naprav in objektov ter cestne infrastrukture potekata v
skladu s pogoji posameznih upravljavcev teh objektov in naprav, navedenimi v
obvezni prilogi državnega lokacijskega načrta.
10. člen
(prometna infrastruktura)
(1) Javna pot JP 502511 se od konca že rekonstruiranega
odseka do lokacije kompresorske postaje rekonstruira z dimenzijami in elementi,
ki zagotavljajo prevoznost vozilu z največjim gabaritom, ki uporablja to
prometno površino, na odseku v območju mostu in priključka dovozne ceste na
kompresorsko postajo pa se razširi tako, da je mogoč uvoz večjih tovornih vozil
čez most. Dimenzije in umestitev posameznih ureditev in objektov so razvidne iz
grafičnega dela državnega lokacijskega načrta. Obstoječi most se rekonstruira z
voziščem širine 5,00 m. 
(2) Za dovoz na plato se zgradi armiranobetonski prostoležeči
most čez potok Puščavec z voziščem širine 5,50 m. Na obeh straneh mostu se
postavi ograja. Konstrukcijski elementi mostu so oblikovani skladno z
arhitekturnimi elementi objektov na ajdovskem območju. Brežine ob mostu se
zaščitijo s kamnitimi zidovi. 
(3) Na platoju se zgradi krožna cesta s širino vozišča 5,50
m. 
(4) Pred vhodom kompresorske postaje se uredijo parkirna
mesta za osebna vozila, njihovo število se določi glede na vrsto in obseg
dejavnosti. 
(5) Vse prometne površine so asfaltirane, pešpoti pa
tlakovane.
11. člen
(plinovodno omrežje)
(1) Kompresorska postaja se priključi na plinovod M 3
Šempeter pri Novi Gorici–Vodice na stacionaži km 23 + 800. Magistralni plinovod
M 3 se prestavi proti severovzhodu. 
(2) Pod platojem cevovodnih povezav se speljejo podzemne plinovodne
povezave (sesalne in tlačne) s potrebnimi armaturami in regulacijskimi ventili,
napravami za merjenje pretoka in čiščenje plina, sprejemno-oddajno čistilno
napravo (dve enoti) in na tlačni strani odseka plinovoda za navezavo na bodoči
plinovod proti Slovenski Istri in na vzporedni plinovod M 3/1. Plinovodne
povezave se od priključka speljejo do filtrsko-separatorske postaje, nato do
odcepa za oskrbo plina za pogon plinskih turbin in drugih porabnikov plina
kompresorske postaje ter naprej do sesalnih priključkov kompresorjev. Tlačna
plinovoda izza kompresorjev se vodita do hladilnikov zemeljskega plina, mimo
hladilnikov je predvidena izvedba obvoda voda. Tlačni vod se spelje prek
merilne postaje do priključka na plinovod M 3. 
(3) Plinovodne povezave na platoju cevovodnih povezav morajo
biti vkopane z najmanjšim mogočim nadkritjem 1,00 m.
12. člen
(elektroenergetska infrastruktura)
(1) V nadzorno-servisnem objektu se postavijo
transformatorska postaja z dvema transfomatorjema in dva agregata z električnim
generatorjem. Namesti se sistem neprekinjenega napajanja različnih izhodnih
napetosti. Zgradi se elektroenergetski kablovod od stojnega mesta SM07
20-kilovoltnega daljnovoda RTP Ajdovščina–RTP Razdrto do nove transformatorske
postaje na platoju kompresorske postaje Ajdovščina. 
(2) Vsi kovinski deli konstrukcij, ki so v korozivnem mediju,
se pred elektrokemično korozijo zaščitijo z izvedbo lokalne katodne zaščite s
stalnimi merilnimi mesti. 
(3) Uredi se zunanja razsvetljava s cestnimi svetilkami, ki
se montirajo na fasade objektov in drogove višine 8,00 m ob cestah in na
platoju cevovodnih povezav. Razsvetljava je dvonivojska: za osvetlitev pešpoti
naj stojijo svetilke na nizkih stebričkih in svetilke na drogovih, ki so
namenjeni vzdrževanju. Pri sistemu osvetljevanja objektov in površin
kompresorske postaje se uporabljajo take svetilke, ki omogočajo osvetljavo
talnih površin in ne osvetljujejo neba in širše okolice, ter žarnice s čim
manjšim deležem ultravijolične svetlobe. Ponoči je razsvetljava vključena le ob
izrednih razmerah (popravila, vzdrževanje itd.).
13. člen
(ogrevanje)
V nadzorno-servisnem objektu se postavi toplovodna kotlovnica
za ogrevanje plina v objektu priprave plina, za ogrevanje prostorov
nadzorno-servisnega objekta in turbinskih objektov.
14. člen
(vodovodno omrežje)
Zgradi se vodovod dimenzije DN 150 vključno s hidrantnim
omrežjem od priključka na obstoječe vodovodno omrežje v naselju Kamenice vzdolž
občinske ceste do kompresorske postaje. Na kompleksu kompresorske postaje se
zgradi zanka vodovoda dimenzije DN 150 z devetimi nadzemnimi hidranti.
15. člen
(odvajanje onesnaženih voda)
(1) Vode s platoja in streh objektov se z nakloni odvajajo v
potok Puščavec, delno pa tudi na okoliški teren. Voda s platoja ob
nadzorno-servisnem objektu se zajema posebej ter se s pomočjo razbremenilnika
in lovilnika olja odvaja v potok Puščavec. 
(2) Odvod komunalnih onesnaženih voda je predviden v
nepretočno greznico, neprepustno za vodo, iz greznice pa se odvaža na centralno
čistilno napravo Ajdovščina. 
(3) Odvod kondenzata iz filter separatorjev je predviden v
jekleno cisterno – rezervoar za plinski kondenzat.
16. člen
(telekomunikacijsko omrežje)
(1) Zgradita se optični kabel od vstopne točke v omrežje
upravljavca telekomunikacijskega omrežja ob hitri cesti Vipava–Ajdovščina–Nova
Gorica vzdolž občinske ceste do kompresorske postaje in optični kabel od RTP
Ajdovščina vzdolž občinske ceste in trase plinovoda M 3 do kompresorske
postaje. 
(2) Telekomunikacijska oprema je postavljena v
nadzorno-servisnem objektu.
V. REŠITVE IN UKREPI ZA VARSTVO OKOLJA, OHRANJANJE NARAVE,
VARSTVO KULTURNE DEDIŠČINE IN TRAJNOSTNO RABO NARAVNIH DOBRIN
17. člen
(zrak)
Med gradnjo in obratovanjem se preprečuje nastanek poškodb,
ki bi povzročile uhajanje plina oziroma plinskega kondenzata. Sipki material in
nezaščitene površine se vlažijo ter preprečuje raznos materiala z gradbišča.
Med gradnjo se upoštevajo predpisi, ki urejajo emisije za gradbeno mehanizacijo
in prevozna sredstva.
18. člen
(tla)
(1) Gradbeni posegi s težkimi stroji se izvajajo v suhem
vremenu. Glineni material iz izkopa za plato kompresorske postaje se ne sme
uporabljati za zasipanje redkih ali tipičnih mikroreliefnih pojavov na drugih
krajih, lahko pa se uporabi za dnevno prekritje odlagališčnih celic. 
(2) Vse degradirane in ranjene zemeljske površine, ki bi
morebiti nastale med gradnjo, se sonaravno in protierozijsko zaščitijo.
Travnata ruša brežin se redno vzdržuje (redno košenje).
19. člen
(ureditve na območjih kmetijskih zemljišč)
Treba je preprečiti vse poškodbe, ki lahko nastanejo zaradi
gaženja, nepravilnega odlaganja, mešanja horizontov in podobno. Med gradnjo se
prst odstrani in začasno odloži. Preprečijo se nenadzorovani prevozi po
kmetijskih zemljiščih. Vse dovozne poti do kmetijskih zemljišč se po opravljenih
delih vrnejo v prejšnje stanje, prekinjene poti pa nadomestijo. Na prizadetih
zemljiščih se zagotovi nadomestilo za zmanjšanje uporabnosti (pridelovalne
sposobnosti) zemljišč in motenje posesti med gradnjo.
20. člen
(voda, vodnogospodarske ureditve in zaščitni ukrepi)
(1) Med gradnjo se preprečita izlitje in spiranje goriva,
maziv in drugih strupenih snovi v površinske vode in podtalnico. Gradnja naj
poteka v suhem vremenu oziroma v obdobju, v katerem je mogoče pričakovati manj
padavin. 
(2) Izvedejo se vsi tehnični ukrepi za preprečevanje
onesnaženja podtalnice, vsi objekti in naprave, ki so temu namenjeni, se redno
čistijo in vzdržujejo. 
(3) Pretočni profili vodotokov se redno vzdržujejo.
Načrtovani posegi se izvajajo tako, da so tudi po gradnji mogoča običajna
vzdrževalna dela na vseh vodotokih in odvodnikih. Omogočena morajo biti tudi
morebitna potrebna poznejša regulacijska dela. 
(4) Plato se nasuje tako, da je omogočeno varovanje objektov
in naprav na platoju kompresorske postaje pred vplivom visokih voda reke Vipave
ter potokov Puščavec in Podovšak. Minimalna kota ± 0,00 platoja je 88,70 m n.
m. Kota ± 0,00 objekta kompresorskih enot in reducirne postaje plina za lastno
rabo je 89,20 m. n. m, kota drugih objektov pa na koti ± 0,00 platoja.
Prečkanje potoka Puščavec z dostopno cesto se izvede s prepustom z najmanjšo
zadostno varnostno višino 0,50 m nad koto stoletnih visokih voda potoka
Puščavec oziroma nad koto visokih voda reke Vipave. Plato se izvede tako, da lahko
voda nemoteno odteka. 
(5) Na celotnem območju je naklon brežine platoja najmanj 1 :
3. Brežine morajo biti zaščitene pred vplivom visokih voda s kamnitimi rebri,
ki so umeščena na krajši stranici platoja, to je na jugovzhodni strani platoja,
na medsebojni razdalji največ 40,00 m. Eno dodatno rebro se namesti tudi na
obeh daljših stranicah platoja, na razdalji največ 40,00 m od vogala platoja.
Rebra so iz kamna v betonu, na vrhu debeline 0,60 m in dobro usidrana ter
prekrita z rušo (nevidna). Nagib stranic rebra je 10 : 1. 
(6) Med kompresorsko postajo in odlagališčem odpadkov se
uredi odvajanje visokih voda. Na severni strani postaje se na robu platoja
izvede jarek za odvajanje poplavnih voda. Izveden je kot mulda iz kamna širine
0,80 m in globine 0,50 m z urejenim iztokom v potok Puščavec. Zemljati jarek in
struga Puščavca se redno vzdržujeta (odstranitev zarasti in oblikovanje
struge).
21. člen
(ohranjanje narave)
(1) Kompresorska postaja je na ekološko pomembnejšem območju
reke Vipave in osrednjega dela Vipavske doline, kjer je življenjski prostor
ogroženega kačjega pastirja koščičnega škratca (Agrion ornatum).
Upoštevajo se usmeritve, izhodišča in pogoji za ohranjanje biotske
raznovrstnosti, navedeni v naravovarstvenih smernicah, ki so priloga državnega
lokacijskega načrta. 
(2) Po gradnji se vzpostavi prejšnje stanje, kadar je to le
mogoče. Odstranjene živice, posamezna drevesa in grmovnice v odprti krajini se
nadomestijo. Obrežna vegetacija se v največji možni meri ohranja in uničena
nadomešča, če to dopuščajo potrebni posegi zaradi rednega vzdrževanja pretočnih
profilov vodotoka. S posegi v obrežno vegetacijo s sekanjem, obsekavanjem,
redčenjem in zasajanjem se ne sme spreminjati fizikalna lastnost obrežja. Za
ohranjanje biotske raznovrstnosti se ohranjajo naravni elementi in danosti v
krajini, predvsem na kmetijskih zemljiščih: živice, posamezna drevesa in grmi.
Pri gradbenih delih v bližini obstoječih dreves in grmovnic se te zaščitijo v
skladu s predpisi, ki urejajo to področje. Potreba po zaščitnem posegu, vrsta,
obseg in čas takega posega se določijo v skladu z vrsto dreves in rastlinskih
sestojev ter odvisno od vrste, obsega in trajanja gradbenega posega. 
(3) Posek vegetacije, priprava gradbišča in gradnja v čim
manjši možni meri sovpadajo z obdobji razmnoževanja, vzrejanja mladičev,
gnezditvene sezone in prezimovanja. 
(4) Dela potekajo takrat, ko v potokih ni vode, če pa to ni
mogoče, je treba 14 dni pred začetkom gradnje obvestiti Ribiško družino
Ajdovščina, da opravi morebitno potreben elektroizlov rib. 
(5) Odpadni material se ne sme odlagati v vodotoke.
22. člen
(varstvo kulturne dediščine)
Na ureditvenem območju ni evidentiranih območij kulturne
dediščine. Investitor mora na ureditvenem območju državnega lokacijskega načrta
zagotoviti stalen arheološki nadzor nad zemeljskimi deli.
23. člen
(varstvo pred hrupom)
(1) Izvedejo se ukrepi za zmanjšanje emisij hrupa pri
konstrukcijski izvedbi in sestavi tehnološke opreme: objekt kompresorskih enot
se pokrije s protihrupnim okrovom (akustično ohišje) in zvočno izolira, na
izpuhih, mestih vstopa zraka v kompresor in prezračevalnih kanalih se namestijo
dušilniki hrupa, dušilniki hrupa so nameščeni tudi na stebru izpušnih vodov.
Notranje stene energetskega objekta se obdelajo z zvočno absorpcijskim materialom.
(2) Gradnja praviloma poteka podnevi, ponoči pa samo ob
neodložljivih vzdrževalnih ali drugih delih. Dopustna je uporaba tistih
delovnih naprav in mehanizacije, ki so izdelane v skladu z normami kakovosti za
emisije hrupa. 
(3) Prve meritve hrupa v okolju se opravijo v skladu s
predpisi, ki urejajo hrup. Med meritvami naj vsi stroji oziroma naprave
obratujejo blizu največje obremenitve. Nadaljnji monitoring se izvaja glede na
rezultate prvih meritev.
24. člen
(varstvo pred naravnimi in drugimi nesrečami)
(1) Izdela se načrt zaščite in reševanja. 
(2) Za zaščito pred požarom se kompresorska postaja z vsemi
stavbami, napravami in cevovodi izvede skladno s predpisi, ki urejajo varstvo
pred požarom, in predpisi, ki urejajo tehnične pogoje za graditev, obratovanje
in vzdrževanje plinovodov z delovnim tlakom nad 16 barov. 
(3) Protipožarni in varnostni sistemi (sistemi alarmnih
naprav, sistem za zaznavanje plina, gasilna oprema) morajo biti ločeni in
neodvisni od drugih sistemov. Sistemi za zaznavanje požara morajo biti
nameščeni povsod tam, kjer je nevarnost požara: v zgradbah, delavnicah in
območjih s procesno opremo. Investitor mora za protipožarno varstvo naročiti
izdelavo požarnega elaborata.
25. člen
(pridobivanje potrebnega materiala in odlaganje presežka
materiala)
(1) Za gradnjo platoja kompresorske postaje in rekonstrukcijo
ceste mora investitor zagotoviti približno 76 500 m3 kamnitega
materiala. Potreben material se pridobi iz obstoječih gramoznic, ki imajo
pridobljena potrebna dovoljenja in lahko zadostijo potrebnim količinam. 
(2) Predvidenih 3500 m3 presežka materiala, ki
nastne zaradi rekonstrukcije, se odpelje in odloži na odlagališču komunalnih
odpadkov v Dolgi Poljani v občini Ajdovščina. 
(3) Pri gradnji platoja se odstrani humus in se odloži na
ureditvenem območju državnega lokacijskega načrta ter se ponovno uporabi za
krajinsko ureditev platoja.
VI. ETAPNOST IZVEDBE PROSTORSKE UREDITVE
26. člen
(1) Načrtovane posege je mogoče izvesti v petih funkcionalno
sklenjenih celotah, ki se lahko izvajajo etapno: 
-       
1. etapa: zgraditev mostu čez potok Puščavec z rekonstrukcijo poti in
zgraditev platoja kompresorske postaje, 
-       
2. etapa: zgraditev komunalnih vodov za delovanje kompresorske postaje:
dveh optičnih kablov, vodovod, elektroenergetski vod, rekonstrukcija javne
poti, 
-       
3. etapa: zgraditev prve faze kompresorske postaje: nadzorno-servisnega
objekta, objekta kompresorskih enot, reducirne postaje lastne rabe, platoja
cevovodnih povezav z napeljavami, ki omogočajo obratovanje v smeri Nova
Gorica–Ljubljana in Ljubljana–Nova Gorica, in zgraditev vseh potrebnih
komunalnih vodov za doseganje funkcionalne celote kompresorske postaje, 
-       
4. etapa: prestavitev odseka plinovoda M 3, 
-       
5. etapa: dograditev kompresorske postaje z objektom kompresorskih enot
in napeljavami na platoju cevovodnih povezav. 
(2) Etape se izvedejo zaporedno, razen druge in četrte, ki ju
je mogoče izvesti neodvisno od preostalih etap.
VII. OBVEZNOSTI INVESTITORJEV IN IZVAJALCEV
27. člen
(monitoring)
Investitor mora zagotoviti celosten načrt in izvajanje
monitoringa za hrup, določen v Poročilu o vplivih na okolje, ki ga je izdelal
IBE, svetovanje, projektiranje in inženiring, d.d., Ljubljana, pod številko
projekta P1KPAJ-B114/118A, številka mape P1KPAJ-3P/01, v novembru 2005. Pri
določitvi točk monitoringa se smiselno upoštevajo že izvedene meritve ničelnega
stanja in določbe te uredbe. V delih, kjer je to mogoče, je treba monitoring
prilagoditi drugemu obstoječemu državnemu in lokalnemu spremljanju stanja
kakovosti okolja ter ga uskladiti z njim. Pri fizičnih meritvah stanja sestavin
se zagotovi vsaj tolikšno število točk nadzora, da se pridobi utemeljena
informacija o stanju posamezne sestavine okolja. Točke spremljanja stanja se
zavarujejo tako, da je omogočeno stalno pridobivanje podatkov. Rezultati
monitoringa so javni, investitor pa poskrbi za dostopnost podatkov.
28. člen
(organizacija gradbišča)
(1) Gradbišče se organizira tako, da gradbiščna baza ni
umeščena v neposredni bližini naselja, na območjih naravnih vrednot, naravne
dediščine, kulturne dediščine ali na drugih varovanih območjih. Gradbišče se
zavaruje tako, da se zagotovita varnost in nemotena uporaba sosednjih objektov
in zemljišč. 
(2) Prevozne poti morajo potekati po obstoječih cestah in
poteh, manipulativne površine med gradnjo so lahko na ureditvenem območju in
zemljiščih, ki nanj mejijo. 
(3) Med izvajanjem del investitor zagotovi spremljanje in
nadzorovanje stanja na gradbišču.
29. člen
(dodatne obveznosti)
Poleg obveznosti, navedenih v prejšnjih členih te uredbe, so
obveznosti investitorjev in izvajalcev tudi, da: 
-       
zagotovijo ali nadomestijo dostope in dovoze do obstoječih objektov in
zemljišč, 
-       
promet med gradnjo organizirajo tako, da ne prihaja do zastojev, 
-       
zaradi prometne varnosti izkopane jarke označijo in zavarujejo, še
posebno ponoči, 
-       
pred začetkom del pravočasno obvestijo upravljavce komunalnih,
energetskih, telekomunikacijskih objektov in naprav ter upravljavce prometne
infrastrukture, z njimi evidentirajo obstoječe objekte in naprave ter uskladijo
vse posege na območju objektov in naprav in v njihove varovalne pasove, 
-       
izvedejo priklop srednjenapetostnega kablovoda na distribucijski del
daljnovoda in uredijo srednjenapetostno uzankanje nove transformatorske postaje
na obstoječo transformatorsko postajo »Odlagališče« z zamenjavo le-te, 
-       
upoštevajo križanje načrtovane infrastrukture z elektroenergetskima
visokonapetostnima daljnovodoma 110-kilovoltnim Ajdovščina–Idrija in 2 ×
110-kilovoltnim Ajdovščina–Divača ter približevanje stojnim mestom in vpliv
daljnovodov na objekt, 
-       
upoštevajo potek ozemljitev daljnovodov, ki so lahko položene do 25 m od
stojnega mesta, da ozemljitev ne poškodujejo in da načrtovano infrastrukturo
speljejo najmanj 3 m od najbližjega ozemljilnega kraka, 
-       
v primeru križanja načrtovane infrastrukture z ozemljili daljnovodov
izdelajo študijo o vplivu in ustrezni zaščiti ter elaborat izvedbe, 
-       
za stojna mesta daljnovodov, kjer se plinovod, visikonapetostni kablovod
ali vodovod približa ozemljilom za manj kot 3 m oziroma križa ozemljila, ob
prisotnosti upravljavca daljnovoda opravijo kontrolne meritve ozemljitvene
upornosti in izdelano poročilo dostavijo upravljavcu daljnovoda, 
-       
v objektu preprečijo nastanek previsokih napetosti dotika in koraka ob
hkratnih stikih na daljnovodu ali ob atmosferskih praznitvah z izvedbo
ustreznega ozemljitvenega sistema in izenačenjem potencialov, 
-       
v objektu, ki je oddaljen od daljnovoda manj kot znaša višina bližnjega
daljnovoda, povečana za 3 m, ne smejo skladiščiti lahko vnetljivih materialov,
streha objekta pa ne sme biti pokrita z vnetljivim materialom, 
-       
pod daljnovodom in v širini koridorja ne sadijo dreves, 
-       
če je objekt pod daljnovodom ali v širini koridorja ograjen s kovinsko
mrežo, izračunajo ali izmerijo inducirano napetost pri normalnem obratovanju
daljnovoda; če je inducirana napetost višja od 65 voltov, izvedejo posebne
zaščitne ukrepe (npr. ozemljitev, galvanska ločitev ograje, zamenjava ograje),
zagotovijo najmanj 3 m varnostne oddaljenosti faznih vodnikov daljnovoda do
ograje ter mehansko in električno ojačajo izolacijo na daljnovodu, 
-       
za vse poškodbe oziroma motnje oskrbe, do katerih bi morebiti prišlo na
obstoječih objektih gospodarske javne infrastrukture, pravočasno obvestijo
pristojne upravljavce, 
-       
za vsak poseg na obstoječih objektih gospodarske javne infrastrukture
predhodno pridobijo soglasje upravljavca, 
-       
krijejo vse stroške projektiranja, predelave ali odprave eventualnih
poškodb na obstoječih objektih gospodarske javne infrastrukture, ki bi nastali
v času izgradnje oziroma pri vzdrževalnih delih, 
-       
med gradnjo zagotovijo vse potrebne varnostne ukrepe in organizacijo na
gradbišču, da se prepreči onesnaženje okolja in voda, ki bi nastalo zaradi
prevoza, skladiščenja in uporabe tekočih goriv in drugih škodljivih snovi, 
-       
ob nezgodi zagotovijo takojšnje ukrepanje za to usposobljenih oseb, 
-       
med gradnjo zagotovijo intervencijske poti, 
-       
med gradnjo zagotovijo zaščito objektov in naprav, po končani gradnji pa
morebitne nastale poškodbe popravijo, 
-       
po končani gradnji na območju gradbišča vzpostavijo prejšnje stanje, 
-       
v najkrajšem možnem času odpravijo morebitne negativne posledice in
popravijo poškodbe v prostoru, nastale zaradi gradnje in obratovanja
kompresorske postaje, 
-       
zagotovijo ribiški čuvajski službi Ribiške družine Ajdovščina dostop in
nadzor nad posegom.
VIII. ODSTOPANJA
30. člen
(dopustna odstopanja)
(1) Pri uresničitvi državnega lokacijskega načrta so dopustna
odstopanja od tehničnih rešitev, določenih s to uredbo, če se pri nadaljnjem
podrobnejšem proučevanju energetskih, tehnoloških, geoloških, hidroloških,
geomehanskih in drugih razmer najdejo tehnične rešitve, ki so oblikovno,
energetsko-tehnično, tehnološko ali okoljevarstveno primernejše ter ne
poslabšujejo prostorskih in okoljskih razmer. 
(2) Odstopanja od tehničnih rešitev iz prejšnjega odstavka ne
smejo biti v nasprotju z javnim interesom. Z njimi morajo soglašati organi in
organizacije, na katere se ta odstopanja nanašajo. 
(3) Pri uresničitvi državnega lokacijskega načrta so dopustna
odstopanja glede dopustne gradbene površine in višine objektov, ki sta določeni
v drugem odstavku 6. člena te uredbe. Odstopanje pri dopustni gradbeni površini
je ± 15%, pri višini objektov pa ± 10%. 
(4) Etažnost objektov, določena v 6. členu te uredbe, je
lahko tudi drugačna, pri čemer je treba pri višini objektov upoštevati določbe
6. člena te uredbe. 
(5) Vse višinske kote se natančno določijo v projektih za
pridobitev gradbenega dovoljenja. Določitev višinskih kot objektov ne sme
negativno vplivati na delovanje sosednjih objektov in naprav. 
(6) Izvedejo se lahko tudi nova križanja infrastrukturnih
objektov z območjem kompresorske postaje, v kolikor niso v nasprotju s to
uredbo in z njimi soglaša investitor oziroma upravljavec kompresorske postaje.
IX. NADZOR
31. člen
(nadzor)
Nadzor nad izvajanjem te uredbe opravlja Inšpektorat
Republike Slovenije za okolje in prostor.
X. PREHODNA IN KONČNA DOLOČBA
32. člen
(občinski prostorski akti)
(1) Z dnem uveljavitve te uredbe se za ureditveno območje
državnega lokacijskega načrta iz 4. člena te uredbe šteje, da je spremenjen in
dopolnjen občinski prostorski akt: 
-       
Spremembe in dopolnitve prostorskih sestavin dolgoročnega in družbenega
plana Občine Ajdovščina za območje Občine Ajdovščina (Uradno glasilo, št. 7/97
in 9/98, Uradni list RS, št. 87/99, 17/03 in 96/04). 
(2) Določbe te uredbe se za območje, navedeno v točki b)
drugega odstavka in v tretjem odstavku 4. člena te uredbe, prenehajo
uporabljati, ko so na tem območju končana ureditvena dela.
33. člen
(začetek veljavnosti)
Ta uredba začne veljati petnajsti dan po objavi v Uradnem
listu Republike Slovenije.
Šifra: 00719-27/2006/6
Ljubljana, dne 18. maja 2006
EVA 2005-2511-0083
Vlada Republike Slovenije
Janez Janša l.r. 
Predsednik