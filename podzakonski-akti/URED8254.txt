I. SPLOŠNE DOLOČBE
1. člen
(vsebina)
Ta uredba je rudarski koncesijski akt, ki določa pogoje za
podelitev in izvajanje rudarske pravice za izkoriščanje mineralne surovine
tehnični kamen – apnenec v pridobivalnem prostoru Razdrto 2 v občinah Divača in
Postojna.
2. člen
(koncesijska pogodba)
Ob neskladju določb te uredbe in določb koncesijske pogodbe
veljajo določbe te uredbe.
3. člen
(splošni varstveni pogoji in ukrepi)
(1) Nosilec rudarske pravice za izkoriščanje mora med
izvajanjem rudarske pravice in opustitvijo izvajanja rudarskih del izpolnjevati
tudi vse pogoje po predpisih, ki urejajo ceste, gozdove, varstvo okolja,
ohranjanje narave, varstvo voda, varstvo kulturne dediščine, varstvo pred tehničnimi
in drugimi nesrečami, ter po drugih predpisih, s katerimi se urejajo rudarska
dela.
(2) Poleg izpolnjevanja pogojev iz prejšnjega odstavka mora
nosilec rudarske pravice za izkoriščanje zagotoviti še:
1.     
ukrepe, da se predvideni poseg v okolje izvede tako, da se čim bolj
zmanjša poraba prostora in energije;
2.     
ukrepe, s katerimi se dosega največje mogoče varstvo okolja pred
izpustom plinastih, tekočih ali trdnih snovi v zrak, tla, površinske vode ali
podtalnico;
3.     
ukrepe za preprečevanje čezmernega onesnaževanja okolja s hrupom;
4.     
smotrno izkoriščanje mineralne surovine z uporabo ustrezne sodobne
tehnologije;
5.     
upoštevanje pravil ravnanja, varstvenih režimov, izhodišč in
naravovarstvenih pogojev za varstvo tehničnih vrednot in ohranjanje biotske
raznovrstnosti;
6.     
ukrepe pri tveganju in nevarnosti za okolje ob morebitni ekološki
nesreči zaradi posega;
7.     
ukrepe za zavarovanje vodnih virov, če koncesionar odkrije nahajališče
vode;
8.     
dovozne poti do kraja posega in njihovo primerno ureditev;
9.     
ukrepe za preprečitev razlitja motornih olj in naftnih derivatov;
10.  
ukrepe v zvezi s sanacijo in vnovično ureditvijo zemljišč med
dejavnostjo in po njej, in sicer tako, da se kar najbolj vzpostavi novo ali
nadomesti prejšnje okoljsko stanje; in
11.  
ukrepe, da se ne poslabšata stanje voda in vodni režim.
4. člen
(zagotavljanje varstva in zdravja pri delu)
Varstvo in zdravje pri delu nosilec rudarske pravice za
izkoriščanje zagotavlja v skladu z zakonom, ki ureja rudarstvo.
5. člen
(obveznost obveščanja in poročanja)
Nosilec rudarske pravice za izkoriščanje organom in zavodom
poroča v skladu s predpisi, ki urejajo rudarstvo, vode, varstvo podzemnih jam,
ohranjanje narave in varstvo okolja, ter drugimi predpisi.
6. člen
(obveznost plačila rudarske koncesnine in rezerviranih
sredstev za sanacijo)
(1) Nosilec rudarske pravice za izkoriščanje je zavezanec za
plačevanje rudarske koncesnine ter za zagotavljanje in plačevanje rezerviranih
sredstev za sanacijo v skladu z zakonom, ki ureja rudarstvo.
(2) Rudarska koncesnina se odmerja, plačuje in usklajuje v
skladu z zakonom, ki ureja rudarstvo, ter predpisom, ki ureja plačevanje
rudarskih koncesnin.
(3) Rezervirana sredstva za sanacijo se zagotavljajo,
odmerjajo, plačujejo in usklajujejo v skladu z zakonom, ki ureja rudarstvo, ter
predpisom, ki ureja plačevanje sredstev za sanacijo.
7. člen
(prenehanje koncesijske pogodbe)
Koncesijska pogodba preneha iz razlogov, ki jih določa zakon,
ki ureja rudarstvo, in tako, kot določa zakon, ki ureja rudarstvo.
8. člen
(odvzem rudarske pravice)
Rudarska pravica za izkoriščanje se odvzame iz razlogov in
tako, kot določa zakon, ki ureja rudarstvo.
II. MINERALNA SUROVINA, PRIDOBIVALNI PROSTOR IN POGOJI, POD
KATERIMI SE PODELJUJE RUDARSKA PRAVICA ZA IZKORIŠČANJE
9. člen
(izkoriščanje mineralne surovine tehnični kamen – apnenec v
pridobivalnem prostoru Razdrto 2 v občinah Divača in Postojna)
(1) Predmet rudarske pravice je izkoriščanje mineralne
surovine tehnični kamen – apnenec v količini 1 838 200 (milijon osemsto
osemintrideset tisoč dvesto) kubičnih metrov v raščenem stanju.
(2) Pridobivalni prostor Razdrto 2 je nov pridobivalni
prostor površinskega kopa s površinskim izkoriščanjem mineralne surovine v
etažah z razstreljevanjem, ki obsega predčasno opuščena pridobivalna prostora
Razdrto in Razdrto – širitev.
(3) Pridobivalni prostor Razdrto 2 obsega:
-       
v celoti zemljišča s parcelnimi številkami: 1309, 1311/4, 1311/5,
1311/6, 1311/7, 1314/1, 1314/2, 1316/1, 1316/2, 1316/3, 1316/4, 1316/5, 1316/6,
1316/7, 1316/8, 1316/9, 1316/10, 1316/11, 1316/12, 1316/13, 1316/89, 1316/90, 1316/95,
1316/96 in 1316/97, vse katastrska občina 2446 Laže, ter 2838/1, 2838/2,
2839/1, 2839/2, 2839/3, 2839/4 in 2840, vse katastrska občina 2483 Razdrto, in
-       
del zemljišča s parcelno številko 1316/88 katastrska občina 2446 Laže.
Zahodni del parcele je na vzhodu omejen z delom daljice, ki poteka po vzhodni
meji parcel 1316/8 in 1316/10, obe katastrska občina 2446 Laže, in pri tem
razpolávlja parcelo 1316/88 katastrska občina 2446 Laže.
(4) Pridobivalni prostor Razdrto 2 sega v najglobljem delu do
k. +610 m nadmorske višine.
(5) Pridobivalni prostor Razdrto 2 obsega površino 18,9743
hektara.
(6) Koncesija za izkoriščanje se podeli za 21 let.
(7) Rudarska pravica za izkoriščanje se podeli brez javnega
razpisa pravni osebi CPK d. d., Ulica 15. maja 14, 6000 Koper, matična
številka: 5069041000. Rudarska pravica se podeli z dnem sklenitve koncesijske
pogodbe.
(8) Drugi pogoji s področja varstva okolja, ohranjanja
narave, varstva voda, varstva kulturne dediščine, varstva pred tehničnimi in
drugimi nesrečami ter druge obveznosti, ki jih mora nosilec rudarske pravice
upoštevati pri njenem izvajanju, so:
a)    
revidirani rudarski projekt za pridobitev koncesije za izkoriščanje, ki
ga nosilec rudarske pravice priloži predlogu za sklenitev koncesijske pogodbe,
mora biti izdelan v skladu z določbami te uredbe. Pridobivalni prostor in
njegova raba morata biti v skladu z dokumenti o urejanju prostora. Potrdilo o skladnosti
pridobivalnega prostora in njegove rabe z dokumenti o urejanju prostora pred
potrditvijo rudarskega projekta pridobi ministrstvo, pristojno za rudarstvo, po
uradni dolžnosti;
b)    
pridobitev soglasij oziroma dovoljenj pristojnih soglasodajalcev k rudarskemu
projektu za pridobitev koncesije za izkoriščanje in dovoljenj po predpisih, ki
urejajo ceste, vode, naravo, naravne vrednote, kulturno dediščino in drugo.
Nosilec rudarske pravice mora k vlogi za pridobitev vodnega soglasja priložiti
analizo tveganja za onesnaženje in je iz rezultatov te analize razvidno, da so
zagotovljeni zaščitni ukrepi, s katerimi se preprečijo negativni vplivi na
vodni režim in stanje površinskih in podzemnih voda, zlasti pa na kakovost in
količino podzemne vode, ter da je tveganje onesnaženja zaradi tega posega
sprejemljivo;
c)    
upoštevanje naravovarstvenih smernic Zavoda Republike Slovenije za
varstvo narave številka 5-III-1123/2-O-2020/MSBF z dne 24. decembra 2020, ki so
objavljene na spletnih straneh ministrstva, pristojnega za rudarstvo, in bodo
sestavni del odločbe o izbiri nosilca rudarske pravice za izkoriščanje;
č)    pridobitev okoljevarstvenega
soglasja ali sklepa v predhodnem postopku na podlagi predpisa, ki ureja presojo
vplivov na okolje;
d)    
izdelava elaborata o zalogah in virih mineralnih surovin v enem letu od
dneva podpisa koncesijske pogodbe;
e)    
izdelava elaborata o izmeri pridobivalnega prostora v enem mesecu od
dneva podpisa koncesijske pogodbe.
(9) Koncesijska pogodba se lahko podpiše, ko nosilec rudarske
pravice predloži soglasja in dovoljenja iz točk b) in č) prejšnjega odstavka.
(10) Pridobivalni prostor se sanira v skladu s potrjenim
rudarskim projektom za pridobitev koncesije za izkoriščanje. Uporaba odpadkov
za zasipanje odkopanega pridobivalnega prostora je dovoljena le v skladu s
predpisi s področja odpadkov. Pred popolno in trajno opustitvijo izvajanja
rudarskih del mora nosilec rudarske pravice za izkoriščanje pri ministrstvu,
pristojnem za rudarstvo, vložiti vlogo za izdajo dovoljenja za opustitev
rudarskih del.
(11) Vrste dejavnosti, ki se lahko opravljajo v zvezi s
pridobljeno mineralno surovino, so:
-       
raziskovanje in izkoriščanje mineralne surovine,
-       
obogatitev in skladiščenje mineralne surovine ter
-       
dostava mineralne surovine na trg.
III. PREHODNA IN KONČNI DOLOČBI
10. člen
(obveznost sanacije in rekultivacije iz predhodne rudarske
pravice)
Pravna oseba CPK d. d., Ulica 15. maja 14, 6000 Koper,
matična številka: 5069041000, mora izvesti dokončno sanacijo in rekultivacijo
zemljišč obstoječih pridobivalnih prostorov Razdrto in Razdrto – širitev v
skladu s koncesijskima pogodbama št. 354-14-77/01 z dne 10. decembra 2001 in
št. 354-14-19/2002 z dne 10. julija 2002, razen če sklene novo koncesijsko
pogodbo na podlagi prejšnjega člena.
11. člen
(prenehanje veljavnosti)
Z dnem uveljavitve te uredbe prenehata veljati:
-       
10. točka iz priloge »Seznam pravnih in fizičnih oseb po drugem odstavku
2. člena uredbe izkoriščanje mineralnih surovin« Uredbe o podelitvi rudarske
pravice imetnikom dovoljenj za raziskovanje oziroma pridobivanje mineralnih
surovin (Uradni list RS, št. 103/00, 81/02, 26/18, 60/18, 62/19, 97/20, 124/20,
152/20, 168/20, 191/20, 22/21, 31/21, 31/21 in 54/21) in
-       
X. točka 7. člena Uredbe o rudarskih pravicah za raziskovanje oziroma
gospodarsko izkoriščanje mineralnih surovin na raziskovalnih prostorih:
Črenšovci, Občina Črenšovci; Žabče, Občina Tolmin; Hrašica, Občini Beltinci in
Moravske Toplice in pridobivalnih prostorih: Selnica ob Dravi, Občina Selnica
ob Dravi; Vetrnik, Občina Litija; Brezovica, Občina Radovljica; Zala v Davči,
Občina Železniki; Jurkovec, Občina Ormož; Lipovci, Občina Beltinci; Sotina,
Občina Rogašovci; Gorenja vas, Občina Gorenja vas - Poljane; Stara vas, Občina
Grosuplje; Razdrto, Občini Postojna in Divača; Lajše, Občina Gorenja vas -
Poljane; Renče, MO Nova Gorica; Bukovci, Občina Gorišnica; Dankovci, Občina
Puconci; Kog, Občina Ormož; Babinci, Občina Ljutomer; Bakovska cesta “B“, MO
Murska Sobota; Okroglica I, MO Nova Gorica; Okroglica II, MO Nova Gorica
(Uradni list RS, št. 85/01, 55/09, 38/16 in 60/18).
12. člen
(začetek veljavnosti)
Ta uredba začne veljati naslednji dan po objavi v Uradnem
listu Republike Slovenije.
Št. 00710-46/2021
Ljubljana, dne 13. maja 2021
EVA 2021-2430-0019
Vlada Republike Slovenije
Janez Janša
predsednik