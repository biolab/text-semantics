I. SPLOŠNE DOLOČBE
1. člen
S tem pravilnikom se določajo obvezni deli publikacije, s
katero glasbena šola (v nadaljnjem besedilu: šola) predstavi značilnosti
izobraževalnih programov, organizacijo dela šole ter predpise, ki urejajo
pravice in dolžnosti učencev.
2. člen
Poleg obveznih delov ima publikacija lahko tudi dodatni del,
v katerem učencem in staršem predstavi še druge značilnosti in posebnosti šole.
Vsebino dodatnega dela publikacije in njen naslov določi ravnatelj s soglasjem
sveta šole.
II. OBVEZNA VSEBINA PUBLIKACIJE
3. člen
Publikacija o šoli mora vsebovati: 
1.     
podatke o šoli: 
- 
ime in sedež šole, 
- 
podatke o ustanovitelju-jih, 
- 
opredelitev šolskega okoliša, določenega z aktom o ustanovitvi, v okviru
katerega šola prevzema odgovornost za učence, 
- 
organizacijsko shemo šole, 
- 
prikaz organov upravljanja in strokovnih organov šole; 
2.     
predstavitev programa: 
- 
pregled učnih predmetov, ki jih šola izvaja, ter prikaz števila ur teh
predmetov po obveznem predmetniku, 
- 
druge oblike vzgojno-izobraževalnega dela ter prikaz števila ur teh
predmetov, 
- 
načine preverjanja znanja ob koncu vzgojno-izobraževalnih obdobij, 
- 
število učencev v posameznem šolskem letu; 
3.     
prikaz organizacije dela šole: 
- 
šolski koledar za šolsko leto, 
- 
predstavitev strokovnih delavcev šole z navedbo predmetov, ki jih
poučujejo, 
- 
delovanje šolske knjižnice ter možnosti za izposojo strokovne literature
in glasbil, 
- 
program sodelovanja s starši, 
- 
nastopanje učencev, 
- 
sodelovanje z osnovnimi, drugimi glasbenimi šolami, vrtci ter
kulturno-umetniškimi organizacijami, 
- 
vpis v šolo in izpitni roki, 
- 
aktivnosti in ukrepe šole za zagotavljanje varnosti učencev, 
- 
seznanitev s predpisi o pravicah in dolžnostih učencev v glasbeni šoli; 
4.     
predstavitev pravil hišnega reda, ki veljajo za učence šole.
4. člen
Zasebne glasbene šole v publikaciji poleg vsebin, določenih v
prejšnjem členu tega pravilnika, predstavijo tudi pedagoška načela, če se
njihov vzgojno-izobraževalni program razlikuje od javnoveljavnega, ter
podrobnejšo organizacijo dela na šoli.
III. IZVAJANJE PRAVILNIKA
5. člen
Ko šola prvič pripravi publikacijo, jo mora razdeliti vsem
učencem šole. 
V vsakem naslednjem šolskem letu šola najkasneje do konca
septembra izda prenovljeno publikacijo oziroma dodatek k prejšnji z
informacijami in spremembami v tem šolskem letu.
6. člen
Ob izidu publikacije šola pošlje po en izvod ustanovitelju-em
in šolski upravi.
IV. PREHODNA IN KONČNA DOLOČBA
7. člen
Prva publikacija v skladu s tem pravilnikom se izda za šolsko
leto 2001/2002.
8. člen
Ta pravilnik začne veljati petnajsti dan po objavi v Uradnem
listu Republike Slovenije.
Št. 011-83-2001
Ljubljana, dne 17. maja 2001.
dr. Lucija Čok l. r. 
Ministrica 
za šolstvo, znanost in šport