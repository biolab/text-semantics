I. SPLOŠNE DOLOČBE
1. Namen in predmet
urejanja
1. člen
S tem aktom se določa metodologija za
pripravo splošnih pogojev za dobavo in odjem zemeljskega plina iz
distribucijskega omrežja in urejajo načela za pripravo ter obvezna vsebina splošnih
pogojev za dobavo in odjem zemeljskega plina iz distribucijskega omrežja (v
nadaljnjem besedilu: splošni pogoji).
S tem aktom se določajo tudi:
-       
pogoji in način priključitve naprav uporabnika omrežja na distribucijsko
omrežje,
-       
pravice in obveznosti pogodbenih partnerjev.
2. Cilji in načela
2. člen
S tem aktom se urejajo obvezne vsebine, ki
jih morajo vsebovati splošni pogoji zaradi zagotovitve preglednosti in primerljivosti
oblike oziroma strukture splošnih pogojev v vseh lokalnih skupnostih, v katerih
se izvaja gospodarska javna služba (v nadaljnjem besedilu: javna služba)
dejavnost sistemskega operaterja distribucijskega omrežja (v nadaljnjem besedilu:
sistemski operater).
Vsebina splošnih pogojev ureja odnos
sistemskega operaterja do dobaviteljev zemeljskega plina, uporabnikov omrežja (v
nadaljnjem besedilu: uporabnik) in odjemalcev, hkrati pa omogoča učinkovito,
varno in zanesljivo izvajanje oskrbe in distribucije z zemeljskim plinom.
3. Pojmi in
definicije
3. člen
V tem aktu so
uporabljeni pojmi, kot so določeni v Energetskem zakonu (v nadaljnjem besedilu:
EZ) in podzakonskih predpisih, izdanih na njegovi podlagi, poleg teh pa imajo v
tem aktu uporabljeni pojmi naslednji pomen:


distribucijsko omrežje:

je omrežje plinovodov,
  ki so funkcionalno zgrajeni na zaključenem geografskem območju, določenem s
  strani lokalne skupnosti kot območje izvajanja javne službe dejavnost
  sistemskega operaterja, in po katerem se izvaja distribucija zemeljskega
  plina do končnih odjemalcev,


pogodba o oskrbi:

je pogodba o dostopu in
  dobavi zemeljskega plina med tarifnim odjemalcem in izvajalcem javne službe
  dejavnosti dobave zemeljskega plina tarifnim odjemalcem (v nadaljnjem
  besedilu: DTO),


pogodba o dostopu do
  distribucijskega omrežja:

je pogodba, s katero se
  uredi odnos med sistemskim operaterjem in uporabnikom,


predajno mesto:

je mesto, na katerem
  sistemski operater preda uporabniku zemeljski plin,


predani zemeljski plin:

je količina plina, ki
  jo sistemski operater preda uporabniku na enem ali več predajnih mestih v
  določenem časovnem obdobju, kot so na primer ura, dan, mesec in leto, v
  standardnih kubičnih metrih (Sm3),


prevzemno mesto:

je točka na
  distribucijskem omrežju, v kateri sistemski operater na podlagi pogodbe z
  uporabnikom prevzame v distribucijo dogovorjene količine zemeljskega plina,


sistemski operater:

je pravna ali fizična
  oseba, ki izvaja dejavnost sistemskega operaterja distribucijskega omrežja
  zemeljskega plina na zaključenem geografskem območju, določenem s strani
  lokalne skupnosti kot območje izvajanja javne službe dejavnost sistemskega
  operaterja,


skupno odjemno mesto:

odjemno mesto, na
  katerem se meri poraba zemeljskega plina za več pravnih ali fizičnih oseb kot
  končnih uporabnikov ali odjemalcev.


II. OBVEZNA VSEBINA SPLOŠNIH POGOJEV
4. člen
S splošnimi pogoji se uredijo najmanj naslednja
poglavja in njihove vsebine:
1.     
predmet in veljavnost,
2.     
lastništvo naprav,
3.     
izdajanje soglasij,
4.     
naprave za regulacijo tlaka,
5.     
uporaba notranje plinske napeljave in pravica fizičnega dostopa do
napeljave,
6.     
priključitev na omrežje,
7.     
dostop do omrežja,
8.     
prevzem zemeljskega plina,
9.     
merjenje in napake pri merjenju,
10.  
obremenitveni profil,
11.  
način plačil in postopek opominjanja,
12.  
dolžnosti obveščanja,
13.  
zamenjava dobavitelja in
14.  
posebna razmerja med sistemskim operaterjem in uporabnikom oziroma
odjemalcem na skupnih odjemnih mestih.
1. Predmet in
veljavnost
5. člen
Splošni pogoji, ki jih izda sistemski
operater v skladu s tem aktom, vsebujejo podatke o izdajatelju splošnih pogojev
in urejajo razmerja sistemskega operaterja do dobaviteljev zemeljskega plina,
uporabnikov in odjemalcev.
Splošni pogoji veljajo na tistih območjih,
na katerih izvajalec javne službe opravlja javno službo dejavnost sistemskega
operaterja ali dejavnost dobave zemeljskega plina tarifnim odjemalcem in na
katerih izvršuje svoje pristojnosti lokalna skupnost oziroma skupni organ iz
35. člena EZ.
2. Lastništvo
naprav
6. člen
S splošnimi pogoji se v zvezi z lastništvom
naprav določijo:
-       
lastništvo distribucijskega omrežja,
-       
lastništvo priključnih plinovodov,
-       
morebitna obstoječa obveznost prenosa distribucijskega omrežja, ki je v
lasti drugih, v upravljanje,
-       
lastništvo regulacijskih in merilnih naprav,
-       
lastništvo notranjih plinskih napeljav.
3. Izdajanje
soglasij
7. člen
S splošnimi pogoji se v zvezi z izdajanjem
soglasij določijo:
-       
vsa soglasja, ki jih izdaja sistemski operater na podlagi predpisov, ki
urejajo dejavnost sistemskega operaterja in pogoje, ki jih mora izpolniti
uporabnik ali odjemalec za pridobitev posameznega soglasja,
-       
projektna dokumentacija in listine, s katerimi se izkazuje izpolnjevanje
posameznih pogojev za pridobitev soglasja,
-       
postopka za izdajanje soglasij,
-       
čas veljavnosti posameznega soglasja, pri čemer veljavnost posameznega
soglasja ne sme biti krajša od enega leta.
4. Naprave za
regulacijo tlaka
8. člen
Stroški dobave in vgradnje naprave za
regulacijo tlaka plina ter njihovo zamenjavo bremenijo uporabnika ali
odjemalca, kadar je to potrebno zaradi sprememb na notranji plinski napeljavi
ali zaradi povečanega obsega oskrbe odjemalca, kolikor to omogočajo tehnične
razmere. 
5. Uporaba notranje
plinske napeljave in pravica fizičnega
dostopa do napeljave
9. člen
V splošnih pogojih je treba zagotoviti, da
pri uporabi notranje plinske napeljave niso mogoče motnje pri obratovanju drugih
plinskih napeljav niti ne povzroča motenj pri obratovanju naprav in napeljav,
ki so v upravljanju sistemskega operaterja.
V splošnih pogojih si mora sistemski
operater dogovoriti pravico do dostopa do plinskih naprav in napeljav v naslednjih
primerih: odčitavanje merilnih naprav, pregled in vzdrževanje naprav za
regulacijo tlaka plina, vzdrževanje drugih plinskih naprav in napeljav, ki so v
upravljanju sistemskega operaterja, kontrola in preverjanje plinskih naprav in
napeljav, ki so v upravljanju sistemskega operaterja, poškodbe in okvare na
plinskih napravah oziroma napeljavah.
6. Priključitev na
omrežje
10. člen
Uporabnik ali odjemalec mora pred priključitvijo
na omrežje pridobiti soglasje sistemskega operaterja za priključitev na omrežje,
pri čemer sistemski operater v splošnih pogojih določi:
-       
pogoje za pridobitev soglasja za priključitev,
-       
čas trajanja soglasja, v katerem mora biti sklenjena pogodba o priključitvi.
Po pridobitvi soglasja za priključitev na
omrežje sistemski operater in uporabnik ali odjemalec skleneta pogodbo o priključitvi
na omrežje, ki ureja medsebojne pravice in obveznosti, zlasti pa:
-       
lastništvo in upravljanje merilne naprave, vzdrževanje merilnih naprav
in napeljav,
-       
razmejitev lastništva omrežja in napeljav,
-       
predajno mesto in prehod lastništva zemeljskega plina,
-       
potrebni obseg del ter rok izvedbe priključka,
-       
glavne karakteristike plinovoda,
-       
morebitne stroške priključitve, kadar bi priključitev povzročila
sistemskemu operaterju nastanek nesorazmernih stroškov.
Neposredno fizično priključitev na omrežje
zagotavlja sistemski operater.
Sistemski operater v splošnih pogojih določi
tudi:
-       
obveznost uporabnika, da posreduje sistemskemu operaterju podatke,
potrebne za sklenitev pogodbe o priključitvi,
-       
obveznost uporabnika ali odjemalca, da dovoli brezplačno namestitev
glavne plinske zaporne pipe v primeren prostor, in da ne bo posegal v priključni
plinovod,
-       
odstranitev priključnega plinovoda in potrebnih glavnih plinovodov po
preteku 3 let po prenehanju pogodbe o dostopu.
Pred priključitvijo na omrežje si lahko
sistemski operater v pogodbi o priključitvi na omrežje dogovori tudi pravico do
dostopa na zemljišču uporabnika za postavitev in vzdrževanje priključnega
plinovoda in potrebnih glavnih plinovodov za oskrbo stavbe uporabnika ali
odjemalca.
7. Dostop do omrežja
11. člen
Dostop do distribucijskega omrežja se uredi
s sklenitvijo pogodbe o dostopu do omrežja, ki jo skleneta sistemski operater
in uporabnik ali odjemalec pred začetkom uporabe omrežja. Natančnejše pogoje za
sklenitev pogodbe o dostopu določi sistemski operater v splošnih pogojih.
Za sklenitev pogodbe o dostopu uporabnik
ali odjemalec predloži naslednje podatke:
-       
ime in naziv uporabnika ali odjemalca,
-       
datum začetka in konca distribucije zemeljskega plina,
-       
lokacijo prevzemnega in predajnega mesta,
-       
največjo distribuirano zmogljivost, izraženo v Sm³/h (tehnično določena ali pogodbena priključna
vrednost),
-       
pogodbeni največji dnevni odjem, izražen v Sm³/dan, za vse uporabnike z letnim odjemom 70.000
Sm³ in več,
-       
predvideno količino zemeljskega plina, izraženo v Sm³, za obdobje naslednjega
leta,
-       
odjem zemeljskega plina v obdobju preteklega leta;
-       
podatke o plinskih trošilih in namenu uporabe zemeljskega plina za določitev
obremenitvenega profila;
-       
želeni najnižji in najvišji tlak na prevzemnem in predajnem mestu;
-       
dobavitelja(e) zemeljskega plina in bilančna skupina;
-       
želene posebnosti izven določil splošnih pogojev za dobavo in odjem
zemeljskega plina, ki so tudi elementi pogodbe o dostopu.
V primeru prekinljivosti odjema se
sistemski operater in uporabnik ali odjemalec dogovorita za način posredovanja podatkov
o značilnostih prekinljivega odjema.
12. člen
Če je dostop do distribucijskega omrežja možen,
sistemski operater hkrati z obvestilom pošlje tudi pogodbo o dostopu. Če dostop
do distribucijskega omrežja ni možen, pošlje obvestilo o zavrnitvi dostopa.
V primeru, da pogodba ni sklenjena v roku 2
mesecev od prejetega zahtevka za sklenitev pogodbe, ali uporabnik ali odjemalec
v tem roku ni prejel obvestila o zavrnitvi dostopa, se šteje, da je dostop
zavrnjen.
13. člen
Distribucija zemeljskega plina se lahko začne
izvajati takoj po sklenitvi pogodbe o dostopu, če lahko sistemski operater
glede na obstoječe zmogljivosti zagotovi dostop do distribucijskega omrežja
brez dodatnih rekonstrukcij ali dograditev obstoječega priključnega plinovoda
ali odjemnega mesta.
14. člen
Sistemski operater v splošnih pogojih uredi
tudi pravice in obveznosti sistemskega operaterja in odjemalca ali uporabnika v
času, ko uporablja distribucijsko omrežje ali odjema dobavljen zemeljski plin
brez urejenega pogodbenega razmerja pa do sklenitve pisnih pogodb o dostopu.
Obdobje iz prejšnjega odstavka traja največ
šest mesecev.
8. Prevzem
zemeljskega plina
15. člen
Sistemski operater v splošnih pogojih določi
obveznost uporabnika, da pri predaji zemeljskega plina na prevzemnem mestu
preda zemeljski plin v skladu s predpisi, ki urejajo dejavnost sistemskega operaterja
ali z zahtevanimi certifikati o sestavi zemeljskega plina.
Če obveznosti uporabnika iz prejšnjega
odstavka niso izpolnjeni, lahko sistemski operater zavrne prevzem zemeljskega
plina ter o tem obvesti Javno agencijo Republike Slovenije za energijo,
dobavitelja in sistemskega operaterja prenosnega omrežja zemeljskega plina.
9. Merjenje in
napake pri merjenju
16. člen
Sistemski operater v skladu z aktom, ki
ureja sistemska obratovalna navodila, in splošnimi pogoji določa namen merilne
naprave, njeno velikost in mesto postavitve. V pogodbi o dostopu se določi način
ugotavljanja pretočnih količin zemeljskega plina za uporabnika ali odjemalca.
Merilne naprave morajo biti odobrene s
strani pristojnih državnih organov in opremljene z ustreznim žigom.
Sistemski operater je dolžan odpraviti
morebitne napake pri merjenju takoj, ko je to glede na naravo napake mogoče.
10. Obremenitveni
profil
17. člen
Sistemski operater lahko v skladu s
predpisi, ki urejajo dejavnost sistemskega operaterja, pri uporabniku ali odjemalcu
vgradi merilno napravo obremenitvenega profila ali določi obremenitveni profil
uporabnika ali odjemalca.
11. Način plačil,
in postopek opominjanja
18. člen
Sistemski operater v splošnih pogojih določi
različne možnosti plačila po pogodbah o dostopu in določi pogoje za obročno plačevanje
ter način izračuna obročnih plačil.
V splošnih pogojih se določi tudi celoten
postopek opominjanja in ukrepov pred ustavitvijo distribucije zemeljskega plina
uporabniku ali odjemalcu, če EZ ne določa drugače. Če po preteku roka, določenega
z opomini, in po izvedenih ukrepih terjatev še ni poravnana, lahko sistemski operater
uporabniku ali odjemalcu izda obvestilo o odklopu. Rok od prejema obvestila o
odklopu do dejanskega odklopa ne sme biti krajši od 15 dni.
12. Dolžnosti obveščanja
19. člen
Sistemski operater v splošnih pogojih določi:
-       
obveznost medsebojnega posredovanja informacij med sistemskim
operaterjem in uporabnikom ali odjemalcem glede izpolnitve pogodbenih
obveznosti in zagotavljanja medsebojne operativnosti distribucijskega omrežja,
-       
seznanitev uporabnika ali odjemalca v primerih motene dobave.
Sistemski operater v splošnih pogojih določi
obseg podatkov o gibanju in značilnosti porabe, ki jih letno posreduje uporabniku
in odjemalcu.
13. Zamenjava
dobavitelja
20. člen
Sistemski operater v splošnih pogojih določi
postopek za zamenjavo dobavitelja ali bilančne skupine in določi način in čas,
v katerem uporabnik ali odjemalec obvesti sistemskega operaterja o nameravani
zamenjavi dobavitelja ali bilančne skupine in prenehanju pogodbenega razmerja. Za
zamenjavo dobavitelja odjemalec ali uporabnik ne plača stroškov.
14. Posebna
razmerja
21. člen
V splošnih pogojih se uredijo posebna
razmerja na skupnih odjemnih mestih med sistemskim operaterjem in uporabnikom
oziroma odjemalcem, in sicer:
-       
odpoved pogodbe o dostopu le, če jo podajo vsi uporabniki ali odjemalci
na skupnem odjemnem mestu,
-       
način sporočanja ključev za razdelitev stroškov.
III. SOGLASJE K SPLOŠNIM POGOJEM IN OBJAVA
22. člen
Splošne pogoje, njihove spremembe in
dopolnitve objavi sistemski operater v Uradnem listu Republike Slovenije po
predhodni pridobitvi soglasja Javne agencije Republike Slovenije za energijo v
skladu z EZ in lokalne skupnosti ali organa iz 35. člena EZ.
Ob podpisu pogodbe o dostopu je sistemski
operater dolžan uporabniku ali odjemalcu brezplačno izročiti natisnjen izvod
splošnih pogojev.
IV. KONČNA DOLOČBA
23. člen
Ta akt začne veljati naslednji dan po
objavi v Uradnem listu Republike Slovenije.
Št. 22-4/05/P6/AE
Maribor, dne 27. junija 2005.
EVA 2005-2111-0084
Predsednik sveta
Javne agencije Republike Slovenije
za energijo
dr. Franc Žlahtič l. r.
Vlada Republike
Slovenije je dne 15. 9. 2005 s sklepom št. 00713-37/2005/5 dala soglasje k temu
aktu.