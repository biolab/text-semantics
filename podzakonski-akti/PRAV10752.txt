1. člen
(vsebina pravilnika)
Ta pravilnik ureja podrobnejša pravila o vsebini, strukturi
in načinu: 
1.     
elektronske izmenjave podatkov, ki jih vključujejo obvestila iz 115.
člena Zakona o zemljiški knjigi (Uradni list RS, št. št. 58/03, 34/08 – ZST-1,
45/08, 59/90 in 25/11 – v nadaljnjem besedilu: zakon) in 
2.     
elektronskega posredovanja podatkov o izvedenih vpisih iz drugega
odstavka 177. člena zakona.
2. člen
(elektronska izmenjava podatkov iz obvestil o poočitvah
glede nepremičnin)
(1) Geodetska uprava pošilja zemljiškoknjižnemu sodišču
podatke o spremembi identifikacijskega znaka nepremične iz 1. točke 114. člena
zakona in podatke o združitvi ali delitvi nepremičnin iz 2. točke 114. člena
zakona tako, da jih posreduje informacijskemu sistemu e-ZK na naslednji način: 
1.     
informacijski sistem Geodetske uprave mora vsako obvestilo poslati kot
samostojen dokument po enaki XML shemi kot se uporablja za predloge, ki se
vlagajo prek portala e-ZK, 
2.     
obvestilo iz prejšnje točke mora vključevati te podatke: 
- 
identifikacijski znak nepremičnine, 
- 
tip identifikacijskega znaka nepremičnine, 
- 
tip nepremičnine, 
- 
podatek, da obvestilo pošilja geodetska uprava (matično številko), 
3.     
informacijski sistem e-ZK izvede obdelavo obvestila, pri kateri: 
- 
določi ID obvestila, 
- 
XML dopolni z drugimi podatki po XML shemi in ga posreduje
informacijskemu sistemu Geodetske uprave, 
4.     
informacijski sistem Geodetske uprave elektronsko podpiše dopolnjeni XML
in ga prek ID obvestila posreduje informacijskemu sistemu e-ZK, 
5.     
informacijski sistem Geodetske uprave se pri pošiljanju v informacijski
sistem e-ZK identificira z digitalnim potrdilom in IP naslovom, ki ga izbere
Geodetska uprava in sporoči Centru za informatiko, 
6.     
za obvestila se ob prevzemanju v modul Dn vpisnik ne izvajajo kontrole,
ki se izvajajo na portalu e-ZK; izvede se samo kontrola, ali zapis ustreza XML
shemi. 
(2) Informacijski sistem e-ZK pošilja informacijskemu sistemu
Geodetske uprave podatke, ki jih vključujejo obvestila iz šestega odstavka 115.
člena zakona, paketno, enkrat dnevno tako, da informacijskemu sistemu Geodetske
uprave omogoča, da prek ID obvestil iz prve alineje 3. točke prejšnjega
odstavka: 
1.     
prevzema status odločitve o poočitvah v informacijskem sistemu e-ZK, 
2.     
za vse zadeve, v katerih je bil v posameznem dnevu odločeno o poočitvi: 
- 
če je bil izvršen vpis poočitve v zemljiško knjigo, prevzame ta podatek,
- 
če je bilo odločeno, da vpis ni dovoljen, prevzame ta podatek in podatke
o ovirah za dovolitev vpisa.
3. člen
(elektronsko posredovanje podatkov o izvedenih vpisih)
(1) Informacijski sistem e-ZK posreduje informacijskemu
sistemu Geodetski upravi podatke o izvedenih vpisih iz drugega odstavka 177.
člena zakona paketno, enkrat dnevno preko varovanega protokola za prenos
datotek (SFTP) tako, da za vse nepremičnine, glede katerih je bil v posameznem
dnevu izvršen vpis spremembe osnovnega pravnega položaja, vpis spremembe
imetnikov osnovnega pravnega položaja ali vpis ali izbris stavbne pravice,
posreduje naslednje podatke: 
1.     
če je bil spremenjen osnovni pravni položaj nepremičnine: podatke o
osnovnem pravnem položaju pred in po spremembi, 
2.     
če so bili spremenjeni imetniki osnovnega pravnega položaja: podatke o
imetnikih pred in po spremembi, 
3.     
če je bila vpisana stavbna pravica: 
- 
podatke o zemljiški parceli, pri osnovnem pravnem položaju katere je
bila vpisana stavbna pravica kot izvedena pravica, in 
- 
podatke o osnovnem pravnem položaju stavbne pravice kot nepremičnine, 
4.     
če je bila izbrisana stavbna pravica: podatke o izbrisani stavbni
pravici. 
(2) Informacijski sistem e-ZK posreduje podatke iz prejšnjega
odstavka v XML shemi in s strukturo vpisa teh podatkov v informatizirani glavni
knjigi.
PREHODNI IN KONČNI DOLOČBI
4. člen
(prilagoditev informacijskega sistema e-ZK)
(1) Center za informatiko mora do 1. novembra 2011
prilagoditi informacijski sistem e-ZK tako, da bo omogočen prevzem podatkov na
način iz prvega odstavka 2. člena tega pravilnika in posredovanje podatkov na
način iz drugega odstavka 2. člena in 3. člena tega pravilnika. 
(2) Geodetska uprava mora do 1. novembra 2011 prilagoditi
svoj informacijski sistem tako, da bo omogočeno posredovanje podatkov na način
iz prvega odstavka 2. člena tega pravilnika in prevzem podatkov na način iz
drugega odstavka 2. člena in 3. člena tega pravilnika.
5. člen
(elektronska izmenjava podatkov v prehodnem obdobju)
(1) V obdobju od 1. maja 2011 do 31. decembra 2011 Geodetska
uprava zemljiškoknjižnemu sodišču pošilja podatke iz obvestil o spremembi
identifikacijskega znaka nepremičnine in o delitvi ali združitvi nepremičnin
tako, da uporabi postopek z oznako 011, 034, 039 ali 062 na portalu e-ZK. 
(2) Za pošiljanje obvestil iz prejšnjega odstavka se smiselno
uporabljata 11. in 12. člen Pravilnika o zemljiški knjigi (Uradni list RS, št.
30/11). 
(3) V obdobju od 1. maja 2011 do 31. decembra 2011
zemljiškoknjižno sodišče posreduje Geodetski upravi: 
1.     
obvestila iz šestega odstavka 115. člena zakona tako, da informacijski
sistem e-ZK PDF dokument z vsebino obvestila pošlje po elektronski pošti na
elektronski naslov, ki ga sporoči Geodetska uprava, 
2.     
obvestila o izvedenih vpisih iz drugega odstavka 177. člena zakona tako,
da informacijski sistem e-ZK PDF dokument z vsebino sklepa o dovolitvi vpisa
pošlje po elektronski pošti na elektronski naslov, ki ga sporoči Geodetska
uprava.
6. člen
(začetek uporabe)
Določbi 2. in 3. člena tega pravilnika se začneta uporabljati
1. januarja 2012.
7. člen
(začetek veljavnosti)
Ta pravilnik začne veljati 1. maja 2011.
Št. 007-101/2011
Ljubljana, dne 20. aprila 2011
EVA 2011-2011-0032
Aleš Zalar l.r. 
Minister 
za pravosodje
Soglašam!
dr. Roko Žarnić l.r. 
Minister 
za okolje in prostor