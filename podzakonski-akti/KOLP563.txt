1. člen
Krajevna veljavnost kolektivne pogodbe
Kolektivna pogodba velja za območje Republike Slovenije.
2. člen
Stvarna veljavnost kolektivne pogodbe
Kolektivna pogodba velja za delodajalce, ki kot glavno
dejavnost opravljajo dejavnost 52.210: Spremljajoče storitvene dejavnosti v
kopenskem prometu.
3. člen
Osebna veljavnost kolektivne pogodbe
(1) Kolektivna pogodba velja za vse delavce, zaposlene pri
delodajalcih iz 2. člena te kolektivne pogodbe, ki so zaposleni na podlagi
pogodbe o zaposlitvi. Kolektivna pogodba velja tudi za agencijske delavce.
(2) Kolektivna pogodba velja tudi za poslovodne osebe in
prokuriste, razen če njihova pogodba o zaposlitvi ne določa drugače.
4. člen
Časovna veljavnost
Kolektivna pogodba se sklene za nedoločen čas.
5. člen
Spremembe oziroma dopolnitve kolektivne pogodbe
(1) Vsaka pogodbena stranka lahko kadarkoli predlaga
spremembo oziroma dopolnitev kolektivne pogodbe.
(2) Pogodbena stranka, ki želi spremembo oziroma dopolnitev
kolektivne pogodbe, predloži drugi stranki predlog sprememb in dopolnitev z
obrazložitvijo.
(3) Druga stranka se je dolžna do predloga opredeliti v 30-ih
dneh.
(4) Če druga stranka ne sprejme predloga za spremembo ali
dopolnitev kolektivne pogodbe oziroma se do predloga ne opredeli v 30-ih dneh,
lahko stranka (predlagateljica) začne postopek za mirno reševanje interesnega
spora skladno z Zakonom o kolektivnih pogodbah (ZKolP).
6. člen
Odpoved in sklenitev nove kolektivne pogodbe
(1) Kolektivna pogodba se lahko kadarkoli odpove s
priporočenim pismom drugi stranki s 6 mesečnim odpovednim rokom. Odpoved se
objavi v Uradnem listu Republike Slovenije.
(2) Odpovedana kolektivna pogodba oziroma njene določbe
normativnega dela se uporabljajo do sklenitve nove kolektivne pogodbe, vendar
najdlje 6 mesecev.
(3) Postopek za sklenitev nove kolektivne pogodbe se začne na
obrazložen predlog katerekoli od strank, ki ji je priložen tudi predlog nove
kolektivne pogodbe.
(4) V primeru, da druga stranka odkloni predlog za sklenitev
nove kolektivne pogodbe oziroma se do njega v 30-ih dneh ne opredeli, se s tem
postopek za sklenitev nove kolektivne pogodbe ustavi.
7. člen
Sklepanje pogodbe o zaposlitvi za določen čas
(1) Delodajalec in delavec lahko skleneta pogodbo o
zaposlitvi za določen čas tudi v sledečih primerih:
-       
za poskusno delo;
-       
v primeru zaposlitve pripravnika;
-       
za nadomeščanje zaposlenega za čas zagotovitve izrabe presežkov ur
oziroma koriščenje letnega dopusta;
-       
zaradi izpolnitve obveznosti po pogodbi o štipendiranju;
-       
sklenitev pogodbe o zaposlitvi z vrhunskim strokovnjakom, pri čemer se
za vrhunskega strokovnjaka šteje delavec, ki ima posebna znanja in sposobnosti,
ki jih delodajalec potrebuje za svoj dolgoročni razvoj na primer pri razvoju
novih izdelkov in tehnologij;
-       
v primeru sklenitve pogodbe o zaposlitvi s svetovalcem uprave, katere
delo je vezano na mandat;
-       
sklenitve pogodbe o zaposlitvi z vodilnim delavcem, ki je vezan na
mandat.
(2) Manjši delodajalec lahko sklepa pogodbe o zaposlitvi za
določen čas, ne glede na obstoj razloga za sklenitev pogodbe o zaposlitvi za
določen čas.
8. člen
Pogodba o zaposlitvi v primeru projektno organiziranega dela
(1) V primeru, da se pogodba o zaposlitvi sklene iz razloga
priprave oziroma izvedbe dela, ki je projektno organizirano, se sme pogodba
skleniti za obdobje daljše od dveh let, če je projektno delo skladno z
opredelitvijo po tem drugem odstavku tega člena.
(2) Za projektno delo se šteje delovni proces v katerem se
izvajajo naloge oziroma programi z določenim specifičnim ciljem in omejenim
rokom trajanja, ki je v naprej finančno ovrednoten.
DELOVNI ČAS
9. člen
Polni delovni čas
Polni delovni čas po tej kolektivni pogodbi je 40 ur
tedensko. Delodajalec lahko določi tudi krajši polni delovni čas, vendar ne
krajši kot 36 ur na teden.
10. člen
Začasna prerazporeditev in neenakomerna razporeditev
delovnega časa
(1) Delodajalec lahko delovni čas začasno prerazporedi, če
potreba po takšnem organiziranju delovnega časa izhaja iz narave ali
organizacije dela, potreb uporabnikov ali podobnih razlogov ter na predlog delavca,
ki ga vloži zaradi potreb usklajevanja družinskega in poklicnega življenja.
(2) Pri neenakomerni razporeditvi ter začasni prerazporeditvi
delovnega časa se upošteva polni delovni čas kot povprečna delovna obveznost v
obdobju 12 mesecev.
(3) Delodajalec lahko začasno prerazporedi delovni čas
predvsem v primerih:
-       
zmanjšanega oziroma povečanega obsega dela, ki ni bilo predvideno z
letnim koledarjem;
-       
pomanjkanja surovin ali energije;
-       
povečane odsotnosti delavcev z dela;
-       
večjih okvar delovnih sredstev in ostale opreme;
-       
v ostalih primerih, ki jih delodajalec ni mogel predvideti, časovno
opredeliti ali upoštevati pri pripravi letnega koledarja.
POVRAČILA STROŠKOV V ZVEZI Z DELOM
11. člen
Prehrana med delom
(1) Delavcem, ki so prisotni na delu najmanj 4 ure na dan,
delodajalec zagotovi prehrano med delom v skladu s standardi.
(2) Če delodajalec ne zagotavlja toplega obroka ali če
delavec iz utemeljenih razlogov ne more uživati organizirane prehrane, je
delavec upravičen do povračila stroškov za prehrano med delom.
(3) Pri določanju načina in višine povračila stroška prehrane
med delom se uporabijo podzakonski akti, ki urejajo znesek povračila stroškov,
ki se ne vštevajo v davčno osnovo dohodka iz delovnega razmerja.
DRUGI OSEBNI PREJEMKI
12. člen
Regres za letni dopust
V primeru nelikvidnosti delodajalca se regres za letni dopust
izplača najkasneje do 1. novembra tekočega leta.
PRAVICE IN OBVEZNOSTI POGODBENIH STRANK
13. člen
Izvajanje kolektivne pogodbe
Stranki kolektivne pogodbe se zavezujeta, da bosta medsebojne
pravice in obveznosti izvrševali v skladu z načelom dobre vere in poštenja.
14. člen
Reševanje kolektivnih sporov
Spori med strankama kolektivne pogodbe, ki jih ni mogoče
rešiti s pogajanji ali mediacijo, se rešujejo v skladu z zakonom.
KONČNE DOLOČBE
15. člen
Končne določbe
(1) Kolektivna pogodba je sklenjena in stopi v veljavo s
podpisom pogodbenih strank. Uporabljati se prične prvi dan v naslednjem mesecu
po njeni objavi v Uradnem listu Republike Slovenije.
(2) Za vpis pogodbe v evidenco kolektivnih pogodb in objavo v
Uradnem listu Republike Slovenije poskrbijo pogodbene stranke, stroške vpisa in
objave pa si podpisniki delijo v enakih delih.
Ljubljana, dne 18. decembra 2020
Združenje delodajalcev
Slovenije
Sekcija za promet in zveze
mag. Valentin Hajdinjak

Slovenska zveza sindikatov
Alternativa
Zdenko Lorber

Gospodarska zbornica
Slovenije
Združenje za promet
mag. Andrej Rihter

Zveza svobodnih sindikatov
Slovenije
Sindikat delavcev prometa in zvez
Saška Kiara Kumer
Ministrstvo za delo, družino, socialne zadeve in enake
možnosti je dne 21. 12. 2020 izdalo potrdilo št. 10101-2/2020-2 o tem, da je
Kolektivna pogodba dejavnosti za storitvene dejavnosti v kopenskem prometu
vpisana v evidenco kolektivnih pogodb na podlagi 25. člena Zakona o kolektivnih
pogodbah (Uradni list RS, št. 43/06 in 45/08 – ZArbit) pod zaporedno številko
49.

Tarifna
priloga