1. člen
Ta odredba določa izobrazbo in druge
pogoje, ki jih morajo izpolnjevati strokovni delavci, ki v višješolskem
študijskem programu Policist izvajajo program predmetov, za katere si na
strokovnem področju ni mogoče pridobiti izobrazbe, zahtevane za predavatelja
višje šole.
2. člen
Predavatelj strokovnega področja policijske
uporabe borilnih veščin pri predmetih Policijska uporaba borilnih veščin in
psihofizična priprava 1 in Policijska uporaba borilnih veščin in psihofizična
priprava 2 je lahko tudi strokovni delavec, ki:
-       
izpolnjuje pogoje za inštruktorja, predpisane z zakonom, ki ureja višje
strokovno izobraževanje,
-       
ima izobrazbo s področja varstvoslovja, javne uprave, menedžmenta,
organizacije ali športne vzgoje in
-       
ima po programu usposabljanja za strokovne delavce v športu, ki ga
potrdi Strokovni svet Republike Slovenije za šport, pridobljeno usposobljenost
najmanj 2. stopnje v športni panogi ju-jitsu ali judo.
3. člen
Predavatelj predmetov Policijska taktika in
oborožitev 1 in Policijska taktika in oborožitev 2 je lahko tudi strokovni
delavec, ki:
-       
izpolnjuje pogoje za inštruktorja, predpisane z zakonom, ki ureja višje
strokovno izobraževanje,
-       
ima izobrazbo s področja varstvoslovja, prava, javne uprave, ekonomije,
organizacije, obramboslovja, vojaštva ali policije in
-       
ima po programu usposabljanja za strokovne delavce v športu, ki ga
potrdi Strokovni svet Republike Slovenije za šport, pridobljeno usposobljenost
najmanj 2. stopnje v športni panogi strelstvo.
KONČNA DOLOČBA
4. člen
Ta odredba začne veljati naslednji dan po
objavi v Uradnem listu Republike Slovenije.
Št. 007-357/2013
Ljubljana, dne 24. oktobra 2013
EVA 2013-1711-0056
dr. Gregor Virant l.r.
Minister
za notranje zadeve