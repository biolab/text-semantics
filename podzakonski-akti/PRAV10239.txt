I. SPLOŠNE DOLOČBE
1. člen
(vsebina pravilnika)
(1) Ta pravilnik določa pogoje in postopke
za pridobitev potrdila letališkega strokovnega osebja, programe usposabljanja
in izvajalce usposabljanja za pridobitev potrdila letališkega strokovnega
osebja, naloge letališkega strokovnega osebja, izpite za pridobitev potrdila in
ustreznega pooblastila letališkega strokovnega osebja ter pooblastila
inštruktorja letališkega strokovnega osebja, vsebino in obliko potrdila
letališkega strokovnega osebja, pogoje za ohranjanje veljavnosti pooblastila
letališkega strokovnega osebja, pogoje za pridobitev pooblastila inštruktorja
letališkega strokovnega osebja, zdravniško spričevalo in druge pogoje, ki jih
mora izpolnjevati letališko strokovno osebje. 
(2) Letališko strokovno osebje iz
prejšnjega odstavka je osebje, ki opravlja: 
-       
dela pri zemeljski oskrbi zrakoplovov, potnikov in tovora; 
-       
dela v zvezi s požarno varnostjo zrakoplovov in letališč; 
-       
dela v zvezi z oskrbovanjem zrakoplovov z gorivom in mazivom.
2. člen
(pomen izrazov)
(1) Posamezni izrazi, uporabljeni v tem
pravilniku, pomenijo naslednje: 
-       
»kandidat« je oseba, ki zaprosi za izdajo potrdila, ki ga ureja ta
pravilnik; 
-       
»inštruktor« je oseba, ki ima v potrdilu vpisano pooblastilo za
usposabljanje kandidatov iz prejšnje alineje; 
-       
»podaljšanje veljavnosti pooblastila« je upravni postopek, ki se izvede
med veljavnostjo pooblastila in imetniku omogoča, da po izpolnitvi predpisanih
zahtev uveljavlja privilegije iz pooblastila v nadaljnjem določenem obdobju; 
-       
»obnova veljavnosti pooblastila« je upravni postopek, ki se izvede po
poteku veljavnosti pooblastila, s katerim je mogoče pooblastilo, ki je poteklo,
obnoviti za nadaljnje določeno obdobje, ko imetnik izpolni predpisane zahteve. 
(2) Drugi izrazi, uporabljeni v tem
pravilniku, imajo enak pomen, kakor ga določajo predpisi, ki urejajo letalstvo.
3. člen
(pristojnosti)
(1) V skladu s 5. in 166. členom Zakona o
letalstvu (Uradni list RS, št. 81/10 – uradno prečiščeno besedilo) je pristojni
organ za nadzor po tem pravilniku Javna agencija za civilno letalstvo Republike
Slovenija (v nadaljnjem besedilu: agencija). 
(2) Ne glede na druge določbe tega
pravilnika, ki se nanašajo na zagotavljanje podatkov, agencija po uradni
dolžnosti pridobi podatke o dejstvih, o katerih vodi uradno evidenco slovenski
organ ali nosilec javnega pooblastila, ki mu je javno pooblastilo podelil
slovenski organ.
II. DELA PRI ZEMELJSKI OSKRBI ZRAKOPLOVOV, POTNIKOV IN TOVORA
4. člen
(upravljavec sredstev zemeljske oskrbe – Ground
Support Equipment Operator)
(1) Pooblastilo upravljavca sredstev
zemeljske oskrbe obsega: 
-       
vožnjo, upravljanje in rokovanje s sredstvi in pripomočki za neposredno
oskrbo zrakoplovov. 
(2) Pogoji za pridobitev pooblastila: 
-       
najmanj II. stopnja izobrazbe, 
-       
opravljanje dela pod strokovnim nadzorom najmanj tri mesece, 
-       
opravljen izpit v skladu s tem pravilnikom, 
-       
veljavno zdravniško spričevalo, 
-       
potrdilo letališkega strokovnega osebja, izdano v skladu s tem
pravilnikom. 
(3) Upravljavec letališča mora na obrazcu
iz priloge 3, ki je sestavni del tega pravilnika, navesti, za upravljanje
katerih sredstev zemeljske oskrbe je delavec usposobljen in lahko posledično z
njimi upravlja. Obrazec iz priloge 3 tega pravilnika je obvezna priloga k
potrdilu letališkega strokovnega osebja.
5. člen
(parker usmerjevalec – Marshaller)
(1) Pooblastilo parkerja usmerjevalca
obsega: 
-       
usmerjanje in parkiranje zrakoplovov na letališki ploščadi, 
-       
vzdrževanje stalne komunikacije z udeleženci pri vleki in premikih
zrakoplovov. 
(2) Pogoji za pridobitev pooblastila: 
-       
najmanj IV. stopnja izobrazbe, 
-       
opravljanje dela pod strokovnim nadzorom najmanj tri mesece, 
-       
opravljen izpit v skladu s tem pravilnikom, 
-       
veljavno zdravniško spričevalo, 
-       
potrdilo letališkega strokovnega osebja, izdano v skladu s tem
pravilnikom.
6. člen
(koordinator in kontrolor oskrbe
zrakoplovov – Load Control Agent)
(1) Pooblastilo koordinatorja in
kontrolorja oskrbe zrakoplovov obsega: 
-       
načrtovanje razporeditve potnikov, prtljage, tovora in pošte, 
-       
izračunavanje obremenitev in določanje težišča zrakoplovov, 
-       
stalni nadzor nad natovarjanjem in raztovarjanjem zrakoplovov, 
-       
priprava, preveritev in dokončna ureditev liste obremenitve zrakoplovov,
-       
koordiniranje in nadzor oskrbe zrakoplovov. 
(2) Pogoji za pridobitev pooblastila: 
-       
najmanj V. stopnja izobrazbe, 
-       
opravljanje dela pod strokovnim nadzorom najmanj šest mesecev, 
-       
opravljen izpit v skladu s tem pravilnikom, 
-       
veljavno zdravniško spričevalo, 
-       
potrdilo letališkega strokovnega osebja, izdano v skladu s tem pravilnikom.
7. člen
(koordinator prometa – Airport Traffic
Coordinator)
(1) Pooblastilo koordinatorja prometa
obsega: 
-       
sprejemanje, usklajevanje in koordiniranje operativnih načrtov v zvezi s
storitvami zemeljske oskrbe, 
-       
kontrola nad izvajanjem načrtov in opravljanjem del pri storitvah
zemeljske oskrbe, 
-       
določanje razporeditve zrakoplovov na letališki ploščadi, 
-       
koordiniranje in usklajevanje prometa na letališki ploščadi. 
(2) Pogoji za pridobitev pooblastila: 
-       
najmanj V. stopnja izobrazbe, 
-       
opravljanje dela pod strokovnim nadzorom najmanj šest mesecev, 
-       
opravljen izpit v skladu s tem pravilnikom, 
-       
veljavno zdravniško spričevalo, 
-       
potrdilo letališkega strokovnega osebja, izdano v skladu s tem
pravilnikom.
8. člen
(inštruktor zemeljske oskrbe – Ground
Handling Instructor)
(1) Pooblastilo inštruktorja zemeljske
oskrbe obsega: 
-       
usposabljanje delavcev za dela pri neposredni zemeljski oskrbi, 
-       
preverjanje strokovnosti kandidatov za pridobitev, podaljšanje in obnovo
pooblastil. 
(2) Pogoji za pridobitev pooblastila: 
-       
najmanj V. stopnja izobrazbe, 
-       
najmanj tri leta delovnih izkušenj s katerim koli osnovnim pooblastilom
za delo pri zemeljski oskrbi, 
-       
opravljen posebni izpit za inštruktorja, 
-       
veljavno zdravniško spričevalo, 
-       
v veljavnem potrdilu letališkega strokovnega osebja vpisano pooblastilo
za inštruktorja.
9. člen
(vsebina izpita za pridobitev pooblastila
upravljavca sredstev zemeljske oskrbe)
(1) Za pridobitev pooblastila upravljavca
sredstev zemeljske oskrbe je treba opraviti izpit, sestavljen iz teoretičnega
in praktičnega dela. 
(2) Teoretični del izpita sestavljajo
naslednje vsebine: 
-       
poznavanje sredstev ter opreme za zemeljsko oskrbo, 
-       
letalska tehnika, 
-       
poznavanje varnostnih postopkov in letalskih predpisov, 
-       
ravnanje in upravljanje z nakladalnimi enotami, 
-       
natovarjanje in raztovarjanje zrakoplova, skupaj z upravljanjem
zahtevanih sredstev, 
-       
prevoz stvari med zrakoplovom in terminalom, 
-       
upravljanje ustreznih enot pri zagonu pogonskih naprav ter uporabi
ostalih ustreznih naprav, 
-       
osnove komunikacije in frazeologije zračnega prometa v slovenskem in
angleškem jeziku. 
(3) Praktični del izpita se opravlja za
izbrani tip sredstva oziroma opreme. 
(4) Za podaljšanje veljavnosti pooblastila
je treba opraviti osvežitveno usposabljanje in izpit iz vseh področij iz
drugega odstavka tega člena ter praktični izpit iz prejšnjega odstavka.
10. člen
(vsebina izpita za pridobitev pooblastila
parkerja usmerjevalca)
(1) Za pridobitev pooblastila parkerja
usmerjevalca je treba opraviti teoretični in praktični izpit. 
(2) Teoretični del izpita zajema naslednje
vsebine: 
-       
postopki pri vleki in premikih zrakoplovov, 
-       
poznavanje sistemov na zrakoplovu, 
-       
poznavanje varnostnih postopkov in letalskih predpisov, 
-       
osnove komunikacije in frazeologije zračnega prometa v slovenskem in
angleškem jeziku. 
(3) Praktični del izpita se opravlja za
izbrani tip zrakoplova. 
(4) Za podaljšanje veljavnosti pooblastila
je treba opraviti osvežitveno usposabljanje in izpit iz vseh področij iz
drugega odstavka tega člena ter praktični izpit iz prejšnjega odstavka.
11. člen
(vsebina izpita za pridobitev pooblastila
koordinatorja in kontrolorja oskrbe zrakoplovov)
(1) Za pridobitev pooblastila koordinatorja
in kontrolorja oskrbe zrakoplovov je treba opraviti teoretični in praktični
izpit. 
(2) Teoretični del izpita zajema naslednje
vsebine: 
-       
teža in določanje težišča zrakoplova, 
-       
letalska tehnika, 
-       
sprejem in odprava posebnih vrst tovora, 
-       
poznavanje letališke in letalske opreme, 
-       
pravila in postopki pri oskrbi zrakoplovov, 
-       
sporočila in dokumenti v letalskem prometu, 
-       
poznavanje varnostnih postopkov in letalskih predpisov, 
-       
osnove komunikacije in frazeologije zračnega prometa v slovenskem in
angleškem jeziku. 
(3) Praktični del izpita se opravlja za
izbrani tip zrakoplova. 
(4) Za podaljšanje veljavnosti pooblastila
je treba opraviti osvežitveno usposabljanje in izpit iz vseh področij iz
drugega odstavka tega člena ter praktični izpit iz prejšnjega odstavka.
12. člen
(vsebina izpita za pridobitev pooblastila
koordinatorja prometa)
(1) Za pridobitev pooblastila koordinatorja
prometa je treba opraviti teoretični in praktični izpit. 
(2) Teoretični del izpita zajema naslednje
vsebine: 
-       
poznavanje podatkovnih zbirk in programskih orodij s področja dela, 
-       
letalska tehnika, 
-       
poznavanje letališke in letalske opreme, 
-       
poznavanje procesov pri zemeljski oskrbi, 
-       
osnove meteorologije, 
-       
poznavanje varnostnih postopkov in letalskih predpisov, 
-       
osnove komunikacije in frazeologije zračnega prometa v slovenskem in
angleškem jeziku. 
(3) Praktični del izpita se opravlja za
celotni proces koordinacije prometa na letališču. 
(4) Za podaljšanje veljavnosti pooblastila
je treba opraviti osvežitveno usposabljanje in izpit iz vseh področij iz
drugega odstavka tega člena ter praktični izpit iz prejšnjega odstavka.
13. člen
(vsebina posebnega izpita za pridobitev
pooblastila inštruktorja zemeljske oskrbe)
(1) Za pridobitev pooblastila inštruktorja
zemeljske oskrbe je treba opraviti izpit iz metodike pouka. 
(2) Za podaljšanje veljavnosti pooblastila
je treba opraviti osvežitveno usposabljanje in izpit iz metodike pouka.
III. DELA V ZVEZI S POŽARNO VARNOSTJO ZRAKOPLOVOV IN LETALIŠČ
14. člen
(reševalec gasilec – Airport
Firefighter and Rescuer)
(1) Pooblastilo reševalca gasilca obsega: 
-       
reševanje potnikov, članov letalske posadke, zrakoplova in drugih
materialnih dobrin, 
-       
gašenje požara na zrakoplovu, letališkem objektu ali odprtem prostoru, 
-       
uporabo vseh razpoložljivih gasilnih sredstev in gasilsko reševalne
opreme, uporabo osebne zaščitne opreme, vključno z opremo za zaščito dihal, 
-       
vožnjo, upravljanje in vzdrževanje gasilskih vozil in druge gasilske
tehnike, 
-       
izvajanje preventivnih protipožarnih ukrepov za zaščito zrakoplovov v
času zemeljske oskrbe in ukrepov za zaščito objektov na letališču. 
(2) Pogoji za pridobitev pooblastila: 
-       
najmanj V. stopnja izobrazbe, 
-       
končano gasilsko usposabljanje v ustrezni izobraževalni instituciji, 
-       
opravljanje dela pod strokovnim nadzorom najmanj tri mesece, 
-       
opravljen izpit v skladu s tem pravilnikom, 
-       
veljavno zdravniško spričevalo, 
-       
potrdilo letališkega strokovnega osebja, izdano v skladu s tem
pravilnikom.
15. člen
(koordinator požarne varnosti zrakoplovov
in letališč – Aircraft and Airport Firefighting Coordinator)
(1) Pooblastilo koordinatorja požarne
varnosti zrakoplovov in letališč obsega: 
-       
organiziranje in vodenje gasilskih enot, 
-       
izdelavo, usklajevanje in koordiniranje načrtov varstva pred požarom, 
-       
izdelavo načrtov usposabljanja gasilskih enot, 
-       
izdelavo načrtov za postopke v primeru nesreče in načrtov sistema zvez, 
-       
pripravo mrežnih zemljevidov letališkega območja in izdelavo navodil za
njihovo uporabo, 
-       
kontrolo brezhibnosti tehnične opreme in sredstev za gašenje požarov in
reševanje potnikov, članov posadke, zrakoplova in drugih materialnih dobrin, 
-       
vodenje gašenja požarov in reševanja ob letalski ali drugi nesreči na
letališču. 
(2) Pogoji za pridobitev pooblastila: 
-       
najmanj VI. stopnja izobrazbe, 
-       
najmanj dve leti delovnih izkušenj kot reševalec gasilec, 
-       
opravljen izpit v skladu s tem pravilnikom, 
-       
veljavno zdravniško spričevalo, 
-       
potrdilo letališkega strokovnega osebja, izdano v skladu s tem
pravilnikom.
16. člen
(inštruktor požarne varnosti zrakoplovov
in letališč – Aircraft and Airport Firefighting Instructor)
(1) Pooblastilo inštruktorja požarne
varnosti zrakoplovov in letališč obsega: 
-       
izvajanje usposabljanja delavcev za opravljanje del pri koordiniranju
požarne varnosti zrakoplovov in letališč ter delavcev za pridobitev pooblastila
reševalec gasilec, 
-       
preverjanje strokovnosti kandidatov za pridobitev, podaljšanje in obnovo
pooblastil. 
(2) Pogoji za pridobitev pooblastila: 
-       
najmanj VI. stopnja izobrazbe, 
-       
najmanj tri leta delovnih izkušenj pri organiziranju in koordiniranju
požarne varnosti letal in letališč, 
-       
opravljen posebni izpit za inštruktorja, 
-       
veljavno zdravniško spričevalo, 
-       
v veljavnem potrdilu letališkega strokovnega osebja vpisano pooblastilo
za inštruktorja.
17. člen
(vsebina izpita za pridobitev pooblastila
reševalca gasilca)
(1) Za pridobitev pooblastila reševalca
gasilca je treba opraviti teoretični in praktični izpit. 
(2) Teoretični del izpita zajema naslednje
vsebine: 
-       
letališče in letališki promet, 
-       
zrakoplov in njegova konstrukcija, 
-       
varnost pri delu gasilca, 
-       
komunikacija na letališču, 
-       
oprema in sredstva za gašenje, 
-       
oprema in sredstva za reševanje, 
-       
upravljanje z gasilskimi in reševalnimi vozili in opremo, 
-       
sredstva za gašenje požarov, 
-       
taktika reševanja in gašenja letalskih požarov, 
-       
postopki v sili, 
-       
nevarne snovi, 
-       
prva pomoč. 
(3) Praktični del izpita se opravlja v
obliki gasilske vaje. 
(4) Za podaljšanje veljavnosti pooblastila
je treba opraviti osvežitveno usposabljanje in izpit iz vseh področij iz
drugega odstavka tega člena ter praktični izpit iz prejšnjega odstavka.
18. člen
(vsebina izpita za pridobitev pooblastila
koordinatorja požarne varnosti zrakoplovov in letališč)
(1) Za pridobitev pooblastila koordinatorja
požarne varnosti zrakoplovov in letališč je treba opraviti teoretični in
praktični izpit. 
(2) Teoretični del izpita zajema naslednje
vsebine: 
-       
organiziranje dela v gasilski enoti, 
-       
načrt usposabljanja gasilskih enot, 
-       
taktika reševanja in gašenja letalskih požarov, 
-       
postopki v primeru nesreče in sistem zvez, 
-       
mrežni zemljevidi letališkega območja in njihova uporaba, 
-       
gasilsko reševalna sredstva, 
-       
vodenje intervencijskih skupin. 
(3) Praktični del izpita se opravlja v
obliki gasilske vaje. 
(4) Za podaljšanje veljavnosti pooblastila
je treba opraviti osvežitveno usposabljanje in izpit iz vseh področij iz
drugega odstavka tega člena ter praktični izpit iz prejšnjega odstavka.
19. člen
(vsebina posebnega izpita za pridobitev
pooblastila inštruktorja požarne varnosti zrakoplovov in letališč)
(1) Za pridobitev pooblastila inštruktorja
požarne varnosti zrakoplovov in letališč je treba opraviti izpit iz metodike
pouka. 
(2) Za podaljšanje veljavnosti pooblastila
je treba opraviti osvežitveno usposabljanje in izpit iz metodike pouka.
IV. DELA V ZVEZI Z OSKRBOVANJEM ZRAKOPLOVOV Z GORIVOM IN
MAZIVOM
20. člen
(voznik polnilec – Driver – Fuel
Operator)
(1) Pooblastilo voznika polnilca obsega: 
-       
delo z opremo za polnjenje zrakoplovov z gorivom in mazivom, 
-       
polnjenje zrakoplovov z gorivom in mazivom, 
-       
vožnjo cisterne za gorivo in mazivo. 
(2) Pogoji za pridobitev pooblastila: 
-       
najmanj IV. stopnja izobrazbe, 
-       
opravljanje dela pod strokovnim nadzorom najmanj tri mesece, 
-       
opravljen izpit v skladu s tem pravilnikom, 
-       
veljavno zdravniško spričevalo, 
-       
potrdilo letališkega strokovnega osebja, izdano v skladu s tem
pravilnikom.
21. člen
(manipulant z gorivom in mazivom – Fuel
and Lubricants Operator)
(1) Pooblastilo manipulanta z gorivom in
mazivom obsega: 
-       
prevzem goriva in maziva iz rafinerije, 
-       
kontrolo vrste in kakovosti goriva in maziva, 
-       
skladiščenje goriva in maziva. 
(2) Pogoji za pridobitev pooblastila: 
-       
najmanj IV. stopnja izobrazbe, 
-       
opravljanje dela pod strokovnim nadzorom najmanj tri mesece, 
-       
opravljen izpit v skladu s tem pravilnikom, 
-       
veljavno zdravniško spričevalo, 
-       
potrdilo letališkega strokovnega osebja, izdano v skladu s tem
pravilnikom.
22. člen
(inštruktor oskrbovanja zrakoplovov z gorivom
in mazivom – Aircraft Refuelling Instructor)
(1) Pooblastilo inštruktorja oskrbovanja
zrakoplovov z gorivom in mazivom obsega: 
-       
izvajanje usposabljanja delavcev za dela pri oskrbovanju zrakoplovov z
gorivom in mazivom, 
-       
preverjanje strokovnosti kandidatov za pridobitev, podaljšanje in obnovo
pooblastil. 
(2) Pogoji za pridobitev pooblastila: 
-       
najmanj V. stopnja izobrazbe, 
-       
najmanj tri leta delovnih izkušenj pri oskrbovanju zrakoplovov z gorivom
in mazivom, 
-       
opravljen posebni izpit za inštruktorja, 
-       
veljavno zdravniško spričevalo, 
-       
v veljavnem potrdilu letališkega strokovnega osebja vpisano pooblastilo
za inštruktorja.
23. člen
(vsebina izpita za pridobitev pooblastila
voznika polnilca)
(1) Za pridobitev pooblastila voznika
polnilca je treba opraviti teoretični in praktični izpit. 
(2) Teoretični del izpita zajema naslednje
vsebine: 
-       
poznavanje varnostnih postopkov in letalskih predpisov, 
-       
poznavanje procesov pri zemeljski oskrbi, 
-       
osnovno znanje o vrstah in kakovosti goriva, 
-       
preventivno varstvo pred požarom, 
-       
instalacije za gorivo na zrakoplovu, 
-       
postopki polnjenja zrakoplova z gorivom. 
(3) Praktični del izpita se opravlja v
obliki izvedbe praktične naloge s področja dela. 
(4) Za podaljšanje veljavnosti pooblastila
je treba opraviti osvežitveno usposabljanje in izpit iz vseh področij iz
drugega odstavka tega člena ter praktični izpit iz prejšnjega odstavka.
24. člen
(vsebina izpita za pridobitev pooblastila
manipulanta z gorivom in mazivom)
(1) Za pridobitev pooblastila manipulanta z
gorivom in mazivom je treba opraviti teoretični in praktični izpit. 
(2) Teoretični del izpita zajema naslednje
vsebine: 
-       
osnovno znanje o vrstah in kakovosti goriva, 
-       
preventivno varstvo pred požarom, 
-       
predpisi o skladiščenju goriva in maziva. 
(3) Praktični del izpita se opravlja v
obliki izvedbe praktične naloge s področja dela. 
(4) Za podaljšanje veljavnosti pooblastila
je treba opraviti osvežitveno usposabljanje in izpit iz vseh področij iz
drugega odstavka tega člena ter praktični izpit iz prejšnjega odstavka.
25. člen
(vsebina izpita za pridobitev pooblastila
inštruktorja oskrbovanja zrakoplovov z gorivom in mazivom)
(1) Za pridobitev pooblastila inštruktorja
oskrbovanja zrakoplovov z gorivom in mazivom je treba opraviti izpit iz
metodike pouka. 
(2) Za podaljšanje veljavnosti pooblastila
je treba opraviti osvežitveno usposabljanje in izpit iz metodike pouka.
V. PROGRAM USPOSABLJANJA IN IZVAJALCI USPOSABLJANJA
26. člen
(program usposabljanja)
Usposabljanje za pridobitev potrdila in
pooblastil letališkega strokovnega osebja se izvaja po programu usposabljanja
iz priloge 1. Priročnike o usposabljanju pooblaščenim letalskim šolam odobri
agencija.
27. člen
(izvajalci usposabljanja)
(1) Usposabljanje vključuje teoretično in
praktično usposabljanje. 
(2) Teoretični del usposabljanja za
pridobitev potrdila in pooblastil letališkega strokovnega osebja opravlja
pooblaščena letalska šola. Izvajajo ga inštruktorji in drugi strokovnjaki s
posameznega področja, ki jih na predlog letalske šole odobri agencija. 
(3) Praktični del usposabljanja za
pridobitev potrdila in pooblastil letališkega strokovnega osebja se izvaja pod
nadzorom inštruktorja in delavcev, ki opravljajo naloge letališkega strokovnega
osebja z ustreznim pooblastilom najmanj tri leta.
VI. IZPITI ZA PRIDOBITEV POTRDILA IN POOBLASTIL LETALIŠKEGA
STROKOVNEGA OSEBJA
28. člen
(oblike izpita)
(1) Izpit za pridobitev potrdila in
pooblastil letališkega strokovnega osebja je sestavljen iz teoretičnega in
praktičnega dela. 
(2) Teoretični del izpita je pisni in se
opravlja pred izpitno komisijo, imenovano s sklepom agencije. 
(3) Praktični del izpita predstavlja
praktično uporabo pridobljenega znanja za opravljanje dela letališkega
strokovnega osebja in se prav tako opravlja pred izpitno komisijo, imenovano s
sklepom agencije.
29. člen
(prijava na izpit)
(1) Pisno prijavo za opravljanje izpita
kandidat predloži agenciji. 
(2) Skupaj s pisno prijavo za opravljanje
izpita predloži kandidat dokazila o izpolnjevanju predpisanih pogojev, in
sicer: 
-       
izjavo s podatki o pridobljeni izobrazbi in 
-       
potrdilo delodajalca o opravljenem delu pod nadzorom v skladu z
zahtevami tega pravilnika. 
(3) Pooblaščena letalska šola mora nemudoma
po končanem teoretičnem usposabljanju agenciji poslati dokazilo o uspešno
zaključenem teoretičnem usposabljanju za posameznega kandidata. 
(4) Skupaj s pisno prijavo za opravljanje
posebnega izpita za inštruktorja predloži kandidat dokazila o izpolnjevanju
predpisanih pogojev, in sicer: 
-       
potrdilo delodajalca, da je zadnja tri leta opravljal ustrezna dela
letališkega strokovnega osebja. 
(5) Kandidat mora podati pisno prijavo iz
prvega odstavka tega člena tudi za opravljanje popravnega izpita iz 36. člena
tega pravilnika.
30. člen
(ustanovitev izpitne komisije)
(1) Ko agencija prejme prijavo na izpit,
preveri, ali kandidat izpolnjuje predpisane pogoje za opravljanje izpita,
navedene v drugem, tretjem in četrtem odstavku prejšnjega člena. 
(2) Če agencija ugotovi, da kandidat
izpolnjuje pogoje za opravljanje izpita, izda v 15 dneh po prejemu prijave
sklep, s katerim imenuje izpitno komisijo (v nadaljnjem besedilu: komisija) za
izvedbo izpita. V sklepu se določi število članov, sestava komisije, kraj
opravljanja izpita in rok, v katerem je treba izpit opraviti. 
(3) Med dnem vročitve sklepa iz prejšnjega
odstavka kandidatu in dnem opravljanja izpita mora biti najmanj deset
koledarskih dni, razen če kandidat soglaša, da se izpit opravlja prej.
31. člen
(sestava komisije)
(1) Komisija ima od tri do pet članov. V
komisijo se praviloma imenujejo člani, ki imajo ali so najmanj pet let imeli
veljavno pooblastilo, za katerega kandidat opravlja izpit, inštruktorji in
člani, predstavniki agencije, ki opravljajo strokovne naloge in naloge nadzora
na področju letalske varnosti. 
(2) S sklepom o imenovanju komisije se
izmed njenih članov določi predsednik komisije.
32. člen
(zapisnik dela komisije)
(1) O delu komisije in izpitu se piše
zapisnik. 
(2) Zapisnik piše predsednik ali član
komisije, ki ga določi predsednik komisije. 
(3) Zapisnik podpišeta predsednik in
zapisnikar. Komisija zapisnik skupaj s poročilom o rezultatu izpita pošlje
agenciji.
33. člen
(izpitni roki)
Izpit ali posebni izpit za inštruktorja (v
nadaljnjem besedilu: posebni izpit) se opravlja glede na potrebe in ni vezan na
izpitne roke.
34. člen
(standard za izvajanje izpitov)
(1) Izpit ali posebni izpit se mora izvesti
v skladu z odobrenim priročnikom o usposabljanju. 
(2) Vprašanja teoretičnega dela izpita so
lahko izbirna ali opisna. 
(3) Pooblaščena letalska šola mora v
priročniku o usposabljanju določiti število vprašanj in dovoljeni čas
opravljanja teoretičnega izpita. 
(4) Vsako izbirno vprašanje mora imeti vsaj
tri možne odgovore, od katerih mora biti samo eden pravilen. 
(5) Kandidat uspešno opravi izpit, če pri
teoretičnem delu izpita doseže najmanj 80 odstotkov pravilnih odgovorov in
uspešno opravi praktično nalogo s področja dela. 
(6) Pri izpitu ali posebnem izpitu se ne
sme uporabljati sistemov negativnega točkovanja. 
(7) Izpit za pridobitev pooblastila mora
biti uspešno opravljen v 12. mesecih od končanega teoretičnega in praktičnega
usposabljanja.
35. člen
(izpitna ocena)
Kandidatov uspeh na izpitu se oceni z oceno
»opravil« ali »ni opravil«.
36. člen
(popravni izpit)
(1) Če se izpitna ocena kandidata, ki je
pristopil k opravljanju izpita ali posebnega izpita, glasi »ni opravil«, ima
kandidat pravico pristopiti k opravljanju popravnega izpita najmanj po preteku
15 koledarskih dni od dneva, ko je bil kandidatu sporočen izpitni rezultat. 
(2) Kandidat lahko popravni izpit opravlja
dvakrat. Če kandidat popravnega izpita ne opravi, mora ponovno opraviti
teoretično in praktično usposabljanje in ponovno pristopiti k opravljanju
izpita.
VII. POTRDILO IN POOBLASTILA LETALIŠKEGA STROKOVNEGA OSEBJA
37. člen
(izdaja potrdil in pridobitev pooblastila)
(1) Na zahtevo kandidata, ki opravi izpit
za pridobitev potrdila letališkega strokovnega osebja, izda agencija potrdilo
letališkega strokovnega osebja z ustreznim pooblastilom, na podlagi katerega
lahko imetnik samostojno opravlja naloge letališkega strokovnega osebja. 
(2) Na zahtevo osebe, ki opravi posebni
izpit za pridobitev pooblastila inštruktorja letališkega strokovnega osebja,
vpiše agencija v veljavno potrdilo letališkega strokovnega osebja pooblastilo
za samostojno opravljanje del inštruktorja letališkega strokovnega osebja. 
(3) Obrazec potrdila letališkega
strokovnega osebja je v prilogi 2, ki je sestavni del tega pravilnika.
38. člen
(vsebina zahteve za izdajo potrdila in
vpis pooblastila)
(1) V zahtevi iz prvega odstavka prejšnjega
člena morajo biti navedeni osebni podatki vložnika zahteve, in sicer osebno
ime, datum in kraj rojstva, državljanstvo ter naslov stalnega prebivališča. K
zahtevi mora biti priloženo veljavno zdravniško spričevalo. 
(2) Zahteva iz drugega odstavka prejšnjega
člena poleg osebnih podatkov vložnika iz prejšnjega odstavka vsebuje tudi
veljavno potrdilo letališkega strokovnega osebja in veljavno zdravniško
spričevalo.
39. člen
(veljavnost potrdila in pooblastila)
(1) Veljavnost potrdila letališkega
strokovnega osebja je neomejena, vendar je pogojena z veljavnostjo vpisanih
pooblastil. 
(2) Posamezno vpisano pooblastilo velja tri
leta od njegove izdaje in se podaljša na zahtevo stranke, če so izpolnjeni
pogoji iz tega pravilnika. 
(3) Vpisana pooblastila prenehajo veljati
pred iztekom roka iz prvega in drugega odstavka tega člena, če preneha
obstajati kateri koli izmed pogojev za izdajo pooblastila, predpisan s tem
pravilnikom. O prenehanju veljavnosti vpisanih pooblastil odloča agencija v
okviru stalnega nadzora nad imetniki potrdil letališkega strokovnega osebja.
40. člen
(podaljšanje veljavnosti pooblastila)
(1) Zahteva za podaljšanje veljavnosti
pooblastila letališkega strokovnega osebja se lahko vloži najprej v roku 30
koledarskih dni pred potekom njegove veljavnosti. Če se zahteva za podaljšanje
veljavnosti pooblastila letališkega strokovnega osebja vloži pred tem rokom,
gre za predčasno podaljšanje, ki mora biti ustrezno utemeljeno. 
(2) K zahtevi za podaljšanje veljavnosti
pooblastila letališkega strokovnega osebja mora kandidat priložiti veljavno
zdravniško spričevalo, medtem ko mora pooblaščena letalska šola ali delodajalec
agenciji predložiti dokazilo o končanem osvežitvenem usposabljanju v času
veljavnosti pooblastila kandidata in dokazilo o uspešno opravljenem izpitu za
podaljšanje pooblastila, ki ga je kandidat opravil v treh mesecih pred
vložitvijo vloge za podaljšanje pooblastila.
41. člen
(obnovitev veljavnosti pooblastila)
K zahtevi za obnovitev veljavnosti
pooblastila letališkega strokovnega osebja mora biti priloženo: 
-       
če je od dneva poteka veljavnosti pooblastila letališkega strokovnega
osebja preteklo manj kakor 12 mesecev, mora kandidat agenciji poslati veljavno
zdravniško spričevalo, medtem ko mora pooblaščena letalska šola ali delodajalec
agenciji predložiti dokazilo o končanem osvežitvenem usposabljanju kandidata v
času veljavnosti pooblastila ali v 12 mesecih po izteku veljavnosti pooblastila
in dokazilo o uspešno opravljenem izpitu za podaljšanje pooblastila; 
-       
če je od dneva poteka veljavnosti pooblastila letališkega strokovnega
osebja preteklo več kakor 12 mesecev, mora kandidat agenciji poslati veljavno
zdravniško spričevalo, medtem ko mora izpitna komisija agenciji predložiti
dokazilo o ponovno opravljenem izpitu, ki ga je kandidat opravil pred komisijo,
ki jo imenuje agencija.
VIII. ZDRAVSTVENE ZAHTEVE ZA LETALIŠKO STROKOVNO OSEBJE
42. člen
(zdravniško spričevalo)
V skladu s tretjim odstavkom 2. člena
Pravilnika o zdravstvenih zahtevah, ki jih mora izpolnjevati letalsko osebje in
drugo strokovno osebje, ter o preverjanju zdravstvene sposobnosti in vodenju
evidenc o zdravstveni sposobnosti (Uradni list RS, št. 72/02, 62/08 in 7/09)
mora letališko strokovno osebje imeti zdravniško spričevalo drugega osebja.

Priloga
1: Program usposabljanja
Priloga
2: Potrdilo letališkega strokovnega osebja
Priloga
3: Interno potrdilo za upravljanje s sredstvi zemeljske oskrbe

Pravilnik o licenciranju letališkega
strokovnega osebja (Uradni list RS, št. 103/10) vsebuje naslednje prehodne in
končne določbe:
»IX. PREHODNE IN KONČNE DOLOČBE
43. člen
(prehodne
določbe)
(1) Pooblaščene letalske šole, ki ob
uveljavitvi tega pravilnika že opravljajo usposabljanje za pridobitev potrdila
in pooblastil letališkega strokovnega osebja ter pooblastila inštruktorja
letališkega strokovnega osebja, uskladijo svoje priročnike o usposabljanju z
določbami tega pravilnika in jih predložijo v potrditev agenciji najpozneje v
šestih mesecih po uveljavitvi tega pravilnika. 
(2) Potrdila letališkega strokovnega
osebja, izdana na podlagi Pravilnika o strokovni izobrazbi, izpitih in
dovoljenjih za delo strokovnega osebja, ki opravlja dela, pomembna za varnost
zračne plovbe (Uradni list SFRJ, št. 64/80, 63/81 in 77/82), ostanejo v veljavi
do izteka njihove veljavnosti in se ob podaljšanju ali obnovi ob predložitvi
dokazila o končanem osvežitvenem usposabljanju, opravljenem v skladu s tem
pravilnikom, nadomestijo v skladu z določbami tega pravilnika, in sicer: 
-       
kontrolorju oskrbovanja letala, potnikov in stvari, dispečerju ploščadi
in balanserju letala se vpiše pooblastilo koordinator in kontrolor oskrbe
zrakoplovov, 
-       
parkerju signalistu se vpiše pooblastilo parker usmerjevalec, 
-       
manipulantu z letališko opremo in manipulantu z generatorjem se vpiše
pooblastilo upravljavec sredstev zemeljske oskrbe, 
-       
koordinatorju prometa in dispečerju prometa se vpiše pooblastilo
koordinator prometa, 
-       
inštruktorju sprejemanja in odpravljanja letal, potnikov in stvari se
vpiše pooblastilo inštruktor zemeljske oskrbe, 
-       
kvalificiranemu gasilcu se vpiše pooblastilo reševalec gasilec, 
-       
koordinatorju požarne varnosti letal in letališča se vpiše pooblastilo
koordinator požarne varnosti zrakoplovov in letališč, 
-       
inštruktorju požarne varnosti letal in letališča se vpiše pooblastilo
inštruktor požarne varnosti zrakoplovov in letališč. 
(3) Če je s tem pravilnikom za posamezno
pooblastilo predpisana višja stopnja izobrazbe kakor v Pravilniku o strokovni
izobrazbi, izpitih in dovoljenjih za delo strokovnega osebja, ki opravlja dela,
pomembna za varnost zračne plovbe (Uradni list SFRJ, št. 64/80, 63/81 in
77/82), se za osebe, ki jim je bilo na podlagi navedenega pravilnika izdano
ustrezno dovoljenje, ta zahteva ne upošteva. 
(4) Ne glede na določbe prejšnjega odstavka
morajo reševalci gasilci in koordinatorji požarne varnosti zrakoplovov in
letališč, ki nimajo s tem pravilnikom predpisane strokovne izobrazbe, ustrezno
stopnjo izobrazbe pridobiti v desetih letih po uveljavitvi novele Zakona o
gasilstvu (Uradni list RS, št. 91/05), razen tistih, ki so se zaposlili pred
uveljavitvijo tega pravilnika in delajo na delovnih mestih, za katere se s tem
pravilnikom zahteva V. ali VI. stopnja izobrazbe, in to delo opravljajo najmanj
pet let. 
(5) Kandidatom za pridobitev potrdila letališkega
strokovnega osebja, ki so usposabljanje začeli ali končali pred uveljavitvijo
tega pravilnika ali preden pooblaščene letalske šole prilagodijo svoje
priročnike o usposabljanju, se potrdila letališkega strokovnega osebja izdajo v
skladu s predpisi, ki so veljali ali se uporabljali do uveljavitve tega
pravilnika, vendar največ devet mesecev od začetka veljavnosti tega pravilnika.
(6) Ne glede na določbe tega pravilnika, ki
se nanašajo na naloge in pristojnosti agencije, do prevzema pristojnosti agencije
iz 48. člena Zakona o spremembah in dopolnitvah zakona o letalstvu (Uradni list
RS, št. 62/10) te pristojnosti in naloge izvaja ministrstvo, pristojno za
promet.
44. člen
(prenehanje
uporabe)
(1) Z dnem uveljavitve tega pravilnika se
prenehata uporabljati Pravilnik o strokovni izobrazbi, izpitih in dovoljenjih
za delo strokovnega osebja, ki opravlja dela, pomembna za varnost zračne plovbe
(Uradni list SFRJ, št. 64/80, 63/81 in 77/82), in Pravilnik o obrazcu
dovoljenja za delo strokovnega osebja, ki opravlja dela, pomembna za varnost
zračne plovbe (Uradni list SFRJ, št. 39/83). 
(2) Ne glede na določbo prejšnjega odstavka
se za dokončanje postopkov iz petega odstavka prejšnjega člena uporablja
Pravilnik o strokovni izobrazbi, izpitih in dovoljenjih za delo strokovnega
osebja, ki opravlja dela, pomembna za varnost zračne plovbe (Uradni list SFRJ,
št. 64/80, 63/81 in 77/82).
45. člen
(začetek
veljavnosti)
Ta pravilnik začne veljati petnajsti dan po
objavi v Uradnem listu Republike Slovenije.«.

Pravilnik o spremembi Pravilnika o
licenciranju letališkega strokovnega osebja (Uradni list RS, št. 104/20) vsebuje naslednjo končno določbo:
»KONČNA DOLOČBA
2. člen
(začetek
veljavnosti)
Ta pravilnik začne veljati petnajsti dan po
objavi v Uradnem listu Republike Slovenije.«.