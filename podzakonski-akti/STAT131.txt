I. SPLOŠNA DOLOČBA
1. člen
Zavod Republike Slovenije za zaposlovanje
(v nadaljnjem besedilu: zavod) je ustanovljen na podlagi 61. člena Zakona o
zaposlovanju in zavarovanju za primer brezposelnosti (v nadaljnjem besedilu: ZZZPB)
in je vpisan v register pri Okrožnem sodišču v Ljubljani, pod številko srg.
2006/02587.
II. STATUSNE DOLOČBE
2. člen
Zavod ima status javnega zavoda s pravicami, obveznostmi in
odgovornostmi, določenimi z zakonom in s tem statutom.
3. člen
Zavod je pravna oseba z imenom: »Zavod
Republike Slovenije za zaposlovanje.«
Zavod ima znak, ki se lahko uporablja poleg
imena ali samostojno.
Skrajšani imeni zavoda sta »Zavod RS za
zaposlovanje« ali kratica imena »ZRSZ«.
Zavod lahko pri poslovanju s tujino poleg imena
v slovenskem jeziku uporablja ime v angleškem jeziku:
»EmploymentServiceofSlovenia« ali njegovo kratico: »ESS«.
4. člen
Sedež zavoda je v Ljubljani in se lahko
spremeni le s soglasjem ustanovitelja.
Naslov zavoda je: Rožna dolina, Cesta IX /
6, Ljubljana.
Naslov zavoda se lahko spremeni s sklepom
Sveta zavoda.
5. člen
Zavod ima žig okrogle oblike s premerom 35 mm, ki v zunanjem krogu vsebuje naziv »Republika Slovenija«, pod njim v notranjem krogu pa naziv
»Nosilec javnega pooblastila«. Ime »Zavod RS za zaposlovanje« in njegov sedež
sta izpisana na zunanjem spodnjem krogu spodnje strani žiga, nad sedežem (samo
kraj) je številka žiga. V sredini žiga je grb Republike Slovenije.
Na območju, na katerem živita avtohtoni
narodni skupnosti, se uporablja žig z besedilom v jeziku narodne skupnosti, ki
živi na tem območju.
6. člen
Generalni direktor določi rabo žiga s
posebnim splošnim aktom.
III. DEJAVNOSTI ZAVODA
7. člen
Zavod izvaja ukrepe na področju trga dela v
skladu z zakonom, ki ureja trg dela in predpisi, izdanimi na njegovi podlagi,
pravom, ki velja za državljane Evropske unije, Evropskega gospodarskega
prostora in Švicarske konfederacije, mednarodnimi sporazumi, tem statutom in
drugimi splošnimi akti.
Zavod izvaja tudi druge storitve oziroma
naloge, za katere je pooblaščen z zakonom.
Dejavnost zavoda je zlasti, da:
-      
izvaja storitve vseživljenjske karierne
orientacije, in sicer informiranje o trgu dela, samostojno vodenje kariere,
osnovno in poglobljeno karierno svetovanje in učenje veščin vodenja kariere;
-      
kot storitve vseživljenjske karierne
orientacije izvaja aktivnosti, namenjene učencem, dijakom, študentom in
njihovim staršem;
-      
prijavljenim iskalcem zaposlitve posreduje
zaposlitve na ozemlju Republike Slovenije, ostalim pa tudi zaposlitve v državah
EU, Evropskega gospodarskega prostora (v nadaljnjem besedilu: EGP) in Švicarske
konfederacije oziroma izvaja postopke zaposlovanja po mednarodnih sporazumih;
-      
odloča v postopkih v zvezi z izdajo,
prenehanjem veljavnosti in odvzemom dovoljenj za zaposlitev in delo tujcev,
izda soglasja in potrdila ter vodi postopke, predpisane z zakonodajo s področja
zaposlovanja in dela tujcev;
-      
razvija metode in pripomočke za samostojno
načrtovanje in vodenje kariere;
-      
odloča o zahtevkih za uveljavljanje iz
zavarovanja za primer brezposelnosti v skladu z nacionalno zakonodajo, predpisi
EU in mednarodnimi sporazumi;
-      
sklepa pogodbe o vključitvi v prostovoljno
zavarovanje za primer brezposelnosti in ugotavlja obstoj, trajanje in
prenehanje pravnega razmerja, ki je podlaga tega zavarovanja;
-      
odloča o zahtevkih za uveljavljanje in varstvo
pravic iz naslova štipendiranja po ZZZPB;
-      
odloča v postopkih za priznanje statusa
invalida, pridobitev pravic do zaposlitvene rehabilitacije in izdeluje ocene o
zaposlitvenih možnostih invalida ter vodi postopke skladno s predpisi, ki
urejajo zaposlitveno rehabilitacijo in zaposlovanje invalidov;
-      
sodeluje pri oblikovanju strokovnih podlag za
pripravo predpisov s področja urejanja trga dela;
-      
pripravlja in izvaja postopke za uresničevanje
ukrepov aktivne politike zaposlovanja;
-      
vodi register zunanjih izvajalcev ukrepov
aktivne politike zaposlovanja;
-      
vzpostavlja in vodi predpisane evidence s
področja trga dela, zaposlovanja, štipendiranja, aktivne politike zaposlovanja
ter zaposlitvene rehabilitacije in zaposlovanja invalidov;
-      
organizira usposabljanje in izobraževanje
brezposelnih oseb in drugih iskalcev zaposlitve ter opravlja druga strokovna,
administrativna, dokumentacijska, tehnična in podobna dela;
-      
nudi pravno in drugo strokovno pomoč
zavarovancem in uživalcem pravic;
-      
izvaja storitve EuropeanEmploymentServices –
EURES (evropske javne službe za zaposlovanje);
-      
izvaja finančno in računovodsko funkcijo za
zagotavljanje pravic, izvajanje ukrepov in delovanje zavoda;
-      
izvaja nadzor nad osebami, prijavljenimi v
evidencah zavoda in nadzor nad namensko porabo sredstev, dodeljenih v okviru
aktivne politike zaposlovanja;
-      
opravlja plansko-analitska in informativna
dela, potrebna za predlaganje, oblikovanje, usklajevanje in spremljanje
politike zaposlovanja in za delovanje zavoda ter druga strokovna,
administrativna, dokumentacijska, tehnična in podobna dela;
-      
vzdržuje informacijski sistem za spremljanje
gibanj na trgu delovne sile, za statistične ter znanstveno raziskovalne namene
računalniško vodi postopke in obdelavo podatkov;
-      
ministrstvu, pristojnemu za delo, posreduje
podatke, potrebne za analize, spremljanje in ovrednotenje ukrepov politike
zaposlovanja;
-      
izdaja in zalaga obrazce in informativna
gradiva za izvajanje in uveljavljanje pravic na področjih, kjer izvaja javno
pooblastilo;
-      
izvaja promocijsko dejavnost in informiranje,
povezano z zaposlovanjem in različnimi možnostmi iskanja zaposlitve, ukrepi
aktivne politike zaposlovanja, izobraževanjem in usposabljanjem in izvajanjem
politike zaposlovanja tujcev,
-      
razvija nove storitve za uporabnike;
-      
upravlja z državnim stvarnim premoženjem na
podlagi podeljene pravice;
-      
upravlja in gospodari s pridobljenimi sredstvi
za izvajanje dejavnosti zavoda in njegovo delovanje in
-      
izvaja druge naloge, za katere je pooblaščen z
zakonom.
8. člen
Kot gospodarsko dejavnost, namenjeno
opravljanju dejavnosti, za katero je ustanovljen, lahko zavod opravlja zlasti
naslednje dejavnosti:
-      
nudi strokovno pomoč pri izvajanju kadrovske
dejavnosti, ki presega storitve iz 7. člena tega statuta, naročnikom ki so jo
pripravljeni plačati (načrtovanje kadrov, sistemizacija delovnih mest, pomoč
pri izbiri kadrov, njihovemu usposabljanju in razvoju, pomoč pri delu s
presežnimi delavci in podobne dejavnosti),
-      
storitve naročnikom pri zasnovi in uporabi
računalniško podprtih kadrovsko informacijskih sistemov,
-      
organizira in izvaja usposabljanje in
izobraževanje za potrebe trga po naročilu naročnika,
-      
organizira in izvaja usposabljanje in
izobraževanje zaposlenih odraslih,
-      
pripravlja in izvaja mednarodne projekte ter v
mednarodnem prostoru strokovno svetuje ustanovam in podjetjem s področja svoje
dejavnosti,
-      
publicistiko in izdajateljstvo,
-      
analitične poizvedbe in analize in
-      
druge podobne dejavnosti, namenjene opravljanju
dejavnosti, za katero je zavod ustanovljen.
9. člen
Dejavnosti zavoda iz tega statuta v
skladu z uredbo, ki ureja standardno klasifikacijo dejavnosti, so:


N

78.100

Dejavnosti pri iskanju
  zaposlitve


O

84.300

Dejavnost obvezne
  socialne varnosti


O

84.110

Splošna dejavnost javne
  uprave


M

73.200

Raziskovanje trga in
  javnega mnenja


N

82.300

Organiziranje razstav,
  sejmov, srečanj


N

82.200

Dejavnost klicnih
  centrov


N

82.990

Drugje nerazvrščene
  spremljajoče dejavnosti za poslovanje


M

69.103

Druge pravne dejavnosti


M

70.220

Drugo podjetniško in
  poslovno svetovanje


M

74.900

Drugje nerazvrščene
  strokovne in tehnične dejavnosti


P

85.590

Drugje nerazvrščeno
  izobraževanje, izpopolnjevanje in usposabljanje


P

85.600

Pomožne dejavnosti za
  izobraževanje


C

18.130

Priprava za tisk in
  objavo


J

58.190

Drugo založništvo


J

59.130

Distribucija filmov,
  videofilmov, televizijskih oddaj


J

63.110

Obdelava podatkov in s
  tem povezane dejavnosti


J

63.120

Obratovanje spletnih
  portalov


J

63.990

Drugo informiranje


L

68.320

Upravljanje nepremičnin
  za plačilo ali po pogodbi 


10. člen
Zavod z izvajanjem dejavnosti zagotavlja:
-      
brezposelnim osebam in ostalim iskalcem
zaposlitve strokovno pomoč za njihovo vključevanje v zaposlitev, delodajalcem
pomoč pri realizaciji njihovih potreb po zaposlovanju in delu,
-      
brezposelnim osebam in štipendistom učinkovito
in pravočasno uveljavljanje in varstvo pravic ter ustrezno strokovno in pravno
pomoč,
-      
strokovnim institucijam, izvajalcem programov
zaposlovanja in socialnim partnerjem sodelovanje pri razvoju in izvajanju
programov zaposlovanja,
-      
institucijam javnega sektorja v državi, ter v
drugih državah v okviru sistema EURES ter drugih oblikah, različne oblike sodelovanja
ter izmenjave podatkov, določene s predpisi,
-      
ustanovam Evropske unije in drugim mednarodnim
ter sorodnim ustanovam v drugih državah ustrezne informacije, strokovno pomoč
in sodelovanje,
-      
najširši javnosti posredovanje informacij s
področja dela zavoda v pisni in ustni obliki,
-      
drugim fizičnim in pravnim osebam strokovno
pomoč s področja dejavnosti zavoda.
11. člen
Zavod opravlja brezplačno vse dejavnosti,
določene s 7. členom tega statuta.
Za dejavnosti iz 8. člena tega statuta
zavod zahteva plačilo za opravljeno delo oziroma za opravljene storitve.
Svet zavoda na predlog generalnega
direktorja zavoda vsako leto sprejme katalog storitev, ki jih zavod opravlja
proti plačilu in potrdi podlage za oblikovanje njihovega cenika. Cenik storitev
sprejme generalni direktor zavoda.
Katalog in cenik storitev se objavita na
spletih straneh zavoda.
12. člen
Za opravljanje dejavnosti iz 8. člena tega
statuta lahko zavod ustanovi posebno enoto ali drugo organizacijsko obliko, ki
se financira iz sredstev, pridobljenih s storitvami iz 8. člena tega
statuta.
13. člen
Zavod lahko s soglasjem ustanovitelja v
okviru dejavnosti ustanovi drug zavod, institut, gospodarsko družbo ali drugo
pravno osebo.
Zavod lahko opravljanje posameznih del
oziroma posla, ki ne pomeni izvajanja javne službe, s pogodbo poveri tudi drugi
pravni ali fizični osebi. Zavod poveri opravljanje posameznih del drugi pravni
ali fizični osebi, če je to racionalno, gospodarno ali če s tem povečuje
kakovost storitev.
14. člen
Zavod nastopa v pravnem prometu samostojno in brez omejitev v
okviru dejavnosti, določenih z zakonom, ki ureja trg dela, drugim zakonom in s
tem statutom.
Za obveznosti, prevzete v pravnem prometu,
odgovarja zavod s sredstvi, s katerimi lahko razpolaga.
Ustanovitelj je odgovoren za obveznosti
zavoda, ki izhajajo iz opravljanja javne službe, če ni z zakonom drugače
določeno.
15. člen
Delo zavoda je javno.
Zavod s splošnim aktom v skladu s posebnim
zakonom in tem statutom določi, katera dela, dejanja ali opravila niso dostopna
javnosti, kaj se šteje za poslovno skrivnost ter določi način varovanja osebnih
podatkov oziroma poslovne skrivnosti v skladu z zakonom.
16. člen
Zavod obvešča javnost o svojem delu preko
sredstev javnega obveščanja, z objavami v Uradnem listu Republike Slovenije, v Uradnem
listu Evropske unije, na svetovnem spletu, s spoštovanjem in izvajanjem
predpisov o zagotavljanju dostopa do informacij javnega značaja in na druge
ustrezne načine, delavce zavoda pa obvešča preko Intraneta.
IV. ORGANI ZAVODA
17. člen
Organi zavoda so svet zavoda, generalni
direktor in strokovni svet.
Svet zavoda
18. člen
Svet zavoda je organ upravljanja zavoda.
Svet zavoda ima naslednje pristojnosti:
-      
sprejema statut po predhodnem soglasju
ustanovitelja;
-      
sprejema zaključni račun in poslovno poročilo
ter poslovni načrt zavoda;
-      
predlaga elemente za sprejem razvojne politike
z vidika trga dela;
-      
predlaga obseg in način izvajanja ukrepov na
trgu dela, zlasti tistih, ki so namenjeni brezposelnim osebam;
-      
na predlog generalnega direktorja zavoda in po
predhodnem soglasju ministra, pristojnega za delo, sprejema akt o sistemizaciji
delovnih mest;
-      
sklepa o ustanovitvi sveta partnerjev zavoda za
območje območne službe ter določa njegove pristojnosti;
-      
spremlja izvajanje ukrepov na trgu dela;
-      
sprejema katalog storitev, ki jih zavod
opravlja proti plačilu na podlagi 8. člena tega statuta in potrjuje podlage za
oblikovanje njihovega cenika;
-      
daje soglasje generalnemu direktorju zavoda k
sklenitvi pogodb za izvedbo storitev, ki jih zavod opravlja proti plačilu nad
zneskom 100.000 EUR, razen v primerih iz pete alinee 8. člena tega statuta;
-      
odloča o razporeditvi sredstev, ki jih zavod
pridobi kot plačilo za opravljene storitve na podlagi 8. člena tega statuta;
-      
spremlja finančno in materialno poslovanje
zavoda;
-      
odloča o drugih vprašanjih v zvezi z delovanjem
zavoda.
19. člen
Število članov in sestava sveta zavoda sta
določeni z zakonom, ki ureja trg dela.
20. člen
Vlada Republike Slovenije, delodajalska
združenja na ravni države, sindikati, reprezentativni za območje države in
delavci zavoda (v nadaljnjem besedilu: predstavniki skupin) imenujejo člane v
svet zavoda skladno z zakonom, ki ureja trg dela oziroma na način in po
postopku, kot ga določijo sami. Pravila o volitvah člana iz vrst delavcev v
svetu zavoda sprejme svet delavcev, ki imenuje tudi volilno komisijo.
Svet zavoda s posebnim sklepom pozove
predstavnike skupin iz prejšnjega odstavka k imenovanju oziroma izvolitvi
članov sveta zavoda najprej 90 dni pred iztekom mandata članov sveta zavoda.
Imenovanje oziroma volitve se opravijo
najprej 60 dni in najkasneje 15 dni pred iztekom mandata.
21. člen
Mandat članov sveta zavoda je štiri leta in
so lahko po izteku mandata ponovno imenovani.
Mandat članov sveta zavoda se šteje od
dneva prve seje sveta zavoda v novi sestavi.
22. člen
Svet zavoda izvoli predsednika in
podpredsednika za obdobje in ob upoštevanju vrstnega reda predstavnikov skupin
v svetu zavoda, kot je določeno z zakonom, ki ureja trg dela.
Predsednik sveta zavoda in podpredsednik
sveta zavoda ne moreta biti istočasno predstavnika Vlade ali posamezne
interesne skupine.
23. člen
Predsednik in člani sveta zavoda imajo
pravico do sejnin in povrnitve stroškov v skladu z veljavnimi predpisi.
24. člen
Sejo sveta zavoda skliče predsednik sveta
zavoda najmanj dvakrat letno. Sklic seje lahko predlagajo posamezni člani sveta
zavoda in generalni direktor.
25. člen
Svet zavoda je sklepčen, če je na seji
prisotnih več kot polovica članov sveta zavoda. Svet zavoda sprejema sklepe z
večino glasov vseh prisotnih članov z javnim glasovanjem. Tajno se glasuje o
konkretnem vprašanju, če se tako odloči večina članov sveta zavoda.
Sklepe v zvezi s sprejemom statuta in
spremembami in dopolnitvami statuta sprejema svet zavoda z večino glasov vseh
članov.
Odločitve, za katere je potrebno soglasje
Vlade Republike Slovenije, veljajo od dne, ko je bilo dano soglasje Vlade
Republike Slovenije, če ni določen drugi rok.
26. člen
Podrobnejši način sklica, vodenje sej,
vzdrževanje reda na seji in način odločanja, vsebino zapisnika in druga vprašanja
se določijo s poslovnikom.
27. člen
Predsedniku in članu sveta zavoda predčasno
preneha mandat v primeru smrti, če izgubi status predstavnika skupine iz 20.
člena tega statuta, ki ga je imenovala oziroma izvolila, z razrešitvijo ali
zaradi pisne odpovedi.
V primeru predčasnega prenehanja mandata se
za preostali del mandata najkasneje v 30 dneh od dneva prenehanja mandata
izvoli nov predsednik sveta zavoda, oziroma skupina iz 20. člena statuta, ki je
zaradi prenehanja mandata izgubila svojega predstavnika v svetu zavoda, imenuje
novega člana sveta zavoda.
28. člen
Svet zavoda lahko za posamezno področje
dela zavoda, zlasti za področje aktivne politike zaposlovanja, imenuje stalne
ali občasne komisije ali druga delovna telesa.
S sklepom o imenovanju svet zavoda
komisijam ali drugim delovnim telesom določi področja, vsebino, roke in
pristojnosti delovanja število članov ter višino sejnine.
Komisije ali druga delovna telesa so za
svoje delo odgovorni svetu zavoda.
Generalni direktor
29. člen
Poslovodni organ zavoda je generalni
direktor.
Generalni direktor zavoda opravlja vsa
pravna dejanja in sklepa pogodbe v okviru pooblastil, določenih z zakonom in s
tem statutom.
Generalni
direktor ima naslednje pristojnosti:
-       organizira
in vodi delo in poslovanje zavoda;
-       je
odredbodajalec za zavod in podpisuje pravne akte, listine, pogodbe in druge
dokumente, ki se nanašajo na poslovanje;
-       sklepa
pogodbe o financiranju izvajanja dejavnosti zavoda;
-       poroča
o rezultatih dela in o poslovanju;
-       predlaga
poslovni načrt v skladu s sprejetimi cilji in poslovno poročilo ter zaključni
račun;
-       predlaga
in zagotavlja svetu zavoda gradiva, potrebna za njegovo delo;
-       objavlja
razpis programov in storitev;
-       sprejema
splošne akte;
-       izdaja
posamične akte in izvršuje posamične sklepe, če z zakonom ni določeno drugače;
-       odloča
o pravicah, obveznostih in odgovornostih delavcev zavoda iz delovnih razmerij
skladno z zakonom, kolektivno pogodbo in splošnimi akti zavoda;
-       med
poslovnim letom v skladu s sprejetim poslovnim načrtom odloča o razporejanju
sredstev zavoda ter programskih sredstev po posameznih namenih;
-       predlaga
svetu zavoda v sprejem akt o sistemizaciji po predhodnem soglasju ministra,
pristojnega za delo;
-       odgovarja
za gospodarno uporabo, upravljanje in razpolaganje s premoženjem v upravljanju
zavoda;
-       imenuje
posebne delovne in projektne skupine, stalne in občasne komisije, razen tistih,
katerih imenovanje je v pristojnosti sveta zavoda;
-      
opravlja druge naloge v skladu z zakonom,
kolektivno pogodbo in s tem statutom.
Generalni direktor je odgovoren za
strokovnost in zakonitost dela zavoda.
30. člen
Generalni direktor zavoda zastopa in
predstavlja zavod.
Generalnega direktorja zavoda v primeru
odsotnosti ali zadržanosti nadomešča namestnik generalnega direktorja z enakimi
pravicami in odgovornostmi, kot jih ima generalni direktor.
V primeru odsotnosti ali zadržanosti
generalnega direktorja in njegovega namestnika zastopa zavod drug vodilni
delavec, ki ga pooblasti generalni direktor.
31. člen
Generalni direktor lahko pri uresničevanju
svojih pooblastil, določenih z zakonom in s tem statutom, prenese opravljanje
posameznih zadev na druge osebe na podlagi pisnega pooblastila. Prav tako lahko
s pisnim pooblastilom prenese na te osebe tudi pravico podpisovanja upravnih
aktov, pogodb o uporabi programskih sredstev in listin.
32. člen
Generalnega direktorja zavoda imenuje in
razrešuje Vlada Republike Slovenije na predlog ministra, pristojnega za delo.
Mandat generalnega direktorja traja pet leta. Po poteku te dobe je lahko ponovno imenovan.
Za generalnega direktorja je lahko na
podlagi javnega razpisa imenovan kandidat, ki izpolnjuje naslednje pogoje:
-      
je državljan Republike Slovenije,
-      
ima VII. raven izobrazbe,
-      
aktivno obvlada en svetovni jezik,
-      
ima najmanj petnajst let delovnih izkušenj, od
tega najmanj pet let na vodilnih in vodstvenih delovnih mestih,
-      
predloži dolgoročno strategijo razvoja zavoda
za mandatno obdobje.
Za generalnega direktorja zavoda je lahko
imenovana vsaka poslovno sposobna fizična oseba, ki izpolnjuje pogoje iz
prejšnjega odstavka, razen osebe:
-      
ki je bila pravnomočno obsojena zaradi
kaznivega dejanja zoper gospodarstvo, zoper delovno razmerje in socialno
varnost, zoper pravni promet, zoper upravljanje družbenih sredstev in naravna
bogastva ter zoper družbeno in zasebno premoženje, in sicer pet let po
pravnomočnosti sodbe, vendar ne prej kot dve leti po prestani kazni zapora,
-      
ki ji je bil izrečen varnostni ukrep prepovedi
opravljanja poklica, in sicer za čas trajanja prepovedi;
-      
ki je bila kot direktor zavoda ali poslovodni
organ oziroma član poslovodnega organa podjetja, nad katerim je bil začet
stečajni postopek, pravnomočno obsojena na plačilo odškodnine upnikom po
predpisih, ki urejajo finančno poslovanje podjetij, in sicer dve leti po
pravnomočnosti sodbe;
-      
zoper katero je vložena pravnomočna obtožnica
zaradi naklepnega kaznivega dejanja, ki se preganja po uradni dolžnosti.
33. člen
Razpisni postopek in predlog za imenovanje
generalnega direktorja opravi oziroma poda razpisna komisija, ki jo imenuje
minister, pristojen za delo. Razpisna komisija ima pet članov. V razpisno
komisijo minister, pristojen za delo, imenuje tri člane sam, enega člana na
predlog Sveta Zavoda in enega člana na predlog Sveta delavcev zavoda.
Javni razpis za imenovanje generalnega
direktorja mora biti objavljen najkasneje dva meseca pred potekom mandata.
Razpisna komisija po končanem razpisu
izbere in predlaga ministru, pristojnemu za delo, enega ali več kandidatov za
generalnega direktorja.
34. člen
V primeru prenehanja funkcije generalnega
direktorja pred iztekom mandata in v drugih primerih, ko generalni direktor
preneha z delom ter v primeru, ko generalnemu direktorju poteče mandat pred
izbiro novega generalnega direktorja, oziroma le-ta ne nastopi funkcije,
imenuje Vlada Republike Slovenije na predlog ministra, pristojnega za delo,
vršilca dolžnosti generalnega direktorja brez razpisa.
Vršilec dolžnosti generalnega direktorja je
lahko imenovan največ za čas enega leta.
Vršilec dolžnosti generalnega direktorja mora izpolnjevati
pogoje za imenovanje generalnega direktorja, določene z zakonom, ki ureja trga
dela in s tem statutom.
35. člen
Predsednik sveta zavoda v soglasju z
ministrom, pristojnim za delo, z generalnim direktorjem sklene pogodbo o
zaposlitvi, s katero podrobneje določi pravice in obveznosti generalnega direktorja.
Strokovni svet
36. člen
Strokovni svet je strokovni kolegijski
organ zavoda.
Strokovni svet:
-      
obravnava in sprejema doktrino dela z
brezposelnimi osebami in delodajalci;
-      
obravnava druga vprašanja s področja
strokovnega dela zavoda;
-      
daje svetu zavoda in generalnemu direktorju
mnenja in predloge glede organizacije dela in pogojev za razvoj dejavnosti;
-      
obravnava interdisciplinarna vprašanja,
pomembna za razvoj trga dela;
-      
na pobudo sveta zavoda ali generalnega
direktorja obravnava druga vprašanja s področja trga dela;
-      
predlaga program strokovnega izpita za
izvajanje storitev, določenih z zakonom, ki ureja trg dela in način njegovega
izvajanja;
-      
obravnava in predlaga strokovne podlage za
programe dela zavoda in spremlja njihovo izvajanje;
-      
obravnava in ministru, pristojnemu za delo,
predlaga standarde in normative za izvajanje storitev za trg dela;
-      
enkrat letno poroča svetu zavoda o svojem delu;
-      
obravnava druga vprašanja s področja trga dela
in zaposlovanja na pobudo sveta zavoda ali generalnega direktorja.
37. člen
Strokovni svet zavoda sestavljajo
strokovnjaki in strokovnjakinje na področju dejavnosti zavoda, in sicer:
a. dva uslužbenca zavoda z
dolgoletnimi strokovnimi izkušnjami, ter
b. pet zunanjih priznanih
strokovnjakov, ki imajo praktične izkušnje na področju trga dela in razvoja
človeških virov.
Člane strokovnega sveta imenuje na predlog
generalnega direktorja svet zavoda.
38. člen
Člani strokovnega sveta imajo pravico do
plačila za svoje delo. Višino nagrade in višino povračil za stroške določi svet
zavoda v skladu s priporočili Vlade RS.
O načinu dela ter drugih vprašanjih, ki so
potrebna za delo strokovnega sveta, sprejme strokovni svet poslovnik
strokovnega sveta.
V. VODILNI DELAVCI
39. člen
Vodilni delavci oziroma delavci s posebnimi
pooblastili in odgovornostmi so: namestnik generalnega direktorja, pomočniki
generalnega direktorja, direktorji območnih služb in direktor centralne službe.
Namestnika in pomočnike ima generalni
direktor zavoda za posamezne dejavnosti, opredeljene s pravilnikom o notranji
organizaciji.
Delo območnih služb organizirajo in vodijo
direktorji območnih služb.
Za vodenje centralne službe ima generalni
direktor lahko direktorja centralne službe.
Obseg pooblastil vodilnih delavcev se
določi s pravilnikom o sistemizaciji delovnih mest.
40. člen
Generalni direktor lahko z vodilnim
delavcem, ki vodi poslovno področje ali organizacijsko enoto zavoda in ima
pooblastila za sklepanje pravnih poslov ali za samostojne kadrovske in
organizacijske odločitve, sklene pogodbo o zaposlitvi za določen čas.
Vodilni delavci so v okviru pooblastil
odgovorni generalnemu direktorju za poslovanje organizacijske enote oziroma
dejavnosti, ki jo vodijo.
41. člen
Vodilni delavci podpisujejo akte in
listine, ki se nanašajo na njihovo delovno področje oziroma območje
organizacijske enote, ki jo vodijo.
VI. ORGANIZACIJA IN NAČIN POSLOVANJA ZAVODA
42. člen
Zavod je organiziran enotno za območje
Republike Slovenije.
Zavod izvaja svojo dejavnost na sedežu ter
po organizacijskih enotah.
Mednarodne projekte in strokovno svetovanje
s področja svoje dejavnosti v mednarodnem prostoru izvaja zavod zlasti v
državah članicah Evropske unije, Evropskega gospodarskega prostora in državah
kandidatkah za vstop v Evropsko unijo.
Za opravljanje posameznih dejavnosti ali
dela dejavnosti ali za opravljanje dejavnosti na določenem območju, s katerimi
se zagotavlja dostopnost storitev in zagotavljanje pravic uporabnikom na območju Republike Slovenije, se oblikujejo
organizacijske enote.
Osnovne organizacijske enote zavoda so:
centralna služba in območne službe. Osnovne organizacijske enote so praviloma
sestavljene iz manjših organizacijskih enot, ki teritorialno in funkcionalno
zagotavljajo izvedbo dejavnosti zavoda.
43. člen
Centralna služba razvija strokovne doktrine
dela, razvija, predpisuje in vrednoti vse pripomočke za delo zavoda
(priročnike, navodila za delo, organizacijske predpise in podobno), koordinira
vse poslovne funkcije zavoda ter zagotavlja njihovo neposredno ter enotno
uporabo za celotno državo.
Centralna služba lahko zaradi
racionalizacije in optimiranja delovnih procesov neposredno izvaja posamezne
dejavnosti zavoda v celoti ali dejavnosti posameznih organizacijskih enot
zavoda.
44. člen
Centralna služba deluje na sedežu zavoda.
V okviru centralne službe delujejo tudi
generalni direktor in vodstvo zavoda, razen direktorjev območnih služb.
45. člen
Centralno službo sestavljajo štabne službe
generalnega direktorja in službe, organizirane po posameznih delovnih
področjih, potrebne za izvajanje dejavnosti zavoda.
V okviru vodstva zavoda je organiziran
Nacionalni center za poklicno informiranje in svetovanje (NCIPS).
46. člen
Območna služba strokovno in organizacijsko vodi in izvaja
osnovne poslovne naloge vseživljenjske karierne orientacije, posredovanja
zaposlitve, aktivne politike zaposlovanja ter izvajanja zavarovanja za primer
brezposelnosti in zagotavljanja pravic iz tega zavarovanja na svojem območju.
Območna služba izvaja tudi spremljajoče dejavnosti, potrebne za izvajanje
osnovnih poslovnih funkcij, razen v primeru, ko jih prevzame Centralna služba,
skladno z drugim odstavkom 43. člena tega statuta.
Območna služba razvija in sodeluje pri
razvoju politike in programov zaposlovanja z drugimi partnerji na svojem
območju (delodajalci, sindikati, organi lokalnih skupnosti, strokovnimi
institucijami, izvajalci programov zaposlovanja in podobno), pri čemer se kot
posvetovalno telo lahko oblikuje tudi svet partnerjev območnih služb zavoda.
47. člen
Svet partnerjev območne službe zavoda
sestavlja praviloma do sedem predstavnikov partnerjev.
Svet zavoda določi pogoje in postopek za
ustanovitev sveta partnerjev.
48. člen
Območna služba teritorialno obsega eno ali
več upravnih enot.
Območne službe so:
1.    
Območna služba Celje za območje upravnih enot:
Celje, Laško, Slovenske Konjice, Šentjur pri Celju, Šmarje pri Jelšah, Žalec;
2.    
Območna služba Koper za območje upravnih enot:
Koper, Ilirska Bistrica, Izola, Piran, Postojna, Sežana;
3.    
Območna služba Kranj za območje upravnih enot:
Kranj, Jesenice, Radovljica, Škofja Loka, Tržič;
4.    
Območna služba Ljubljana za območje upravnih
enot: Ljubljana, Cerknica, Domžale, Grosuplje, Kamnik, Kočevje, Logatec,
Ribnica, Vrhnika;
5.    
Območna služba Maribor za območje upravnih
enot: Maribor, Lenart, Pesnica, Ruše, Slovenska Bistrica;
6.    
Območna služba Murska Sobota za območje
upravnih enot: Murska Sobota, Gornja Radgona, Lendava, Ljutomer;
7.    
Območna služba Nova Gorica za območje upravnih
enot: Nova Gorica, Ajdovščina, Tolmin in Idrija;
8.    
Območna služba Novo mesto za območje upravnih
enot: Novo mesto, Črnomelj, Metlika, Trebnje;
9.    
Območna služba Ptuj za območje upravnih enot:
Ptuj, Ormož;
10. 
Območna služba Sevnica za območje upravnih
enot: Sevnica, Brežice, Krško;
11. 
Območna služba Trbovlje za območje upravnih
enot: Trbovlje, Hrastnik, Litija, Trbovlje, Zagorje;
12. 
Območna služba Velenje za območje upravnih
enot: Velenje, Dravograd, Mozirje, Radlje ob Dravi, Ravne na Koroškem, Slovenj
Gradec.
49. člen
Območna služba lahko posluje neposredno ali
preko uradov za delo, če se tako uporabnikom storitev zavoda zagotavlja lažja
dostopnost. pogostih storitev.
Preko uradov za delo območna služba obvezno
zagotavlja naslednje storitve:
1.    
informiranje uporabnikov storitev zavoda in
stik z javnostmi za lokalno raven;
2.    
prijavo in odjavo iz uradnih evidenc zavoda;
3.    
izdelavo zaposlitvenega načrta;
4.    
sodelovanje z delodajalci in socialnimi
partnerji na lokalni ravni;
5.    
posredovanje zaposlitve;
6.    
vseživljenjsko karierno orientacijo;
7.    
napotovanje v programe zaposlovanja;
8.    
sprejemanje vlog in zahtevkov uporabnikov
storitev.
50. člen
Posamezne območne službe opravljajo svoje
delo preko naslednjih uradov za delo:
1.    
Območna služba Celje preko urada za delo:
Celje, Laško, Slovenske Konjice, Šentjur pri Celju, Šmarje pri Jelšah, Žalec;
2.    
Območna služba Koper preko urada za delo:
Ilirska Bistrica, Izola, Koper, Piran, Postojna, Sežana;
3.    
Območna služba Kranj preko urada za delo:
Jesenice, Kranj, Radovljica, Škofja Loka, Tržič;
4.    
Območna služba Ljubljana preko urada za delo:
Cerknica, Domžale, Grosuplje, Kamnik, Kočevje, Ljubljana, Logatec, Ribnica,
Vrhnika;
5.    
Območna služba Maribor preko urada za delo:
Lenart, Maribor, Pesnica, Ruše, Slovenska Bistrica;
6.    
Območna služba Murska Sobota preko urada za
delo: Gornja Radgona, Lendava, Ljutomer, Murska Sobota;
7.    
Območna služba Nova Gorica preko urada za delo:
Ajdovščina, Nova Gorica, Tolmin in Idrija;
8.    
Območna služba Novo mesto preko urada za delo:
Črnomelj, Metlika, Novo mesto, Trebnje;
9.    
Območna služba Ptuj preko urada za delo: Ormož,
Ptuj;
10. 
Območna služba Sevnica preko urada za delo:
Brežice, Krško, Sevnica;
11. 
Območna služba Trbovlje preko urada za delo:
Hrastnik, Litija, Trbovlje, Zagorje ob Savi;
12. 
Območna služba Velenje preko urada za delo:
Dravograd, Mozirje, Radlje ob Dravi, Ravne na Koroškem, Slovenj Gradec,
Velenje.
51. člen
Natančnejše določbe o notranji organizaciji
zavoda ter pooblastilih organizacijskih enot iz tega člena določi splošni akt,
ki ga sprejme generalni direktor.
VII. NADZOR NAD IZPOLNJEVANJEM OBVEZNOSTI
52. člen
Zavod v skladu z zakonom organizira in
izvaja:
-      
nadzor nad izpolnjevanjem obveznosti oseb,
prijavljenih v evidencah zavoda;
-      
nadzor nad namensko porabo sredstev aktivne
politike zaposlovanja;
-      
notranji nadzor nad poslovanjem zavoda
(notranja revizija),
-      
druge vrste nadzora.
53. člen
Nadzor nad izpolnjevanjem obveznosti oseb, prijavljenih v
evidencah zavoda in nad namensko porabo sredstev aktivne politike zaposlovanja
izvaja posebna organizacijska enota zavoda.
Generalni direktor o ugotovitvah nadzora
enkrat letno poroča svetu zavoda.
Generalni direktor potrdi letni načrt dela
službe notranje revizije ter ukrepa v primeru ugotovljenih nepravilnosti.
VIII. URESNIČEVANJE SODELOVANJA DELAVCEV PRI UPRAVLJANJU
54. člen
Delavci uresničujejo svoje pravice,
obveznosti in odgovornosti v zavodu kot celoti ter v njegovih organizacijskih
enotah.
55. člen
Delavci volijo svet delavcev, preko katerega
uresničujejo pravice sodelovanja v zadevah, ki se nanašajo na njihov položaj,
skladno z zakonom o sodelovanju delavcev pri upravljanju.
56. člen
Svet delavcev izvolijo delavci zavoda.
Svet delavcev je sestavljen tako, da imajo
centralna služba in območne službe po enega člana.
Mandat članov traja štiri leta. Člani so
lahko ponovno izvoljeni.
57. člen
Člane sveta delavcev volijo delavci zavoda
na tajnih in neposrednih volitvah.
Svet delavcev izmed članov izvoli
predsednika in njegovega namestnika.
Predsednik sveta zastopa in predstavlja
svet delavcev, namestnik predsednika pa opravlja to funkcijo v odsotnosti
predsednika.
58. člen
Oblikovanje, sestava, kandidiranje, volitve
in razrešitve ter področje in način dela sveta delavcev podrobneje določajo
pravila sveta delavcev.
Svet delavcev na podlagi sprejetih
predlogov iz vrst zaposlenih, sindikata ali posameznih organizacijskih enot
zavoda voli člana iz vrst delavcev zavoda v svet zavoda po postopku in na
način, kot ga določajo pravila o volitvah člana sveta zavoda.
IX. IZVRŠEVANJE JAVNIH POOBLASTIL
59. člen
Zavod je nosilec javnih pooblastil, ko
odloča o pravicah in obveznostih in pravnih koristih brezposelnih oseb,
zavarovancev in drugih upravičencev storitev na področjih:
-      
zavarovanja za primer brezposelnosti,
-      
zaposlitvene rehabilitacije in zaposlovanja
invalidov,
-      
zaposlovanja tujcev,
-      
vključevanja v programe aktivne politike
zaposlovanja,
-      
republiških štipendij in štipendij za
nadarjene,
-      
vodenja evidenc.
60. člen
Na prvi stopnji odločajo o pravicah in
obveznostih delavci (uradne osebe), ki so razporejeni na delovna mesta na
področjih, navedenih v prejšnjem členu, in če je tako določeno z aktom o
sistemizaciji delovnih mest zavoda. Za odločanje na prvi stopnji so pooblaščeni
tudi delavci, ki jih pooblasti generalni direktor zavoda.
Ne glede na določbo prejšnjega odstavka o izdaji dovoljenj za
zaposlitev in delo po zakonu, ki ureja zaposlovanje in delo tujcev na prvi
stopnji odloča generalni direktor zavoda, o priznanju statusa invalida in
pravici do zaposlitvene rehabilitacije pa na prvi stopnji odloča direktor
območne službe, na drugi stopnji pa generalni direktor.
O pritožbah zoper odločbe, ki jih na prvi stopnji izda zavod,
odloča ministrstvo, pristojno za delo, če ta statut v skladu z zakonom ne
določa drugače.
X. PRIZNANJA
61. člen
Generalni direktor podeljuje zaposlenim in
delodajalcem, ki dosežejo izjemne rezultate pri svojem delu oziroma pri
zaposlovanju, priznanja.
Vrste in oblike priznanj ter pogoje za
podelitev posameznih priznanj določi generalni direktor s splošnim aktom.
XI. PLANIRANJE IN SREDSTVA ZA DELO ZAVODA
62. člen
Zavod sprejema poslovni načrt, ki vsebuje
letni program dela. Območne službe pripravijo operacionalizacijo sprejetih
programov in načrta po posameznih nalogah.
63. člen
Zavod pridobiva sredstva za delo:
-      
iz proračuna Republike Slovenije na podlagi
pogodbe o financiranju v skladu z zakonom,
-      
s plačili za storitve, ki jih po tem statutu
opravlja odplačno v skladu z 8. členom tega statuta,
-      
iz drugih virov.
64. člen
Sredstva, ki jih pridobiva zavod po drugi
alinei 63. člena tega statuta, so sredstva zavoda, ki se vodijo ločeno od
sredstev, zbranih iz proračuna in drugih virov ter se z namenom opravljanja
dejavnosti, za katero je zavod ustanovljen, razporejajo skladno s sklepi sveta
zavoda ter veljavnimi predpisi.
65. člen
Presežek prihodkov nad odhodki se uporabi
in razporedi v skladu s predpisi.
66. člen
Nadzor nad zakonitostjo, namembnostjo ter
gospodarno in učinkovito rabo sredstev zavoda ter revidiranje njegovih
računovodskih izkazov opravlja Računsko sodišče Republike Slovenije oziroma
ustrezna pooblaščena institucija na podlagi javnega razpisa.
Upravni in strokovni nadzor nad delom zavoda ter finančni
nadzor nad namensko porabo sredstev opravlja ministrstvo, pristojno za delo
oziroma drug pogodbeni partner, določen z zakonom.
67. člen
Zavod posluje preko enega transakcijskega
računa, razen za posredovanje študentskega dela, katerega poslovanje poteka
preko posebnega transakcijskega računa.
XII. SPLOŠNI AKTI ZAVODA
68. člen
Zavod ima poleg statuta še druge splošne
akte.
69. člen
Drugi splošni akti zavoda so: splošni akti
(pravila), s katerimi se podrobneje določa organizacija dela zavoda, pravice in
obveznosti, ki jih morajo poznati delavci zavoda zaradi izpolnjevanja
pogodbenih in drugih obveznosti iz delovnega razmerja, strokovne doktrine,
standardi, organizacijski predpisi, poslovniki in navodila s področja dela ali
v zvezi z delom zavoda.
Zavod izdaja splošne akte za izvrševanje
javnih pooblastil v skladu z zakonom.
70. člen
Zavod s splošnimi akti ureja zlasti
naslednja področja:
-      
notranjo organizacijo,
-      
sistemizacijo delovnih mest,
-      
računovodstvo,
-      
popis sredstev in virov – inventuro,
-      
pisarniško poslovanje,
-      
varstvo in zdravje pri delu ter varstvo pred
požarom,
-      
varovanje osebnih podatkov in poslovne
tajnosti,
-      
izobraževanje in usposabljanje delavcev,
-      
pravice in obveznosti, ki jih morajo poznati
delavci zavoda zaradi izpolnjevanja pogodbenih in drugih obveznosti iz
delovnega razmerja,
-      
uporabo počitniških kapacitet,
-      
notranjo revizijo.
Splošne akte iz prejšnjega odstavka,
razen akta o sistemizaciji delovnih mest sprejme generalni
direktor.
71. člen
Pred sprejemom splošnih aktov, ki vsebujejo določbe o
pravicah in obveznostih, ki jih morajo poznati delavci zavoda zaradi
izpolnjevanja pogodbenih in drugih obveznosti iz delovnega razmerja, se le-ti
posredujejo v obravnavo svetu delavcev in sindikatom v zavodu.
72. člen
Splošni akti zavoda začnejo veljati z dnem,
ko jih sprejme pristojni organ zavoda, uporabljati pa se začnejo osmi dan po
objavi na intranetu zavoda.
XIII. VAROVANJE OSEBNIH PODATKOV IN POSLOVNE TAJNOSTI
73. člen
Zavod skladno z določili posebnega zakona,
ki ureja področje varstva osebnih podatkov, upravlja z zbirkami osebnih
podatkov ter vzpostavi in vodi katalog zbirk osebnih podatkov, katere obdeluje
na podlagi zakona in skladno s tem statutom.
Zavod sprejme splošni akt, s katerim uredi postopke in ukrepe za zavarovanje osebnih
podatkov, v katerem opredeli načine in postopke za zagotovitev varstva osebnih
podatkov, ki jih vsebujejo zbirke podatkov, s katerimi upravlja zavod, ter
zagotavlja njegovo izvajanje.
74. člen
Člani organov in delavci zavoda so dolžni
varovati vse podatke iz prvega odstavka 73. člena tega statuta kot poklicno
skrivnost in se ravnati po kodeksu etičnih načel delavcev zavoda.
Kot poklicno skrivnost je šteti vse, kar
delavec ali član organa izve o brezposelni osebi in drugih strankah zavoda,
njenih osebnih, družinskih in socialnih razmerah ter drugih informacijah, ki
štejejo kot osebni podatki v skladu z veljavno zakonodajo.
Podatki iz prvega odstavka tega člena se ne
smejo dajati drugim osebam oziroma javnosti, in tudi ne objavljati na način, ki
bi razkril posameznika, na katerega se nanašajo, razen v primerih, ko so za to
izpolnjeni zakonski pogoji.
75. člen
Z aktom iz 70. člena tega statuta se lahko
določi, da so posamezni podatki poslovna skrivnost.
Delavci zavoda in člani sveta zavoda morajo
razen tako opredeljenih podatkov kot poslovno skrivnost varovati tudi listine
in podatke, ki jih kot take razglasi oziroma določi pristojni organ, ter
podatke, ki so po zakonu ali drugih predpisih opredeljeni kot tajni.
76. člen
Kršitev določb tega statuta in splošnega
akta iz drugega odstavka 73. člena tega statuta, ki ureja varstvo osebnih
podatkov brezposelnih oseb in drugih iskalcev zaposlitve, in dokumentacije ter varstvo poslovne tajnosti, pomeni hujšo
kršitev delovnih obveznosti delavca.
Delavci zavoda in člani sveta zavoda so
kazensko in materialno odgovorni za ravnanje, ki je v nasprotju z drugim
odstavkom 73. člena tega statuta.

Statut Zavoda Republike Slovenije za
zaposlovanje (Uradni list RS, št. 34/08)
vsebuje naslednje prehodne in končne določbe:
»XIV. PREHODNE IN KONČNE DOLOČBE
77. člen
Zavod uskladi splošne akte, ki so v
nasprotju s tem statutom, v roku treh mesecev od začetka veljavnosti tega
statuta.
78. člen
S konstituiranjem sveta zavoda v skladu z
določbami tega statuta preneha mandat dosedanjega upravnega odbora.
79. člen
Z dnem, ko začne veljati ta statut, preneha
veljati Statut Zavoda Republike Slovenije za zaposlovanje (Uradni list RS, št.
84/99).
80. člen
Ta statut začne veljati z dnem soglasja
Vlade Republike Slovenije po predhodnem sprejemu na svetu zavoda, in se objavi
v Uradnem listu Republike Slovenije.«.

Spremembe in dopolnitve Statuta Zavoda
Republike Slovenije za zaposlovanje (Uradni list RS, št. 58/11) vsebujejo naslednjo končno določbo:
»34. člen
Te spremembe in dopolnitve statuta se
objavijo v Uradnem listu Republike Slovenije in začnejo veljati naslednji dan
po objavi.«.

Sprememba Statuta Zavoda Republike Slovenije
za zaposlovanje (Uradni list RS, št. 50/12) vsebuje naslednjo končno določbo:
»2. člen
Ta sprememba statuta se objavi v Uradnem listu Republike Slovenije in začne
veljati naslednji dan po objavi.«.