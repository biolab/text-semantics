I. UVODNE DOLOČBE
1. člen
Javni zavod Slovensko narodno gledališče Ljubljana,
Ljubljana, Cankarjeva 11, se razdeli na tri javne zavode z imeni in sedeži:
1.     
Slovensko narodno gledališče Drama Ljubljana, Ljubljana, Erjavčeva 1,
2.     
Slovensko narodno gledališče Opera in balet Ljubljana, Ljubljana,
Zupančičeva 11,
3.     
Slovenski filmski in gledališki muzej Ljubljana, Ljubljana, Mestni trg
17.
Javni zavodi so pravne osebe.
2. člen
Zavodi opravljajo naslednjo dejavnost:
1.     
Slovensko narodno gledališče Drama Ljubljana opravlja kulturnoumetniško
dejavnost priprave in izvedbe umetniških in drugih kulturnih prireditev s
področja dramske dejavnosti.
2.     
Slovensko narodno gledališče Opera in balet opravlja kulturnoumetniško
dejavnost priprave in izvedbe umetniških in drugih kulturnih prireditev z
glasbenoscenskega področja: opera in baleta ter koncertnega področja.
3.     
Slovenski filmski in gledališki muzej Ljubljana opravlja dejavnost
varovanja premične kulturne dediščine – muzejsko dejavnost s področja
gledališča in filma, kinotečno dejavnost.
II. ORGANI ZAVODOV
3. člen
Organi zavodov so:
-       
svet zavoda,
-       
strokovni svet,
-       
direktor,
-       
strokovni vodja.
1. Svet zavoda
4. člen
Zavod upravlja svet zavoda, ki ima sedem članov. Svet zavoda
sestavljajo: predstavniki ustanovitelja (trije člani, ki jih imenuje Vlada
Republike Slovenije, predstavniki delavcev, ki opravljajo dejavnost, za katero
je zavod ustanovljen (trije člani), ki jih s tajnim glasovanjem izvolijo
delavci zavoda, ter predstavnik uporabnikov oziroma zainteresirane javnosti (en
član), ki ga imenuje mesto Ljubljana.
2. Strokovni svet
5. člen
Sestavo, način oblikovanja in naloge strokovnega sveta določi
statut zavoda. Statut zavoda lahko določi, da pri delu strokovnega sveta
sodelujejo tudi zunanji strokovnjaki, ter način njihovega sodelovanja in
imenovanja.
Statut zavoda lahko določi, da ima zavod več strokovnih
svetov, v primeru da se opravlja v zavodu več različnih kulturnih dejavnosti.
3. Direktor
6. člen
Za direktorja zavoda je lahko imenovan kandidat, če
izpolnjuje naslednje pogoje:
-       
visokošolska izobrazba ustrezne usmeritve,
-       
najmanj 5 let ustreznih delovnih izkušenj in ugled v stroki oziroma
delovnem področju zavoda;
-       
sposobnosti za organiziranje in vodenje dela v kolektivu;
-       
znanje dveh tujih jezikov.
Podrobnejši pogoji se določijo v statutu.
S statutom je lahko določeno, da direktor opravlja tudi
funkcijo strokovnega vodje. V tem primeru mora direktor izpolnjevati tudi
pogoje za strokovnega vodjo.
4. Strokovni vodja
7. člen
Strokovni vodja organizira in vodi strokovno delo zavoda in
zanj tudi odgovarja svetu zavoda.
Strokovnega vodjo imenuje svet zavoda na podlagi javnega
razpisa. Pogoji so določeni s statutom.
III. SREDSTVA ZA DELO IN ODGOVORNOST ZA OBVEZNOSTI ZAVODOV
8. člen
Premoženje, s katerim je dosedaj upravljal zavod Slovensko
narodno gledališče Ljubljana, se razdeli med zavode kot pravne naslednike tako,
da vsak od njih prevzame premoženje in opremo, ki jo je že dosedaj uporabljal
za opravljanje svoje dejavnosti.
Premoženje dosedanje delovne skupnosti Skupne službe
Slovenskega narodnega gledališča Ljubljana se razdeli med zavode v naslednjih
deležih:
-       
Slovenskemu narodnemu gledališču Drama Ljubljana delež v višini 30,24%,
-       
Slovenskemu narodnemu gledališču Opera in balet Ljubljana delež v višini
64,43%,
-       
Slovenskemu filmskemu in gledališkemu muzeju Ljubljana delež v višini
5,33%.
Premoženje dosedanjega Gledališkega ateljeja Slovenskega
narodnega gledališča Ljubljana se razdeli med zavoda v naslednjih deležih:
-       
Slovenskemu narodnemu gledališču Drama Ljubljana delež v višini 32%,
-       
Slovenskemu narodnemu gledališču Opera in balet Ljubljana delež v višini
68%.
Premoženje se razdeli med zavode na podlagi stanja,
ugotovljenega, z bilanco na dan 31. 12. 1991.
Zavodi sklenejo v treh mesecih po uveljavitvi tega odloka
pogodbo, s katero podrobneje uredijo vsa medsebojna razmerja, predvsem pa izvedejo
razdelitev sredstev v naravi na podlagi delitvene bilance, ki jo potrdi
Ministrstvo za kulturo.
9. člen
Sredstva za delo zavodov se zagotavljajo iz sredstev
republiškega proračuna za kulturne dejavnosti, s plačili za storitve in iz
drugih virov.
Ustanovitelj zagotavlja sredstva za delo zavodov iz proračuna
na podlagi njihovega letnega programa dejavnosti s katerim mora soglašati
Ministrstvo za kulturo.
10. člen
Presežke prihodkov nad odhodki, ki jih zavod doseže pri
opravljanju svoje dejavnosti kot javne službe, sme uporabljati le za
opravljanje in razvoj dejavnosti.
11. člen
Ustanovitelj odgovarja za obveznosti zavoda, ki so povezane z
izvajanjem dejavnosti kot javne službe le do višine sredstev, ki so v
republiškem proračunu za tekoče leto namenjena za opravljanje programa
dejavnosti v tem zavodu.
IV. PRAVICE, OBVEZNOSTI IN ODGOVORNOSTI ZAVODA V PRAVNEM
PROMETU
12. člen
Zavod nastopa v pravnem prometu v svojem imenu in za svoj
račun. Za svoje obveznosti odgovarja z vsemi sredstvi s katerimi razpolaga.
Za upravljanje premoženja je zavod odgovoren ustanovitelju.
V. DRUGE DOLOČBE
13. člen
Vsak od zavodov prevzame tiste delavce, ki so bili dosedaj
zaposleni v posameznih organizacijskih enotah.
Zavodi prevzamejo delavce, zaposlene v delovni skupnosti
skupne službe, tako, da prevzame:
-       
Slovensko narodno gledališče Drama Ljubljana 5 (pet) delavcev delovne
skupnosti skupnih služb,
-       
Slovensko narodno gledališče Opera in balet 12 (dvanajst) delavcev
delovne skupnosti skupnih služb,
-       
Slovenski gledališki in filmski muzej 1 (enega) delavca delovne
skupnosti Skupne službe.
Zavoda prevzameta delavce, zaposlene v Gledališkem ateljeju
tako, da prevzame:
-       
Slovensko narodno gledališče Drama Ljubljana 15 (petnajst) delavcev
Gledališkega ateljeja,
-       
Slovensko narodno gledališče Opera in balet Ljubljana 33 (triintrideset)
delavcev Gledališkega ateljeja.
14. člen
Z vpisom novih zavodov v sodni register se iz registra
izbriše vpis Zavoda Slovensko narodno gledališče Ljubljana, s sedežem v
Ljubljani, Cankarjeva 11.

Odlok o razdelitvi javnega zavoda
Slovensko narodno gledališče Ljubljana na javne zavode (Uradni list RS, št. 19/92)
vsebuje naslednjo končno določbo:
»15. člen
Ta odlok začne veljati petnajsti dan po objavi v Uradnem
listu Republike Slovenije.«.

Odlok o začasni odložitvi izvrševanja
odloka o razdelitvi javnega zavoda Slovensko narodno gledališče Ljubljana na
javne zavode (Uradni list RS, št. 39/92)
določa:
»Izvrševanje odloka o razdelitvi javnega zavoda Slovensko
narodno gledališče Ljubljana na javne zavode (Uradni list Republike Slovenije,
št. 19/92) se začasno odloži do 31. decembra 1992.«;
ter vsebuje
naslednjo končno določbo:
»3. člen
Ta odlok začne veljati naslednji dan po objavi v Uradnem
listu Republike Slovenije.«.

Sklep o razdelitvi javnega zavoda
Slovenski gledališki in filmski muzej na dva javna zavoda (Uradni list RS, št. 45/96) v
zvezi z delnim prenehanjem veljavnosti tega sklepa določa:
»21. člen
Z dnem uveljavitve tega sklepa prenehajo veljati določbe
odloka o razdelitvi javnega zavoda Slovensko narodno gledališče Ljubljana na
javne zavode (Uradni list RS, št. 19/92), ki se nanašajo na SGFM, razen določbe
8. člena.«;
ter vsebuje
naslednjo končno določbo:
»23. člen
Ta sklep začne veljati naslednji dan po objavi v Uradnem
listu Republike Slovenije.«.