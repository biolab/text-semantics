I. PREDMET IN OBSEG KONCESIJ
1. člen
(1) Ta uredba je koncesijski
akt, na podlagi katerega se podelita koncesiji za odvzem naplavin iz prodnih
zadrževalnikov na delu reke Save Dolinke in reke Završnice iz naslednje tabele:


DEL REKE

OBČINA

KOORDINATE GORVODNE
  MEJE DELA REKE

KOORDINATE DOLVODNE
  MEJE DELA REKE


 

 

Y

X

Y

X


Reka Sava Dolinka –
  prodni zadrževalnik Hrušica

Jesenice

424.848

145.046

425.688

144.656


Reka Završnica –
  prodni zadrževalnik Završnica

Žirovnica

435.452

140.492

435.336

140.511


(2) Prodna zadrževalnika iz
prejšnjega odstavka sta objekta vodne infrastrukture, namenjena urejanju
prodonostnosti reke Save Dolinke in reke Završnice. 
(3) Območje prodnega zadrževalnika na delu reke Save Dolinke
in reke Završnice iz tabele v prvem odstavku tega člena je določeno s
koordinatami gorvodne meje in dolvodne meje dela reke, ki so prevzete iz
državnega koordinatnega sistema (v Gauss-Krügerjevi projekciji), odčitane v
temeljnih topografskih načrtih Republike Slovenije v merilu 1: 5.000.
II. POGOJI ZA PRIDOBITEV IN IZVAJANJE KONCESIJ
2. člen
Koncesiji za odvzem naplavin iz struge delov rek iz
prejšnjega člena se podelita za: 
-       
odvzem in skladiščenje naplavin, 
-       
pripravo frakcij peska iz naplavin za gradbene namene, 
-       
dajanje v promet posameznih frakcij peska, 
-       
urejanje in vzdrževanje objektov za dostop oziroma dovoz do mesta
odvzema naplavin ter urejanje in vzdrževanje vodnih objektov na celotnem
območju koncesije.
3. člen
(1) Koncesiji se podelita za deset let.
(2) Koncesija se začne izvajati z dnem sklenitve koncesijske
pogodbe za posamezno območje izvajanja koncesije iz 1. člena te uredbe.
4. člen
(1) Medsebojna razmerja med koncedentom in koncesionarjem ter
razlogi in način prenehanja koncesije se podrobneje uredijo s koncesijsko
pogodbo v skladu z zakonom. 
(2) V koncesijski pogodbi se podrobneje določi tudi način
ureditve pravic in obveznosti med koncesionarjem in koncedentom v primeru
spremenjenih razmer vodnega režima rek, na območju katerih koncesionar odvzema
naplavine. 
(3) Posebni pogoji, ki jih mora upoštevati koncesionar med
izvajanjem koncesije v posameznem koledarskem letu (letna količina naplavin za
odvzem, čas izvajanja odvzemov po koncesiji, način odvzemanja naplavin in
ostali podrobni pogoji odvzemov) se določijo v aneksih h koncesijski pogodbi,
ki se sklenejo za obdobje posameznega koledarskega leta. 
(4) Aneks h koncesijski pogodbi iz prejšnjega odstavka se za
tekoče koledarsko leto sklene najpozneje do začetka izvajanja koncesije v tem
koledarskem letu.
(5) Aneks h koncesijski pogodbi se lahko tekom tekočega leta
dopolni ali spremeni, če se zaradi izrednih dogodkov v naravi transport
naplavin spremeni.
(6) Ministrstvo, pristojno za vode (v nadaljnjem besedilu:
ministrstvo), pripravi letni program odvzema naplavin za prihodnje leto, ki
mora biti usklajen z naravovarstvenimi smernicami, izdanimi po zakonu, ki ureja
ohranjanje narave, in mnenjem po zakonu, ki ureja sladkovodno ribištvo. Letni
program odvzema naplavin je kot priloga sestavni del aneksa h koncesijski
pogodbi, ki ga skleneta koncedent in koncesionar za prihodnje leto.
(7) Koncesijsko pogodbo sklene v imenu koncedenta Vlada
Republike Slovenije. 
(8) V primeru neskladja med to uredbo in koncesijsko pogodbo
veljajo določbe te uredbe.
5. člen
(1) Oseba, ki je pridobila pravico odvzema naplavin na delih
rek iz tabele v 1. členu te uredbe (v nadaljnjem besedilu: koncesionar), mora
poleg predpisanih pogojev zagotoviti odvzem naplavin izključno v skladu
koncesijsko pogodbo in letnimi aneksi, in sicer samo, če: 
-       
je dotok naplavin večji od transportne sposobnosti vodotoka, 
-       
se začne dvigovati gladina vode in dna zaradi odlaganja naplavin, 
-       
je treba zagotoviti konstantno pretočno sposobnost vodotoka in odlaganje
naplavin ogroža vodne objekte. 
(2) Količina v koledarskem letu odvzetih naplavin na območju
posameznega dela reke Save, ki je predmet koncesije, ne sme presegati količin,
ki so določene s posebnimi pogoji v koncesijski pogodbi in letnih aneksih. 
(3) Koncesionar sme odvzemati naplavine na odvzemnem mestu v
času in na način, kot to določa koncesijska pogodba in letni aneks. 
(4) Koncesionar ne sme pripravljati frakcij peska iz odvzetih
naplavin na območju delov rek iz tabele v 1. členu te uredbe. Mesta za pripravo
frakcij se določijo v koncesijski pogodbi. 
(5) Koncesionar mora poleg izpolnjevanja okoljevarstvenih
pogojev v skladu s predpisi zagotoviti, da: 
-       
se ne poslabša vodni režim zaradi odvzema naplavin, 
-       
zaradi odvzema naplavin niso ogroženi vodni objekti, 
-       
ni ogrožena stabilnost naravnih odsekov struge vodotoka in s tem
povzročena globinska ali bočna erozija, 
-       
se ne poslabša stanje voda, kjer odvzema naplavine,
-       
je omogočena migracija vodnih organizmov, 
-       
zadostni delež naplavin nemoteno potuje dolvodno po vodotoku, 
-       
se ohrani biotska raznovrstnost in avtohtonost habitatov, 
-       
se redno odstranjujejo plavine in odpadki iz območja odvzemanja naplavin
v skladu s predpisi ravnanja z odpadki. 
(6) Izvajanje ukrepov iz prejšnjega odstavka se podrobneje
določi v koncesijski pogodbi.
6. člen
(1) Koncesionar mora redno voditi posebno ločeno
računovodstvo za dejavnost koncesije ter evidenco odvzetih količin naplavin in
količin prodanih frakcij peska. 
(2) Koncesionar mora imeti poslovnik o odvzemu, skladiščenju
in pripravi frakcij peska iz odvzetih naplavin. 
(3) Koncesionar je dolžan v skladu s predpisi brezplačno
odstopiti naplavine izvajalcu javne službe urejanja voda za potrebe vzdrževanja
vodotokov in vodnih objektov na območju koncesije. 
(4) Količine odstopljenih naplavin, potrebne za izvajanje
javne službe, se določijo v koncesijski pogodbi. 
(5) Koncesionar je dolžan za dejansko odvzete količine
naplavin plačati vodno povračilo v skladu s predpisi.
7. člen
Koncesionar ima pravico, da frakcije peska, ki jih pripravlja
iz odvzetih ali skladiščenih naplavin, uporabi sam zaradi izvajanja lastne
dejavnosti ali jih daje v promet.
III. PODELITEV KONCESIJ
8. člen
(1) Koncesiji se podelita na podlagi javnega razpisa. 
(2) Javni razpis izvede ministrstvo. 
(3) O izbiri koncesionarja odloči Vlada Republike Slovenije z
upravno odločbo. 
(4) (črtan)
9. člen
Javni razpis mora vsebovati: 
-       
podatke o koncedentu, 
-       
predmet in predviden obseg koncesije, 
-       
pogoje za pridobitev koncesije, 
-       
podatke, ki jih mora vsebovati prijava na razpis, 
-       
začetek in čas trajanja koncesije, 
-       
čas in kraj oddaje prijav, 
-       
rok za izbor koncesionarja, 
-       
prednostna merila za izbor koncesionarja, 
-       
postopek za izbor koncesionarja, 
-       
rok, v katerem bodo prijavitelji obveščeni o izboru, 
-       
odgovorno osebo za dajanje informacij med razpisom.
10. člen
Kot prednostna merila se upoštevajo: 
-       
boljša tehnična opremljenost za odvzem, skladiščenje in pripravo
frakcij, 
-       
ustreznejša rešitev zagotavljanja varstva okolja, 
-       
ustreznejši načrt izvajanja koncesije, iz katerega je razviden način
odvzema, skladiščenje in priprava frakcij ali druga predelava naplavin.
11. člen
(1) Javni razpis se objavi v Uradnem listu Republike
Slovenije in traja najmanj 40 dni od dneva objave. 
(2) Javni razpis je uspešen, če je do poteka razpisnega roka
predložena vsaj ena veljavna prijava. 
(3) Prijava na javni razpis je veljavna, če je pravočasna in
v celoti izpolnjuje vse zahteve javnega razpisa. 
(4) Če javni razpis ni uspel, se lahko ponovi.
IV. PLAČILO ZA KONCESIJO
12. člen
(1) Koncesionar mora plačati za koncesijo za vsako leto
odvzema naplavin posebej ves čas trajanja koncesije. 
(2) Koncesionar krije tudi vse stroške povzročitve
obremenitve okolja v skladu z zakonom in nadomestne stroške ureditve prostora,
ki nastanejo zaradi odvzema naplavin, ki je predmet koncesije.
13. člen
(1) Prihodki od plačila za koncesijo so vir proračuna
Republike Slovenije in proračuna občin, na območju katerih so deli rek iz 1.
člena te uredbe. 
(2) Plačilo za koncesijo se med državo in Občino Žirovnica,
na območju katere je del reke Završnice, namenjen odvzemu naplavin, razdeli v
razmerju 40: 60 v korist Občine Žirovnica. 
(3) Plačilo za koncesijo se med državo in Občino Jesenice, na
območju katere je del reke Save, namenjen odvzemu naplavin, razdeli v razmerju
50: 50. 
(4) Razdelitev plačila za koncesijo med državo in občinama
Žirovnica in Jesenice je določena na podlagi podatkov o razvitosti
infrastrukture lokalnih gospodarskih javnih služb varstva okolja v teh občinah
v skladu s predpisom, ki ureja merila za določanje razvitosti infrastrukture in
obremenjenosti okolja zaradi ugotavljanja deleža plačila občini za koncesijo na
naravni dobrini.
14. člen
(1) Plačilo za koncesijo se določi za vsako koledarsko leto
posebej na podlagi letne količine odvzema naplavin, določene s koncesijsko
pogodbo. 
(2) Koncesionar plačuje za koncesijo enkrat letno znesek, ki
je enak zmnožku količine naplavin iz prejšnjega odstavka in 10% povprečne tržne
vrednosti 1 m3 frakcije peska 0/32 mm. 
(3) Povprečna tržna vrednost frakcije peska iz prejšnjega
odstavka se določa na podlagi prodajnih cen te frakcije peska, doseženih v
preteklem letu, na območju porečja reke Save. 
(4) Za količine odvzetih naplavin, ki jih koncesionar brezplačno
v skladu s predpisi in koncesijsko pogodbo odstopi za potrebe javne službe,
koncesionar ne plačuje koncesije in vodnega povračila. 
(5) Način obračunavanja in plačevanja se podrobneje določi v
koncesijski pogodbi.
V. NADZOR
15. člen
Izvajanje te uredbe nadzirajo inšpektorji, pristojni za vode.

Uredba o koncesijah za odvzem naplavin iz
prodnih zadrževalnikov na reki Savi Dolinki in reki Završnici (Uradni list RS,
št. 83/04) vsebuje naslednjo končno določbo:
»VI. KONČNA DOLOČBA
16. člen
Ta uredba začne veljati petnajsti dan po objavi v Uradnem
listu Republike Slovenije.«.

Uredba o spremembah in dopolnitvi Uredbe o
koncesijah za odvzem naplavin iz prodnih zadrževalnikov na reki Savi Dolinki in
reki Završnici (Uradni list RS, št. 68/16) vsebuje naslednjo končno določbo:
»5. člen
Ta uredba začne veljati naslednji dan po objavi v Uradnem
listu Republike Slovenije.«.