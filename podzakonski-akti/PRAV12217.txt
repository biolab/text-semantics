I. SPLOŠNA DOLOČBA
1. člen
Ta pravilnik določa način sporočanja podatkov o plačilih,
opravljenih v breme in dobro računov ter o stanju sredstev, izvršenih prek
računov diplomatskih predstavništev in konzulatov Republike Slovenije (v
nadaljnjem besedilu: DKP).
II. SPOROČANJE PODATKOV
2. člen
DKP odpre račun pri poslovni banki v državi, v kateri ima DKP
sedež, po pridobitvi soglasja ministrstva, pristojnega za zunanje zadeve (v
nadaljnjem besedilu: ministrstvo). Najkasneje peti delovni dan po odprtju
računa, ministrstvo o odprtju računa DKP obvesti Upravo Republike Slovenije za
javna plačila (v nadaljnjem besedilu: UJP), ki vzpostavi evidenčni račun za
namen spremljanja podatkov iz 1. člena tega pravilnika.
3. člen
DKP sporoča podatke o plačilih, opravljenih v breme in dobro
računov, ki so odprti pri banki, v kateri ima DKP sedež, ter o stanju sredstev
na teh računih UJP v elektronski obliki, v skladu s Strukturo elektronske
oblike plačilnih navodil, plačilnih navodil za SEPA direktno obremenitev,
izpiskov o prometu in stanju, delnih izpisov, obrestnih listov, PDP in PCP
poročil, poročil o terjatvah in obveznostih javnofinančnih prihodkov, ter na
računih DKP, določeno v prvem odstavku 23. člena Pravilnika o plačilnih navodilih,
SEPA direktnih obremenitvah, izpiskih o prometu in stanju, delnih izpisih ter
obrestnih listih v papirni in elektronski obliki (Uradni list RS, št. 109/12,
44/13 in 58/14).
DKP podatke iz prejšnjega odstavka posreduje UJP prek spletne
aplikacije UJPnet do 20. (dvajsetega) dne v mesecu za preteklo štirimesečno
obdobje.

Pravilnik o sporočanju podatkov o plačilih,
opravljenih v breme in dobro računov, ter o stanju sredstev na računih
diplomatskih predstavništev in konzulatov Republike Slovenije (Uradni list RS,
št. 75/14) vsebuje naslednjo prehodno in
končno določbo:
»III. PREHODNA IN KONČNA DOLOČBA
4. člen
Ta pravilnik začne veljati naslednji dan po objavi v Uradnem
listu Republike Slovenije, uporabljati pa se začne 1. januarja 2015.«.

Pravilnik o spremembi Pravilnika o sporočanju
podatkov o plačilih, opravljenih v breme in dobro računov, ter o stanju
sredstev na računih diplomatskih predstavništev in konzulatov Republike Slovenije
(Uradni list RS, št. 19/15) vsebuje naslednjo končno določbo:
»2. člen
Ta pravilnik začne veljati naslednji dan po objavi v Uradnem
listu Republike Slovenije.«.