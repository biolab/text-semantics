1. člen
S tem pravilnikom se sprejme gozdnogospodarski načrt
gozdnogospodarske enote Novo mesto-sever (2019–2028) št. 7-04/19 z dne 11. 9.
2019, ki ga je za obdobje od 1. januarja 2019 do 31. decembra 2028 izdelal
Zavod za gozdove Slovenije, Območna enota Novo mesto.
2. člen
Gozdnogospodarska enota Novo mesto-sever, ki meri 10 147,44
ha, se nahaja v gozdnogospodarskem območju Novo mesto, v občinah Novo mesto in
Mirna Peč oziroma v katastrskih občinah Gorenja Straža, Prečna, Zagorica,
Daljni Vrh, Bršljin, Novo mesto, Ždinja vas, Črešnjice, Herinja vas, Šentpeter,
Globodol, Golobinjek, Mirna Peč in Hmeljčič.
3. člen
V gozdnogospodarski enoti Novo mesto-sever je 1. januarja
2019 ugotovljeno naslednje stanje gozdov:
1.     
lastništvo: 89,2 % zasebnih gozdov v lasti fizičnih ali pravnih oseb,
8,7 % državnih gozdov ter 2,1 ha gozda lokalnih skupnosti;
2.     
površina: 4 596,35 ha, od katere je 4 496,31 ha večnamenskih, 94,02 ha
gozdov s posebnim namenom, v katerih so ukrepi dovoljeni, ter 6,02 ha gozdov s
posebnim namenom, v katerih ukrepi niso dovoljeni;
3.     
lesna zaloga: 300,1 m3/ha, od tega 62,5 m3/ha
iglavcev in 237,6 m3/ha listavcev;
4.     
tekoči letni prirastek: 9,64 m3/ha, od tega 2,64 m3/ha
iglavcev in 7,00 m3/ha listavcev.
4. člen
(1) V gozdnogospodarskem načrtu gozdnogospodarske enote Novo
mesto-sever (2019–2028) je ob upoštevanju usmeritev iz gozdnogospodarskega
načrta gozdnogospodarskega območja Novo mesto, izdelanega za obdobje od 1.
januarja 2011 do 31. decembra 2020, ugotovljenega stanja gozdov, analize
preteklega gospodarjenja, zakonitosti razvoja gozdov in pridobljenih spoznanj
pri spremljanju razvoja gozdov v gozdnogospodarski enoti Novo mesto-sever določeno,
da so najbolj poudarjene funkcije gozdov, ki določajo način gospodarjenja z
gozdom:
-       
proizvodne funkcije na površini 4 584,89 ha,
-       
ekološke funkcije na površini 646,37 ha ter
-       
socialne funkcije na površini 558,72 ha.
(2) Na podlagi funkcij gozdov in njihovega ovrednotenja so v
gozdnogospodarskem načrtu gozdnogospodarske enote Novo mesto-sever (2019–2028)
določeni cilji gospodarjenja z gozdom in gozdnim prostorom ter usmeritve za
njihovo doseganje.
5. člen
(1) Na podlagi ciljev in usmeritev iz drugega odstavka
prejšnjega člena so v gozdnogospodarski enoti Novo mesto- sever za obdobje od
1. januarja 2019 do 31. decembra 2028 določeni naslednji ukrepi:
1.     
najvišji možni posek v višini 337 495 m3, od tega 70 889 m3
iglavcev in 266 606 m3 listavcev;
2.     
gojitvena dela, potrebna za ohranitev in razvoj gozdov, na dejanski
površini 860,76 ha;
3.     
nega mlajšega drogovnjaka na dejanski površini 215,71 ha ter
4.     
460 dni varstva pred žuželkami.
(2) V gozdnogospodarskem načrtu gozdnogospodarske enote Novo
mesto-sever (2019–2028) so določeni ukrepi in načini njihove izvedbe tudi na
ravneh rastiščnogojitvenih razredov in odsekov.
6. člen
Pri izdelavi gozdnogojitvenih načrtov za posamezne ekosisteme
in njihove dele v gozdnogospodarski enoti Novo mesto-sever je v obdobju od
uveljavitve tega pravilnika do 31. decembra 2028 treba upoštevati cilje,
usmeritve in ukrepe, določene v gozdnogospodarskem načrtu gozdnogospodarske
enote Novo mesto-sever (2019–2028).
7. člen
Po en izvod gozdnogospodarskega načrta gozdnogospodarske
enote Novo mesto-sever (2019–2028) je na vpogled na sedežu Zavoda za gozdove
Slovenije, Območna enota Novo mesto, Gubčeva 15, 8000 Novo mesto, na sedežu
Zavoda za gozdove Slovenije, Krajevna enota Trebnje, Baragov trg 2, 8210
Trebnje, in na Ministrstvu za kmetijstvo, gozdarstvo in prehrano, Dunajska 22,
1000 Ljubljana, kjer se hrani tudi dokumentacija v zvezi s postopkom
sprejemanja gozdnogospodarskega načrta gozdnogospodarske enote Novo mesto-sever
(2019–2028).
8. člen
Ta pravilnik začne veljati naslednji dan po objavi v Uradnem
listu Republike Slovenije.
Št. 007-360/2018
Ljubljana, dne 19. decembra 2019
EVA 2019-2330-0015
Dr. Aleksandra Pivec
ministrica 
za kmetijstvo, gozdarstvo in prehrano