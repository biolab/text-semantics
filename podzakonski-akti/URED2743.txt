1. člen
Ta uredba določa pogoje za uvoz blaga, ki se
v letu 2003 uvaža v Republiko Slovenijo in je po poreklu iz Evropske skupnosti,
Evropske skupnosti za premog in jeklo in Evropske skupnosti za jedrsko energijo
(v nadaljevanju: Skupnosti), razen za blago iz prilog 7 in 8 te uredbe za katere
veljajo pogoji navedeni v teh prilogah od 1. marca 2003.
2. člen
Za namene te uredbe izraz ‘uvoz’ pomeni sprostitev
blaga v prosti promet, kakor tudi katerikoli drug carinski postopek, pri katerem
nastane carinski dolg.
3. člen
Za industrijske izdelke, ki se uvažajo v Republiko
Slovenijo in so po poreklu iz Skupnosti, se uporablja carinska stopnja “prosto“.
Za industrijske izdelke v smislu prejšnjega
odstavka se štejejo izdelki, uvrščeni v 25. do 97. poglavje kombinirane nomenklature.
4. člen
Za kmetijske izdelke po poreklu iz Skupnosti,
ki so navedeni v prilogah 1 in 2 k tej uredbi, ki sta njen sestavni del, se pri
uvozu v Republiko Slovenijo plačuje carina po stopnjah in posebna uvozna dajatev
v višini ter v okviru carinskih kvot, določenih v teh prilogah.
Za predelane kmetijske izdelke po poreklu
iz Skupnosti, ki so navedeni v prilogi 3 k tej uredbi, ki je njen sestavni del,
se pri uvozu v Republiko Slovenijo v okviru carinskih kvot, določenih v tej
prilogi, uporablja carinska stopnja »prosto«.
4.a člen
Za predelane kmetijske izdelke po poreklu
iz Skupnosti, ki so navedeni v prilogi 10 k tej uredbi, ki je njen sestavni
del, se pri uvozu v Republiko Slovenijo uporablja carinska stopnja “prosto“, če
ti izdelki niso bili deležni izvoznih nadomestil Skupnosti in če so izpolnjene
zahteve iz 7. člena te uredbe.
Za kmetijske izdelke po poreklu iz
Skupnosti, ki so navedeni v prilogah 12 in 13 k tej uredbi, ki sta njen
sestavni del, se pri uvozu v Republiko Slovenijo, v okviru carinskih kvot,
določenih v teh prilogah, uporablja carinska stopnja “prosto“ in posebna uvozna
dajatev se ne plačuje, če ti izdelki niso bili deležni izvoznih nadomestil
Skupnosti in če so izpolnjene zahteve iz 7. člena te uredbe.
Za kmetijske izdelke po poreklu iz
Skupnosti, ki so navedeni v prilogi 14 k tej uredbi, ki je njen sestavni del,
se pri uvozu v Republiko Slovenijo uporablja carinska stopnja “prosto“ in
posebna uvozna dajatev se ne plačuje, če ti izdelki niso bili deležni izvoznih
nadomestil Skupnosti in če so izpolnjene zahteve iz 7. člena te uredbe.
5. člen
Za predelane kmetijske izdelke po poreklu iz
Skupnosti, ki so navedeni v prilogi 4 k tej uredbi, ki je njen sestavni del, se
pri uvozu v Republiko Slovenijo plačuje carina po stopnjah oziroma posebna uvozna
dajatev v višini določeni v tej prilogi.
Za kmetijske proizvode po poreklu iz Skupnosti,
ki so navedeni v prilogi 5 k tej uredbi, ki je njen sestavni del, se pri uvozu v
Republiko Slovenijo uporablja carinska stopnja »prosto«.
Za blago po poreklu iz Skupnosti navedeno v
prilogi 6 k tej uredbi, ki je njen sestavni del, se pri uvozu v Republiko
Slovenijo plačujeta carina in posebna uvozna dajatev po stopnjah oziroma v višinah
določenih v tej prilogi.
Za ribiške izdelke po poreklu iz Skupnosti,
ki so navedeni v prilogi 7 k tej uredbi, ki je njen sestavni del, se pri uvozu v
Republiko Slovenijo, plačuje carina po stopnji, določeni v tej prilogi.
Za ribe in ribiške izdelke po poreklu iz Skupnosti
navedene v prilogi 8 k tej uredbi, ki je njen sestavni del, se pri uvozu v Republiko
Slovenijo plačuje carina po stopnjah, določenih v tej prilogi. Posebna uvozna dajatev
se plačuje v višini ene tretjine od predpisane v času uvoza.
Za predelane kmetijske izdelke po poreklu
iz Skupnosti, ki so navedeni v prilogi 11 k tej uredbi, ki je njen sestavni
del, se pri uvozu v Republiko Slovenijo uporablja carinska stopnja »prosto«.
6. člen
Količine blaga v okviru posamezne carinske
kvote iz prilog 1 in 12 k tej uredbi se razdelijo po metodi dražbe pravic do
uvoza blaga v okviru carinskih kvot, iz prilog 2 in 3 k tej uredbi po metodi
prednostne obravnave po vrstnem redu prispelih zahtevkov, iz priloge 13 k tej
uredbi pa po metodi komisijske delitve. Te metode so določene z Uredbo o načinu
delitve količin blaga v okviru carinskih kvot (Uradni list RS, št. 115/02 in
11/03).
7. člen
Pri uveljavljanju preferencialne carinske obravnave
pri uvozu blaga po 3., 4., 4.a in 5. členu te uredbe je treba carinskemu organu
poleg drugih dokumentov predložiti tudi dokazilo o poreklu blaga, ki je izdano ali
dano v državi izvoza v skladu s preferencialnimi pravili o poreklu blaga, določenimi
v prilogi 9 k tej uredbi, ki je njen sestavni del.
Pri uvozu blaga iz priloge 10 mora uvoznik
poleg dokumentov iz prvega odstavka tega člena carinskemu organu predložiti še
izvod izvozne deklaracije, izdane in overjene s strani carinskega urada izvoza
v Skupnosti, ali overjeno fotokopijo le-te, ki v polju 44 vsebuje opombo v
ustreznem jeziku:
(EN) “Export
Refund: 0 EUR / Regulation 1086/2003”
(ES)  «Restitución a la
exportación: 0 EUR / Reglamento 1086/2003»
(DA) "Eksportrestitution:
0 EUR / forordning (EF) nr. 1086/2003"
(DE) „Ausfuhrerstattung: 0 EUR
/ Verordnung 1086/2003“
(EL)  “Επιστροφή κατά την εξαγωγή: 0 EUR / κανονισμός
1086/2003”
(FI)   "Vientituki: 0
EUR / asetus 1086/2003"
(FR)  "Restitution à
l'exportation: 0 EUR / Règlement 1086/2003"
(IT)   “Restituzione
all’esportazione: 0 EUR / Regolamento 1086/2003”
(NL)  "Uitvoerrestitutie:
0 EUR / Verordening (EG) nr. 1086/2003"
(PT)  "Restituição à
exportação: 0 EUR / Regulamento 1086/2003"
(SV)  “Exportbidrag: 0 EUR /
Förordning 1086/2003”.
Pri uvozu blaga iz prilog 12, 13 in 14 je
treba carinskemu organu poleg dokumentov iz prvega odstavka tega člena
predložiti tudi fotokopijo izvoznega dovoljenja, overjeno s strani carinskih
organov, na obrazcu iz priloge 15 k tej uredbi, ki ga je izvozniku za izvoz iz
Skupnosti v Slovenijo izdal pristojni organ Skupnosti (v enem izmed jezikov
Skupnosti) in izvod ali fotokopijo izvozne deklaracije za zadevno blago,
overjeno s strani carinskih organov. Izvozno dovoljenje, ki mora biti
izpolnjeno v skladu s pravili Skupnosti, mora v polju 22 vsebovati tudi
navedbo, da za blago ni bilo izplačano izvozno nadomestilo in na hrbtni strani
številko/e ustrezne izvozne deklaracije oziroma deklaracij. Na izvozni
deklaraciji mora biti v polju 44 ali v drugem polju navedena tudi serijska
številka ustreznega izvoznega dovoljenja. Priloga 15 je sestavni del te uredbe.
Carinski organi Republike Slovenije potrjujejo
dokazila o poreklu blaga za izvoz blaga iz Slovenije v Skupnosti, če gre za izvoz
blaga, ki v skladu z Evropskim sporazumom o pridružitvi med Republiko Slovenijo
na eni strani in Evropskimi skupnostmi in njihovimi državami članicami, ki delujejo
v okviru Evropske unije, na drugi strani, uživa preferencialno obravnavo in, če
so izpolnjeni pogoji, določeni s preferencialnimi pravili o poreklu blaga iz prvega
odstavka tega člena.
8. člen
Pri uvozu blaga po določbah te uredbe se v enotno
carinsko listino (ECL) v skladu s 126. členom uredbe za izvajanje carinskega zakona
(Uradni list Republike Slovenije, št. 107/02) v polje 39 vpiše naslednje štirimestne
šifre:
-      
1001 – za izdelke iz 3. člena te uredbe;
-      
1002 – za izdelke iz prilog 1, 2 in 3 po poreklu
iz Skupnosti;
-      
1003 – za izdelke iz prilog 4, 5, 6, 7, 8 in 11
po poreklu iz Skupnosti;
-      
1005 – za izdelke iz priloge 10 po poreklu iz
Skupnosti;
-      
1006 – za izdelke iz priloge 12 po poreklu iz
Skupnosti;
-      
1007 – za izdelke iz priloge 13 po poreklu iz
Skupnosti;
-      
1008 – za izdelke iz priloge 14 po poreklu iz
Skupnosti.

Priloga 1: Evropska unija - Kmetijski izdelki
Priloga 2: Evropska unija - Kmetijski izdelki
Priloga 3: Evropska unija - Predelani kmetijski
izdelki
Priloga 4: Evropska unija - Predelani kmetijski
izdelki
Priloga 5: Evropska unija - Kmetijski izdelki
Priloga 6: Evropska unija - Kmetijski izdelki
Priloga 7: Evropska unija - Ribe in ribiški izdelki
Priloga 8: Evropska unija - Ribe in ribiški izdelki
Priloga 9: Protokol 4 - O opredelitvi pojma ''Izdelki
s poreklom'' in načinih upravnega sodelovanja
Priloga 10: Predelani kmetijski izdelki
Priloga 11: Predelani kmetijski izdelki
Priloga 12: Predelani kmetijski izdelki
Priloga 13: Predelani kmetijski izdelki
Priloga 14: Predelani kmetijski izdelki
Priloga 15: Evropska unija

Uredba o izvajanju Evropskega sporazuma o
pridružitvi med Republiko Slovenijo na eni strani in Evropskimi skupnostmi in
njihovimi državami članicami, ki delujejo v okviru Evropske unije na drugi
strani, v delu, ki se nanaša na trgovino in začasni uporabi zapisnika
trgovinskega pogajanja med komisijo in Republiko Slovenijo o novih vzajemnih
koncesijah v kmetijstvu (Bruselj, 22. 5. 2000) (Uradni list RS, št. 116/02)
vsebuje naslednjo končno določbo:
»9. člen
Ta uredba začne veljati 1. januarja 2003.«.

Uredba o dopolnitvi uredbe o izvajanju
Evropskega sporazuma o pridružitvi med Republiko Slovenijo na eni strani in
Evropskimi skupnostmi in njihovimi državami članicami, ki delujejo v okviru
Evropske unije na drugi strani, v delu, ki se nanaša na trgovino in začasni
uporabi zapisnika trgovinskega pogajanja med Komisijo in Republiko Slovenijo o
novih vzajemnih koncesijah v kmetijstvu (Bruselj, 22. 5. 2000) (Uradni list RS,
št. 35/03) vsebuje naslednjo končno določbo:
»3. člen
Ta uredba začne veljati naslednji dan po
objavi v Uradnem listu Republike Slovenije.«.

Uredba o spremembah in dopolnitvah uredbe o
izvajanju Evropskega sporazuma o pridružitvi med Republiko Slovenijo na eni
strani in Evropskimi skupnostmi in njihovimi državami članicami, ki delujejo v
okviru Evropske unije na drugi strani, v delu, ki se nanaša na trgovino in
začasni uporabi zapisnika trgovinskega pogajanja med Komisijo in Republiko Slovenijo
o novih vzajemnih koncesijah v kmetijstvu (Bruselj, 22. 5. 2000) (Uradni list
RS, št. 65/03) vsebuje naslednjo končno določbo:
»9. člen
Ta uredba začne veljati naslednji dan po
objavi v Uradnem listu Republike Slovenije.«.

Uredba o spremembah in dopolnitvah uredbe o
izvajanju evropskega sporazuma o pridružitvi med Republiko Slovenijo na eni
strani in evropskimi skupnostmi in njihovimi državami članicami, ki delujejo v okviru
Evropske unije na drugi strani, v delu, ki se nanaša na trgovino in začasni
uporabi zapisnika trgovinskega pogajanja med komisijo in Republiko Slovenijo o
novih vzajemnih koncesijah v kmetijstvu (Bruselj, 22. 5. 2000) in začasni
uporabi zapisnika trgovinskih pogajanj med Evropsko komisijo in Slovenijo o
predelanih kmetijskih proizvodih, zajetih v protokolu 3 evropskega sporazuma z
dne 5.2.2003 (Uradni list RS, št. 70/03) vsebuje naslednjo končno določbo:
»10. člen
Ta uredba začne veljati naslednji dan po
objavi v Uradnem listu Republike Slovenije.«.

Uredba o spremembi uredbe o izvajanju Evropskega
sporazuma o pridružitvi med Republiko Slovenijo na eni strani in Evropskimi
skupnostmi in njihovimi državami članicami, ki delujejo v okviru Evropske unije
na drugi strani, v delu, ki se nanaša na trgovino in začasni uporabi zapisnika
trgovinskega pogajanja med komisijo in Republiko Slovenijo o novih vzajemnih
koncesijah v kmetijstvu (Bruselj, 22. 5. 2000) in začasni uporabi zapisnika
trgovinskih pogajanj med Evropsko komisijo in Slovenijo o predelanih kmetijskih
proizvodih, zajetih v protokolu 3 Evropskega sporazuma z dne 5.2.2003 (Uradni
list RS, št. 96/03) vsebuje naslednjo končno določbo:
»2. člen
Ta uredba začne veljati naslednji dan po
objavi v Uradnem listu Republike Slovenije.«.

Uredba o spremembah in dopolnitvah uredbe o
izvajanju Evropskega sporazuma o pridružitvi med Republiko Slovenijo na eni
strani in Evropskimi skupnostmi in njihovimi državami članicami, ki delujejo v
okviru Evropske unije na drugi strani, v delu, ki se nanaša na trgovino,
začasni uporabi zapisnika trgovinskega pogajanja med Komisijo in Republiko
Slovenijo o novih vzajemnih koncesijah v kmetijstvu (Bruselj, 22. 5. 2000) in
začasni uporabi zapisnika trgovinskih pogajanj med Evropsko Komisijo in
Slovenijo o predelanih kmetijskih proizvodih, zajetih v Protokolu 3 Evropskega
sporazuma z dne 5. 2. 2003 (Uradni list RS, št. 105/03) vsebuje naslednjo končno določbo:
»9. člen
Ta uredba začne veljati 1. novembra 2003.«.