I. STATUS
1. člen
Inštitut za hidravlične raziskave se
ustanovi kot javni raziskovalni zavod.
Ustanoviteljica javnega raziskovalnega
zavoda je Republika Slovenija, ustanoviteljske pravice in obveznosti pa izvršuje
Vlada Republike Slovenije.
1.a člen
Izraz delavec, ki se v tem sklepu uporablja
za zaposlenega, ki je v delovnem razmerju v javnem raziskovalnem zavodu, pomeni
javnega uslužbenca skladno z določbami zakona, ki ureja javne uslužbence, in
zakona, ki ureja sistem plač v javnem sektorju.
2. člen
Inštitut za hidravlične raziskave se
ustanovi iz dela Vodnogospodarskega inštituta in sicer iz dosedanjega
Vodogradbenega laboratorija v skladu s sporazumom o razdelitvi delovnih mest in
premoženja med oddelki Vodnogospodarskega inštituta.
II. IME IN SEDEŽ
3. člen
Ime javnega raziskovalnega zavoda je:
Inštitut za hidravlične raziskave.
Skrajšano ime je: Hidroinštitut
Sedež zavoda je v Ljubljani, Hajdrihova 28.
Ime Inštituta v angleškem jeziku: Institute
for Hydraulic Research.
III. DEJAVNOST
4. člen
Dejavnosti Hidroinštituta v skladu z Uredbo
o standardni klasifikaciji dejavnosti (Uradni list RS, št. 69/07 in 17/08) so:

16.290

Proizvodnja
  drugih izdelkov iz lesa, plute, slame in protja,


26.510

Proizvodnja
  merilnih, preizkuševalnih, navigacijskih instrumentov in naprav,


28.110

Proizvodnja
  motorjev in turbin, razen za letala in motorna vozila,


28.990

Proizvodnja
  strojev za druge posebne namene,


33.200

Montaža
  industrijskih strojev in naprav,


43.990

Druga
  specializirana gradbena dela,


58.110

Izdajanje
  knjig,


58.140

Izdajanje
  revij in druge periodike,


58.190

Drugo
  založništvo,


62.010

Računalniško
  programiranje,


62.020

Svetovanje
  o računalniških napravah in programih,


62.030

Upravljanje
  računalniških naprav in sistemov,


62.090

Druge
  z informacijsko tehnologijo in računalniškimi storitvami povezane dejavnosti,


63.110

Obdelava
  podatkov in s tem povezane dejavnosti,


71.121

Geofizikalne
  meritve, kartiranje,


71.129

Druge
  inženirske dejavnosti in tehnično svetovanje,


71.200

Tehnično
  preizkušanje in analiziranje,


72.190

Raziskovalna
  in razvojna dejavnost na drugih področjih naravoslovja in tehnologije,


82.300

Organiziranje
  razstav, sejmov, srečanj,


85.421

Višješolsko
  izobraževanje,


85.422

Visokošolsko
  izobraževanje,


85.590

Drugje
  nerazvrščeno izobraževanje, izpopolnjevanje in usposabljanje,


91.011

Dejavnost
  knjižnic,


94.120

Dejavnost
  strokovnih združenj.

Hidroinštitut kot multidisciplinarni javni
raziskovalni zavod, povezan z visokošolskimi organizacijami v okviru Programa
dela Hidroinštituta izvaja kot javno službo raziskovalne programe, ki
predstavljajo zaokroženo področje raziskovalnega dela, za katerega je
pričakovati, da bo v svetu aktualen še v naslednjem desetletju in je hkrati za
Slovenijo tako pomembno, da obstaja državni interes, da se na tem področju
dolgoročno raziskuje. Hidroinštitut opravlja temeljno in aplikativno
raziskovanje ter skrbi za razvoj in delovanje infrastrukture v okviru Raziskovalne
in inovacijske strategije Slovenije.
Hidroinštitut se vključuje v mednarodno
znanstveno raziskovalno dejavnost in se v ta namen povezuje s sorodnimi
organizacijami v svetu.
5. člen
Za izvajanje javne službe se na
Hidroinštitutu oblikujejo programske skupine.
6. člen
Hidroinštitut opravlja dejavnost tudi za
druge naročnike v obsegu in na način določen z letnim programom dela
Hidroinštituta, ki je usklajen s Programom dela Hidroinštituta.
7. člen
Hidroinštitut je za izvajanje nalog
organiziran tako, da dosega čim večjo strokovno in znanstveno uspešnost,
upoštevajoč pri tem zahteve stroke, cilje, velikost in obseg raziskovalne
dejavnosti ter človeške in materialne možnosti družbe.
Organiziranost Hidroinštituta se podrobneje
določi s statutom.
V okviru svoje dejavnosti lahko za potrebe prenosa
znanja in tehnologij Inštitut s soglasjem ustanovitelja v skladu z zakonodajo
ustanovi drug zavod.
IV. ORGANI ZAVODA
8. člen
Hidroinštitut upravlja Upravni odbor.
Člani upravnega odbora so strokovnjaki iz
znanosti, izobraževanja, tehnologije in gospodarstva.
Upravni odbor Hidroinštituta ima pet
članov, od katerih:
-      
dva člana imenuje ustanovitelj, in sicer enega člana na predlog
ministrstva, pristojnega za raziskovalno dejavnost, in enega člana na predlog
ministrstva, pristojnega za gospodarstvo;
-      
dva člana imenuje znanstveni svet Inštituta iz vrst uporabnikov
Inštituta, ki imajo dolgoročen interes pri povezovanju raziskovalnih dejavnosti
Inštituta, oziroma zainteresirane javnosti. Imenovana člana s strani
uporabnikov ne smeta prihajati iz iste institucije;
-      
enega člana izvolijo zaposleni delavci Hidroinštituta izmed sebe.
Imenovanje enega člana iz kolektiva
zaposlenih v upravni odbor zavoda se izvede na zboru delavcev, ki ga skliče
direktor zavoda.
Način imenovanja članov iz vrst uporabnikov
dejavnosti Hidroinštituta, ki imajo dolgoročen interes pri povezovanju
raziskovalnih dejavnosti Hidroinštituta, oziroma zainteresirane javnosti in
izmed zaposlenih delavcev na Hidroinštitutu se podrobneje določi v statutu.
Predsednika Upravnega odbora Hidroinštituta
izvolijo člani Upravnega odbora izmed sebe.
9. člen
Upravni odbor Hidroinštituta obravnava in
sprejema:
-      
statut in druge splošne akte,
-      
Program dela Hidroinštituta,
-      
letna poročila o izvajanju Programa dela Hidroinštituta,
-      
petletno poročilo o izvajanju Programa dela Hidroinštituta,
-      
letni program dela in finančni načrt Hidroinštituta,
-      
(črtana),
-      
imenuje in razrešuje direktorja,
-      
(črtana),
-      
obravnava pobude znanstvenega sveta in o njih sklepa,
-      
opravlja druge naloge v skladu s predpisi.
Upravni odbor Hidroinštituta s soglasjem
ustanovitelja sprejema statut, Program dela Hidroinštituta ter imenuje in
razrešuje direktorja.
10. člen
Mandat članov Upravnega odbora
Hidroinštituta je štiri leta.
Upravni odbor vsako leto poroča
ustanovitelju o delu Hidroinštituta.
Način dela upravnega odbora se določi s
statutom Hidroinštituta.
11. člen
Delo in poslovanje Hidroinštituta vodi
direktor.
Direktorja imenuje in razrešuje Upravni
odbor s soglasjem ustanovitelja.
Mandat direktorja je pet let.
12. člen
Število pomočnikov direktorja se določi s
statutom.
S statutom se določi tudi način določanja
zaposlenih, ki opravljajo naloge vodenja notranje organizacijske enote.
13. člen
Za obravnavanje in odločanje o vprašanjih s
področja strokovnega dela Hidroinštituta se oblikuje Znanstveni svet.
Znanstveni svet v okviru pooblastil,
določenih v statutu:
-      
oblikuje strokovne podlage za pripravo raziskovalnih programov,
-      
vsebinsko usklajuje pripravo Programa dela Hidroinštituta,
-      
opravlja izvolitve raziskovalcev v raziskovalne nazive,
-      
daje mnenja in pobude glede organizacije in pogojev za razvoj
dejavnosti,
-      
opravlja druge naloge v skladu s statutom.
Direktor je član znanstvenega sveta po
funkciji in ne more biti izvoljen za predsednika.
Za člana znanstvenega sveta je lahko
imenovan znanstveni svetnik, strokovno raziskovalni svetnik, višji znanstveni
sodelavec, višji strokovno raziskovalni sodelavec, vodja notranje
organizacijske enote in vodja programa.
S statutom se določijo pristojnosti
znanstvenega sveta in način imenovanja članov.
V. VIRI, NAČIN IN POGOJI PRIDOBIVANJA SREDSTEV ZA DELO ZAVODA
14. člen
Hidroinštitut upravlja z osnovnimi in
drugimi materialnimi sredstvi, s katerimi je upravljal do uveljavitve tega
sklepa.
15. člen
Sredstva, potrebna za izvajanje svojih dejavnosti,
Hidroinštitut pridobiva:
-      
iz državnega proračuna za izvajanje javne službe in drugih nalog, ki se
sofinancirajo preko javnih razpisov,
-      
iz sredstev proračuna Evropske unije in
-      
s plačili naročnikov z opravljanjem dejavnosti za trg.
16. člen
Hidroinštitut pridobiva sredstva na podlagi
Programa dela Hidroinštituta, h kateremu je dala soglasje Vlada Republike
Slovenije. Program je pripravljen za obdobje petih let in vsebuje:
-      
znanstveno-raziskovalno usmeritev,
-      
program raziskovalne dejavnosti z opredelitvijo obsega javne službe ter
raziskovalnega dela za trg,
-      
opredelitev infrastrukturnih programov,
-      
fiksne stroške upravljanja javnega raziskovalnega zavoda,
-      
program investicij in investicijskega vzdrževanja ter pridobivanja
stvarnega premoženja,
-      
fiksne stroške za financiranje instrumentalnih centrov in zbirk ter
-      
sistemizacijo programskih in infrastrukturnih skupin.
Program dela Hidroinštituta pripravi
direktor na predlog vodij programskih skupin. Upravni odbor Hidroinštituta po
predhodnem mnenju znanstvenega sveta sprejme Program dela Hidroinštituta.
17. člen
Pri Hidroinštitutu se ustanovi raziskovalni
sklad inštituta, ki se financira iz donacij in drugih virov in je namenjen za:
-      
odpiranje novih področij in podporo obetavnih projektov;
-      
posebno podporo za strokovno napredovanje perspektivnih raziskovalcev;
-      
vključevanje tujih raziskovalcev v delo Hidroinštituta.
Oblikovanje in namen uporabe raziskovalnega
sklada se natančneje določi s statutom.
VI. RAZPOLAGANJE S PRESEŽKOM PRIHODKOV NAD ODHODKI IN KRITJE
PRIMANJKLJAJA SREDSTEV ZA DELO
18. člen
Presežek prihodkov nad odhodki
Hidroinštitut uporablja za izvajanje in razvoj svojih
dejavnosti.
O načinu razpolaganja s presežkom prihodkov
nad odhodki odloča na predlog upravnega odbora ustanovitelj.
19. člen
Presežek odhodkov nad prihodki
(primanjkljaj) se krije v skladu z zakonom in odločitvijo ustanovitelja na
predlog upravnega odbora.
Ustanovitelj ne krije primanjkljaja
prihodkov nad odhodki iz naslova izvajanja dejavnosti na trgu.
VII. PRAVICE, OBVEZNOSTI IN ODGOVORNOSTI ZAVODA V PRAVNEM
PROMETU
20. člen
Hidroinštitut je pravna oseba, ki nastopa v
pravnem prometu v okviru svoje dejavnosti samostojno, z vsemi pravicami in
obveznostmi brez omejitev.
VIII. ODGOVORNOSTI USTANOVITELJA ZA OBVEZNOSTI ZAVODA
21. člen
Ustanovitelj prevzema odgovornost za
obveznosti Hidroinštituta iz naslova opravljanja dejavnosti, ki je javna
služba, do višine vrednosti premoženja s katerim Hidroinštitut upravlja. Za
obveznosti iz lastne dejavnosti jamči Hidroinštitut s prihodki iz lastne
dejavnosti.

Sklep o ustanovitvi javnega raziskovalnega
zavoda – Inštituta za hidravlične raziskave (Uradni list RS, št. 73/94)
vsebuje naslednje prehodne in končne določbe:
»IX. PREHODNE IN KONČNE ODLOČBE
22. člen
Upravni odbor se imenuje v 60 dneh po
uveljavitvi tega sklepa.
23. člen
Za čas do imenovanja direktorja
Hidroinštituta Vlada Republike Slovenije s posebnim sklepom imenuje vršilca
dolžnosti direktorja.
24. člen
Statut mora biti sprejet v roku 90 dni po
uveljavitvi tega sklepa. Imenovanje vodilnih delavcev in delavcev s posebnimi
pooblastili zavoda, izvolitev ostalih organov in imenovanje vodilnih
raziskovalnih delavcev se izvede takoj po sprejetju statuta.
25. člen
Ta sklep začne veljati petnajsti dan po
objavi v Uradnem listu Republike Slovenije.«.

Sklep o spremembi sklepa o ustanovitvi javnega
raziskovalnega zavoda – Inštituta za hidravlične raziskave (Uradni list RS, št.
65/99)
vsebuje naslednji prehodni in končno določbo:
»11. člen
Dosedanji direktor opravlja funkcijo do
izteka veljavnega mandata.
12. člen
Hidroinštitut mora v roku 180 dni po
uveljavitvi tega sklepa uskladiti statut.
13. člen
Ta sklep začne veljati naslednji dan po
objavi v Uradnem listu RS.«.

Sklep o spremembi sklepa o ustanovitvi javnega
raziskovalnega zavoda – Inštituta za hidravlične raziskave (Uradni list RS, št.
47/00)
vsebuje naslednjo končno določbo:
»2. člen
Ta sklep začne veljati naslednji dan po
objavi v Uradnem listu Republike Slovenije.«.

Sklep o spremembah in dopolnitvah sklepa o
ustanovitvi javnega raziskovalnega zavoda Inštituta za hidravlične raziskave
(Uradni list RS, št. 81/03)
vsebuje naslednjo končno določbo:
»10. člen
Ta sklep začne veljati naslednji dan po
objavi v Uradnem listu Republike Slovenije.«.

Sklep o spremembah in dopolnitvah Sklepa o
ustanovitvi javnega raziskovalnega zavoda – Inštituta za hidravlične raziskave
(Uradni list RS, št. 11/06)
vsebuje naslednjo prehodno in končno določbo:
»5. člen
Do imenovanja oziroma izvolitve novega
Upravnega odbora Hidroinštituta nadaljuje z delom dosedanji Upravni odbor
Hidroinštituta.
Novi Upravni odbor Hidroinštituta se
imenuje oziroma izvoli v roku, določenem z zakonom.
Hidroinštitut mora uskladiti statut in
druge splošne akte v roku, določenem z zakonom.
6. člen
Ta sklep začne veljati naslednji dan po
objavi v Uradnem listu Republike Slovenije.«.

Sklep o spremembah in dopolnitvah Sklepa o
ustanovitvi javnega raziskovalnega zavoda – Inštituta za hidravlične raziskave
(Uradni list RS, št. 47/11)
vsebuje naslednjo prehodno in končno določbo:
»13. člen
Hidroinštitut mora uskladiti statut in
druge splošne akte s tem sklepom do 26. junija 2011.
14. člen
Ta sklep začne veljati naslednji dan po
objavi v Uradnem listu Republike Slovenije.«.