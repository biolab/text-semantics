I. SPLOŠNA DOLOČBA
1. člen
Ta pravilnik ureja postopek registracije ter vsebino, obliko
in način vodenja registra mladinskih svetov.
Za postopek registracije ter vodenje registra mladinskih
svetov se poleg določb tega pravilnika smiselno uporabljajo določbe zakona o društvih,
ki urejajo registracijo in vodenje registra društev, pa niso opredeljena v tem
pravilniku.
II. REGISTRACIJA MLADINSKEGA SVETA
2. člen
Postopek registracije mladinskega sveta vodi upravna enota,
na območju katere je sedež mladinskega sveta (v nadaljevanju: pristojni organ).
Pristojni organ na podlagi dejstev, ugotovljenih v postopku
registracije, izda odločbo o stvari, ki je predmet postopka.
3. člen
Zahtevi za registracijo mladinskega sveta mora vlagatelj
priložiti zapisnik ustanovnega zbora, dva izvoda temeljnega akta, osebno ime
zastopnika mladinskega sveta ter seznam s podatki ustanoviteljev – društev,
zvez društev in mladinskih organizacij v političnih strankah.
Seznam s podatki ustanoviteljev iz prejšnjega odstavka mora
vsebovati naslednje podatke o posameznem ustanovitelju:
-       
ime in skrajšano ime,
-       
sedež (kraj, ulica in hišna številka),
-       
matična številka,
-       
šifra dejavnosti,
-       
številka in datum odločbe o vpisu v register društev oziroma register
političnih strank,
-       
izjavo zastopnika ustanovitelja, da ustanovitelj v skladu z 2. členom
zakona o mladinskih svetih opravlja javno koristne dejavnosti za otroke in
mladino ter da ima najmanj 70% članstva in 70% članov vodstva v starosti od 15
do 29 let,
-       
osebno ime zastopnika ustanovitelja, z njegovim notarsko overjenim
podpisom.
4. člen
Pristojni organ preveže oba izvoda temeljnega akta in ju
overi s klavzulo o skladnosti temeljnega akta z zakonom o mladinskih svetih.
Klavzula mora vsebovati ime pristojnega organa, številko, datum, podpis uradne
osebe in žig pristojnega organa.
Pristojni organ pošlje mladinskemu svetu en izvod temeljnega
akta skupaj z odločbo o vpisu mladinskega sveta v register oziroma odločbo o
spremembi registracije, drugi izvod odločbe o vpisu mladinskega sveta v
register ter celotno dokumentacijo, na podlagi katere je bila odločba izdana,
pa pošlje po uradni dolžnosti registrskemu organu, opredeljenem v 5. členu tega
pravilnika, ki po dokončnosti odločbe opravi vpis mladinskega sveta v register.
Pristojni organ v odločbi o vpisu mladinskega sveta v
register določi tudi zaporedno številko vpisa v register, ki jo pridobi od
registrskega organa, in sicer na podlagi pisne zahteve.
III. REGISTER MLADINSKIH SVETOV
5. člen
Register mladinskih svetov vodi in upravlja ministrstvo,
pristojno za šolstvo in šport (v nadaljevanju: registrski organ).
6. člen
Podatki, vpisani v register mladinskih svetov, so javni in
jih sme vsakdo pregledovati. Pregledovati se smejo tudi listine, ki so podlaga
za vpis v register, razen tistih, za katere predpis o varstvu osebnih podatkov
določa drugače.
7. člen
Register sestavljata registrska knjiga in zbirka listin.
Registrska knjiga se v enem izvodu vodi pri registrskem
organu.
V registrsko knjigo se vpisujejo podatki o dejstvih, za
katere zakon oziroma ta pravilnik določata, da se vpišejo v register.
Listine, za katere zakon oziroma ta pravilnik določa, da se
predložijo pristojnemu organu v postopku registracije mladinskega sveta, se
vložijo v zbirko listin. Zbirko listin vodi registrski organ.
Registrska knjiga se za območje Republike Slovenije lahko
vodi tudi računalniško. Strokovno podlago za obdelavo računalniške evidence
zagotavlja ministrstvo, pristojno za šolstvo in šport.
8. člen
V registrsko knjigo se vpišejo naslednji podatki:
1.     
zaporedna številka vpisa v register;
2.     
matična številka mladinskega sveta;
3.     
številka in datum odločbe o vpisu mladinskega sveta v register
mladinskih svetov in upravna enota, ki je odločbo izdala ter pripojitev drugega
mladinskega sveta s številko in datumom odločbe o vpisu pripojitve ter upravna
enota, ki je izdala odločbo;
4.     
ime mladinskega sveta, datum in številka odločbe o spremembi imena
mladinskega sveta ter upravna enota, ki je izdala odločbo;
5.     
skrajšano ime mladinskega sveta, če ga ima, datum in številka odločbe o
spremembi skrajšanega imena mladinskega sveta ter upravna enota, ki je izdala
odločbo;
6.     
sedež mladinskega sveta (kraj, ulica in hišna številka), datum in
številka odločbe o spremembi sedeža ter upravna enota, ki je izdala odločbo;
7.     
osebno ime zastopnika mladinskega sveta, datum in številka odločbe o
spremembi zastopnika mladinskega sveta ter upravna enota, ki je izdala odločbo;
8.     
datum temeljnega akta mladinskega sveta, ki je bil priložen zahtevi za
registracijo mladinskega sveta, datum in številka odločbe o spremembi
temeljnega akta ter upravna enota, ki je izdala odločbo;
9.     
številka in datum odločbe o izbrisu mladinskega sveta iz registra ter
upravna enota, ki je izdala odločbo, številka in datum odločbe o registraciji
mladinskega sveta, ki je nastal s spojitvijo dveh ali več mladinskih svetov
oziroma o registraciji pripojitve mladinskega sveta, na podlagi katere je
mladinski svet prenehal ter upravna enota, ki je izdala odločbo;
10.  
ime in sedež pravnega naslednika premoženja mladinskega sveta.
11.  
Opombe:
- 
nastanek mladinskega sveta s pripojitvijo dveh ali več mladinskih svetov
ter imena in registrske številke teh mladinskih svetov;
- 
prenehanje zaradi spojitve ali pripojitve, ime in registrska številka mladinskega
sveta, ki je nastal s spojitvijo oziroma mladinskega sveta, h kateremu se je ta
mladinski svet pripojil;
- 
pripojitev mladinskega sveta, ime in registracijska številka pripojenega
mladinskega sveta;
- 
druge opombe (npr. registrska številka prvotnega vpisa v register,
številka in datum sklepa o popravku napak v odločbi...).
IV. OVERITEV, OBRAZEC
9. člen
Registrsko knjigo overi ministrstvo, pristojno za šolstvo in
šport, s svojim pečatom in podpisom uradne osebe, ki je pooblaščena za vodenje
registra.
10. člen
Obrazec registra mladinskih svetov je objavljen skupaj s
pravilnikom in je njegov sestavni del.
V. KONČNA DOLOČBA
11. člen
Ta pravilnik začne veljati trideseti dan po objavi v Uradnem
listu Republike Slovenije.
Št. 12/2001
Ljubljana, dne 10. julija 2001.
Ministrica 
za šolstvo, znanost in šport 
dr. Lucija Čok l. r.

Priloga:
Obrazec registra mladinskih svetov