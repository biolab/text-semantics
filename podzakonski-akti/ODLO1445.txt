I. SPLOŠNE DOLOČBE
1. člen
S tem odlokom se določi program prodaje finančnega in
stvarnega premoženja države, namenjenega prodaji ali drugim oblikam
razpolaganja v letih 2006 in 2007.
II. PROGRAM PRODAJE FINANČNEGA PREMOŽENJA
2. člen
Finančno premožnje, namenjeno za prodajo ali druge oblike
razpolaganja v letih 2006 in 2007, je določeno v prilogah 1a, 1b in 2, ki so
sestavni del tega odloka. 
Priloga 1a Seznam kapitalskih naložb države za prodajo v
letih 2006 in 2007, pri katerem gre kupnina v proračun brez navedbe odvisnih
družb, zajema predloge prodaje tistega finančnega premoženja države, ki je v
neposredni lasti države in gre zato kupnina v državni proračun. Knjigovodska
vrednost tega premoženja, kot ga predlagajo ministrstvo za gospodarstvo,
ministrstvo za okolje in prostor in ministrstvo za finance, znaša 221.012.728.089,68
tolarjev. 
Priloga 1b Seznam kapitalskih naložb države za prodajo v
letih 2006 in 2007, pri katerem gre kupnina v proračun z navedbami odvisnih
družb, zajema isto finančno premoženje države kot tabela 1a, vendar prikazuje
tudi vse odvisne družbe in druge kapitalske naložbe družb v neposredni lasti
države, ki so naprodaj. 
Priloga 2 Seznam kapitalskih naložb države za prodajo v letih
2006 in 2007, pri katerem kupnina ne gre v državni proračun, zajema odvisne
družbe podjetij v neposredni lasti države, ki niso naprodaj, od katerih gre
kupnina družbi – materi in ne gre v državni proračun. Knjigovodska vrednost
tega premoženja je 3.945.598.085,45 tolarjev.
III. PROGRAM PRODAJE STVARNEGA PREMOŽENJA
3. člen
Prodaja stvarnega premoženja v lasti države se načrtuje v
okvirni ocenjeni vrednosti 5.366.137.862,00 tolarjev v letu 2006 in v okvirni
ocenjeni vrednosti 407.336.000,00 tolarjev v letu 2007. 
Posamezne vrste stvarnega premoženja, namenjenega za prodajo,
in njihove okvirne vrednosti so izkazane v Prilogi 3 Program prodaje državnega
stvarnega premoženja, ki je sestavni del tega odloka.

Tabela
1a: Seznam kapitalskih naložb države za prodajo v letih 2006 in 2007, pri
katerem gre kupnina v proračun brez navedbe odvisnih družb
Tabela
1b: Seznam kapitalskih naložb države za prodajo v letih 2006 in 2007, pri
katerem gre kupnina v proračun z navedbami odvisnih družb
Tabela
2: Seznam kapitalskih naložb države za prodajo v letih 2006 in 2007, pri
katerem kupnina ne gre v državni proračun
Tabela
3: Program prodaje državnega stvarnega premoženja za leti 2006 in 2007
Tabela
3: Dopolnitev programa prodaje državnega stvarnega premoženja za leti 2006 in
2007

Odlok o programu prodaje državnega finančnega
in stvarnega premoženja za leto 2006 in 2007 - OdPDFSP0607 (Uradni list RS, št.
116/05) vsebuje naslednjo prehodno in
končno določbo:
»IV. PREHODNA IN KONČNA DOLOČBA
4. člen
Posli prodaje ali drugih oblik razpolaganja s finančnim in
stvarnim premoženjem države, ki so se začeli ali so bili načrtovani za leti
2004 in 2005, se lahko nadaljujejo v letih 2006 in 2007.
5. člen
Ta odlok začne veljati naslednji dan po objavi v Uradnem
listu Republike Slovenije, uporabljati pa se začne 1. januarja 2006.«.

Sklep o dopolnitvi Odloka o programu prodaje
državnega finančnega in stvarnega premoženja za leto 2006 in 2007 (Uradni list
RS, št. 62/06) vsebuje naslednjo končno določbo:
»II.
Ta sklep začne veljati naslednji dan po objavi v Uradnem
listu Republike Slovenije.«.

Odlok o spremembah in dopolnitvah Odloka o
programu prodaje državnega finančnega in stvarnega premoženja za leto 2006 in
2007 - OdPDFSP0607-A (Uradni list RS, št. 108/06) vsebuje naslednjo končno določbo:
»6. člen
Ta odlok začne veljati naslednji dan po objavi v Uradnem
listu Republike Slovenije.«.

Odlok o Programu prodaje državnega finančnega
in stvarnega premoženja za leti 2007 in 2008 - OdPDFSP0708 (Uradni list RS, št.
126/06) v zvezi z delnim prenehanjem
veljavnosti določb odloka določa:
»5. člen
Z dnem uveljavitve tega odloka preneha veljati Odlok o programu
prodaje državnega finančnega in stvarnega premoženja za leti 2006 in 2007
(Uradni list RS, št. 116/05 in 62/06) v delu, ki se nanaša na leto 2006.«;
ter vsebuje naslednjo končno določbo:
»6. člen
Ta odlok začne veljati 1. 1. 2007.«.