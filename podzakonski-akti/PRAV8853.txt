I. SPLOŠNA DOLOČBA
1. člen
(vsebina pravilnika)
S tem pravilnikom se določijo normativi in standardi za
izvajanje programov v glasbeni šoli (v nadaljevanju: šola).
Normativi in standardi obsegajo učno obveznost strokovnih delavcev,
učno obveznost ravnateljev in pomočnikov ravnateljev, merila za oblikovanje
knjižnice, administrativne, računovodske in tehnične službe ter merila za
oblikovanje oddelkov in skupin.
S tem pravilnikom se določijo tudi elementi za sistemizacijo
delovnih mest za obvezni program ter za druga dela, za katera se sredstva na
podlagi sistemizacije in zasedbe delovnih mest v skladu z zakonom ter normativi
in standardi in kolektivno pogodbo zagotavljajo iz državnega proračuna.
II. NORMATIVI IN STANDARDI
2. člen
(učna obveznost učiteljev in korepetitorjev)
Tedenska učna obveznost, izražena v urah po 45 minut, je:
-      
22 ur za učitelje,
-      
22 ur za korepetitorje pri instrumentih in petju,
-      
25 ur za korepetitorje pri baletu in sodobnem plesu,
-      
22 ur za korepetitorje pri baletu v skupinah z obsežnejšim in
zahtevnejšim programom.
3. člen
(mentorstvo)
Za opravljanje nalog mentorja pripravniku se delavcem prizna
4 ure na teden za delo s pripravnikom.
4. člen
(učna obveznost ravnatelja)
Osnova za določitev učne obveznosti ravnatelja so oddelki
glasbene šole.
Ravnatelj, ravnatelj, ki opravlja funkcijo direktorja in ravnatelj
organizacijske enote v šoli z več kot 20 oddelki v okviru delovne obveznosti
nima učne obveznosti.
Ravnatelj, ravnatelj, ki opravlja funkcijo direktorja in ravnatelj
organizacijske enote v šoli z 20 oddelki in manj ima v okviru delovne
obveznosti določeno učno obveznost oziroma obveznost vodenja knjižnice. Med
učno obveznost, ki jo ravnatelj opravlja v okviru svoje delovne obveznosti,
sodijo vse ure vzgojno-izobraževalnega dela, ki so element za sistemizacijo
delovnih mest učiteljev po tem pravilniku.
Tedenska učna obveznost oziroma
obveznost vodenja knjižnice za ravnatelja iz prejšnjega odstavka se določi v
skladu z naslednjimi merili:


Število
  oddelkov

Učna
  obveznost

Vodenje
  knjižnice


do 5
  oddelkov

11

22


6 do
  8 oddelkov

9

18


9 do
  10 oddelkov

6

12


11
  do 13 oddelkov

5

10


14
  do 16 oddelkov

4

8


17
  do 19 oddelkov

3

6


20
  oddelkov

2

4


Poleg predpisane učne obveznosti ima lahko ravnatelj tedensko
še največ za 5 ur povečano učno obveznost. Ure pouka, ki jih opravi ravnatelj
nad predpisano učno obveznostjo, se določijo v pogodbi o zaposlitvi.
5. člen
(pomočnik ravnatelja)
Ravnatelj lahko imenuje pomočnika ravnatelja v glasbeni šoli
z 21 oddelki. Drugega pomočnika ravnatelja lahko ravnatelj imenuje pri 42
oddelkih, tretjega pa pri 63 oddelkih.
Na eno delovno mesto pomočnika ravnatelja ravnatelj ne more
imenovati več oseb.
Pomočnik ravnatelja ima v okviru delovne obveznosti določeno
učno obveznost oziroma obveznost vodenja knjižnice. Med učno obveznost, ki jo
pomočnik ravnatelja opravlja v okviru svoje delovne obveznosti, sodijo vse ure
vzgojno-izobraževalnega dela, ki so element za sistemizacijo delovnih mest
učiteljev po tem pravilniku.
Tedenska učna obveznost oziroma
obveznost vodenja knjižnice pomočnika ravnatelja se določi v skladu z naslednjimi
merili:


Število
  oddelkov

Učna
  obveznost

Ure vodenja
  knjižnice


1. pomočnik
  ravnatelja

2.
  pomočnik ravnatelja

3.
  pomočnik ravnatelja

Ure
  pouka


21 –
  23

42 –
  44

63 –
  65

12

24


24 –
  26

45 –
  47

66 –
  68

11

22


27 –
  29

48 –
  50

69 –
  71

10

20


30 –
  32

51 –
  53

72 –
  74

9

18


33 –
  35

54 –
  56

75 –
  77

8

16


36 –
  38

57 –
  59

78 –
  80

7

14


39 –
  41

60 –
  62

81 in več

6

12


Če ima glasbena šola dva ali več pomočnikov ravnatelja, lahko
ravnatelj skupno število ur učne obveznosti oziroma obveznosti vodenja
knjižnice med pomočnike razporedi tudi drugače kot določajo merila, vendar
posameznemu ne manj, kot je določeno za 41 oddelkov.
Poleg predpisane učne obveznosti ima lahko pomočnik ravnatelja
tedensko še največ za 5 ur povečano učno obveznost.
6. člen
(knjižničar)
V glasbeni šoli, ki ima najmanj
3.500 notnih enot, se sistemizira delovno mesto knjižničarja v skladu z
naslednjimi merili:


število
  oddelkov

delež
  delovnega mesta


do
  16

0,10


17 –
  27

0,20


28 –
  38

0,50


39 –
  49

0,75


50 in več

1,00


6.a člen
(vzdrževalec učne tehnologije
oziroma vzdrževalec računalniške opreme)
V glasbeni šoli se sistemizira
delovno mesto tehničnega delavca – vzdrževalec učne tehnologije V oziroma
vzdrževalec računalniške opreme VII/1 v skladu z naslednjimi merili:


število oddelkov

delež delovnega mesta


do 16

0,25


17 – 35

0,50


36 – 49

0,75


50 in več

1,00


Tehnični delavec – vzdrževalec učne tehnologije V mora imeti
srednjo strokovno izobrazbo, vzdrževalec računalniške opreme VII/1 pa visoko
strokovno izobrazbo.
7. člen
(računovodska dela)
V glasbeni šoli se za
opravljanje računovodskih del sistemizira delovno mesto računovodje VII/1 v
skladu z naslednjimi merili:


število oddelkov

delež delovnega mesta


do 7

0,25


8 – 13

0,50


14 – 19

0,75


20 – 31

1,00


Računovodja VII/1 mora imeti visoko strokovno izobrazbo
(prejšnja) oziroma visokošolsko strokovno ali univerzitetno izobrazbo prve
stopnje.
Izraz »prejšnja« iz tega člena je uporabljen v pomenu,
določenem v Uredbi o uvedbi in uporabi klasifikacijskega sistema izobraževanja
in usposabljanja (Uradni list RS, št. 46/06 in 8/17).
8. člen
(administrativna dela)
V glasbeni šoli se za
opravljanje administrativnih del sistemizira delovno mesto tajnika VIZ VI po
naslednjih merilih:


število
  oddelkov

delež
  delovnega mesta


do 7

0,25


8 –
  13

0,50


14 –
  19

0,75


20 –
  31

1,00


Tajnik VIZ VI mora imeti višjo strokovno izobrazbo oziroma
višješolsko izobrazbo (prejšnja).
Izraz »prejšnja« iz predhodnega odstavka je uporabljen v
pomenu, določenem v Uredbi o uvedbi in uporabi klasifikacijskega sistema
izobraževanja in usposabljanja (Uradni list RS, št. 46/06).
9. člen
(računovodsko-administrativna dela)
V glasbeni šoli z 32 oddelki in
več se za opravljanje računovodsko administrativnih del poleg ostalih delovnih
mest v skladu s tem pravilnikom lahko sistemizirajo dodatna delovna mesta knjigovodje
V oziroma administratorja V v skladu z naslednjimi merili:


Število
  oddelkov

Delež
  delovnega mesta


32–43

0,50


44–55

1,00


56–67

1,50


68–79

2,00


80–91

2,50


92 in več

3,00


Delavec iz prvega odstavka tega člena mora imeti srednjo
strokovno izobrazbo.
10. člen
(hišnik IV)
V glasbeni šoli se za
opravljanje tehničnih in vzdrževalnih del sistemizira delovno mesto hišnika IV
v skladu z naslednjimi merili:


Število
  oddelkov

Delež
  delovnega mesta


do 7

0,25


8 do
  13

0,50


14
  do 19

0,75


20
  do 31

1,00


32
  do 45

1,50


46
  do 65

2,00


66 in več

2,50


Hišnik IV mora imeti srednjo poklicno izobrazbo.
11. člen
(čistilka II)
V glasbeni šoli se na 900m2 notranje talne
čistilne neto površine sistemizira eno delovno mesto čistilke II, v šoli z
večjo oziroma manjšo površino pa v ustreznem deležu.
Čistilka II mora imeti končano osnovno šolo.
11.a člen
Če se na podlagi normativov za administrativna, računovodska
ali tehnična delovna mesta sistemizirajo najmanj tri enakovrstna delovna mesta
in se na teh delovnih mestih tudi zaposlijo delavci, lahko ravnatelj delavcu,
ki je razporejen na delovno mesto, ki je uvrščeno v najvišjo tarifno skupino
oziroma, ki ima najvišji izhodiščni plačni razred delovnega mesta, v pogodbi o
zaposlitvi določi dolžnost vodenja, koordiniranja in organiziranja ostalih
delavcev na teh delovnih mestih ter pravico do položajnega dodatka v skladu z
določbami predpisov, ki urejajo položajni dodatek v javnem sektorju. V takšnem
primeru se mora v aktu o organizaciji in sistemizaciji oblikovati notranja
organizacijska enota. 
Za enakovrstno delovno mesto se za potrebe tega pravilnika
štejejo administrativna, računovodska ali tehnična delovna mesta v isti plačni
podskupini, naloge na teh delovnih mestih pa so enake ali podobne (npr. naloge
na delovnih mestih hišnik, vzdrževalec učne tehnologije, kurjač ali delovna
mesta kuhar, kuharski pomočnik, gospodinjec). 
Če se na podlagi normativov sistemizira manjše število
enakovrstnih delovnih mest oziroma zaposli manjše število delavcev, kot je to
določeno v prvem odstavku tega člena, glasbena šola pa v aktu o organizaciji in
sistemizaciji sistemizira dodatna enakovrstna delovna mesta oziroma sklene
pogodbo o zaposlitvi za takšna delovna mesta in ima za njih zagotovljena
finančna sredstva, mora glasbena šola iz istega vira zagotoviti tudi sredstva
za položajni dodatek za delavca, kateremu je s pogodbo o zaposlitvi določena
dolžnost vodenja, koordiniranja in organiziranja ostalih delavcev.
12. člen
(oddelki individualnega in skupinskega pouka)
Število oddelkov individualnega in skupinskega pouka, ki je
merilo za sistemizacijo delovnih mest v skladu s tem pravilnikom, razen
delovnega mesta učitelja nauka o glasbi, ter določitev učne obveznosti
ravnateljev in pomočnikov ravnatelja, se določi na naslednji način:
-      
skupno število učencev individualnega pouka se deli s številom 16. Če je
na ta način izračunano število decimalno število, se pet in več desetin
zaokroži navzgor do celega števila,
-      
skupno število ur skupinskega pouka se deli s 26. Če je na ta način
izračunano število decimalno število, se pet in več desetin zaokroži navzgor do
celega števila.
13. člen
(merila za oblikovanje skupin)
Skupine v glasbenih šolah pri skupinskem pouku se oblikujejo
glede na vključenost učencev v posamezne razrede in sicer na naslednji način:
1.    
Predšolska glasbena vzgoja in glasbena pripravnica:
Skupina predšolske glasbene vzgoje in glasbene pripravnice
lahko šteje od 12 do 15 učencev.
Skupina predšolske glasbene vzgoje se izjemoma oblikuje, če
je v program predšolske glasbene vzgoje vpisanih najmanj 8 učencev in je le-ta
edina skupina na šoli.
Če je v skupini predšolske glasbene vzgoje manj kot 8
učencev, pouk poteka v kombinirani skupini glasbene pripravnice in predšolske
glasbene vzgoje. Kombinirana skupina šteje od 12 do 15 učencev.
2.    
Nauk o glasbi in solfeggio za program glasba:
Skupina nauka o glasbi in solfeggia lahko šteje od 12 do 15 učencev
s poukom 1,33 pedagoške ure tedensko oziroma od 16 do 20 učencev s poukom 2
pedagoški uri tedensko.
Skupina nauka o glasbi in solfeggia, v katero so vključeni še
dodatno največ 3 učenci, se lahko izjemoma oblikuje v primeru, da je le-ta
edina na šoli.
Skupina nauka o glasbi in solfeggia se lahko izjemoma
oblikuje, če je vanjo vključenih manj kot 12 učencev, vendar ne manj kot 5
učencev in je le-ta edina na šoli. Pouk take skupine traja 1 pedagoško uro
tedensko.
3.    
Plesna pripravnica:
Skupina plesne pripravnice lahko šteje od 12 do 15 učencev.
Skupina plesne pripravnice se lahko izjemoma oblikuje, če je
v posamezni razred plesne pripravnice vključenih najmanj 8 otrok in je le-ta edina
na šoli.
4.    
Balet in sodobni ples:
Skupina baleta oziroma sodobnega plesa posameznega razreda do
vključno 3. razreda lahko šteje od 12 do 15 učencev.
Skupina baleta oziroma sodobnega plesa posameznega razreda do
vključno 3. razreda se lahko izjemoma oblikuje, če je vanjo vključenih najmanj
8 učencev in je le-ta edina na šoli.
Kombinirana skupina baleta oziroma sodobnega plesa učencev
dveh različnih razredov se od 2. razreda dalje oblikuje iz učencev dveh
zaporednih razredov.
Skupina baleta oziroma sodobnega plesa od 4. razreda dalje
lahko šteje od 8 do 15 učencev.
V glasbenih šolah, kjer je velikost plesne dvorane najmanj
75m2 in omogoča sočasno vadbo plesa več kot 15 učencem, lahko v
skupino plesne pripravnice, sodobnega plesa oziroma baleta vključijo dodatno še
največ 3 učence.
5.    
Nauk o glasbi za programa balet in sodobni ples:
Skupina nauka o glasbi lahko šteje od 8 do 15 učencev s
poukom 1,33 pedagoške ure tedensko oziroma od 16 do 20 učencev s poukom 2
pedagoški uri tedensko.
Skupina nauka o glasbi za programa balet in sodobni ples se
lahko izjemoma oblikuje, če je vanjo vključenih manj kot 8 učencev in je le-ta
edina na šoli. Pouk take skupine traja 1 pedagoško uro tedensko.
6.    
Komorna igra:
Skupina komorne igre lahko šteje od 2 do 9 učencev.
7.    
Orkester:
Skupina učencev pri orkestru se oblikuje v skladu z naslednjimi
merili:
-      
godalni orkester vključuje najmanj15 učencev,
-      
pihalni orkester vključuje najmanj 20 učencev,
-      
harmonikarski orkester vključuje najmanj 12 učencev,
-      
simfonični orkester vključuje najmanj 20 učencev godal in ostalih
instrumentov po partituri,
-      
tamburaški orkester vključuje najmanj 12 učencev,
-      
drugi godalni vključuje najmanj 13 učencev,
-      
drugi pihalni vključuje najmanj 20 učencev.
Navedena merila veljajo za učence, za katere je orkester
določen s predmetnikom.
14. člen
(določanje števila šolskih orkestrov)
Število šolskih orkestrov se določi na podlagi števila
oddelkov individualnega pouka, števila učencev, za katere je orkester določen s
predmetnikom in na podlagi oblikovanja skupin učencev pri orkestru iz 7. točke
13. člena tega pravilnika.
Šola lahko oblikuje število
orkestrov v skladu z naslednjimi merili:


Število
  oddelkov:

Število
  orkestrov:


do
  10

1


od
  11 do 15

2


od
  16 do 20

3


od
  21 do 30

4


od
  31 do 45

5


64 in več

6


15. člen
(spremstvo)
Normativ za spremstvo učencev pri drugih oblikah
vzgojno-izobraževalnega dela izven šolskega prostora je 1 spremljevalec na 15
učencev.
III. ELEMENTI ZA SISTEMIZACIJO DELOVNIH MEST
16. člen
(učitelj, korepetitor)
Elementi za sistemizacijo delovnih mest strokovnih delavcev –
učiteljev in korepetitorjev za obvezni program so ure pouka v skladu s
predmetnikom.
17. člen
(administrativni, računovodski, tehnični delavci)
Elementi za sistemizacijo delovnih mest administrativnih,
računovodskih in tehničnih delavcev so:
-      
opravljanje računovodskih del,
-      
opravljanje administrativnih del,
-      
opravljanje tehnično – vzdrževalnih del,
-      
čiščenje šolskih prostorov.
18. člen
(pogodba o opravljanju storitev)
Šola lahko za opravljanje računovodskih, administrativnih in
tehnično-vzdrževalnih del in za čiščenje prostorov v okviru sistemiziranih
delovnih mest sklene pogodbo o opravljanju storitev. Merila in kriterije za
plačilo storitev po pogodbi določi minister, pristojen za šolstvo.
19. člen
(sistemiziranje delovnih mest za nadstandardni del programa)
Šola lahko sistemizira tudi druga delovna mesta za
opravljanje nalog, ki presegajo elemente za sistemizacijo delovnih mest,
določenih v tem pravilniku, ali pa sistemizira določeno delovno mesto v večjem
obsegu, kot je določeno z normativi in standardi v II. poglavju tega
pravilnika.
V primeru iz prejšnjega odstavka si šola potrebna sredstva za
opravljanje teh nalog zagotovi iz:
-      
proračuna lokalne skupnosti,
-      
sredstev, pridobljenih z opravljanjem nadstandardnih storitev v skladu s
sklepom sveta zavoda,
-      
drugih virov.
19.a člen
(izjeme)
V glasbenih šolah se zaradi posebnih delovnih razmer lahko
odobri odstopanje od normativov. Odobri jih ministrstvo, pristojno za šolstvo,
na podlagi obrazložene vloge šole.

Pravilnik o normativih in standardih za
izvajanje programa glasbene šole (Uradni list RS, št. 76/08)
vsebuje naslednje prehodne in končne določbe:
»IV. PREHODNE IN KONČNE DOLOČBE
20. člen
(poslovni sekretar)
Pisarniški referenti, ki so do uveljavitve tega pravilnika
izpolnjevali predpisane pogoje za opravljanje administrativnih del, lahko tudi
po uveljavitvi tega pravilnika opravljajo dela poslovnega sekretarja VI. Če ne
izpolnjujejo izobrazbenih pogojev za zasedbo delovnega mesta poslovni sekretar
VI, si morajo najkasneje v osmih letih od podpisa nove pogodbe o zaposlitvi
pridobiti pogoje za zasedbo delovnega mesta poslovni sekretar VI, razen v
primeru, da izpolnijo minimalne pogoje za pridobitev pravice do starostne
pokojnine prej kot v desetih letih od podpisa pogodbe o zaposlitvi.
21. člen
(prenehanje veljavnosti)
Z dnem uveljavitve tega pravilnika preneha veljati Pravilnik
o normativih in standardih v glasbenih šolah (Uradni list RS, 37/97, 52/97,
69/02 in 79/03), uporablja pa se še do začetka uporabe tega pravilnika.
22. člen
(uveljavitev pravilnika)
Ta pravilnik začne veljati naslednji dan po objavi v Uradnem
listu Republike Slovenije, uporabljati pa se začne 1. septembra 2008,
razen 7. in 8. člena tega pravilnika, ki se začneta uporabljati 1. avgusta
2008.«.

Pravilnik o spremembah in dopolnitvah
Pravilnika o normativih in standardih za izvajanje programa glasbene šole
(Uradni list RS, št. 31/10) vsebuje naslednjo končno določbo:
»6. člen
Ta pravilnik začne veljati petnajsti dan po objavi v Uradnem
listu Republike Slovenije, uporabljati pa se začne 1. septembra 2010.«.

Pravilnik o dopolnitvi Pravilnika o normativih
in standardih za izvajanje programa glasbene šole (Uradni list RS, št. 5/11) vsebuje naslednjo končno določbo:
»2. člen
Ta pravilnik začne veljati naslednji dan po objavi v Uradnem
listu Republike Slovenije.«.

Pravilnik o spremembi Pravilnika o normativih
in standardih za izvajanje programa glasbene šole (Uradni list RS, št. 47/17)
vsebuje naslednjo prehodno in končno določbo:
»PREHODNA IN KONČNA DOLOČBA
2. člen
Delavci, ki so do uveljavitve tega pravilnika opravljali delo
na delovnem mestu poslovni sekretar VI, po uveljavitvi tega pravilnika
opravljajo delo na delovnem mestu tajnik VIZ VI.
3. člen
Ta pravilnik začne veljati naslednji dan po objavi v Uradnem
listu Republike Slovenije.«.

Pravilnik o spremembah in dopolnitvah
Pravilnika o normativih in standardih za izvajanje programa glasbene šole
(Uradni list RS, št. 54/21)
vsebuje naslednjo prehodno in končno določbo:
»PREHODNA IN KONČNA DOLOČBA
3. člen
(računovodje)
Računovodje, ki so do uveljavitve tega pravilnika
izpolnjevali predpisane pogoje za opravljanje računovodskih del na delovnem
mestu računovodja VI, lahko tudi po uveljavitvi tega pravilnika še naprej
opravljajo računovodska dela na delovnem mestu računovodja VI, in sicer do
prenehanja delovnega razmerja na področju vzgoje in izobraževanja.
4. člen
(začetek veljavnosti in uporabe)
Ta pravilnik začne veljati petnajsti dan po objavi v Uradnem
listu Republike Slovenije, uporabljati pa se začne 1. septembra 2021.«.