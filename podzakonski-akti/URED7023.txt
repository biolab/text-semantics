1. SPLOŠNE DOLOČBE
1. člen
(1) Ta uredba določa vodovarstveno območje za vodno telo
vodonosnikov za območje Celja in Žalca (v nadaljnjem besedilu: vodovarstveno
območje), ki se uporablja za oskrbo prebivalstva s pitno vodo in se nahaja na
območju Mestne občine Celje in občin Hrastnik, Laško, Polzela, Prebold in
Žalec, ter vodovarstveni režim.
(2) Ta uredba določa tudi notranja območja znotraj
vodovarstvenega območja.
2. člen
(1) Vodovarstveno območje sestavljajo notranja območja z
območji zajetij, ki so prikazana na publikacijski karti v prilogi 1, ki je
sestavni del te uredbe.
(2) Območja zajetij so določena okoli zajetih izvirov in
črpalnih vrtin ter so navedena na seznamu iz priloge 4, ki je sestavni del te
uredbe. Na karti iz prejšnjega odstavka so zajeti izviri prikazani z znakom, ki
je pravokotnik modre barve, in črpalne vrtine z znakom, ki je krog modre barve.
(3) Notranja območja se delijo na najožja vodovarstvena
območja z najstrožjim vodovarstvenim režimom, ožja vodovarstvena območja s
strožjim vodovarstvenim režimom in širša vodovarstvena območja z milejšim
vodovarstvenim režimom, razen za zajetji ČPod-2/04 in ČPod-1/00 (Podlog), kjer
se notranja območja delijo na:
a)    
območje zajetja,
b)    
najožje vodovarstveno območje, ki je razdeljeno na:
- 
podobmočje z najstrožjim vodovarstvenim režimom in
- 
podobmočje z zelo strogim vodovarstvenim režimom,
c)    
ožje vodovarstveno območje, ki je razdeljeno na:
- 
podobmočje s strogim vodovarstvenim režimom in
- 
podobmočje z manj strogim vodovarstvenim režimom in
č)    širše vodovarstveno območje.
(4) Notranja območja iz prejšnjega odstavka so prikazana
na publikacijski karti iz prvega odstavka tega člena in so označena na
naslednji način:
1.     
za zajetja iz priloge 4 te uredbe, razen za zajetji ČPod-2/04 in
ČPod-1/00 (Podlog):
a)   
območje zajetja z belo barvo in oznako »VVO 0«,
b)   
najožje območje z oranžno barvo in oznako »VVO I«,
c)   
ožje območje z rumeno barvo in oznako »VVO II« in
č)   širše
območje z zeleno barvo in oznako »VVO III«;
2.     
za zajetji ČPod-2/04 in ČPod-1/00 (Podlog):
a)   
območje zajetja z belo barvo in oznako »VVO 0«,
b)   
najožje območje z oranžnima barvama in oznako »VVO I A« in »VVO I B«,
c)   
ožje območje z rumenima barvama in oznako »VVO II A« in »VVO II B«
ter
č)   širše
območje z zeleno barvo in oznako »VVO III«.
3. člen
(1) Seznam zemljiških parcel (v nadaljnjem besedilu:
parcele) na vodovarstvenem območju je naveden v prilogi 2, ki je sestavni del
te uredbe.
(2) Seznam parcel iz prejšnjega odstavka je povzet po
digitalnem zemljiškem katastru iz julija 2014, ki ga vodi Geodetska uprava
Republike Slovenije.
(3) Meje vodovarstvenega območja, območja zajetij in
notranjih območij so poligoni, določeni v digitalni obliki kot poseben sloj
geografskega informacijskega sistema in prikazani na karti, ki jo v izvirniku
hrani ministrstvo, pristojno za vode (v nadaljnjem besedilu: ministrstvo).
(4) Če se parcele na vodovarstvenem območju združujejo s
parcelami, ki imajo drugačen vodovarstveni režim, ali s parcelami zunaj
vodovarstvenega območja, se na novonastalih parcelah za gradnje določi
vodovarstveni režim, ki je strožji.
(5) Vodovarstveno območje se evidentira v vodnem
katastru kot atributni del digitalne zbirke podatkov.
2. UKREPI, PREPOVEDI IN OMEJITVE ZA RABO VODE
4. člen
(1) Na najožjem vodovarstvenem območju je prepovedana raba
podzemne vode iz vodnih virov, ki se varujejo s to uredbo, razen za javno
oskrbo s pitno vodo.
(2) Na najožjem vodovarstvenem območju je dovoljena raba
podzemne vode iz vodnih virov, ki se varujejo s to uredbo, tudi za lastno
oskrbo s pitno vodo, če gre za oskrbo s pitno vodo obstoječih stanovanjskih ali
nestanovanjskih stavb, ki nimajo možnosti priključitve na sistem javne oskrbe s
pitno vodo, in se lahko podeli vodna pravica za rabo vode, če to ne vpliva na
količino in kakovost vode, ki se rabi ali je namenjena za javno oskrbo s pitno
vodo.
(3) Na ožjem in širšem vodovarstvenem območju se lahko
podeli vodna pravica za rabo vode iz vodnega telesa, ki se varuje s to uredbo,
če to ne vpliva na količino in kakovost vode, ki se rabi ali je namenjena za
javno oskrbo s pitno vodo.
3. UKREPI, PREPOVEDI IN OMEJITVE GLEDE GRADNJE
5. člen
(1) Na območju zajetja je prepovedana gradnja, določena
v skladu s predpisom, ki ureja graditev objektov (v nadaljnjem besedilu:
gradnja), razen gradnje, ki je namenjena za javno oskrbo prebivalcev s pitno
vodo in je zanjo pridobljeno vodno soglasje.
(2) Na območju zajetja je prepovedano opravljanje
dejavnosti, ki bi lahko vplivale na spremembo lastnosti ali skladnost in
zdravstveno ustreznost pitne vode ali na delovanje sistema oskrbe s pitno vodo,
kot so: odlaganje odpadkov, skladiščenje nevarnih snovi, uporaba
fitofarmacevtskih sredstev (v nadaljnjem besedilu: FFS), uporaba gnojil,
soljenje utrjenih površin zunaj urejenega območja odvajanja padavinske odpadne
vode, vzdrževanje vozil, parkiranje gradbenih strojev, razen če gre za
dejavnosti za javno oskrbo prebivalcev s pitno vodo.
6. člen
(1) Na notranjih območjih je prepovedana gradnja, ki je
v preglednicah 1.1, 1.2 in 1.3 priloge 3, ki je sestavni del te uredbe,
označena z oznako »–«.
(2) Na notranjih območjih je prepovedana gradnja, ki je
v preglednicah 1.1, 1.2 in 1.3 priloge 3 te uredbe označena z oznakama »pp« ali
»pip«, če v postopku pridobivanja vodnega soglasja ali mnenja o državnem
prostorskem načrtu ali občinskem podrobnem prostorskem načrtu analiza tveganja
za onesnaženje ni bila izvedena ali če je iz izsledkov analize tveganja za
onesnaženje razvidno, da tveganje za onesnaženje zaradi te gradnje ali
izvajanja gradbenih del na notranjih območjih ni sprejemljivo.
7. člen
(1) Ne glede na prvi odstavek prejšnjega člena je na
notranjih območjih dovoljena gradnja vojaških objektov, objektov za zaščito in
reševanje ob naravnih in drugih nesrečah ter objektov za varnost in se vodno
soglasje izda, če se zaradi rekonstrukcije ne spremenita velikost in namembnost
objekta oziroma sprememba rabe objekta ne pomeni povečanja tveganja za
onesnaženje vodnega telesa in če so za gradnjo zagotovljeni zaščitni ukrepi, s
katerimi se preprečijo negativni vplivi na stanje površinskih in podzemnih
voda.
(2) Ne glede na prvi odstavek prejšnjega člena so na
notranjih območjih dovoljena vzdrževalna dela v javno korist na javnih cestah v
skladu s predpisi, ki urejajo javne ceste, in predpisi, ki urejajo graditev
objektov, vzdrževalna dela v javno korist na železniški infrastrukturi v skladu
s predpisi, ki urejajo železniški promet, in predpisi, ki urejajo graditev
objektov, investicijska vzdrževalna dela na letališki infrastrukturi in
objektih, sistemih in napravah navigacijskih služb zračnega prometa (v
nadaljnjem besedilu: letalski navigacijski objekti) v skladu s predpisi, ki
urejajo letalstvo, in predpisi, ki urejajo graditev objektov, in se za
izvajanje teh del izda vodno soglasje, če je iz izsledkov analize tveganja za
onesnaženje razvidno, da je tveganje za onesnaženje zaradi vzdrževalnih del v
javno korist sprejemljivo.
(3) Ne glede na prvi odstavek prejšnjega člena so na
notranjih območjih dovoljena tudi redna vzdrževalna dela na železniški
infrastrukturi, če gre za obnovo v okviru vzdrževanja v skladu s predpisi, ki
urejajo železniški promet, in predpisi, ki urejajo graditev objektov, redna
vzdrževalna dela letalskih navigacijskih objektov v skladu s predpisi, ki
urejajo letalstvo, in predpisi, ki urejajo graditev objektov, ter vzdrževalna
dela v javno korist na elektroenergetski infrastrukturi in objektih v skladu s
predpisi, ki urejajo vzdrževalna dela v javno korist na področju energetike, in
s predpisi, ki urejajo graditev objektov, in se za izvajanje teh del izda vodno
soglasje, če so zagotovljeni zaščitni ukrepi, s katerimi se preprečijo
negativni vplivi na stanje površinskih in podzemnih voda.
(4) Ne glede na prejšnji odstavek vodno soglasje na
notranjih območjih ni potrebno za redna vzdrževalna dela na javnih cestah v skladu
s predpisi, ki urejajo javne ceste, in redna vzdrževalna dela na železniški
infrastrukturi, ki niso obnova v okviru vzdrževanja iz prejšnjega odstavka, v
skladu s predpisi, ki urejajo železniški promet.
(5) Ne glede na prvi odstavek prejšnjega člena je na
notranjih območjih dovoljena gradnja in se izda vodno soglasje za lokalne
ceste, javne poti, nekategorizirane ceste, mostove, distribucijske
elektroenergetske vode in plinovode za zemeljski plin, cevovode za pitno in
odpadno vodo ter telekomunikacijske vode, če so zagotovljeni zaščitni ukrepi, s
katerimi se preprečijo negativni vplivi na stanje površinskih in podzemnih
voda, če gre za komunalno opremljanje zemljišč za obstoječe stavbe na teh
območjih oziroma za stavbe, katerih gradnja je dovoljena s to uredbo, če je
gradnja dovoljena s prostorskimi akti občin, in če so zagotovljeni zaščitni
ukrepi, s katerimi se preprečijo negativni vplivi na stanje površinskih in
podzemnih voda.
(6) Ne glede na prvi odstavek prejšnjega člena je na
notranjih območjih dovoljena gradnja in se izda vodno soglasje za gradnjo
gozdnih cest in grajenih gozdnih vlak, če je za izvedbo te gradnje pridobljeno
pozitivno mnenje izvajalca obvezne občinske gospodarske javne službe za oskrbo
s pitno vodo.
(7) Ne glede na prvi odstavek prejšnjega člena je na
notranjih območjih dovoljena rekonstrukcija obstoječih stanovanjskih in
nestanovanjskih stavb, določena v skladu s predpisom, ki ureja graditev
objektov, in se izda vodno soglasje, če so zagotovljeni zaščitni ukrepi, s
katerimi se preprečijo negativni vplivi na stanje površinskih in podzemnih
voda, ter odstranitev objektov.
8. člen
(1) Na notranjih območjih je dovoljena gradnja, ki je v
preglednicah 1.1, 1.2 in 1.3 priloge 3 te uredbe označena z oznako »+«.
(2) Za gradnjo na notranjih območjih, ki je v
preglednicah 1.1, 1.2 in 1.3 priloge 3 te uredbe označena z oznako »pd«, je
treba pridobiti vodno soglasje.
(3) Na notranjih območjih je dovoljena gradnja, ki je v
preglednicah 1.1, 1.2 in 1.3 priloge 3 te uredbe označena z oznako »pp«, če so
načrtovani zaščitni ukrepi, za katere je iz izsledkov analize tveganja za
onesnaženje razvidno, da je tveganje za onesnaženje zaradi te gradnje
sprejemljivo, k projektnim rešitvam za gradnjo in izvedbo zaščitnih ukrepov pa
je izdano vodno soglasje.
(4) Na notranjih območjih je dovoljena gradnja, ki je v
preglednicah 1.1 in 1.2 priloge 3 te uredbe označena z oznako »pip«, če je to
gradnja infrastrukture v skladu z državnim prostorskim načrtom ali občinskim
podrobnim prostorskim načrtom, za katerega je narejena celovita presoja vplivov
na okolje in pridobljeno okoljevarstveno soglasje v skladu s predpisi, ki
urejajo varstvo okolja.
(5) Ne glede na tretji odstavek tega člena za gradnjo,
ki je v preglednicah 1.1, 1.2 in 1.3 priloge 3 te uredbe označena z oznako »pp«
in je na območju, ki se ureja z državnim prostorskim načrtom ali občinskim
podrobnim prostorskim načrtom, ministrstvo na podlagi izsledkov analize
tveganja za onesnaženje preveri sprejemljivost vplivov objekta na vodni režim
in stanje vodnega telesa ter vplive zaščitnih ukrepov na zmanjšanje tveganja za
onesnaženje v postopku izdaje mnenja o državnem prostorskem načrtu ali
občinskem podrobnem prostorskem načrtu v skladu s predpisi, ki urejajo
prostorsko načrtovanje in umeščanje prostorskih ureditev državnega pomena.
(6) Ne glede na četrti odstavek tega člena za gradnjo,
ki je v preglednicah 1.1 in 1.2 priloge 3 te uredbe označena z oznako »pip« in
je na območju, ki se ureja z državnim prostorskim načrtom ali občinskim
podrobnim prostorskim načrtom, ministrstvo na podlagi izsledkov analize
tveganja za onesnaženje preveri sprejemljivost vplivov objekta na vodni režim
in stanje vodnega telesa ter vplive zaščitnih ukrepov na zmanjšanje tveganja za
onesnaženje v postopku izdaje mnenja o državnem prostorskem načrtu ali
občinskem podrobnem prostorskem načrtu v skladu s predpisi, ki urejajo
prostorsko načrtovanje in umeščanje prostorskih ureditev državnega pomena.
9. člen
Vodno soglasje se izda za gradnjo na notranjih območjih iz
prejšnjega člena, če so upoštevane prepovedi in izpolnjeni pogoji glede
odvajanja odpadnih voda v skladu s predpisi, ki urejajo emisijo snovi pri
odvajanju odpadnih voda.
3.1. UKREPI, PREPOVEDI IN OMEJITVE GLEDE GRADNJE NA
NAJOŽJEM VODOVARSTVENEM OBMOČJU ZA ZAJETJA MEDLOG
10. člen
(1) Ne glede na prvi odstavek 6. člena te uredbe je na
najožjem vodovarstvenem območju za zajetja Medlog za potrebe delovanja
obstoječega letališča v Levcu dovoljena gradnja za posodobitev obstoječih stavb
in letališke steze ter gradnja nove dovozne ceste in se izda vodno soglasje, če
so načrtovani zaščitni ukrepi, za katere je iz izsledkov analize tveganja za
onesnaženje razvidno, da je tveganje za onesnaženje zaradi te gradnje in
izvajanja gradbenih del sprejemljivo.
(2) Ne glede na prvi odstavek 6. člena te uredbe je na
najožjem vodovarstvenem območju za zajetja Medlog dovoljena gradnja letališča
za helikopterje za javne potrebe s premerom do 40 m v skladu s predpisi, ki
urejajo letalstvo, in predpisi, ki urejajo graditev objektov, in se za gradnjo
izda vodno soglasje, če so načrtovani zaščitni ukrepi, za katere je iz
izsledkov analize tveganja za onesnaženje razvidno, da je tveganje za
onesnaženje zaradi te gradnje in izvajanja gradbenih del sprejemljivo.
(3) Pretakanje goriva na območju iz prejšnjih odstavkov
je prepovedano izven urejenih površin, ki morajo biti vodotesne in morajo imeti
zagotovljeno zbiranje in odvajanje odpadnih voda izven vodovarstvenega območja.
11. člen
Ne glede na prvi odstavek 6. člena te uredbe je na najožjem vodovarstvenem
območju za zajetja Medlog za gradnjo glavne, regionalne ali lokalne ceste ter
glavne in regionalne železniške proge dovoljeno izvajanje gradbenih del,
navedenih v preglednici 1.2 priloge 3 te uredbe pod zaporednima številkama 1 in
14, in se lahko izda vodno soglasje, če so v projektnih rešitvah projekta za
pridobitev gradbenega dovoljenja načrtovani zaščitni ukrepi, za katere je iz
izsledkov analize tveganja za onesnaženje razvidno, da je tveganje za
onesnaženje zaradi izvajanja gradbenih del sprejemljivo.
12. člen
(1) Ne glede na prvi odstavek 6. člena te uredbe je na
najožjem vodovarstvenem območju za zajetja Medlog v naselju Levec na parcelah,
navedenih v prilogi 5, ki je sestavni del te uredbe, dovoljena gradnja in se
izda vodno soglasje, če so zagotovljeni zaščitni ukrepi, s katerimi se
preprečijo negativni vplivi na stanje površinskih in podzemnih voda, in če:
1.     
gre za funkcionalne zaokrožitve komunalno opremljenih območij in
dopolnilno gradnjo objektov, ki pomenijo izkoristek prostih in nezadostno
izkoriščenih površin znotraj naselja;
2.     
je zagotovljeno odvajanje odpadnih voda v skladu s predpisi, ki urejajo
emisijo snovi pri odvajanju odpadnih voda;
3.     
se ne povečuje obseg zazidljivih zemljišč, določenih s prostorskim aktom
Občine Žalec, in je gradnja dovoljena s prostorskim izvedbenim aktom Občine
Žalec;
4.     
gre za gradnjo stanovanjskih stavb iz preglednice 1.1 priloge 3 te
uredbe, navedenih pod zaporednima številkama 1 in 2, če gre za stanovanjske
stavbe z največ štirimi stanovanji;
5.     
gre za ureditev parkirišča z največ 30 parkirnimi mesti, pri čemer je
treba zagotoviti, da se padavinska odpadna voda odvaja v javno kanalizacijo;
6.     
gre za gradnjo nestanovanjskih stavb iz preglednice 1.1 priloge 3 te
uredbe, navedenih pod zaporednimi številkami:
- 
1 z največ 400 m2 bruto površine, če gre za samostojne
gostinske stavbe, kot so okrepčevalnice, slaščičarne, kavarne, bari, bifeji
ipd.;
- 
2 in 3 do največ 500 m2 bruto površine, če gre za stavbe
javne uprave ali stavbe, namenjene poslovanju s strankami v bankah ali poštah,
za stavbe s poslovnimi prostori, namenjenimi lastnemu poslovanju podjetij z
največ tremi zaposlenimi, za samostojne prodajalne z živili oziroma tekstilom,
prodajne galerije ali knjižnice;
- 
6 do največ 300 m2 bruto površine, razen kemičnih čistilnic,
pralnic in avtopralnic;
- 
8 do največ 300 m2 bruto površine, če gre za pokrito
parkirišče in kolesarnico in če je zagotovljeno odvajanje padavinske odpadne
vode v javno kanalizacijo;
- 
9 do največ 900 m2 bruto površine, če gre za pekarno, do
največ 900 m2 bruto površine, če gre montažno halo za trgovsko
dejavnost in do največ 420 m2 bruto površine, če gre za delavnico za
servis vozil, in če so na podlagi izsledkov analize tveganja za onesnaženje
zagotovljeni zaščitni ukrepi, s katerimi se preprečijo negativni vplivi na
stanje površinskih in podzemnih voda. Gradnja je prepovedana, če v postopku
pridobivanja vodnega soglasja analiza tveganja za onesnaženje ni bila izvedena
ali če je iz izsledkov analize tveganja za onesnaženje razvidno, da tveganje za
onesnaženje zaradi te gradnje ali izvajanja gradbenih del ni sprejemljivo.
Gradnje novih nestanovanjskih stavb so dovoljene, kadar rekonstrukcije obstoječih
nestanovanjskih stavb in njihova prilagoditev zahtevam vodovarstvenega režima
tehnično niso izvedljive ali pomenijo nesorazmerno visoke stroške, pri čemer se
po gradnji nove stavbe prejšnja stavba, ki je imela enak namen, odstrani;
- 
11 do največ 1000 m2 bruto površine, če gre za kulturni dom z
dvorano za družabne prireditve;
- 
15 do največ 200 m2 bruto površine, če gre za spremljajoči objekt
ob športnih igriščih, namenjen garderobi, shrambi za rekvizite, sanitarijam in
klubskim prostorom;
- 
19 do največ 400 m2 bruto površine, če gre za stavbe za
shranjevanje kmetijskih strojev, orodja in mehanizacije.
(2) Ne glede na prvi odstavek 6. člena te uredbe je na
najožjem vodovarstvenem območju za zajetja Medlog v naselju Levec na parcelah,
navedenih v prilogi 5 te uredbe, dovoljena gradnja in se izda vodno soglasje,
če so zagotovljeni zaščitni ukrepi, s katerimi se preprečijo negativni vplivi
na stanje površinskih in podzemnih voda, za:
-       
športna igrišča za športe na prostem, razen za avtomobilske, motoristične,
kolesarske ali konjske dirke,
-       
druge gradbene inženirske objekte za šport, rekreacijo in prosti čas, če
gre za otroška in druga javna igrišča, javne vrtove, parke, trge, ki niso
sestavni deli javne ceste, zelenice in druge urejene zelene površine.
(3) Gradnja posameznih vrst stavb, navedenih pod točkami
a, b, c, e, f in g iz prvega odstavka tega člena, in objektov iz prejšnjega
odstavka je dovoljena pod pogoji, določenimi za posamezno vrsto stavbe iz
preglednice 1.1 priloge 3 te uredbe, kakor so navedeni za ožje vodovarstveno območje.
13. člen
(1) Ne glede na prvi odstavek 6. člena te uredbe je na
najožjem vodovarstvenem območju za zajetja Medlog dovoljena gradnja
nestanovanjskih stavb in se izda vodno soglasje, če gre za izvajanje kmetijske
ali dopolnilnih dejavnosti v okviru obstoječih kmetijskih gospodarstev ali
njihovih pravnih naslednikov, če:
1.     
gre za gradnje novih nestanovanjskih stavb iz 7. točke tega
odstavka, kadar rekonstrukcije obstoječih nestanovanjskih stavb in njihova
prilagoditev zahtevam vodovarstvenega režima tehnično niso izvedljive ali
pomenijo nesorazmerno visoke stroške,
2.     
so zagotovljeni zaščitni ukrepi, s katerimi se preprečijo negativni
vplivi na stanje površinskih in podzemnih voda,
3.     
so upoštevane zahteve in prepovedi ter izpolnjeni pogoji glede odvajanja
odpadnih voda v skladu s predpisi, ki urejajo emisijo snovi pri odvajanju
odpadnih voda,
4.     
se ne povečuje obseg zazidljivih zemljišč, določenih s prostorskimi
akti,
5.     
gre za dopolnilne dejavnosti v kmetijstvu v skladu s predpisom, ki ureja
vrste, obseg in pogoje za opravljanje dopolnilnih dejavnosti na kmetiji,
6.     
se zmogljivosti obstoječih nestanovanjskih stavb ne povečajo,
7.     
gre za nestanovanjske stavbe, ki so stavbe za:
- 
rastlinsko pridelavo (vključno z rastlinjaki, ki niso uvrščeni med
nezahtevne in enostavne objekte),
- 
rejo živali,
- 
spravilo pridelka,
- 
shranjevanje kmetijskih strojev, orodja in mehanizacije in
- 
izvajanje dopolnilne dejavnosti v kmetijstvu, če so izpolnjeni zahteve
in pogoji iz predpisa, ki ureja vrste, obseg in pogoje za opravljanje
dopolnilnih dejavnosti na kmetiji.
(2) Za gradnjo nove ali rekonstrukcijo obstoječe stavbe
za rejo živali je treba poleg zahtev iz prejšnjega odstavka upoštevati še
naslednje zahteve:
-       
gradnja nove stavbe za rejo živali je dopustna, če se prejšnja stavba za
rejo živali odstrani ali spremeni njena namembnost in če je iz izsledkov
analize tveganja za onesnaženje razvidno, da je tveganje za onesnaženje zaradi
gradnje nove stavbe sprejemljivo. Sprememba namembnosti je dovoljena le za
dejavnosti, ki so se na kmetijskem gospodarstvu izvajale pred uveljavitvijo te
uredbe, pri čemer se njihov obseg s tem ne poveča,
-       
na kmetijskih zemljiščih v uporabi kmetijskega gospodarstva skupna
obremenitev z rejnimi živalmi ne sme presegati obremenitev, določenih s
predpisom, ki ureja varstvo voda pred onesnaževanjem z nitrati iz kmetijskih
virov,
-       
skladiščenje živinskih gnojil mora biti urejeno v skladu z zahtevami iz
predpisa, ki ureja varstvo voda pred onesnaževanjem z nitrati iz kmetijskih
virov,
-       
izcedne vode iz stavbe za rejo živali morajo biti speljane v vodotesno
skladišče za živinska gnojila, ki mora biti zgrajeno v skladu s predpisom, ki
ureja varstvo voda pred onesnaževanjem z nitrati iz kmetijskih virov, in
-       
pri tehnologiji zbiranja živinskih gnojil morajo biti upoštevane prepovedi
oziroma omejitve rabe posamezne vrste živinskih gnojil na razpoložljivih
kmetijskih zemljiščih kmetijskega gospodarstva, določene za posamezno notranje
območje.
(3) Ne glede na prvi odstavek 6. člena te uredbe je na
najožjem vodovarstvenem območju za zajetja Medlog dovoljena gradnja in se izda
vodno soglasje, če:
-       
gre za širitev obstoječe državne ceste znotraj obstoječega varovalnega
pasu ob tej državni cesti, določenega v skladu s predpisi, ki urejajo ceste,
-       
je iz izsledkov analize tveganja za onesnaženje razvidno, da je tveganje
za onesnaženje zaradi gradnje sprejemljivo, in so zagotovljeni zaščitni ukrepi,
s katerimi se preprečijo negativni vplivi na stanje površinskih in podzemnih
voda, ter
-       
gre za gradnjo znotraj varovalnega pasu v širini, ki velja na dan
uveljavitve te uredbe.
(4) Gradnja posameznih vrst stavb in izvedba gradbenih
del iz prvega in tretjega odstavka tega člena je dovoljena pod pogoji,
določenimi za posamezno vrsto stavbe iz preglednice 1.1 in preglednice 1.2
priloge 3 te uredbe, kakor so navedeni za ožje vodovarstveno območje.
14. člen
Ne glede na prvi odstavek 6. člena te uredbe je na najožjem vodovarstvenem
območju za zajetja Medlog v delu, ki je na območju Mestne občine Celje,
dovoljena gradnja in se izda vodno soglasje za eno ali dvostanovanjske stavbe,
če:
-       
gre za funkcionalne zaokrožitve komunalno opremljenih območij Mestne
občine Celje;
-       
je zagotovljeno odvajanje odpadnih voda v skladu s predpisi, ki urejajo
emisijo snovi pri odvajanju odpadnih voda;
-       
se ne povečuje obseg zazidljivih zemljišč, določenih s prostorskim aktom
Mestne občine Celje, in je gradnja dovoljena s prostorskim izvedbenim aktom
Mestne občine Celje.
3.2. UKREPI, PREPOVEDI IN OMEJITVE GLEDE GRADNJE NA
NAJOŽJEM VODOVARSTVENEM OBMOČJU ZA ZAJETJA ROJE
15. člen
Ne glede na prvi odstavek 6. člena te uredbe je na najožjem vodovarstvenem
območju za zajetja Roje dovoljena gradnja in se izda vodno soglasje, če:
-       
je zagotovljeno odvajanje odpadnih voda v skladu s predpisi, ki urejajo
emisijo snovi pri odvajanju odpadnih voda;
-       
se ne povečuje obseg zazidljivih zemljišč in je gradnja dovoljena s
prostorskim aktom Občine Žalec, sprejetim pred uveljavitvijo te uredbe;
-       
gre za gradnjo nestanovanjskih stavb za izvajanje lesne dejavnosti in
trgovine z lesnim gradbenim materialom, če so na podlagi izsledkov analize
tveganja za onesnaženje zagotovljeni zaščitni ukrepi, s katerimi se preprečijo
negativni vplivi na stanje površinskih in podzemnih voda. Gradnja je
prepovedana, če v postopku pridobivanja vodnega soglasja analiza tveganja za
onesnaženje ni bila izvedena ali če je iz izsledkov analize tveganja za
onesnaženje razvidno, da tveganje za onesnaženje zaradi te gradnje ali
izvajanja gradbenih del ni sprejemljivo. Gradnje novih nestanovanjskih stavb so
dovoljene, kadar rekonstrukcije obstoječih nestanovanjskih stavb in njihova
prilagoditev zahtevam vodovarstvenega režima tehnično niso izvedljive ali
pomenijo nesorazmerno visoke stroške, pri čemer se po gradnji nove stavbe
prejšnja stavba, ki je imela enak namen, odstrani.
3.3. UKREPI, PREPOVEDI IN OMEJITVE GLEDE GRADNJE NA OŽJEM
IN ŠIRŠEM VODOVARSTVENEM OBMOČJU ZA ZAJETJA MEDLOG IN ROJE
16. člen
(1) Ne glede na zahteve iz 8. člena te uredbe je na
ožjem in širšem vodovarstvenem območju za zajetja Medlog in Roje dovoljena
posamezna gradnja in se izda vodno soglasje pod posebnimi pogoji samo za:
1.     
enostanovanjske in dvostanovanjske stavbe za prebivalce, če so
zagotovljeni zaščitni ukrepi, s katerimi se preprečijo negativni vplivi na
stanje površinskih in podzemnih voda;
2.     
nestanovanjske stavbe, namenjene za opravljanje dejavnosti prebivalcev,
če so zagotovljeni zaščitni ukrepi, s katerimi se preprečijo negativni vplivi
na stanje površinskih in podzemnih voda, če gre za:
a)   
stavbe za rastlinsko pridelavo (vključno z rastlinjaki, ki niso uvrščeni
med nezahtevne in enostavne objekte), spravilo pridelka, shranjevanje
kmetijskih strojev, orodja in mehanizacije;
b)   
stavbe za rejo živali, pri čemer morata biti skladiščenje živinskih
gnojil in ravnanje z izcednimi vodami iz stavbe za rejo živali urejena v skladu
z zahtevami iz predpisa, ki ureja varstvo voda pred onesnaževanjem z nitrati iz
kmetijskih virov. Za stavbe za rejo več kot 5 glav velike živine mora biti iz
izsledkov analize tveganja za onesnaženje razvidno, da je tveganje za
onesnaženje zaradi rekonstrukcije ali gradnje teh stavb sprejemljivo;
c)   
stavbe za izvajanje dopolnilne dejavnosti v kmetijstvu, če so izpolnjeni
zahteve in pogoji iz predpisa, ki ureja vrste, obseg in pogoje za opravljanje
dopolnilnih dejavnosti na kmetiji;
č)   stavbe za
gostinsko ali turistično ponudbo do največ 500 m2 bruto površine;
d)   
stavbe za trgovsko dejavnost do največ 500 m2 bruto površine,
če gre za prodajalne z živili oziroma tekstilom, prodajne galerije ali
knjižnice;
e)   
stavbe za druge storitvene dejavnosti do največ 150 m2
bruto površine, razen kemičnih čistilnic, pralnic in avtopralnic ter bencinskih
servisov;
f)    
industrijske stavbe znotraj gospodarske cone za izvajanje obstoječe
dejavnosti, če so na podlagi izsledkov analize tveganja za onesnaženje
zagotovljeni zaščitni ukrepi, s katerimi se preprečijo negativni vplivi na
stanje površinskih in podzemnih voda. Gradnja je prepovedana, če v postopku
pridobivanja vodnega soglasja analiza tveganja za onesnaženje ni bila izvedena
ali če je iz izsledkov analize tveganja za onesnaženje razvidno, da tveganje za
onesnaženje zaradi te gradnje ali izvajanja gradbenih del ni sprejemljivo.
Gradnja novih nestanovanjskih stavb je dovoljena, kadar rekonstrukcije obstoječih
nestanovanjskih stavb in njihova prilagoditev zahtevam vodovarstvenega režima
tehnično niso izvedljive ali pomenijo nesorazmerno visoke stroške, pri čemer se
po gradnji nove stavbe prejšnja stavba, ki je imela enak namen, odstrani;
3.     
razširitev vzletno pristajalne steze na obstoječem letališču Levec, če
so na podlagi izsledkov analize tveganja za onesnaženje zagotovljeni zaščitni
ukrepi, s katerimi se preprečijo negativni vplivi na stanje površinskih in
podzemnih voda;
4.     
pregrade in jezove iz preglednice 1.1 priloge 3 te uredbe in
5.     
nezahtevne in enostavne objekte ter vzdrževanje objektov pod pogoji,
določenimi za posamezni objekt v preglednici 1.3 priloge 3 te uredbe.
(2) Gradnja iz prejšnjega odstavka je dovoljena in se
izda vodno soglasje, če:
-       
so upoštevane zahteve in prepovedi ter izpolnjeni pogoji glede odvajanja
odpadnih voda v skladu s predpisi, ki urejajo emisijo snovi pri odvajanju
odpadnih voda,
-       
so zagotovljeni zaščitni ukrepi, s katerimi se preprečijo negativni vplivi
na stanje površinskih in podzemnih voda, in
-       
se ne povečuje obseg zazidljivih zemljišč ter je gradnja dovoljena s
prostorskim aktom.
3.4. UKREPI, PREPOVEDI IN OMEJITVE GLEDE GRADNJE ZA
ZAJETJA GABERŠEK, ISTAJE, JEDERT, KAPLA, LIBOJE, MATIJEVEC, PODKRAJ, PODLOG,
ŠVARC, TREMERJE IN VRBJE
17. člen
(1) Ne glede na prvi odstavek 6. člena te uredbe je na
najožjih vodovarstvenih območjih (VVO I) za zajetja Gaberšek, Istaje, Jedert,
Kapla, Liboje, Matijevec, Podkraj, Švarc, Tremerje in Vrbje ter na podobmočju
najožjega območja z zelo strogim vodovarstvenim režimom (VVO I b) za zajetji
Podlog in na podobmočju ožjega območja s strogim vodovarstvenim režimom (VVO II
a) za zajetji Podlog, dovoljena gradnja nestanovanjskih stavb in se izda vodno
soglasje za izvajanje kmetijske ali dopolnilnih dejavnosti v okviru obstoječih
kmetijskih gospodarstev ali njihovih pravnih naslednikov, če:
1.     
gre za gradnje novih nestanovanjskih stavb iz 7. točke tega odstavka,
kadar rekonstrukcije obstoječih nestanovanjskih stavb in njihova prilagoditev
zahtevam vodovarstvenega režima tehnično niso izvedljive ali pomenijo
nesorazmerno visoke stroške,
2.     
če so zagotovljeni zaščitni ukrepi, s katerimi se preprečijo negativni
vplivi na stanje površinskih in podzemnih voda,
3.     
so upoštevani zahteve, prepovedi in pogoji glede odvajanja odpadnih voda
v skladu s predpisi, ki urejajo emisijo snovi pri odvajanju odpadnih voda,
4.     
se ne povečuje obseg zazidljivih zemljišč, določenih s prostorskimi
akti, sprejetimi pred uveljavitvijo te uredbe,
5.     
gre za dopolnilne dejavnosti v kmetijstvu v skladu s predpisom, ki ureja
vrste, obseg in pogoje za opravljanje dopolnilnih dejavnosti na kmetiji,
6.     
se zmogljivosti obstoječih nestanovanjskih stavb ne povečajo,
7.     
gre za nestanovanjske stavbe, ki so stavbe za:
- 
rastlinsko pridelavo (vključno z rastlinjaki, ki niso uvrščeni med
nezahtevne in enostavne objekte),
- 
rejo živali,
- 
spravilo pridelka,
- 
shranjevanje kmetijskih strojev, orodja in mehanizacije ter
- 
izvajanje dopolnilne dejavnosti v kmetijstvu, če so izpolnjeni zahteve
in pogoji iz predpisa, ki ureja vrste, obseg in pogoje za opravljanje
dopolnilnih dejavnosti na kmetiji.
(2) Za gradnjo nove ali rekonstrukcijo obstoječe stavbe
za rejo živali je treba poleg zahtev iz prejšnjega odstavka upoštevati še
naslednje zahteve:
-       
gradnja nove stavbe za rejo živali je dopustna, če se prejšnja stavba za
rejo živali odstrani ali spremeni njena namembnost in če je iz izsledkov
analize tveganja za onesnaženje razvidno, da je tveganje za onesnaženje zaradi
gradnje nove stavbe sprejemljivo. Sprememba namembnosti je dovoljena le za
dejavnosti, ki so se na kmetijskem gospodarstvu izvajale pred uveljavitvijo te
uredbe, pri čemer se njihov obseg s tem ne poveča,
-       
na kmetijskih zemljiščih v uporabi kmetijskega gospodarstva skupna
obremenitev z rejnimi živalmi ne sme presegati obremenitev, določenih s
predpisom, ki ureja varstvo voda pred onesnaževanjem z nitrati iz kmetijskih
virov,
-       
skladiščenje živinskih gnojil mora biti urejeno v skladu z zahtevami iz
predpisa, ki ureja varstvo voda pred onesnaževanjem z nitrati iz kmetijskih
virov,
-       
izcedne vode iz stavbe za rejo živali morajo biti speljane v vodotesno
skladišče za živinska gnojila, ki mora biti zgrajeno v skladu s predpisom, ki
ureja varstvo voda pred onesnaževanjem z nitrati iz kmetijskih virov, in
-       
pri tehnologiji zbiranja živinskih gnojil morajo biti upoštevane prepovedi
oziroma omejitve rabe posamezne vrste živinskih gnojil na razpoložljivih
kmetijskih zemljiščih kmetijskega gospodarstva, določene za posamezno notranje
območje.
(3) Gradnja posameznih vrst stavb iz prvega odstavka
tega člena je dovoljena pod pogoji, določenimi za posamezno vrsto stavbe iz
preglednice 1.1 priloge 3 te uredbe, kakor so navedeni za ožje vodovarstveno
območje.
18. člen
(1) Ne glede na prvi odstavek 6. člena te uredbe so na
najožjih vodovarstvenih območjih (VVO I) za zajetja Gaberšek, Istaje, Jedert,
Kapla, Liboje, Matijevec, Podkraj, Švarc, Tremerje in Vrbje ter na podobmočju
najožjega območja z zelo strogim vodovarstvenim režimom (VVO I b) za zajetji
Podlog in na podobmočju ožjega območja s strogim vodovarstvenim režimom (VVO II
a) za zajetji Podlog, dovoljene gradnje stanovanjskih in nestanovanjskih stavb,
ki niso stavbe iz prejšnjega člena, in se izda vodno soglasje, če:
1.     
so upoštevane zahteve in prepovedi ter izpolnjeni pogoji glede odvajanja
odpadnih voda v skladu s predpisi, ki urejajo emisijo snovi pri odvajanju
odpadnih voda,
2.     
se ne povečuje obseg zazidljivih zemljišč, določenih s prostorskimi
akti, sprejetimi pred uveljavitvijo te uredbe,
3.     
gre za enostanovanjske in dvostanovanjske stavbe za prebivalce, ki so na
teh območjih bivali pred uveljavitvijo te uredbe, in so zagotovljeni zaščitni
ukrepi, s katerimi se preprečijo negativni vplivi na stanje površinskih in
podzemnih voda,
4.     
gre za nestanovanjske stavbe, namenjene potrebam opravljanja dejavnosti
prebivalcev, ki so na teh območjih opravljali dejavnost pred uveljavitvijo te
uredbe in so stavbe za:
- 
gostinsko ali turistično ponudbo do največ 500 m2 bruto
površine,
- 
šolo, vrtec, jasli ali ambulanto,
- 
stavbe javne uprave ali stavbe, namenjene poslovanju s strankami v
bankah ali poštah, za stavbe s poslovnimi prostori, namenjenimi lastnemu
poslovanju podjetij z največ tremi zaposlenimi, za samostojne prodajalne z
živili oziroma tekstilom, prodajne galerije ali knjižnice, do največ 500 m2
bruto površine,
- 
druge storitvene dejavnosti do največ 300 m2 bruto površine,
razen kemičnih čistilnic, pralnic in avtopralnic ter bencinskih servisov.
(2) Gradnja novih stavb iz prejšnjega odstavka je
dovoljena, kadar rekonstrukcije obstoječih nestanovanjskih stavb in njihova
prilagoditev zahtevam vodovarstvenega režima tehnično niso izvedljive ali
pomenijo nesorazmerno visoke stroške, pri čemer se po gradnji nove stavbe
prejšnja stavba, ki je imela enak namen, odstrani.
(3) Ne glede na prvi odstavek 6. člena te uredbe so na
vodovarstvenih območjih za zajetja iz prvega odstavka tega člena dovoljene
gradnje nezahtevnih in enostavnih objektov ter vzdrževanje objektov pod pogoji,
določenimi za posamezni objekt v preglednici 1.3 priloge 3 te uredbe.
(4) Gradnja posameznih vrst stavb iz prvega odstavka
tega člena je dovoljena pod pogoji, določenimi za posamezno vrsto stavbe iz
preglednice 1.1 priloge 3 te uredbe, kakor so navedeni za ožje vodovarstveno
območje.
19. člen
(1) Ne glede na prvi odstavek 6. člena ter prvi, drugi,
tretji in četrti odstavek 8. člena te uredbe so na ožjih vodovarstvenih
območjih (VVO II) za zajetja Gaberšek, Istaje, Jedert, Kapla, Liboje,
Matijevec, Podkraj, Švarc, Tremerje in Vrbje ter na podobmočju najožjega območja
z manj strogim vodovarstvenim režimom (VVO II b) za zajetji Podlog dovoljene
gradnje stanovanjskih in nestanovanjskih stavb in se izda vodno soglasje, če so
zagotovljeni zaščitni ukrepi, s katerimi se preprečijo negativni vplivi na
stanje površinskih in podzemnih voda in če:
1.     
so upoštevane zahteve in prepovedi ter izpolnjeni pogoji glede odvajanja
odpadnih voda v skladu s predpisi, ki urejajo emisijo snovi pri odvajanju
odpadnih voda,
2.     
se ne povečuje obseg zazidljivih zemljišč in je gradnja dovoljena s prostorskim
aktom, sprejetim pred uveljavitvijo te uredbe, 
3.     
gre za enostanovanjske in dvostanovanjske stavbe za prebivalce, ki so na
teh območjih bivali pred uveljavitvijo te uredbe,
4.     
gre za nestanovanjske stavbe, namenjene za opravljanje dejavnosti
prebivalcev, ki so na teh območjih opravljali dejavnost pred uveljavitvijo te
uredbe, in so zagotovljeni zaščitni ukrepi, s katerimi se preprečijo negativni
vplivi na stanje površinskih in podzemnih voda, če gre za stavbe za:
- 
rastlinsko pridelavo (vključno z rastlinjaki, ki niso uvrščeni med
nezahtevne in enostavne objekte), za spravilo pridelka, shranjevanje kmetijskih
strojev, orodja in mehanizacije;
- 
rejo živali, pri čemer morata biti skladiščenje živinskih gnojil in
ravnanje z izcednimi vodami iz stavbe za rejo živali urejena v skladu z
zahtevami iz predpisa, ki ureja varstvo voda pred onesnaževanjem z nitrati iz
kmetijskih virov. Za stavbe za več kot 5 glav velike živine mora biti iz
izsledkov analize tveganja za onesnaženje razvidno, da je tveganje za
onesnaženje zaradi rekonstrukcije ali gradnje teh stavb sprejemljivo;
- 
izvajanje dopolnilne dejavnosti v kmetijstvu, če so izpolnjeni zahteve
in pogoji iz predpisa, ki ureja vrste, obseg in pogoje za opravljanje
dopolnilnih dejavnosti na kmetiji;
- 
gostinsko ali turistično ponudbo;
- 
javno upravo ali stavbe, namenjene poslovanju s strankami v bankah ali
poštah, za stavbe s poslovnimi prostori, namenjenimi lastnemu poslovanju
podjetij, za samostojne prodajalne z živili oziroma tekstilom, za prodajne
galerije ali knjižnice;
- 
druge storitvene dejavnosti, razen kemičnih čistilnic, pralnic in
avtopralnic ter bencinskih servisov;
5.     
gre za pregrade in jezove iz preglednice 1.1 priloge 3 te uredbe in
6.     
gre za nezahtevne in enostavne objekte ter vzdrževanje objektov pod
pogoji, določenimi za posamezni objekt v preglednici 1.3 priloge 3 te uredbe.
(2) Gradnja posameznih vrst stavb iz prvega, drugega in
tretjega odstavka tega člena je dovoljena pod pogoji, določenimi za posamezno
vrsto stavbe iz preglednice 1.1 priloge 3 te uredbe, kakor so navedeni za ožje
vodovarstveno območje.
20. člen
(1) Ne glede na prvi odstavek 6. člena ter prvi, drugi,
tretji in četrti odstavek 8. člena te uredbe so na širših vodovarstvenih
območjih (VVO III) za zajetja Gaberšek, Istaje, Jedert, Kapla, Liboje, Matijevec,
Podkraj, Podlog, Švarc in Vrbje dovoljene gradnje stanovanjskih in
nestanovanjskih stavb in se izda vodno soglasje, če:
-       
so upoštevane zahteve in prepovedi ter izpolnjeni pogoji glede odvajanja
odpadnih voda v skladu s predpisi, ki urejajo emisijo snovi pri odvajanju
odpadnih voda,
-       
so zagotovljeni zaščitni ukrepi, s katerimi se preprečijo negativni
vplivi na stanje površinskih in podzemnih voda, in
-       
se ne povečuje obseg zazidljivih zemljišč in je gradnja dovoljena s
prostorskim aktom, sprejetim pred uveljavitvijo te uredbe.
(2) Poleg pogojev iz prejšnjega odstavka morajo biti
izpolnjeni tudi naslednji posebni pogoji:
1.     
gre za stanovanjske stavbe iz preglednice 1.1 priloge 3 te uredbe,
navedene pod zaporednima številkama 1 in 2;
2.     
gre za nestanovanjske stavbe iz preglednice 1.1 priloge 3 te uredbe,
navedene pod zaporednimi številkami:
- 
1, 2, 3, 6, 7, 11, 12, 16, 18, 19, 20, 21, 22 in 23,
- 
13, če gre za stavbe za izobraževanje,
- 
14, če gre za ambulanto,
- 
17, če je skladiščenje živinskih gnojil in ravnanje z izcednimi vodami
iz stavb za rejo živali urejeno v skladu z zahtevami iz predpisa, ki ureja
varstvo voda pred onesnaževanjem z nitrati iz kmetijskih virov;
- 
17a, če iz izsledkov analize tveganja za onesnaženje izhaja, da je
tveganje za onesnaženje zaradi rekonstrukcije ali gradnje teh stavb
sprejemljivo, in če je skladiščenje živinskih gnojil in ravnanje z izcednimi
vodami iz stavb za rejo živali urejeno v skladu z zahtevami iz predpisa, ki
ureja varstvo voda pred onesnaževanjem z nitrati iz kmetijskih virov;
3.     
gre za cevovode, komunikacijska omrežja in energetske vode iz
preglednice 1.1 priloge 3 te uredbe, razen naftovodov in prenosnih plinovodov;
4.     
gre za druge gradbene inženirske objekte iz preglednice 1.1 priloge 3 te
uredbe, razen odlagališč odpadkov in objektov za zbiranje ali obdelavo
odpadkov;
5.     
gre za izvajanje gradbenih del iz preglednice 1.2 priloge 3 te uredbe;
6.     
gre za pregrade in jezove iz preglednice 1.1 priloge 3 te uredbe in
7.     
gre za nezahtevne in enostavne objekte ter vzdrževanje objektov pod
pogoji, določenimi za posamezni objekt v preglednici 1.3 priloge 3 te uredbe.
(3) Gradnja posameznih vrst stavb iz prejšnjega odstavka
je dovoljena pod pogoji, določenimi za posamezno vrsto stavbe iz preglednice
1.1 priloge 3 te uredbe, kakor so navedeni za širše vodovarstveno območje.
3.5. UKREPI, PREPOVEDI IN OMEJITVE GLEDE GRADNJE ZA
ZAJETJA GABROVKA, KOŠNICA, RAMŠAK, ŠTARKELJ IN PONIKVA
21. člen
Ne glede na prvi odstavek 6. člena ter prvi, drugi, tretji in
četrti odstavek 8. člena te uredbe je na notranjih območjih za zajetja
Gabrovka, Košnica, Ramšak, Štarkelj in Ponikva dovoljena gradnja in se izda
vodno soglasje za nezahtevne in enostavne objekte ter vzdrževanje objektov pod
pogoji, določenimi za posamezni objekt v preglednici 1.3 priloge 3 te uredbe,
če gre za objekte, namenjene za opravljanje dejavnosti prebivalcev, ki so na
teh območjih opravljali dejavnost pred uveljavitvijo te uredbe, in so
zagotovljeni zaščitni ukrepi, s katerimi se preprečijo negativni vplivi na
stanje površinskih in podzemnih voda.
4. PREPOVEDI V ZVEZI Z RAVNANJEM Z ZEMLJIŠČI IN GOZDOM
22. člen
(1) Na notranjih območjih so na kmetijskih zemljiščih
prepovedani:
-       
gnojenje brez gnojilnega načrta;
-       
uporaba blata iz čistilnih naprav, določena v skladu s predpisom, ki
ureja uporabo blata iz komunalnih čistilnih naprav v kmetijstvu;
-       
uporaba komposta in pregnitega blata 1. ali 2. Kakovostnega razreda,
določena v skladu s predpisom, ki ureja predelavo biološko razgradljivih
odpadkov in uporabo komposta ali digestata;
-       
gnojenje z ostanki iz greznic, malih čistilnih naprav ali skupnih
čistilnih naprav;
-       
shranjevanje organskih gnojil, razen uležanega hlevskega gnoja, v skladu
s predpisom, ki ureja varstvo voda pred onesnaževanjem z nitrati iz kmetijskih
virov;
-       
shranjevanje komposta ali pregnitega blata 1. ali 2. Kakovostnega razreda,
določenega v skladu s predpisom, ki ureja predelavo biološko razgradljivih
odpadkov in uporabo komposta ali digestata;
-       
shranjevanje blata iz čistilnih naprav, določenega v skladu s predpisom,
ki ureja uporabo blata iz komunalnih čistilnih naprav v kmetijstvu;
-       
vnos zemeljskega izkopa, umetno pripravljene zemljine ali polnila,
določenih v skladu s predpisom, ki ureja obremenjevanje tal z vnašanjem
odpadkov.
(2) Gnojilni načrt iz prve alineje prejšnjega odstavka
mora biti izdelan v pisni obliki in biti ob inšpekcijskem nadzoru na njegovo
zahtevo na vpogled pristojnemu inšpektorju. Vsebovati mora vsaj podatke o vrsti
in količini uporabljenega mineralnega oziroma organskega gnojila za posamezno
kmetijsko rastlino ter okvirni čas gnojenja. Gnojilni načrt se izdela v skladu
s Smernicami za strokovno utemeljeno gnojenje, ki so objavljene na spletnih
straneh ministrstva, pristojnega za kmetijstvo. Za analizo tal za gnojilni
načrt se lahko odvzame en povprečni vzorec tal za več parcel skupaj, če gre za
enako rabo in enake talne lastnosti na teh parcelah.
23. člen
(1) Poleg prepovedi iz prvega odstavka prejšnjega člena
je na kmetijskih zemljiščih na najožjih vodovarstvenih območjih prepovedano
tudi:
-       
gnojenje z gnojnico in gnojevko;
-       
preoravanje trajnega travinja, razen če gre za travinje (trave, detelje,
deteljno-travne mešanice in travno-deteljne mešanice), ki je vključeno v
kolobar.
(2) Pri gnojenju z uležanim hlevskim gnojem na najožjih
vodovarstvenih območjih letni vnos dušika iz uležanega hlevskega gnoja na
posamezno enoto rabe kmetijskih zemljišč znotraj najožjih vodovarstvenih
območij ne sme presegati 140 kg N/ha.
(3) Mineralna gnojila, ki vsebujejo dušik, se na
najožjih vodovarstvenih območjih lahko uporabljajo zunaj časovnih prepovedi,
določenih v predpisu, ki ureja varstvo voda pred onesnaževanjem z nitrati iz
kmetijskih virov, če so pri izdelavi gnojilnega načrta in gnojenju z
mineralnimi gnojili upoštevane naslednje zahteve:
-       
za okopavine največja dovoljena količina dušika pri začetnem gnojenju
pred setvijo ne sme presegati 30 kg N/ha;
-       
največji enkratni odmerek dušika za dognojevanje okopavin ne sme
presegati 80 kg N/ha. Prvo dognojevanje okopavin se izvedeta na podlagi hitrega
talnega nitratnega testa, ki se opravi enkrat za eno vrsto okopavine. Test in
vrednotenje rezultatov testa se izvede v skladu s Smernicami za strokovno
utemeljeno gnojenje iz drugega odstavka prejšnjega člena;
-       
za žita enkratni vnos dušika z dognojevanjem ne sme presegati 60 kg
N/ha. Jeseni pred setvijo ozimnih vrst žita je vnos dušika v tla z mineralnimi
gnojili prepovedan;
-       
za trajno travinje največja dovoljena količina dušika ne sme presegati
50 kg N/ha za vsako košnjo;
-       
za trajne nasade enkratni vnos dušika z dognojevanjem ne sme presegati
60 kg N/ha;
-       
za zelenjadnice največja dovoljena količina dušika pri začetnem gnojenju
ne sme presegati 40 kg N/ha. Enkratni vnos dušika za dognojevanje zelenjadnic
ne sme presegati 60 kg N/ha.
(4) Na najožjih vodovarstvenih območjih morajo biti
kmetijska zemljišča vse leto pokrita z zeleno odejo, določeno v skladu s
predpisom, ki ureja varstvo voda pred onesnaževanjem z nitrati iz kmetijskih
virov.
(5) Če se na kmetijskih gospodarstvih izvaja paša živine
in so ograde s pašnimi površinami tudi na najožjih vodovarstvenih območjih, se
živali v teh ogradah lahko pasejo na naslednji način:
-       
napajanje živali in namestitev korita za rudnine (solnika) morata biti
urejena tako, da se korita lahko premeščajo po pašni površini in se s tem
zagotovi enakomerna porazdelitev živalskih izločkov po zemljišču;
-       
pašo je treba prekiniti, če se na pašni površini travna ruša uniči
zaradi gaženja.
24. člen
Gnojenje kmetijskih zemljišč z mineralnimi gnojili, ki
vsebujejo dušik, se mora na ožjih in širših vodovarstvenih območjih izvajati
tako, da enkratni vnos dušika z mineralnimi gnojili pri začetnem gnojenju ne
presega 60 kg N/ha, pri dognojevanju pa 80 kg N/ha.
25. člen
(1) Na najožjih vodovarstvenih območjih je za zatiranje
škodljivih organizmov na kmetijskih zemljiščih prepovedana raba FFS, ki
vsebujejo aktivne snovi s seznama aktivnih snovi.
(2) Seznam aktivnih snovi iz prejšnjega odstavka izdela ministrstvo,
pristojno za kmetijstvo, v sodelovanju z ministrstvom, pristojnim za okolje, in
ministrstvom, pristojnim za zdravje, vsako leto najpozneje do konca decembra za
naslednje leto na podlagi preveritve vseh FFS, registriranih v Republiki
Sloveniji, in ob upoštevanju podatkov o potencialu za spiranje aktivnih snovi v
podzemno vodo, pridobljenih ob registraciji FFS, podatkov pri ocenjevanju
aktivnih snovi na ravni Evropske skupnosti ter na podlagi upoštevanja
rezultatov monitoringa pitne vode za obravnavano območje iz predhodnega leta,
ki ga zagotavlja Ministrstvo za zdravje, in rezultatov monitoringa stanja voda
za obravnavano območje iz predhodnega leta, ki ga zagotavlja Agencija Republike
Slovenije za okolje.
(3) Seznam iz prvega odstavka tega člena se objavi na
spletni strani ministrstva.
(4) Če seznam aktivnih snovi iz prvega odstavka tega
člena ni izdelan v roku iz drugega odstavka tega člena, velja do njegove objave
zadnji objavljeni seznam.
26. člen
(1) Za zatiranje škodljivih organizmov na najožjih
vodovarstvenih območjih se lahko uporabljajo FFS, ki ne vsebujejo aktivnih
snovi s seznama aktivnih snovi iz prejšnjega člena in katerih uporaba je
dovoljena v skladu s predpisi, ki urejajo FFS, pod naslednjimi pogoji:
-       
raven intenzivnosti kmetijske pridelave na najožjih vodovarstvenih območjih
se ne poveča oziroma lahko ostane največ na ravni, kakršna je ob uveljavitvi te
uredbe;
-       
uporaba FFS mora biti dopolnilni ukrep drugim nekemijskim ukrepom
varstva rastlin (mehanski, biološki in biotehnični ukrepi);
-       
prednost ima uporaba tistih kemičnih ukrepov in FFS, ki jih je dovoljeno
uporabljati v skladu s predpisi, ki urejajo ekološko pridelavo kmetijskih
pridelkov;
-       
med sezonami oziroma v sezoni je treba menjavati FFS (aktivne snovi), ko
je za posamezne škodljive organizme na voljo več razpoložljivih in po
učinkovitosti primerljivih FFS.
(2) Uporaba FFS na neporaslih golih kmetijskih
zemljiščih v času po setvi pred vznikom kmetijskih rastlin ali pred presajanjem
kmetijskih rastlin ni dovoljena. Izjemoma je uporaba FFS na neporaslih golih
kmetijskih zemljiščih v času po setvi pred vznikom ali pred presajanjem
kmetijskih rastlin dopustna, če ni na voljo primernejših pripravkov za uporabo
po vzniku in če ti pripravki ne pomenijo tveganja za onesnaženje pitne vode.
Vsako tako izjemno uporabo FFS je treba posebej zapisati v evidenci o
uporabljenih FFS v skladu s predpisom, ki ureja dolžnost uporabnikov FFS.
27. člen
Na kmetijskih zemljiščih na ožjih in širših vodovarstvenih
območjih se lahko škodljivi organizmi zatirajo z uporabo FFS v skladu s
predpisi, ki urejajo FFS.
28. člen
Na notranjih območjih so v gozdu in na stavbnih zemljiščih, vključno
z objekti prometne infrastrukture, v parkih, na otroških igriščih in drugih
javnih igriščih, zelenicah, športnih igriščih ter gradbeno inženirskih objektih
za šport, rekreacijo in prosti čas prepovedani:
-       
gnojenje, razen če gre za gnojenje vrtov ob stanovanjskih stavbah;
-       
gnojenje z ostanki greznic, malih čistilnih naprav ali skupnih čistilnih
naprav;
-       
gnojenje z blatom, ki nastaja na kmetijskem gospodarstvu in je mešanica
komunalne odpadne vode, gnojnice in gnojevke, ne glede na čas njegovega
skladiščenja;
-       
uporaba blata iz čistilnih naprav, določena v skladu s predpisom, ki
ureja uporabo blata iz komunalnih čistilnih naprav v kmetijstvu;
-       
uporaba komposta in pregnitega blata 1. ali 2. kakovostnega razreda,
določenega v skladu s predpisom, ki ureja predelavo biološko razgradljivih
odpadkov in uporabo komposta ali digestata;
-       
shranjevanje organskih gnojil, določenih v skladu s predpisom, ki ureja
varstvo voda pred onesnaževanjem z nitrati iz kmetijskih virov;
-       
shranjevanje komposta ali pregnitega blata 1. ali 2. Kakovostnega razreda,
določenega v skladu s predpisom, ki ureja predelavo biološko razgradljivih
odpadkov in uporabo komposta ali digestata,
-       
shranjevanje blata iz čistilnih naprav, določenega v skladu s predpisom,
ki ureja uporabo blata iz komunalnih čistilnih naprav v kmetijstvu;
-       
vnos zemeljskega izkopa, umetno pripravljene zemljine ali polnila,
določenih v skladu s predpisom, ki ureja obremenjevanje tal z vnašanjem
odpadkov, če gre za vnos v gozdu.
29. člen
(1) Na notranjih območjih je dovoljeno pogozdovanje in
obnova gozda s saditvijo oziroma setvijo. Pred začetkom del na najožjih
vodovarstvenih območjih je treba o tem obvestiti izvajalca obvezne občinske
gospodarske javne službe za oskrbo s pitno vodo.
(2) Na notranjih območjih se lahko izvajajo dela v
gozdovih v skladu s predpisi, ki urejajo varstvo gozdov.
(3) Pred sečnjo in spravilom lesa z mehanizacijo iz
gozda na najožjih vodovarstvenih območjih je treba o tem obvestiti izvajalca obvezne
občinske gospodarske javne službe za oskrbo s pitno vodo.
30. člen
Na notranjih območjih je prepovedano zatiranje škodljivih
organizmov s kemičnimi ukrepi in uporabo FFS v gozdu in na stavbnih zemljiščih,
vključno z objekti prometne infrastrukture, v parkih, na otroških igriščih in
drugih javnih igriščih, zelenicah, športnih igriščih ter gradbeno inženirskih
objektih za šport, rekreacijo in prosti čas.
5. DRUGI POGOJI IN OMEJITVE
31. člen
(1) Na notranjih območjih sta poseganje v vodotoke ali
priobalna zemljišča ter odvzem naplavin iz vodotokov in priobalnih zemljišč
prepovedana, razen če gre za izvajanje javne službe vzdrževanja vodnih in
priobalnih zemljišč ali izvajanje ukrepov varstva pred škodljivim delovanjem
voda v skladu s predpisi, ki urejajo vode.
(2) Na notranjih območjih je poseganje na območjih
zemeljskih, hribinskih in snežnih plazov prepovedano, razen če gre za izvajanje
javne službe izvajanja ukrepov varstva pred škodljivim delovanjem voda v skladu
s predpisi, ki urejajo vode.
32. člen
(1) Skladiščenje goriva in drugih nevarnih snovi v
objektih na notranjih območjih je prepovedano, razen če gre za oskrbo objektov,
katerih gradnja je dovoljena v skladu s to uredbo, in so izpolnjeni pogoji iz
predpisa, ki ureja skladiščenje nevarnih tekočin v nepremičnih skladiščnih
prostorih.
(2) Na notranjih območjih je parkiranje vozil zunaj
urejenih parkirnih površin prepovedano, razen če gre za parkiranje lastnikov
kmetijskih ali gozdnih zemljišč na ali ob njihovih parcelah zaradi opravljanja
kmetijskih ali gozdarskih del ali če gre za parkiranje v času prireditev, ki so
jih dovolile pristojne upravne enote.
(3) Na notranjih območjih je vožnja s štirikolesniki,
motornimi kolesi, kolesi ali motornimi sanmi zunaj javnih cest in poti
prepovedana, razen če gre za opravljanje kmetijske ali gozdarske dejavnosti.
33. člen
(1) Lastniki ali drugi posestniki zemljišč na notranjih
vodovarstvenih območjih morajo izvajalcem občinske gospodarske javne službe
oskrbe s pitno vodo ali izvajalcu državnega monitoringa stanja voda dopustiti
dostop do objektov za izvajanje meritev količine in kakovosti vode, njihovo
redno vzdrževanje, izvajanje meritev in odvzem vzorcev ali gradnjo novih
objektov za izvajanje meritev količine in kakovosti vode.
(2) Ukinitev oziroma odstranitev objektov za izvajanje
meritev iz prejšnjega odstavka lahko odobri samo izvajalec občinske gospodarske
javne službe oskrbe s pitno vodo ali nosilec državnega monitoringa stanja voda,
ki upravljata s posameznimi objekti, izvede pa jo od njiju pooblaščeni
izvajalec.
6. NADZOR
34. člen
(1) Nadzor nad izvajanjem te uredbe opravljajo
inšpektorji, pristojni za vode.
(2) Ne glede na prejšnji odstavek nadzor nad izvajanjem
te uredbe v zvezi z:
-       
ravnanjem na kmetijskih zemljiščih in v gozdu opravljajo inšpektorji,
pristojni za kmetijstvo in gozdarstvo,
-       
prepovedmi in omejitvami uporabe FFS in sredstev za zaščito lesa
opravljajo inšpektorji, pristojni za kmetijstvo,
-       
prepovedmi in omejitvami za gradnjo objektov ter nezahtevnih in
enostavnih objektov opravljajo gradbeni inšpektorji,
-       
prepovedmi in omejitvami neposredno ob zajetju opravljajo zdravstveni
inšpektorji.
7. KAZENSKE DOLOČBE
35. člen
(1) Z globo od 4.000 do 41.700 eurov se za prekršek
kaznuje pravna oseba, če:
1.     
uporablja vodo v nasprotju z določbami prvega odstavka 4. člena te
uredbe;
2.     
gradi ali opravlja dejavnosti v nasprotju s prepovedmi iz 5. člena te
uredbe;
3.     
gradi brez vodnega soglasja ali v nasprotju z vodnim soglasjem iz 5.,
7., 8., 9., 10., 11., 12., 13., 14., 15., 16., 17., 18., 19., 20. in 21. člena
te uredbe;
4.     
gnoji brez gnojilnega načrta iz prve alineje 22. člena te uredbe;
5.     
gnoji z blatom, ki nastaja na kmetijskem gospodarstvu in je mešanica
komunalne odpadne vode, gnojnice in gnojevke, ne glede na čas njegovega
skladiščenja v nasprotju z 22. členom te uredbe;
6.     
uporablja ali shranjuje kompost in pregnito blato 1. ali 2. kakovostnega
razreda v nasprotju z 22. členom te uredbe;
7.     
uporablja ali shranjuje blato iz čistilnih naprav v nasprotju z 22.
členom te uredbe;
8.     
vnaša zemeljski izkop, umetno pripravljene zemljine ali polnila v
nasprotju z 22. členom te uredbe;
9.     
gnoji z gnojnico in gnojevko ali preorava trajno travinje v nasprotju s
prvim odstavkom 23. člena te uredbe;
10.  
gnoji z uležanim hlevskim gnojem v nasprotju z drugim odstavkom 23.
člena te uredbe;
11.  
uporablja mineralna gnojila, ki vsebujejo dušik, v nasprotju s tretjim
odstavkom 23. člena te uredbe;
12.  
ravna v nasprotju s četrtim odstavkom 23. člena te uredbe;
13.  
pase v nasprotju s petim odstavkom 23. člena te uredbe;
14.  
gnoji z mineralnimi gnojili, ki vsebujejo dušik, v nasprotju s 24.
členom te uredbe;
15.  
uporablja FFS v nasprotju s prvim odstavkom 25. člena te uredbe;
16.  
izvaja zatiranje škodljivih organizmov s FFS v nasprotju s 26. in 27.
členom te uredbe;
17.  
gnoji, shranjuje oziroma uporablja blato ali vnaša zemeljski izkop,
umetno pripravljene zemljine ali polnila v nasprotju z 28. členom te uredbe;
18.  
ravna z gozdom v nasprotju z 29. členom te uredbe;
19.  
zatira škodljive organizme v nasprotju s 30. členom te uredbe;
20.  
posega v vodotoke, priobalna zemljišča ali na območja zemeljskih,
hribinskih in snežnih plazov v nasprotju z 31. členom te uredbe;
21.  
ravna v nasprotju z 32. členom te uredbe;
22.  
ne dopusti dostopa in vzdrževanja objektov za izvajanje meritev količin
in kakovosti vode, izvajanje meritev ter odvzem vzorcev, gradnje novih objektov
oziroma ukinitve in odstranitve objektov za izvajanje meritev iz 33. člena te
uredbe.
(2) Z globo od 2.000 do 4.000 eurov se za prekršek iz
prejšnjega odstavka kaznuje samostojni podjetnik posameznik ali posameznik, ki
samostojno opravlja dejavnost.
(3) Z globo od 600 do 2.000 eurov se kaznuje za prekršek
iz prvega odstavka tega člena odgovorna oseba pravne osebe ali odgovorna oseba
samostojnega podjetnika posameznika ali odgovorna oseba posameznika, ki
samostojno opravlja dejavnost.
(4) Z globo od 200 do 1.200 eurov se kaznuje za prekršek
iz prvega odstavka tega člena posameznik.
8. PREHODNE IN KONČNE DOLOČBE
36. člen
Gnojilni načrti, pripravljeni pred uveljavitvijo te uredbe,
se uporabljajo kot gnojilni načrti iz drugega odstavka 22. člena te uredbe
do konca obdobja, za katerega so bili pripravljeni.
37. člen
Seznam iz 25. člena te uredbe se za rastno sezono kmetijskih
rastlin za leti 2016 in 2017 objavi na spletni strani ministrstva, pristojnega
za okolje, najpozneje en mesec po uveljavitvi te uredbe.
38. člen
(1) Izvajalci obvezne občinske gospodarske javne službe
za oskrbo s pitno vodo na vodovarstvenem območju morajo pripraviti načrt za
označevanje vodovarstvenega območja v skladu s predpisom, ki ureja merila za
označevanje vodovarstvenega območja, najpozneje v enem letu po uveljavitvi te
uredbe.
(2) Na podlagi načrta iz prvega odstavka tega člena
morajo biti območja zajetij in notranja območja označena najpozneje v enem letu
in pol po uveljavitvi te uredbe.
39. člen
(1) Mestna občina Celje, Občina Žalec in izvajalci
obvezne občinske gospodarske javne službe za oskrbo s pitno vodo morajo
zagotoviti namestitev ograj okoli zajetij v skladu s predpisom, ki določa
kriterije za določitev vodovarstvenega območja, v enem letu od uveljavitve te
uredbe.
(2) Ne glede na prejšnji odstavek ograje okrog zajetij E
(Medlog) in F (Medlog) zaradi varnosti letalskega prometa na letališču Levec ni
treba zagotoviti.
40. člen
Lastniki in drugi posestniki kmetijskih zemljišč morajo na
kmetijskih zemljiščih na najožjih vodovarstvenih območjih zagotoviti izvajanje
določb 23. in 25. člena te uredbe najpozneje do 1. januarja 2019.
41. člen
Postopki za izdajo gradbenega dovoljenja in vodnega soglasja,
začeti pred uveljavitvijo te uredbe, se končajo po dosedanjih predpisih.
42. člen
Določbe te uredbe se ne uporabljajo za gradnjo objektov in
izvedbo gradbenih del, za katere je bilo pred uveljavitvijo te uredbe:
-       
pridobljeno pravnomočno oziroma dokončno gradbeno dovoljenje,
-       
izdana informacija o pogojih gradnje, ki lahko vpliva na vodni režim ali
stanje voda v postopku za pridobitev vodnega soglasja, ali
-       
izdano pravnomočno oziroma dokončno vodno soglasje.
43. člen
Ta uredba začne veljati petnajsti dan po objavi v Uradnem
listu Republike Slovenije.
Št. 00719-7/2016
Ljubljana, dne 31. marca 2016
EVA 2015-2550-0090
Vlada Republike Slovenije
dr. Miroslav Cerar l.r.
Predsednik

Priloga 1: Prikaz
vodovarstvenega območja
Priloga 2: Seznam
zemljiških parcel
Priloga 3: Pogoji za
gradnjo in izvajanje gradbenih del
Priloga 4: Seznam
zajetij
Priloga 5: Območje
naselja Levec z zemljiškimi parcelami za gradnjo