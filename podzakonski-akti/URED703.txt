1. člen
S to uredbo se določi kot ukrep določitve cen pridobitev
soglasja k cenam novih učbenikov in drugih učnih sredstev (atlasi, priročniki,
delovni listi ali zvezki in druga audiovizualna sredstva) (v nadaljnjem
besedilu: novi učbeniki), razen alternativnih učbenikov in alternativnih
delovnih zvezkov. 
Ta uredba določa tudi način in postopek pri izdaji soglasja k
cenam novih učbenikov.
2. člen
Novi učbeniki so po tej uredbi tisti učbeniki, ki jih s
sklepom potrdi pristojni strokovni svet in se na tržišču pojavljajo prvič ter
ponatisnjeni učbeniki, katerih dopolnjena oziroma spremenjena izdaja pomeni
pomembno spremembo vsebine.
3. člen
Soglasje iz 1. člena te uredbe da Vlada Republike Slovenije.
4. člen
Pravne osebe, ki opravljajo dejavnost zalaganja učbenikov
vložijo zahtevek za soglasje k cenam novih učbenikov na Ministrstvo za
ekonomske odnose in razvoj, Ljubljana, Kotnikova 5.
5. člen
Zahtevek za soglasje k cenam novega učbenika, ki ga s sklepom
potrdi pristojni strokovni svet in se na tržišču pojavlja prvič, mora vsebovati
naslednje podatke: 
-       
ime in sedež pravne osebe, 
-       
ime učbenika, 
-       
ime in priimek avtorja, 
-       
število izvodov – naklade, 
-       
tehnični opis (vrsta tiska, papirja, vezave, št. strani, format in
podobno), 
-       
navedba tiskarne, 
-       
navedba kalkulativnih elementov drobnoprodajne cene z navedbo
normativov: 
·        
papir in drugi material 
·        
stroški tiska in grafičnih storitev 
·        
avtorski honorarji 
·        
nabavna cena za založbo (fco založba) 
·        
stroški založnika (razčlenitev in klasifikacija) 
·        
lastna cena 
·        
rabati, marže 
·        
prometni davek, 
-       
datum izdaje učbenika, 
-       
pogodbe, sklenjene s tiskarno, 
-       
pogodbe, sklenjene z avtorjem. 
-       
fotokopijo sklepa o potrditvi učbenika, izdanega s strani pristojnega
strokovnega sveta.
6. člen
Zahtevek za soglasje k ceni novega učbenika, katerega dopolnjena
oziroma spremenjena izdaja predstavlja pomembno spremembo učbenika, mora poleg
podatkov iz prejšnjega člena vsebovati tudi naslednje podatke: 
-       
datum prve izdaje učbenika, 
-       
kratko opredelitev dopolnil in sprememb vsebine učbenika, 
-       
opredelitev deleža vsebine učbenika, ki se dopolnjuje oziroma spreminja
glede na prvotno vsebino, 
-       
navedbo drobnoprodajne cene prvotnega učbenika na dan vložitve zahtevka,
-       
datum izida dopolnjene oziroma spremenjene izdaje.
7. člen
Če Ministrstvo za ekonomske odnose in razvoj ugotovi, da
zahtevek ni popoln, o tem obvesti zavezanca. Zavezanec mora na način in v roku,
ki ga določi ministrstvo, zahtevek dopolniti, sicer se šteje, da zahtevek ni
bil vložen. Ministrstvo za ekonomske odnose in razvoj lahko zahteva tudi
dodatne podatke, če oceni, da so ti potrebni za rešitev zahtevka zavezanca.
8. člen
Ta uredba začne veljati 23. avgusta 1999.
Št. 387-04/98-4
Ljubljana, dne 29. julija 1999.
Vlada Republike Slovenije
Marjan Podobnik l. r. 
Podpredsednik