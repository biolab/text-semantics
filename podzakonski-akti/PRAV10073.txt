I. SPLOŠNA DOLOČBA
1. člen
Ta pravilnik določa postopek za pripravo poklicnih standardov
ter katalogov standardov strokovnih znanj in spretnosti (v nadaljnjem besedilu:
katalog), ki jih na predlog pristojnega strokovnega sveta sprejme in objavi
minister, pristojen za delo.
II. POKLICNI STANDARDI IN KATALOGI STANDARDOV STROKOVNIH
ZNANJ IN SPRETNOSTI
2. člen
(1) Nomenklatura poklicev obsega seznam poklicnih standardov
v okviru poklicnih področij. Poklicni standardi morajo biti oblikovani na
podlagi profila poklica, določajo vsebino poklicne kvalifikacije na neki ravni
zahtevnosti del ter potrebno znanje, spretnosti in kompetence. 
(2) Katalogi morajo biti oblikovani na podlagi poklicnega
standarda in v skladu s predpisi, ki urejajo nacionalne poklicne kvalifikacije.
(3) Poklicni standardi in katalogi se sprejemajo na teh
področjih:
I.        Izobraževanje,
umetnost, kultura
II.       Poslovanje
in uprava
III.      Tehnika,
informacijske in komunikacijske tehnologije
IV.     Kemijska
in proizvodna tehnologija
V.      Gradbeništvo
in rudarstvo
VI.     Kmetijstvo,
ribištvo, veterina, gozdarstvo in lesarstvo
VII.    Zdravstvo
in socialne storitve
VIII.   Storitve
IX.     Varnost
države, ljudi in premoženja
X.      Okolje
in okoljske tehnologije.
3. člen
(1) Poklicni standardi se pripravijo na podlagi metodoloških
izhodišč za pripravo poklicnega standarda, katalogi pa na podlagi metodologije
za pripravo katalogov, ki jih sprejme Strokovni svet Republike Slovenije za
poklicno in strokovno izobraževanje. 
(2) Poklicni standardi se pripravijo za izdelavo programov
nižjega in srednjega poklicnega izobraževanja, srednjega in višjega strokovnega
izobraževanja ter katalogov.
4. člen
(1) Pobudo za pripravo ali spremembo poklicnega standarda in
kataloga (v nadaljnjem besedilu: pobuda) oblikujejo pristojne zbornice,
ministrstva, sindikati, izobraževalne institucije, lahko pa tudi druge pravne
ali fizične osebe na podlagi spremljanja razvoja dela in poklicev, tekočih in
dolgoročnih potreb. 
(2) Pobuda se na predpisanem obrazcu predloži Centru
Republike Slovenije za poklicno izobraževanje (v nadaljnjem besedilu: CPI).
Obrazec pobude za poklicni standard in obrazec pobude za katalog sta objavljena
na spletni strani CPI na naslovu: http://www.cpi.si. 
(3) CPI pobudo evidentira, jo strokovno ovrednoti in pošlje
predlog področnemu odboru za poklicne standarde, ki presoja o utemeljenosti
pobude ter odloči o pripravi profila poklica, poklicnega standarda in kataloga.
5. člen
(1) Minister, pristojen za delo, imenuje področne odbore za
poklicne standarde po posameznih strokovnih področjih. 
(2) Delovno skupino uveljavljenih strokovnjakov za pripravo
in revizijo poklicnega standarda in kataloga imenuje področni odbor v skladu z
zakonom, ki ureja nacionalne poklicne kvalifikacije. 
(3) Predlog poklicnega standarda in kataloga ali predlog
revizije poklicnega standarda in kataloga, delovna skupina z utemeljitvami
predloži pristojnemu področnemu odboru. 
(4) Pristojni področni odbor predlog preveri in sprejme sklep
o sprejetju ali zavrnitvi poklicnega standarda in kataloga ter predlog ob
sprejetju pošlje na Strokovni svet Republike Slovenije za poklicno
izobraževanje. 
(5) CPI daje področnim odborom strokovno in administrativno
pomoč.
6. člen
Članom področnih odborov za poklicne standarde pripada
povračilo stroškov za prevoz z javnimi prevoznimi sredstvi ali kilometrina v
primerih in v višini, določenih z uredbo, ki ureja povračilo stroškov prevoza
na delo in z dela delavcem in funkcionarjem v državnih organih.
III. STROKOVNI SVET REPUBLIKE SLOVENIJE ZA POKLICNO IN
STROKOVNO IZOBRAŽEVANJE
7. člen
(1) Strokovni svet Republike Slovenije za poklicno in
strokovno izobraževanje imenuje Strokovni odbor za poklicne standarde (v
nadaljnjem besedilu: strokovni odbor), ki: 
-       
obravnava poklicne standarde in kataloge glede na: 
a)   
ugotovljene potrebe po poklicni kvalifikaciji, 
b)   
mednarodno primerljivost, 
c)   
usklajenost s predpisi Republike Slovenije in Evropske unije, 
d)   
umeščenost predloga v obstoječo strukturo kvalifikacij za področje; 
-       
obravnava metodologijo za pripravo poklicnega standarda in kataloga; 
-       
predlaga strokovnemu svetu druge rešitve. 
(2) Strokovni odbor preveri predloženi poklicni standard in
katalog ter pripravi mnenje za njuno sprejetje ali zavrnitev. 
(3) Strokovni odbor pošlje mnenje k poklicnim standardom in
katalogom na Strokovni svet Republike Slovenije za poklicno in strokovno
izobraževanje.
8. člen
Strokovni svet obravnava predlog poklicnega standarda in
kataloga ter ga ob ugotovitvi, da izpolnjuje vse formalne in strokovne pogoje,
predlaga v sprejetje ministru, pristojnemu za delo.

Pravilnik o nomenklaturi poklicev (Uradni list
RS, št. 37/10) vsebuje naslednji končni določbi:
»IV. KONČNI DOLOČBI
9. člen
Z dnem uveljavitve tega pravilnika preneha veljati Pravilnik
o nomenklaturi poklicev (Uradni list RS, št. 77/03, 27/04, 73/04, 108/04,
18/05, 54/05, 103/05, 21/06, 50/06, 136/06, 31/07, 85/07, 17/08, 117/08, 67/09
in 85/09 – ZNPK-C).
10. člen
Ta pravilnik začne veljati naslednji dan po objavi v Uradnem
listu Republike Slovenije.«.

Pravilnik o spremembi Pravilnika o
nomenklaturi poklicev (Uradni list RS, št. 67/18) vsebuje naslednjo končno določbo:
»KONČNA DOLOČBA
2. člen
Ta pravilnik začne veljati petnajsti dan po objavi v Uradnem
listu Republike Slovenije.«.