1. člen
Odreja se javna razgrnitev splošnega dela gozdnogospodarskega
načrta gozdnogospodarske enote Bohor, izdelanega za obdobje od 1. 1. 1998 do
31. 12. 2007.
2. člen
Gradivo iz prejšnjega člena se javno razgrne za 14 dni v
prostorih Občine Kozje, Kozje 37. Javna razgrnitev se začne osmi dan po objavi
tega sklepa v Uradnem listu Republike Slovenije.
3. člen
Lastniki gozdov in druge fizične ter pravne osebe lahko v
času javne razgrnitve podajo pisne pripombe na sedežu Zavoda za gozdove
Slovenije, Krajevne enote Senovo, Trg rudarjev 1, Senovo, ter na kraju javne
razgrnitve.
4. člen
V času javne razgrnitve bo na kraju javne razgrnitve
organizirana javna obravnava. Datum javne obravnave bo v istih prostorih
objavljen naknadno.
5. člen
Ta sklep se objavi v Uradnem listu Republike Slovenije.
Št. 322-01-08-1/00
Ljubljana, dne 28. novembra 2000.
Minister 
za kmetijstvo, gozdarstvo in prehrano 
Ciril Smrkolj l. r.
 