1. člen
(vsebina)
Ta pravilnik v skladu z Direktivo 2006/123/ES z dne 12.
decembra 2006 Evropskega parlamenta in Sveta o storitvah na notranjem trgu (UL
L št. 376 z dne 27. 12. 2006, str. 36) določa pravne osebe, ki zagotavljajo
informacije prejemnikom storitev, ter način njihovega zagotavljanja.
2. člen
(nosilci zagotavljanja informacij)
Informacije iz prvega odstavka 18. člena Zakona o storitvah na
notranjem trgu (Uradni list RS, št. 21/10) zagotavljajo organi za dajanje
informacij, ki so:
-       
za fizične osebe: Evropski potrošniški center,
-       
za samozaposlene osebe in pravne osebe: Obrtno-podjetniška zbornica
Slovenije in Gospodarska zbornica Slovenije.
3. člen
(način zagotavljanja informacij)
Za zagotovitev informacij po tem pravilniku organ za dajanje
informacij čim prej naveže stik z ustreznim organom zadevne države članice. Po
prejemu informacij jih organ za dajanje informacij takoj, ko je mogoče, pošlje
prejemniku storitve.
4. člen
(začetek veljavnosti)
Ta pravilnik začne veljati naslednji dan po objavi v Uradnem listu
Republike Slovenije.
Št. 007-189/2010/16
Ljubljana, dne 2. februarja 2011
EVA 2010-2111-0089
mag. Darja Radić l.r.
Ministrica
za gospodarstvo