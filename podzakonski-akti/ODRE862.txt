1. člen
Območje Mlak, ki je življenjski prostor nekaterih redkih in
ogroženih rastlinskih in živalskih vrst, se začasno zavaruje z namenom
ohranitve biotske raznovrstnosti.
2. člen
Ta odredba določa obseg zavarovanega območja, namen
zavarovanja ter obvezna pravila ravnanja na zavarovanem območju.
3. člen
(1) Meja zavarovanega območja je določena na pregledni
katastrski karti v merilu 1:5000, ki je priloga in sestavni del te odredbe. 
(2) Karta iz prejšnjega odstavka je na vpogled na Upravi
Republike Slovenije za varstvo narave.
4. člen
Na zavarovanem območju se v obstoječem stanju ohranja: 
1.     
hidrološki režim območja, 
2.     
mikroreliefna struktura, 
3.     
struktura in različni tipi zemljišč in 
4.     
rastlinske in živalske vrste ter njihovi habitati.
5. člen
(1) Na zavarovanem območju je prepovedano: 
1.     
onesnaževati vodo z izpuščanjem ali odvajanjem neprečiščenih tehnoloških,
meteornih ali komunalnih odpadnih voda, tekočih odpadkov ali drugih tekočih
snovi; 
2.     
slabšati kakovost voda; 
3.     
spreminjati vodni režim; 
4.     
spreminjati oblikovitost ali sestavo površja, ki lahko vpliva na
spremembo vodnega režima ali slabšanje kakovosti vode; 
5.     
odmetavati ali odlagati odpadke; 
6.     
slabšati kakovost tal; 
7.     
spreminjati način ali namen obdelovanja in rabe zemljišč; 
8.     
uporabljati agrokemična sredstva za gnojenje in varstvo rastlin, razen
na obstoječih vinogradih in sadovnjakih; 
9.     
izkopavati, nabirati, poškodovati ali lomiti prostorastoče rastline ali
uničevati vegetacijske formacije, razen za opravljane kmetijske dejavnosti v
obsegu in na način ob uveljavitvi te odredbe; 
10.  
nabirati semena in plodove rastlin; 
11.  
loviti, nabirati, preganjati, ubijati prostoživeče živali ali uničevati
njihove razvojne oblike; 
12.  
uničevati ali poškodovati gnezdišča ter prostore, kjer se živali
zadržujejo, hranijo ali razmnožujejo in 
13.  
graditi ali postavljati objekte ali naprave. 
(2) Ne glede na določbe prejšnjega odstavka lahko: 
1.     
Slovenska vojska na zavarovanem območju nemoteno opravlja svoje
aktivnosti v skladu s svojim programom ob upoštevanju usmeritev, ki jih
pripravi Uprava Republike Slovenije za varstvo narave, in ki vključujejo
časovno in prostorsko izvajanje dejavnosti; 
2.     
potekajo dejavnosti pri gradnji avtoceste v okviru že sprejetega
lokacijskega načrta in ob upoštevanju namena tega akta o zavarovanju, ki se
izvaja z določitvijo naravovarstvenih pogojev za nadaljevanje gradnje.
6. člen
Nadzor nad izvajanjem določb te odredbe opravlja Inšpektorat
Republike Slovenije za okolje in prostor.
7. člen
Ta odredba začne veljati naslednji dan po objavi v Uradnem
listu Republike Slovenije in velja dve leti.
Št. 354-06-4/99
Ljubljana, dne 9. februarja 2000.
dr. Pavel Gantar l. r. 
Minister 
za okolje in prostor

Priloga
1: Načrt naravnega spomenika Mlake v merilu 1:5000