1
Za kulturni spomenik državnega pomena se razglasita enoti
dediščine:
-       
Bizeljska vas – Območje gradu Bizeljsko (EŠD 11169),
-       
Bizeljska vas – Grad Bizeljsko (EŠD 18).
Enota dediščine Bizeljska vas – Grad Bizeljsko stoji znotraj
enote dediščine Bizeljska vas – Območje gradu Bizeljsko.
Enoti imata zaradi kulturnih, arheoloških, krajinskih,
umetnostno arhitekturnih, zgodovinskih in drugih izjemnih lastnosti poseben
pomen za Republiko Slovenijo. Zato ju razglašamo za kulturni spomenik državnega
pomena z lastnostmi arhitekturnega spomenika, umetnostnega spomenika in kulturne
krajine.
2
Lastnosti, ki utemeljujejo razglasitev za spomenik državnega
pomena:
Območje gradu Bizeljsko, ki obsega poleg gradu še gospodarska
poslopja in vrt, ima poleg kulturnozgodovinske pričevalnosti tudi pomembno
ambientalno vrednost, tako v oblikovanju ožjega grajskega območja, kot tudi
širšega prostorskega poudarka, saj je viden iz večjega dela Bizeljskih goric.
Grad Bizeljsko je osrednja prostorska dominanta Bizeljskega.
V osnovi je srednjeveška utrdba, ki je bila v času renesanse predelana v
rezidenčno bivališče. V baroku je bila sezidana kapela, grad je dobil bogato
štukaturno okrasje.
3. člen
Spomenik Območje gradu Bizeljsko obsega zemljišča, parcelne
številke: *22, *23/1, *23/2, 1203/1, 122, 123, 124, k.o. Orešje in *206, *208,
1148/1 (del), k.o. Kunšperk. Spomenik Grad Bizeljsko obsega zemljišča, parcelne
številke: *22, 123, 124, k.o. Orešje.
Meji spomenikov sta vrisani na katastrskem načrtu v merilu 1:
2880 in na temeljnem topografskem načrtu v merilu 1: 5000. Meja vplivnega
območja spomenika je vrisana na temeljnem topografskem načrtu v merilu 1: 5000.
Izvirnika načrtov, ki sta sestavni del tega odloka, hranita Ministrstvo za
kulturo, Uprava Republike Slovenije za kulturno dediščino in Javni zavod
Republike Slovenije za varstvo kulturne dediščine (v nadaljnjem besedilu:
zavod).
4
Za spomenik velja varstveni režim, ki določa:
-       
varovanje kulturnih, arheoloških, arhitekturnih, krajinskih, likovnih,
zgodovinskih vrednot v celoti, v njihovi izvirnosti in neokrnjenosti,
-       
prepoved predelav vseh likovnih in tehničnih prvin gradu in grajske
kapele, ki so ovrednoteni kot del spomenika,
-       
podrejanje vsake rabe in vseh posegov v grad in njegove objekte ter
odprti prostor ohranjanju in vzdrževanju varovanih spomeniških lastnosti,
-       
prepoved vseh posegov v arheološke plasti spomenika, razen pooblaščenim
osebam, s predhodnim pisnim soglasjem pristojnega zavoda,
-       
znotraj območja gradu je prepovedano postavljanje objektov trajnega in
začasnega značaja, vključno z nadzemno in podzemno infrastrukturo ter nosilci
reklam, razen v primerih, ki jih s predhodnim kulturnovarstvenim soglasjem
odobri pristojni zavod,
-       
omogočanje predstavitve celote in posameznih zaščitenih elementov in
dostopnost javnosti v meri, ki ne ogroža varovanje spomenika in v 2. točki
odloka naštetih posameznih elementov te enote.
Zavarovano območje je namenjeno:
-       
trajni ohranitvi kulturnih, arheoloških, arhitekturnih, krajinskih,
likovnih, zgodovinskih vrednot,
-       
povečanju pričevalnosti kulturnega spomenika,
-       
predstavitvi kulturnih vrednot spomenika in premične dediščine in situ
ter v medijih,
-       
znanstveno-raziskovalnemu delu,
-       
učno-demonstracijskemu delu.
5
Za vsako spremembo funkcije kulturnega spomenika ali
njegovega dela in za vsak poseg v spomenik, njegove dele ali zemljišče, je
potrebno predhodno pridobiti kulturnovarstvene pogoje in kulturnovarstveno
soglasje zavoda.
6
Pristojni organ mora v dveh mesecih po uveljavitvi tega
odloka na podlagi 13. člena zakona o varstvu kulturne dediščine (Uradni list
RS, št. 7/99) izdati odločbe o varstvu lastnikom spomenika ali njegovih
sestavnih delov.
Odločbe iz prejšnega odstavka določajo pogoje za
raziskovanje, načine vzdrževanja, pogoje za posege, fizično zavarovanje, pravni
promet, način upravljanja in rabe spomenika, dostopnost spomenika za javnost in
časovne okvire dostopnosti, posamezne druge ukrepe in prepovedi za čim bolj
učinkovito varstvo spomenika.
Varstveni režim lahko omejuje lastninsko pravico le v obsegu,
ki je nujen za izvajanje varstva spomenika.
7
Nadzor nad izvajanjem tega odloka opravlja Inšpektorat
Republike Slovenije za področje kulturne dediščine.

Priloga:
Kulturni spomenik državnega pomena; Območje gradu in grad Bizeljsko
(topografski načrt)

Odlok o razglasitvi Območja gradu in gradu
Bizeljsko za kulturni spomenik državnega pomena (Uradni list RS, št. 81/99) vsebuje naslednjo končno določbo:
»8
Ta odlok začne veljati naslednji dan po objavi v Uradnem
listu Republike Slovenije.«.

Odlok o spremembi odloka o razglasitvi Območja
gradu in gradu Bizeljsko za kulturni spomenik državnega pomena (Uradni list RS,
št. 55/02) vsebuje naslednjo končno določbo:
»2. člen
Ta odlok začne veljati naslednji dan po objavi v Uradnem
listu Republike Slovenije.«.