I. SPLOŠNA DOLOČBA
1. člen
Ta pravilnik ureja:
-       
nošenje, hrambo in vzdrževanje strelnega orožja (v nadaljnjem besedilu:
orožje) v Upravi Republike Slovenije za izvrševanje kazenskih sankcij (v
nadaljnjem besedilu: Uprava),
-       
vrsto, izgled in način nošenja uniforme pravosodnih policistov ter
postopke nabave,
-       
položajne oznake pravosodnih policistov in
-       
uporabo, označitev in opremo vozil Uprave.
II. NOŠENJE, HRAMBA IN VZDRŽEVANJE OROŽJA
2. člen
(1) Pravosodni policisti pri izvrševanju uradnih nalog lahko
nosijo naslednje vrste orožja:
-       
polavtomatske pištole kalibra 9 mm in 40 S&W,
-       
repetirno in polavtomatsko dolgocevno orožje kalibra 12/70 in 12/76,
-       
avtomatsko orožje kalibra 223 Remington in 9 mm.
(2) V primeru izkazanih potreb po dodatnem orožju in strelivu
iz prejšnjega odstavka se lahko izjemoma za obdobje do enega leta uporabljata
primerljivo orožje in strelivo po standardih glede orožja v Policiji in
Slovenski vojski.
3. člen
(1) Orožje mora biti shranjeno v posebnih varnostnih omarah v
varovanih prostorih.
(2) Nadzor nad hrambo orožja mora biti stalen. Če ni stalnega
neposrednega osebnega nadzora, mora biti nadzor urejen s tehničnimi napravami.
(3) Poveljnik pravosodnih policistov (v nadaljnjem besedilu:
poveljnik) določi mesto in način hrambe orožja v osebni zadolžitvi ter skupni
zadolžitvi in orožja v zadolžitvi zavoda za prestajanje kazni zapora (v
nadaljnjem besedilu: zavod).
4. člen
(1) Orožje, ki je pripravljeno za takojšnjo uporabo, se hrani
skupaj z enim bojnim kompletom streliva.
(2) Orožje v osebni zadolžitvi se hrani v ločenih ognjevarnih
in protivlomnih omarah, ki so izdelane tako, da lahko pravosodni policist sam
vzame ali shrani orožje, ki ga ima v osebni zadolžitvi, poveljnik pa ima
možnost stalne kontrole nad hrambo tega orožja.
5. člen
(1) Orožje, ki ni pripravljeno za takojšnjo uporabo, mora
biti konzervirano in shranjeno ločeno od ostalega orožja.
(2) Konzerviranje orožja lahko opravi le pooblaščeni delavec
puškarske stroke.
(3) Konzervirano orožje se sme dekonzervirati in dati v
uporabo le po odredbi poveljnika.
6. člen
(1) Orožje, ki se pokvari ali ni brezhibno, je potrebno takoj
izločiti.
(2) Odpis in uničenje orožja organizira pooblaščeni delavec
Generalnega urada Uprave (v nadaljnjem besedilu: Generalni urad) na osnovi
zapisnika o odpisu orožja, ki ga pripravi pooblaščeni delavec puškarske stroke.
7. člen
(1) Orožje, ki je stalno pripravljeno za uporabo, je treba
čistiti in mazati vsakih 30 dni.
(2) Če je bilo orožje izpostavljeno neugodnim vremenskim
vplivom, ga je treba očistiti in namazati po vsakem nošenju.
(3) Če je bilo orožje uporabljeno, ga je potrebno očistiti in
namazati skladno z navodili proizvajalca oziroma pravili puškarske stroke.
8. člen
Za čiščenje in mazanje orožja se sme uporabljati le pribor in
maziva, ki jih priporoča puškarska stroka.
9. člen
(1) Za vzdrževanje, hrambo, varovanje in nadzor nad orožjem
je odgovoren poveljnik.
(2) Poveljnik določi mesto, urnik in red dela pri čiščenju
orožja.
(3) Za vzdrževanje in nadzor nad orožjem, ki je v zadolžitvi
zavoda, lahko poveljnik pooblasti enega izmed pravosodnih policistov.
(4) Poveljnik skrbi, da se o čiščenju orožja v zadolžitvi
zavoda vodi posebna evidenca.
(5) Vsak zavod mora imeti določeno lokacijo in opremo, kjer
se izvaja preizkus proženja s praznim orožjem.
10. člen
(1) Pravosodni policisti so osebno zadolženi za pištolo.
(2) Orožje morajo čistiti in ga vzdrževati v skladu z
navodili proizvajalca in puškarske stroke.
(3) Pravosodni policist sme nositi orožje samo za opravljanje
uradne naloge. Po opravljeni nalogi ga mora takoj vrniti na določeno mesto.
(4) Pravosodni policisti, ki opravljajo naloge v uniformi,
nosijo orožje v predpisani torbici, nameščeni na posebnem pasu.
(5) Pravosodni policisti, ki opravljajo naloge v civilni
obleki, nosijo orožje prikrito v predpisani torbici na hlačnem pasu ali v
torbici za prikrito nošenje orožja okoli pasu.
(6) Glede na vrsto nalog smejo pravosodni policisti orožje
nositi tudi na drug način, ki omogoča učinkovito in varno uporabo.
11. člen
(1) Orožja ni dovoljeno uporabljati za športna tekmovanja,
razen za tekmovanja v okviru Uprave oziroma za zastopanje Uprave na športnih
tekmovanjih.
(2) Za udeležbo na športnih tekmovanjih iz prejšnjega odstavka,
ki jih ne organizirajo državni organi Republike Slovenije ali drugih držav
Evropske unije, izda soglasje o uporabi orožja generalni direktor.
(3) Z orožjem ni dovoljena uporaba nestandardiziranega
streliva ali streliva, ki ni kupljeno za namen uporabe v Upravi.
12. člen
(1) Vnos orožja in streliva v dele zavoda, kjer se gibljejo
zaprte osebe, ni dovoljen, razen v zavodih, kjer to fizično ni mogoče.
(2) Vnos strelnega orožja v dele zavoda, kjer se gibljejo
zaprte osebe, lahko odredi direktor zavoda ali vodja dislociranega oddelka (v
nadaljnjem besedilu: direktor), če drugače ni možno odpraviti neposredne
ogroženosti življenja.
(3) V nujnih primerih, če pred tem ni možno pridobiti odredbe
direktorja, lahko to odredi operativni vodja zavoda.
(4) Obiskovalci zavoda morajo orožje oddati v začasno hrambo.
13. člen
(1) Med opravljanjem uradne naloge mora biti v pištoli
napolnjen nabojnik. Pravosodni policist mora imeti s seboj še napolnjen
rezervni nabojnik.
(2) (črtan)
14. člen
(1) Poveljnik skrbi, da so pravosodni policisti usposobljeni
v rokovanju z vsem orožjem tako, da najmanj dvakrat letno organizira redno
usposabljanje in preizkuse v rokovanju z orožjem.
(2) Za pravosodne policiste se vaje v streljanju izvajajo na
podlagi letne odločbe generalnega direktorja in odločbe direktorjev zavodov.
Podrobnejši postopek organizacije in izvedbe vaj v streljanju z ustreznim aktom
določi generalni direktor.
15. člen
(1) Poveljnik skrbi, da se v zavodu vodi evidenca orožja v
obliki evidenčnih kartonov in skupnega popisa, ki mora vsebovati podatke: o
znamki in tipu orožja, kalibru, evidenčni številki orožja, starosti orožja,
številu izstreljenih nabojev za vsako leto posebej, o servisiranju in ocenah
nagriženosti cevi ter podatke o osebni zadolžitvi.
(2) Uprava vodi centralno evidenco vsega orožja. Evidenca
vsebuje podatke o znamki in tipu orožja, kalibru, evidenčni številki orožja, o
starosti orožja in o zavodu, kjer se orožje nahaja.
16. člen
(1) Generalni urad skrbi, da se vse orožje, razen
konzerviranega, redno pregleda najmanj vsakih pet let.
(2) Pregled orožja iz tega člena opravi pooblaščeni delavec puškarske
stroke iz drugega državnega organa ali pooblaščeni delavec puškarske stroke, ki
je izbran v skladu s predpisi, ki urejajo javna naročila.
17. člen
Nadzor nad varovanjem, vzdrževanjem in izvajanjem
preventivnih pregledov orožja ter usposabljanjem v rokovanju z orožjem izvaja
Uprava.
III. VRSTA, IZGLED IN NAČIN NOŠENJA UNIFORME PRAVOSODNIH
POLICISTOV
18. člen
(1) Uniforma ima poseben kroj in zunanji videz ter predpisano
kvaliteto. Opis uniforme oziroma njenih sestavnih delov, kroja, zunanjega
videza ter kvalitete, predpiše generalni direktor.
(2) Uniformo zagotavlja Uprava.
19. člen
(1) Nihče ne sme izdelovati ali nositi oblačil, ki bi bila po
barvi, kroju in splošnemu videzu enaka uniformi, določeni v tem pravilniku.
(2) Izposojo in uporabo uniforme za druge namene, kot so
snemanje filma, gledališke predstave, druge javne nastope, humanitarne,
reklamne in druge komercialne namene, dovoli generalni direktor uprave.
(3) Zaradi testiranja novih delov uniform lahko pravosodni
policisti pri opravljanju svojih del in nalog uporabljajo tudi druge dele
oblačil, kot so določena s tem pravilnikom, ki pa morajo biti opremljena s
položajnimi oznakami, simboli uprave in simboli pravosodne varnostne policije.
20. člen
(1) Če pravosodnemu policistu med opravljanjem uradnih nalog
kdo poškoduje uniformo ali če pride brez njegove krivde do poškodbe uniforme in
ni več primerna za nošenje, mu pripada nova uniforma.
(2) Predlog za novo uniformo poda poveljnik.
21. člen
(1) Nadzor nad vzdrževanjem uniforme izvaja poveljnik.
(2) Poveljnik skrbi, da se izrabljeno, poškodovano ali
uničeno uniformo pravočasno zamenja.
(3) Pri oceni upravičenosti do posameznih delov nove uniforme
upošteva poveljnik delovno mesto in konkretne naloge pravosodnega policista.
(4) (črtan)
22. člen
(1) Pravosodni policisti hranijo uniformo praviloma v zavodu
oziroma na delovnem mestu in jo smejo nositi samo med opravljanjem službenih
nalog ter pri prihodu in odhodu z dela.
(2) Če pravosodni policisti nosijo uniformo na poti v službo
ali iz nje, ne smejo imeti pri sebi prisilnih sredstev.
(3) Nošenje uniforme, ki ni v skladu s pravilnikom, je
kršitev delovne discipline.
23. člen
(1) Ob uniformi ni dovoljeno nositi vidnih osebnih oblačil in
različnih dodatkov. Dovoljena je uporaba osebnega nakita ter dežnika, če to ne
ovira izvajanja službenih nalog.
(2) Pravosodni policist mora skrbeti za osebno higieno in
biti urejenega videza.
(3) Podobo osebne urejenosti določi generalni direktor z internim
navodilom.
(4) Poveljnik lahko pravosodnemu policistu prepove
opravljanje uradnih nalog in ga odstrani z dela, če nima čiste uniforme ali ni
osebno urejen.
24. člen
(1) Za uniformo so pravosodni policisti osebno zadolženi.
(2) Uniformo morajo redno vzdrževati.
(3) Za kemično čiščenje pripada pravosodnim policistom
mesečno nadomestilo za vzdrževanje uniforme. Višino mesečnega nadomestila, ki
znaša polovico povprečne preverjene vrednosti čiščenja enega osnovnega kompleta
uniforme (suknjič in hlače) in eno dvanajstino vrednosti čiščenja zimske bunde,
določi generalni direktor za vsako leto posebej.
(4) Pravosodni policist, ki namenoma ali iz hude malomarnosti
uniči, izgubi ali poškoduje uniformo, je za to odškodninsko odgovoren.
25. člen
(1) Uniforma je sestavljena iz posebej krojenega dela
oblačil, obutev, pokrivala in označbe določenih barv oziroma barvnih kombinacij
ter oblik.
(2) Uniformo sestavljajo: splošna oblačila, obutev, svečani
dodatki, zimski dodatki ter drugi dodatki k uniformi.
26. člen
(1) Splošna oblačila za moške so: dvodelni delovni kombinezon
(delovne hlače, delovni suknjič), polo majica s kratkimi rokavi, puli, hlače,
športni jopič, srajca z dolgimi rokavi in srajca s kratkimi rokavi.
(2) Splošna oblačila za ženske so: dvodelni delovni kombinezon
(delovne hlače, delovni suknjič), polo majica s kratkimi rokavi, puli, hlače
ali krilo, športni jopič, srajca z dolgimi rokavi in srajca s kratkimi rokavi.
(3) Vodniki službenih psov in inštruktorji usposabljanja v
rokovanju s strelnim orožjem prejmejo prilagojene dele uniforme.
27. člen
Obutev je: letni-prehodni čevlji, zimski čevlji, terenski
čevlji.
28. člen
Svečani dodatki so: svečane hlače ali krilo, suknjič, plašč,
bela srajca z dolgimi rokavi, bela srajca s kratkimi rokavi, rumena kovinska
ploščica z imenom in priimkom, samovezna kravata s kravatno iglo, kapa s
ščitnikom in letno-prehodni čevlji – svečani.
29. člen
Zimski dodatki so: bunda s termo vložkom ali plašč, pulover,
rokavice, zimsko podoblačilo (hlače) in volnena kapa.
30. člen
(1) Drugi dodatki k uniformi za moške so: pas, opasač v
kompletu, letne in zimske nogavice, kravata, kravatna igla, značka za kapo s
ščitnikom, epoleta s položajno oznako, označba imena in položajna oznaka.
(2) Drugi dodatki k uniformi za ženske so: pas, opasač v
kompletu, letne in zimske nogavice, hlačne nogavice, kravata, kravatna igla,
značka za kapo s ščitnikom, epoleta s položajno oznako, označba imena in
položajna oznaka.
31. člen
Za vzdrževanje telesne pripravljenosti pravosodnim policistom
pripada kimono.
32. člen
V poletnem času pravosodni policisti nosijo:
-       
moški: letno-prehodne čevlje, nogavice, hlače, pas, srajco s kratkimi
rokavi, polo majico s kratkimi rokavi ter po potrebi opasač, športni jopič,
delovni kombinezon-suknjič in kravato s kravatno iglo;
-       
ženske: letno-prehodne čevlje, nogavice ali hlačne nogavice, hlače ali
krilo, pas, srajco s kratkimi rokavi, polo majico s kratkimi rokavi ter po
potrebi opasač, športni jopič, delovni kombinezon-suknjič in kravato s kravatno
iglo.
33. člen
V spomladanskem, jesenskem in zimskem času pravosodni
policisti nosijo:
-       
moški: letno-prehodne ali zimske čevlje, nogavice, hlače, dvodelni
delovni kombinezon, pas, srajco s kratkimi in dolgimi rokavi, polo majico s
kratkimi rokavi, športni jopič, puli ter po potrebi opasač, kravato s kravatno
iglo, pulover, bundo s termo vložkom ali brez njega, rokavice in volneno kapo;
-       
ženske: letno-prehodne ali zimske čevlje, nogavice, hlačne nogavice,
hlače ali krilo, dvodelni delovni kombinezon, pas, srajco s kratkimi in dolgimi
rokavi, polo majico s kratkimi rokavi, športni jopič, puli ter po potrebi
opasač, kravato s kravatno iglo, pulover, bundo s termo vložkom ali brez njega,
rokavice in volneno kapo.
34. člen
Ob svečanih priložnostih pravosodni policisti nosijo kapo s
ščitnikom, med izvajanjem varovanja in drugih nalog v spomladanskem, jesenskem
in zimskem času pa lahko tudi volneno kapo.
35. člen
Poveljnik odredi, kdaj se nosijo zimski dodatki in drugi
posamezni deli uniforme, pri čemer upošteva klimatske razmere zavoda ter specifične
delovne naloge, delovna mesta ter zahtevo po enotnem videzu pravosodnih
policistov.
36. člen
(črtan)
37. člen
(1) Dvodelni delovni kombinezon pravosodni policisti nosijo:
-       
v času začetnega usposabljanja ter ob vseh rednih terenskih in
praktičnih usposabljanjih ter preverjanjih usposobljenosti,
-       
pri izvajanju rednega dela v zavodu in zunaj zavoda,
-       
pri udeležbi na tekmovanjih.
(2) Dvodelni delovni kombinezon pravosodni policisti nosijo z
opasačem, letno-prehodnimi, zimskimi ali terenskimi čevlji ter s polo majico s
kratkimi rokavi ali pulijem.
38. člen
(1) Svečane dele uniforme lahko pravosodni policisti nosijo ob
različnih svečanih priložnostih, pravosodni policisti na delovnih mestih, ki se
opravljajo s položajno oznako poveljnik II, pomočnik poveljnika, poveljnik I,
pravosodni policist inšpektor in pravosodni policist glavni inšpektor pa lahko
tudi pri rednem delu.
(2) Ob svečanih priložnostih pravosodni policisti nosijo
svečane dodatke iz 28. člena tega pravilnika.
(3) Pravosodni policisti, ki ne opravljajo dela na delovnih
mestih, kjer se nosi tudi svečana uniforma, ob svečanih priložnostih nosijo:
-       
pravosodni policisti hlače in pravosodne policistke hlače ali krilo,
-       
belo srajco s kratkimi ali dolgimi rokavi,
-       
kravato in kravatno iglo,
-       
športni jopič ali bundo s termo vložkom v zimskem času,
-       
kapo s ščitnikom,
-       
svečane letno-prehodne čevlje ali letno-prehodne čevlje.
(4) Kadar se nosi svečane dele uniforme, se ne nosi opasača
in terenskih čevljev.
39. člen
(1) Položajne oznake pravosodni policisti nosijo na ramenih na
epoletah na suknjiču in plašču, na vseh ostalih gornjih delih uniforme pa na
levi prsni strani.
(2) Položajne oznake pravosodnih policistov so iz blaga.
40. člen
(1) Pravosodni policisti nosijo na vseh zgornjih delih
uniform v levem prsnem delu napis "Pravosodje", v desnem prsnem delu
pa oznako imena in priimka.
(2) Na suknjiču je napis v obliki rumene kovinske ploščice,
na ostalih delih uniforme pa je izdelan iz blaga.
41. člen
(1) Pravosodni policisti na levem rokavu uniforme nosijo
simbol Uprave.
(2) Simbol je v obliki kroga premera 9 cm. V osnovnem polju
svetlo sive barve je postavljen meč, na njem pa tehtnica, oba v modri barvi.
Meč in tehtnico obdaja v zgornjem delu odprt venec 18 lipovih listov zelene
barve, ki se stikajo v spodnjem delu simbola v središču meča. Lipovi listi so
razporejeni tako, da so večji v spodnjem, manjši pa v zgornjem delu simbola. V
polju nad lipovimi listi in tehtnico je v simetrali postavljen grb Republike
Slovenije v velikosti 17 mm. Nad grbom je z velikimi tiskanimi črkami modre
barve velikosti 5 mm v loku napis "MINISTRSTVO ZA PRAVOSODJE". V
spodnjem delu pod lipovimi listi pa je napis z velikimi tiskanimi črkami modre
barve velikosti 4,5 mm v dveh vrsticah "UPRAVA ZA IZVRŠEVANJE KAZENSKIH
SANKCIJ". Cel simbol je obdan z rumenim robom debeline 2 mm.
42. člen
(1) Pravosodni policisti nosijo na desnem rokavu uniforme
simbol pravosodne varnostne policije.
(2) Simbol je v obliki zaobljenega trikotnika velikosti 9 cm.
V osnovnem polju črne barve je postavljen meč, na njem pa tehtnica, oba v
rumeni barvi. Meč in tehtnico obdaja v zgornjem delu odprt venec 18 lipovih
listov zelene barve, ki se stikajo v spodnjem delu simbola v središču meča.
Lipovi listi so razporejeni tako, da so večji v spodnjem, manjši pa v zgornjem
delu simbola. Nad znakom je z velikimi tiskanimi črkami rumene barve velikosti
5 mm v loku napis "PRAVOSODNA VARNOSTNA POLICIJA". Cel simbol je
obdan z rumenim robom debeline 2 mm.
43. člen
(1) Pravosodni policisti nosijo na kapi s ščitnikom posebno
značko.
(2) Značka je v obliki izbočenega ščita, stiliziranega v
žarke v štiribarvni tridimenzionalni izvedbi.
(3) Na osnovo je položen obris Slovenije. V sredini je
vstavljen relief tehtnice. Obris Slovenije obdajajo trije krogi v slovenskih
državnih barvah v zaporedju od zunaj proti sredini: bela, modra, rdeča.
(4) Značko v velikosti 5 cm se pritrdi na kapo.
44. člen
(1) Uniforma pravosodnih policistov je sestavljena iz delov,
ki se pravosodnim policistom dodeljujejo na podlagi normativov prve dodelitve
in sistema individualnih potreb. 
(2) Dodelitev posameznih delov uniforme izvaja generalni
urad.
(3) V začetku tekočega proračunskega leta generalni direktor
s sklepom določi denarni znesek, ki pripada posameznemu pravosodnemu policistu,
razen pravosodnim policistom, ki še niso prejeli prve dodelitve uniforme.
Pravosodni policist lahko v okviru določenega zneska poljubno izbere dele
uniforme, ki so navedeni v tem pravilniku in opisani v celostni podobi oblačil
pravosodnih policistov. Minimalni znesek iz tega odstavka se določi na podlagi
seštevka cen naslednjih delov uniforme: dvojih hlač kombinezona, suknjiča
kombinezona, enih moških hlač, zimskih in letnih čevljev ter petih parov letnih
in petih parov zimskih nogavic.
(4) Znesek iz prejšnjega odstavka se za posameznega
pravosodnega policista zmanjša ali mu ne pripada v naslednjih primerih:
-       
če je bil pravosodni policist v predhodnem letu odsoten z dela več kot
šest mesecev ali se namerava v tekočem letu upokojiti, se znesek zmanjša za 50
odstotkov;
-       
če je bil pravosodni policist v predhodnem letu odsoten z dela več kot
osem mesecev, mu znesek ne pripada;
-       
če je pravosodni policist razporejen na delo v organizacijsko enoto
oziroma na delovno mesto, kjer se delo izvaja pretežno časa v civilnih
oblačilih, se znesek zmanjša za 50 odstotkov;
-       
če je pravosodni policist razporejen na delo v organizacijsko enoto
oziroma na delovno mesto, kjer se delo izvaja samo v civilnih oblačilih,
pravosodni policist ni upravičen do dodelitve novih delov uniforme;
-       
ne glede na prejšnjo alinejo lahko poveljnik predlaga dodelitev
potrebnega zneska za pravosodnega policista, ki je razporejen na delo v
organizacijsko enoto oziroma na delovno mesto, kjer se delo izvaja samo v
civilnih oblačilih, če je za to upravičena potreba (občasno delo v uniformi,
neustrezna velikost, poškodovana uniforma in podobno).
(5) Pravosodni policist v 30 dneh po določitvi zneska za
nakup uniforme in objavi cen posameznih delov uniforme sporoči podatke, katere
dele uniforme naroča za tekoče leto. Pri naročilu mora upoštevati zahteve
poveljnika za nadomestitev izrabljenih ali trajno poškodovanih delov uniforme
(neodstranljivi madeži, strgani deli in podobno).
(6) Pravosodni policist lahko v določenem obdobju naroči le
toliko kosov posameznih delov uniforme, kolikor je določeno v preglednici iz
desetega odstavka tega člena, razen če poveljnik posebej ne predlaga večje
količine.
(7) Pravosodni policist lahko največ polovico neporabljenega
dela denarnega zneska iz tretjega odstavka tega člena prenese v naslednje leto.
(8) V letno kvoto zneska za uniforme po sistemu individualnih
potreb niso vključene potrebe po uniformi, do katerih pride zaradi poškodovanja
ali uničenja dela uniforme pri opravljanju službenih nalog.
(9) V primeru spremembe delov uniforme ali obutve lahko
generalni direktor odloči, da se namesto individualne nabave prek generalnega
urada izvede centralna nabava za vse pravosodne policiste.
(10) Pripadajoča količina delov
uniform ob prvi dodelitvi je določena v naslednji preglednici:


 

Normativ prve dodelitve

Največja količina naročila


SPLOŠNA OBLAČILA

 

 


delovni kombinezon – suknjič 

2

2


delovni kombinezon – hlače 

2

2


polo majica – kratek rokav 

5

5


puli

4

4


moška majica z dolgimi rokavi 

po potrebi

4


moška majica s kratkimi rokavi 

po potrebi

4


moške hlače 

2

2


ženske hlače ali krilo 

2 

2


športni jopič 

1

1


moška srajca z dolgimi rokavi 

4

4


moška srajca s kratkimi rokavi 

4 

4


ženska srajca z dolgimi rokavi 

4 

4


ženska srajca s kratkimi rokavi 

4 

4


ženska majica z dolgimi rokavi 

po potrebi

4


ženska majica s kratkimi rokavi 

po potrebi

4


dežna jakna (vodniki sl. psov in inštr. streljanja)
dežne hlače (vodniki sl. psov in inštr. streljanja)
 

po potrebi
po potrebi

1
1
 


OBUTEV

 

 


letno-prehodni čevlji 

1

2


zimski čevlji 

1

1


terenski čevlji 

1

1


 

 

 


SVEČANI DODATKI

 

 


suknjič 

po potrebi

2


kravata – samovezna 

po potrebi

2


moška bela srajca – dolg rokav
moška bela srajca – kratek rokav 
ženska bela srajca – dolg rokav
ženska bela srajca – kratek rokav

po potrebi
po potrebi
po potrebi
po potrebi

5
5
5
5


označba imena – kovinska 

po potrebi

2


plašč 
moške svečane hlače

po potrebi
po potrebi

1
2


ženske svečane hlače ali krilo

po potrebi

2


kapa s ščitnikom 
moški letno-prehodni čevlji – svečani

1
po potrebi

1
2


 

 

 


ZIMSKI DODATKI

 

 


bunda s termo vložkom 

1

1


volnena kapa 

1

1


zimsko podoblačilo (hlače)

2

2


pulover 

1

1


rokavice 
 

1

1


DRUGI DELI UNIFORM 

 

 


pas 

1

1


pas opasača
objemka opasača (2x)
objemka s karabinom
etui (torbica) za rezervni nabojnik 9 mm
etui (torbica) za rezervni nabojnik 7,65 mm
etui (torbica) za lisice
etui (torbica) za plinski razpršilec
etui (torbica) za ključe z verižico
etui (nosilec) za tonfo palico
nogavice letne
nogavice zimske
kravata – regat
oznaka za kapo
epoleta
kravatna igla
položajna oznaka
označba imena
 
OPREMA ZA VZDRŽEVANJE TELESNE
PRIPRAVLJENOSTI
kimono – bela

1
1
1
1
po potrebi
1
1
1
1
5
5
1
po potrebi
po potrebi
1
2
2
 
 
 
1
 

1
1
1
1
1
1
1
1
1
10
10
2
1
4
2
4
4
 
 
 
1


45. člen
Normativ podeljevanja »po potrebi« pomeni, da v primeru prve
dodelitve pravosodnemu policistu pripada določen del uniforme v primeru
posebnih delovnih pogojev (vodnik službenega psa) ali z zasedbo delovnega mesta
s položajno oznako poveljnik II ali višje.
46. člen
(črtan)
47. člen
(črtan)
48. člen
(črtan)
49. člen
(črtan)
50. člen
(črtan)
51. člen
(črtan)
52. člen
(1) Ko pravosodnemu policistu preneha delovno razmerje ali ko
izgubi status pravosodnega policista, mora vrniti vse dele uniforme, ki niso
uničeni ali poškodovani, razen nogavic ter majic s kratkimi in dolgimi rokavi.
(2) Vrnjene dele uniforme iz prejšnjega odstavka poveljnik pregleda
in odloči o njihovi nadaljnji uporabi.
(3) Pravosodni policist ob upokojitvi lahko obdrži naslednje dele
uniforme: ene hlače ali krilo, športni jopič ali suknjič, srajco, kapo,
prehodne čevlje, pas, svečane dodatke, epolete, položajne oznake in oznake
imena in priimka. Upokojeni pravosodni policist lahko uniformo nosi ob
proslavah Uprave ali stanovskega združenja.
(4) Na lastno željo ali na željo ožjih sorodnikov je lahko
pravosodni policist po smrti oblečen in pokopan v uniformi.
(5) Če pravosodni policist preizkusa ne opravi uspešno v
skladu z zakonom ali če na lastno željo prekine delovno razmerje prej kot v
dveh letih po prisegi, mora vrniti vse dodeljene dele uniforme in kimono.
(6) Oblačila in obutev mora vrniti očiščena in urejena.
53. člen
(1) Za nakup ženske svečane obutve in ženskih hlačnih nogavic
prejmejo pravosodne policistke denarno nadomestilo, ki ga določi generalni
direktor za koledarsko leto in se objavi na elektronski oglasni deski uprave.
Znesek denarnega nadomestila se določi na podlagi povprečne ocene vrednosti
enih čevljev in petih parov hlačnih nogavic letno.
(2) Pri nakupu ženskih svečanih čevljev in hlačnih nogavic
pravosodne policistke upoštevajo osnovne zahteve o zunanjem videzu, ki so
določene v skladu z opredeljeno celostno podobo oblačil pravosodnih policistov.
54. člen
(1) Pravosodni policisti lahko pri izvrševanju uradnih nalog
nosijo tudi naslednjo posebno opremo: intervencijsko čelado, intervencijski
zaščitni jopič, protistrelno varovani jopič, zaščito za roke in noge, rokavice,
odporne na rezanje, zaščitno masko proti plinom, maskirno pokrivalo in drugo
opremo za osebno zaščito ter varno ukrepanje v posebnih pogojih dela (noč,
padavine, mraz …).
(2) V skladu z načrtom varovanja zavoda se lahko uporablja
tudi motoristična oprema.
(3) Posebna oprema se uporablja na določenih delovnih mestih
ali pri opravljanju določenih uradnih nalog.
IV. POLOŽAJNE OZNAKE PRAVOSODNIH POLICISTOV
55. člen
Položajne oznake pravosodnih policistov na uniformi so:
-       
pravosodni policist začetnik,
-       
mlajši pravosodni policist,
-       
pravosodni policist,
-       
starejši pravosodni policist,
-       
operativni vodja,
-       
poveljnik II,
-       
pomočnik poveljnika,
-       
poveljnik I,
-       
pravosodni policist inšpektor,
-       
pravosodni policist glavni inšpektor.
56. člen
Pravosodnim policistom se dodeli položajno oznako:
-       
pravosodni policist začetnik – z zasedbo delovnega mesta pravosodni
policist,
-       
mlajši pravosodni policist – s podajo prisege,
-       
pravosodni policist – po petih letih od pridobitve položajne oznake
mlajši pravosodni policist,
-       
starejši pravosodni policist – po petih letih od pridobitve položajne
oznake pravosodni policist ali z zasedbo delovnega mesta pravosodni policist
specialist, višji pravosodni policist, inšpektor v Upravi ali višji inšpektor v
Upravi,
-       
operativni vodja – z zasedbo delovnega mesta pravosodni policist
operativni vodja, višji pravosodni policist operativni vodja ali inšpektor
operativni vodja v Upravi,
-       
poveljnik II – z zasedbo delovnega mesta, na katerem se opravljajo naloge
vodje pravosodnih policistov v dislociranih oddelkih zavodov za prestajanje
kazni zapora in v oddelkih obsojencev v Zavodu za prestajanje kazni zapora Dob,
-       
pomočnik poveljnika – z zasedbo delovnega mesta vodje referata v
oddelkih za varnost,
-       
poveljnik I – z zasedbo delovnega mesta vodje oddelka za varnost v
zavodu za prestajanje kazni zapora in prevzgojnem domu,
-       
pravosodni policist inšpektor – z zasedbo delovnega mesta za področje
varnosti na Upravi,
-       
pravosodni policist glavni inšpektor – z zasedbo delovnega mesta vodje,
pristojnega za varnost na Upravi.
56.a člen
(1) Predlog za dodelitev položajne oznake poda direktor.
(2) Odločitev o dodelitvi položajne oznake pravosodnemu
policistu sprejme generalni direktor s sklepom.
56.b člen
(1) Če je pravosodni policist premeščen na drugo delovno
mesto ali v drug zavod, ohrani ali pridobi drugo položajno oznako glede na novo
delovno mesto.
(2) Če pravosodnemu policistu glede na novo delovno mesto
pripada druga položajna oznaka, mu na predlog direktorja zavoda novo položajno
oznako dodeli generalni direktor s sklepom.
57. člen
(1) Posamezne položajne oznake imajo naslednje označbe:
-       
Pravosodni policist začetnik – trak širine 6x35 mm v obliki pravega
kota; kraka sta obrnjena navzdol,
-       
Mlajši Pravosodni policist – eden raven trak širine 6x35 mm,
-       
Pravosodni policist – dva ravna trakova širine 6x35 mm,
-       
Starejši pravosodni policist – trije trakovi širine 6x35 mm, od katerih
sta spodnja traka ravna, zgornji pa je v obliki pravega kota in njegovi kraki
so obrnjeni navzdol,
-       
Operativni vodja – raven trak širine 15x35 mm s pritrjeno šesterokrako
zvezdo v simetrali,
-       
Poveljnik II – raven trak širine 6x35 mm in raven trak 15x35 mm s
pritrjeno šesterokrako zvezdo v simetrali,
-       
Pomočnik poveljnika – raven trak širine 6x35 mm in raven trak 15x35 mm s
pritrjenima šesterokrakima zvezdama v simetrali,
-       
Poveljnik I – dva ravna trakova širine 15x35 mm. V simetrali spodnjega
je pritrjena ena šesterokraka zvezda,
-       
Pravosodni policist inšpektor – dva ravna trakova širine 15x35mm, na
spodnjem sta pritrjeni dve šesterokraki zvezdi,
-       
Pravosodni policist glavni inšpektor – dva ravna trakova širine 15x35
mm, na spodnjem sta pritrjeni dve šesterokraki zvezdi, v simetrali zgornjega je
pritrjena ena šesterokraka zvezda.
(2) Risbe označb iz prejšnjega odstavka so kot priloga št. 2
sestavni del tega pravilnika in so objavljene skupaj z njim.
V. UPORABA, OZNAČITEV IN OPREMA VOZIL
58. člen
(1) Za namen izvajanja uradnih nalog se v Upravi uporabljajo vozila
naslednjih vrst:
1.     
specialna in protistrelno zaščitena vozila za prevoz zaprtih oseb,
2.     
varnostno preurejeni kombiji in kombinirana vozila,
3.     
osebna in terenska vozila ter kombiji in kombinirana vozila.
(2) Vozila iz 1. in 2. točke prejšnjega odstavka so vozila s
prednostjo.
59. člen
(1) Specialna vozila so tehnično preurejena tako, da so
razdeljena v dva ali več delov.
(2) Protistrelno zaščiteno specialno vozilo mora imeti še
protistrelno zaščiten vozniški prostor in prostor za potnike. Stopnjo
protistrelne zaščite specialnega vozila določi generalni direktor.
(3) Vozila iz tega člena morajo imeti vgrajeno posebno opremo
za varen prevoz zaprtih oseb, opremo za osebno zaščito spremljevalcev ter
opremo za brezžično komuniciranje.
60. člen
Varnostno preurejena kombinirana vozila so preurejena tako,
da varovanim osebam onemogočijo enostaven pobeg iz vozila.
61. člen
(1) Vozila so bele barve, posebej označena in opremljena z
napravami za dajanje svetlobnih in zvočnih signalov.
(2) Na levih in desnih vratih ter na pokrovu motorja je
pritrjen simbol iz 41. člena tega pravilnika v velikosti 200 mm.
(3) Na obeh bočnih straneh vozila ter čelni in zadnji strani
vozila sta okvirno v simetrali višine vozila nalepljena dva trakova odsevne
folije modre barve širine 3 cm v medsebojnem razmaku od 10 do 13 cm, ki se
prilagajajo reliefu karoserije. Simbol iz prejšnjega odstavka je nalepljen v
višini obeh trakov odsevne folije.
(4) Naprave za dajanje svetlobnih signalov se namestijo na
streho vozila, in sicer v sprednjem in zadnjem delu vozila.
(5) Na vozila iz drugega odstavka 59. člena tega pravilnika
se naprave za dajanje svetlobnih signalov namestijo prikrito.
(6) Naprave za dajanje zvočnih signalov se namestijo v
sprednji del vozila, na mestu, kjer ni ovir za dušenje zvoka.
(7) Podroben opis tehničnih zahtev za naprave za dajanje
svetlobnih in zvočnih signalov opredeli generalni direktor z navodilom o
osnovnih standardih za oskrbo Uprave z opremo.
62. člen
(1) Uporaba naprav za dajanje svetlobnih in zvočnih signalov
na vozilih s prednostjo je dovoljena le osebam, ki izpolnjujejo pogoje iz 102.
člena Zakona o pravilih cestnega prometa (Uradni list RS, št. 82/13 – uradno
prečiščeno besedilo, 69/17 – popr., 68/16, 54/17, 3/18 – odl. US, 43/19 –
ZVoz-1B, 92/20 in 123/21), in sicer v naslednjih primerih:
-       
kadar je zaradi urgentne zdravstvene oskrbe treba prepeljati zaprto
osebo ali delavca zavoda in ni moč pričakovati prevoza z reševalnim vozilom,
kar odredi operativni vodja; če pride do zdravstvenih težav med rednim
spremstvom zaprte osebe, odločitev o uporabi sprejme pravosodni policist, ki vodi
oziroma izvaja spremstvo;
-       
za izvedbo posebej tveganega spremstva, če obstajajo indici, da bi bilo
lahko ogroženo zdravje ali življenje pravosodnih policistov ali spremljane
osebe, pri čemer lahko uporabo svetlobnih in zvočnih signalov odredita le
direktor zavoda ali poveljnik oziroma generalni direktor, če gre za usklajeno
akcijo med več zavodi ali v sodelovanju s policijo, oziroma v izjemnem primeru
operativni vodja, če gre za nujno spremstvo izven delovnega časa;
-       
kadar med spremstvom z vozilom pride do izrednega dogodka, zaradi
katerega bi bila ogrožena varnost (zdravje ali življenje) pravosodnih
policistov ali spremljane osebe; odločitev sprejme pravosodni policist, ki vodi
oziroma izvaja spremstvo.
(2) Vsak pravosodni policist, ki uporabi svetlobne in zvočne
signale, mora to zavesti v poročilo o izvedenem spremstvu, pri čemer navede
relacijo in čas ter razlog uporabe.
(3) Zavodi so dolžni na podlagi teh poročil voditi evidenco
uporabe svetlobnih in zvočnih signalov.
63. člen
(1) Vozila iz 1. in 2. točke prvega odstavka 58. člena tega pravilnika
so lahko označena samo s simbolom iz drugega odstavka 42. člena tega
pravilnika.
(2) Vozila, ki so označena s simbolom iz drugega odstavka 42.
člena tega pravilnika, lahko uporabljajo vsi zaposleni v Upravi Republike
Slovenije za izvrševanje kazenskih sankcij, pri čemer ne smejo uporabljati
naprav za dajanje svetlobnih in zvočnih signalov.
VI. POSEBNI DOLOČBI
64. člen
Določbe tega pravilnika smiselno veljajo tudi za pravosodne
policiste, ki varujejo mladoletnike v prevzgojnem domu.
65. člen
Risbe simbolov, značke in označitve vozila iz tega pravilnika
so kot priloge št. 3, 4, 5 in 6 sestavni del tega pravilnika in so objavljene
skupaj z njim.

Priloga št. 1: (črtana)
Priloga
št. 2: Risbe položajnih označb
Priloga
št. 3: Risba simbola iz 42. člena
Priloga
št. 4: Risba simbola iz 43. člena
Priloga
št. 5: Risba simbola iz 41. člena
Priloga
št. 6: Risba označitve vozil iz 61. člena

Pravilnik o nošenju, hrambi in vzdrževanju
orožja, o vrstah in nošenju uniforme pravosodnih policistov in o njihovih
položajnih oznakah ter o uporabi, označitvi in opremi vozil (Uradni list RS,
št. 85/09) vsebuje naslednji prehodni in
končni določbi:
»VII. PREHODNI DOLOČBI
66. člen
(1) Zamenjava in dopolnitev uniform v skladu s tem
pravilnikom se opravi v roku treh let po njegovi uveljavitvi. Dotlej se
uporabljajo stare uniforme.
(2) Poveljnik mora skrbeti, da so pravosodni policisti v
prehodnem času ob opravljanju uradnih nalog izven zavoda enako oblečeni.
(3) Po preteku roka iz prvega in drugega odstavka tega člena
se lahko stare uniforme in simbole še uporablja v zavodih na tistih delovnih
mestih, kjer ni rednega stika z zunanjimi strankami.
67. člen
Vozila iz 58. člena tega pravilnika se zagotovi v skladu z
navodilom o osnovnih standardih za oskrbo Uprave z opremo, ki ga predpiše
generalni direktor.
VIII. KONČNI DOLOČBI
68. člen
Z dnem, ko začne veljati ta pravilnik, preneha veljati
Pravilnik o nošenju, hrambi in vzdrževanju orožja, o vrstah in nošenju uniforme
paznikov ter o uporabi, označitvi in opremi vozil (Uradni list RS, št. 80/01).
69. člen
Ta pravilnik začne veljati naslednji dan po objavi v Uradnem
listu Republike Slovenije.«.

Pravilnik o spremembah in dopolnitvah
Pravilnika o nošenju, hrambi in vzdrževanju orožja, o vrstah in nošenju
uniforme pravosodnih policistov in o njihovih položajnih oznakah ter o uporabi,
označitvi in opremi vozil (Uradni list RS, št. 28/14) vsebuje naslednje prehodne in
končno določbo:
»PREHODNE IN KONČNA DOLOČBA
37. člen
(1) Zamenjava in dopolnitev uniform v skladu s tem
pravilnikom se opravi v roku petih let po njegovi uveljavitvi. Do tedaj se
uporabljajo stare uniforme.
(2) Poveljnik mora skrbeti, da so pravosodni policisti v prehodnem
času ob opravljanju uradnih nalog izven zavoda enako oblečeni.
(3) Po preteku roka iz prvega odstavka tega člena se lahko
stare uniforme in simbole še uporablja v zavodih na tistih delovnih mestih,
kjer ni rednega stika z zunanjimi strankami.
(4) Določbe pravilnika, ki urejajo delitev uniform po
individualnih potrebah, se pričnejo uporabljati 1. januarja 2015.
(5) Nove oznake na vozilih se začnejo uporabljati na novo dobavljenih
vozilih.
38. člen
Ta pravilnik začne veljati naslednji dan po objavi v Uradnem listu
Republike Slovenije.«.

Pravilnik o spremembah in dopolnitvah
Pravilnika o nošenju, hrambi in vzdrževanju orožja, o vrstah in nošenju uniforme
pravosodnih policistov in njihovih položajnih oznakah ter o uporabi, označitvi
in opremi vozil (Uradni list RS, št. 163/21) vsebuje naslednje prehodne in
končno določbo:
»PREHODNE IN KONČNA DOLOČBA
23. člen
(1) Polavtomatske pištole kalibra 7,65 mm in avtomatsko
orožje kalibra 7,62 mm, ki jih pravosodni policisti uporabljajo ob uveljavitvi
tega pravilnika pri izvrševanju uradnih nalog, lahko ostanejo v uporabi do
njihove zamenjave.
(2) Zamenjava in dopolnitev uniform v skladu s tem
pravilnikom se opravi v enem letu po njegovi uveljavitvi.
(3) Poveljnik skrbi, da so do zamenjave in dopolnitve uniform
v skladu s tem pravilnikom pravosodni policisti zunaj zavoda enako oblečeni.
(4) Po preteku roka iz drugega odstavka tega člena se stare
uniforme lahko uporabljajo le na tistih delovnih mestih v zavodih, kjer ni
rednega stika z zunanjimi strankami.
(5) Železne omare za shranjevanje orožja, ki so v uporabi ob
uveljavitvi tega pravilnika, se uporabljajo do zamenjave z omarami v skladu s
4. členom pravilnika.
24. člen
Ta pravilnik začne veljati petnajsti dan po objavi v Uradnem
listu Republike Slovenije.«.