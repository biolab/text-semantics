1. člen
(namen in področje uporabe
smernic)
(1) Evropski organ za vrednostne papirje in trge
(v nadaljnjem besedilu: ESMA) je na podlagi prvega odstavka 16. člena
Uredbe (EU) št. 1095/2010 Evropskega parlamenta in Sveta z dne
24. novembra 2010 o ustanovitvi Evropskega nadzornega organa (Evropski
organ za vrednostne papirje in trge) in o spremembi Sklepa št. 716/2009/ES
ter razveljavitvi Sklepa Komisije 2009/77/ES (UL L št. 331 z dne
15. 12. 2010, str. 84) izdal Smernice o scenarijih za teste izjemnih
situacij v skladu z uredbo o skladih denarnega trga (v nadaljnjem besedilu:
Smernice).
(2) Smernice so objavljene na spletnih straneh Agencije
za trg vrednostnih papirjev (v nadaljnjem besedilu: Agencija) in ESMA.
(3) Smernice določajo skupne referenčne parametre
scenarijev za teste izjemnih situacij, vključenih v teste izjemnih situacij
sklada denarnega trga, ki se izvedejo v skladu z 28. členom Uredbe (EU)
2017/1131 Evropskega parlamenta in Sveta z dne 14. junija 2017 o skladih
denarnega trga (UL L št. 169 z dne 30. 6. 2017, str. 84; v
nadaljnjem besedilu: Uredba 2017/1131/EU).
(4) Smernice so namenjene pristojnim organom ter skladom
denarnega trga in njihovim upravljavcem kot so opredeljeni v Uredbi
2017/1131/EU.
2. člen
(obseg uporabe smernic v
Republiki Sloveniji)
S tem sklepom Agencija določa uporabo Smernic v Republiki
Sloveniji za:
1.     
družbe za upravljanje in upravljavce alternativnih investicijskih
skladov, ki upravljajo sklade denarnega trga ter sklade denarnega trga, ki se
upravljajo sami;
2.     
Agencijo, kadar izvaja pristojnosti in naloge nadzora nad subjekti iz
prejšnje točke.
KONČNE DOLOČBE
3. člen
(prenehanje sklepa)
Z dnem uveljavitve tega sklepa preneha veljati Sklep o
uporabi Smernic o scenarijih za teste izjemnih situacij v skladu s členom 28
uredbe o skladih denarnega trga (Uradni list RS, št. 51/18).
4. člen
(uveljavitev sklepa)
Ta sklep začne veljati petnajsti dan po objavi v Uradnem
listu Republike Slovenije.
Št. 00701-1/2020-2
Ljubljana, dne 16. aprila 2020
EVA 2020-1611-0041
Predsednik sveta
Agencije za trg vrednostnih papirjev
mag. Miloš Čas