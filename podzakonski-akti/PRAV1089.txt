I. SPLOŠNE DOLOČBE
1. člen
S tem pravilnikom je določena maksimalna višina običajnega
odpisa, primanjkljaja blaga (kalo, razbitje in okvara nosilcev besede, slike
zvoka), ki se šteje za normalnega ter zato predstavlja redni strošek poslovanja
gospodarskega subjekta.
Primanjkljaj blaga šteje za jemanje blaga za neposlovne
namene, razen primanjkljaja in uničenja iz naslova kala, razbitja in okvare
blaga, ki nastanejo zaradi manipulacije z blagom v času prevoza in skladiščenja
pri gospodarskih subjektih časopisnozaložniške in založniške dejavnosti.
Za remitendo štejejo neprodani izvodi založnika.
2. člen
Določbe tega pravilnika veljajo za vse tiste gospodarske
subjekte, ki opravljajo grafično, časopisno-informativno in založniško
dejavnost na pridobiten način in so po standardni klasifikaciji dejavnosti
registrirani v:
58.110   izdajanje knjig
58.120   izdajanje imenikov in adresarjev
58.130   izdajanje časopisov
58.140   izdajanje revij in druge periodike
58.190   drugo založništvo
59.120   post produkcijske dejavnosti pri
izdelavi filmov, video filmov, televizijskih oddaj
59.130   distribucija filmov, video filmov,
televizijskih oddaj
59.140   kinematografska dejavnost
59.200   snemanje in izdajanje zvočnih
zapisov in muzikalij
47.610   trgovina na drobno v specializiranih
prodajalnah s knjigami
47.621   trgovina na drobno s časopisi in
revijami
47.622   trgovina na drobno s papirjem in
pisalnimi potrebščinami.
Določbe tega pravilnika veljajo tudi za uvoznike nosilcev
besede, slike, zvoka.
3. člen
Kalo je izguba oziroma uničenje blaga, ki nastane zaradi
lastnosti blaga s sušenjem, krčenjem, izhlapevanjem in se kaže na teži, obsegu
ali površini blaga.
Remitenda so neprodani izvodi tiskanih publikacij, knjig,
časopisov in revij ter drugih oblik objavljanja uredniško oblikovanih
programskih vsebin, ki so dostopne javnosti.
Razbitje je izguba ali uničenje blaga, ki nastane pri
manipulaciji z lomljivim blagom (steklo, porcelan, keramika, ipd.).
Okvara je izguba ali uničenje blaga, ki nastane zaradi
kemičnih ali fizikalnih vplivov in ima za posledico spremembo kemičnih,
fizikalnih, funkcionalnih in estetskih lastnosti blaga.
4. člen
Kalo, razbitje ali okvara blaga se ugotavlja:
-       
neposredno po nastanku izgube ali uničenja blaga pri prevozu in skladiščenju
blaga,
-       
z izrednim popisom blaga v skladišču,
-       
z rednim letnim popisom blaga v skladišču.
Remitenda se ugotavlja iz dokumentacije kot razlika med
natisnjenimi in dejansko prodanimi izvodi.
O ugotovljeni izgubi oziroma uničenju blaga se obvezno sestavi
zapisnik.
5. člen
Odpis blaga zaradi izgube (kalo, razbitje in okvara) do
maksimalne višine, ki jo določa ta pravilnik, se šteje za odpis, ki je oproščen
plačila davka na dodano vrednost.
Od odpisa, ki presega odpis, izračunan na podlagi maksimalnih
stopenj iz tega pravilnika, se obračunava in plačuje davek na dodano vrednost.
Gospodarske družbe evidentirajo ugotovljene izgube in
uničenje blaga (kalo, razbitje in okvara), v svojih poslovnih knjigah (odpis
blaga).
Od vrednosti remitendnih izvodov tiskanih publikacij iz 4.
člena tega pravilnika se DDV ne obračunava.
II. STOPNJE NORMALNEGA ODPISA BLAGA
6. člen
Ob normalnih pogojih poslovanja ter ob skrbnem in strokovnem
ravnanju z blagom, se kot normalen odpis blaga (kalo, razsip, razbitje in
okvara) šteje odpis blaga, izračunan ali od nabavne vrednosti v določeni
obračunski dobi prodanega blaga ali od proizvedenih količin blaga po naslednjih
kriterijih in v naslednjih stopnjah:
1.     
Poškodbe zaradi manipulacij blaga v skladišču založnika, komisionarja
ali konsignaterja v stopnji 2%,
2.     
Šteje se, da promet ni bil opravljen, če kupec v dogovorjenem roku vrne
prodajalcu neprodano število tiskanih publikacij, knjig, časopisov in revij ali
jih zaradi zastaralnega roka ni mogel prodati:
- 
kot najkasnejši zastaralni rok za tiskane publikacije, časopise in
revije se šteje izid naslednje številke publikacije, časopisa ali revije,
- 
kot zastaralni rok knjig in drugih nosilcev besede, slike in zvoka se
šteje 3 leta od dobave (račun tiskarja), pri čemer se lahko po enem letu po
nabavi zmanjša nabavna vrednost za 25%, po dveh letih še za 25% (kar skupno
znese za prvi dve leti 50% nabavne vrednosti) in po treh letih še nadaljnjih
50% (kar skupno znese za tri leta skupaj 100% odpis nabavne vrednosti),
- 
kot zastaralni rok učbenika se šteje manj kot 3 leta v primeru, da je
učbenik potreben prenove v minimalnem obsegu 30% učbenika oziroma ko učbeniku
poteče registracija.
3.     
Kot normalen odpis blaga se štejejo tudi dolžnostni izvodi, predpisani s
posebnimi zakoni ter pravilniki (kot npr. pravilnik o sofinanciranju avtorskih
honorarjev, zakon o obveznem izvodu tiska,...).
4.     
Za razumno količino brezplačnih poslovnih vzorcev iz 5. člena zakona o
DDV se šteje maksimalna vrednost 2% celotne naklade pod pogojem, da so dani v
taki obliki, da ni možna njihova nadaljnja prodaja.
5.     
Za razumno količino brezplačnih poslovnih vzorcev iz 5. člena zakona o
DDV se pri izvirni slovenski in prevodni literaturi ter pri ostalih nosilcih
besede, slike, zvoka v nakladi do 1000 izvodov šteje maksimalna količina 60
izvodov oziroma vrednost 2% celotne naklade pod pogojem, da so dani v taki
obliki, da ni možna njihova nadaljnja prodaja.
6.     
Šteje se, da promet ni bil opravljen, če založnik ali uvoznik remitendne
izvode zaradi zastaralnega roka nameni za uničenje.

Pravilnik o stopnjah običajnega odpisa,
primanjkljaja blaga in remitende (kalo, razbitje in okvara nosilcev besede,
slike, zvoka) (Uradni list RS, št. 53/99) vsebuje naslednjo končno določbo:
»7. člen
Ta pravilnik začne veljati naslednji dan po objavi v Uradnem
listu Republike Slovenije.«.

Dopolnitev pravilnika o stopnjah običajnega
odpisa, primanjkljaja blaga in remitende (kalo, razbitje in okvara nosilcev
besede, slike, zvoka) (Uradni list RS, št. 79/99) vsebuje naslednjo končno določbo:
»2. člen
Ta dopolnitev pravilnika začne veljati naslednji dan po
objavi v Uradnem listu Republike Slovenije.«.

Pravilnik o spremembah in dopolnitvah
Pravilnika o stopnjah običajnega odpisa, primanjkljaja blaga in remitende
(kalo, razbitje in okvara nosilcev besede, slike, zvoka) (Uradni list RS, št. 19/09) vsebuje naslednjo končno določbo:
»4. člen
Ta pravilnik začne veljati naslednji dan po objavi v Uradnem
listu Republike Slovenije, uporablja pa se od 1. 1. 2009.«.