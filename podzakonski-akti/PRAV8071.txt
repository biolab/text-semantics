1. člen
(vsebina pravilnika)
Ta pravilnik določa višino stroškov
pooblaščene organizacije:
-      
za izdelavo predhodnega mnenja o ustreznosti
elaborata, ki določa naziv vina PTP,
-      
za spremljanje dozorevanja grozdja,
-      
za izdelavo mnenja o ustreznosti količine in
kakovosti grozdja za pridelavo vrhunskega vina ZGP,
-      
za izotopske analize in
-      
za izvedbo dodatnega izobraževanja za
pokuševalce.
2. člen
(predhodno mnenje o ustreznosti elaborata,
ki določa naziv vina PTP)
(1) Višina stroškov za izdelavo
predhodnega mnenja o ustreznosti elaborata, ki določa naziv vina PTP, je 800 eurov.
(2) (črtan)
(3) (črtan)
3. člen
(spremljanje dozorevanja grozdja)
(1) Skupna višina sredstev v letu 2016, namenjenih plačilu stroškov spremljanja dozorevanja grozdja v
letu 2015, znaša 102.958
eurov. Sredstva se zagotovijo iz proračuna Republike Slovenije.
(2) Pooblaščene organizacije za
spremljanje dozorevanja grozdja, imenovane v skladu s predpisom, ki ureja
kontrolo kakovosti grozdja v času trgatve uveljavljajo sredstva na obrazcu, ki
je kot priloga 1 sestavni del tega pravilnika, in mu priložijo poročilo o
opravljenem delu in izvedenih analizah ter obračun stroškov. Zahtevki se
vložijo na ministrstvo do 30. aprila v letu, ki sledi letu spremljanja
dozorevanja grozdja.
4. člen
(mnenje o ustreznosti količine in
kakovosti grozdja za pridelavo vrhunskega vina ZGP)
(1) Skupna višina sredstev v letu 2016, namenjenih plačilu izdelave mnenj o ustreznosti količine in
kakovosti grozdja za pridelavo vrhunskega vina ZGP, znaša 24.200 eurov. Sredstva se zagotovijo iz proračuna Republike Slovenije.
(2) Višina priznanih stroškov za
izdelavo mnenja o ustreznosti količine in kakovosti grozdja za pridelavo
vrhunskega vina ZGP znaša:
-      
za pridelovalce – kupce grozdja, ki imajo
ustrezno opremo za merjenje količine in kakovosti grozdja, za katere se pregled
opravi v skladu s pravilnikom, ki ureja kontrolo kakovosti grozdja v času
trgatve, skupaj z DDV 85 eurov za posamezen pregled;
-      
za pridelovalce – kupce grozdja, ki ne
razpolagajo z ustrezno opremo, za katere se pregled opravi, v skladu s
pravilnikom, ki ureja kontrolo kakovosti grozdja v času trgatve, skupaj z DDV
60 eurov za en vzorec ter dodatnih 0,75 eurov za vsak naslednji vzorec;
-      
za pridelovalce vina iz lastnega grozdja, ki ne
razpolagajo z ustrezno opremo, za katere se pregled opravi v skladu s
pravilnikom, ki ureja kontrolo kakovosti grozdja v času trgatve, skupaj z DDV
20 eurov za vsak vzorec.
(3) Pooblaščena organizacija za
ugotavljanje količine in kakovosti, imenovana v skladu s predpisom, ki ureja
ugotavljanje količine in kakovosti grozdja za vrhunsko vino ZGP, ki opravi
pregled količine in kakovosti grozdja pri pridelovalcih, pridobi sredstva, ko
opravi preglede iz prejšnjega odstavka in pridobi 20 odstotno plačilo v
prejšnjem odstavku določenih priznanih stroškov. 20 odstotno plačilo krije
pridelovalec, pri katerem se ugotavljata količina in kakovost grozdja,
namenjenega pridelavi v vrhunsko vino ZGP. Plačilo v višini preostalih 80
odstotkov priznanih stroškov se izvede upravičencu na podlagi podpisanih pogodb
med njim in ministrstvom in prejetega zbirnega računa za vse pridelovalce
skupaj z navedbo priznanih stroškov za izdelavo mnenja o ustreznosti količine
in kakovosti grozdja za pridelavo vrhunskega vina ZGP iz prejšnjega odstavka.
Zbirni račun mora biti poslan ministrstvu najpozneje do 30. aprila leta, ki
sledu letu trgatve.
(4) (črtan)
5. člen
(izdelava izotopskih analiz)
(1) Skupna višina sredstev v letu 2016, namenjenih plačilu izdelave izotopskih analiz, znaša 15.000
eurov. Sredstva se zagotovijo iz proračuna Republike Slovenije.
(2) Sredstva se izplačajo po prejetem
poročilu o opravljenih izotopskih analizah na podlagi prejetega računa, ki mora
biti poslan na ministrstvo s strani javnega raziskovalnega zavoda, ki deluje na
področju vinogradništva in vinarstva, in je imenovan z odločbo ministra v
skladu z zakonom, ki ureja vino, najpozneje do 29. oktobra tekočega leta.
6. člen
(dodatno izobraževanje pokuševalcev)
(1) Skupna višina sredstev v
letu 2016, namenjenih plačilu dodatnega izobraževanja
pokuševalcev, znaša 5.600 eurov. Sredstva se
zagotovijo iz proračuna Republike Slovenije.
(2) Sredstva, v višini 80 odstotkov
stroškov dodatnega izobraževanja pokuševalcev, se izplačajo na podlagi
prejetega računa, ki mora biti poslan s strani pooblaščene organizacije za
izobraževanje pokuševalcev vina na ministrstvo najpozneje do 29. oktobra
tekočega leta, katerega priloga je dokazilo, da so upravičenci do dodatnega
izobraževanja – pokuševalci že plačali 20 odstotkov stroškov izobraževanja.
6.a člen
Vsa sredstva, namenjena plačilu nalog iz
tega pravilnika, zagotovi Ministrstvo za kmetijstvo, gozdarstvo in
prehrano v okviru strokovnih nalog v rastlinski proizvodnji.

Priloga 1: Zahtevek za podporo za plačilo stroškov
spremljanja dozorevanja grozdja

Pravilnik o višini stroškov za izdelavo
predhodnega mnenja o ustreznosti elaborata, ki določa naziv PTP, za spremljanje
dozorevanja grozdja, za mnenje o ustreznosti količine in kakovosti grozdja za
pridelavo vrhunskega vina ZGP, za izdelavo izotopskih analiz in za dodatno
izobraževanje pokuševalcev (Uradni list RS, št. 31/08) vsebuje naslednjo končno določbo:
»7. člen
(uveljavitev
pravilnika)
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o spremembah Pravilnika o višini
stroškov za izdelavo predhodnega mnenja o ustreznosti elaborata, ki določa
naziv PTP, za spremljanje dozorevanja grozdja, za mnenje o ustreznosti količine
in kakovosti grozdja za pridelavo vrhunskega vina ZGP, za izdelavo izotopskih
analiz in za dodatno izobraževanje pokuševalcev (Uradni list RS, št. 104/09) vsebuje naslednjo končno določbo:
»6. člen
Ta pravilnik začne veljati petnajsti dan po
objavi v Uradnem listu Republike Slovenije.«.

Pravilnik o spremembah in dopolnitvi
Pravilnika o višini stroškov za izdelavo predhodnega mnenja o ustreznosti
elaborata, ki določa naziv PTP, za spremljanje dozorevanja grozdja, za mnenje o
ustreznosti količine in kakovosti grozdja za pridelavo vrhunskega vina ZGP, za
izdelavo izotopskih analiz in za dodatno izobraževanje pokuševalcev (Uradni
list RS, št. 51/12) vsebuje naslednjo končno določbo:
»7. člen
Ta pravilnik začne veljati petnajsti dan po
objavi v Uradnem listu Republike Slovenije.«.

Pravilnik o spremembah Pravilnika o višini
stroškov za izdelavo predhodnega mnenja o ustreznosti elaborata, ki določa
naziv PTP, za spremljanje dozorevanja grozdja, za mnenje o ustreznosti količine
in kakovosti grozdja za pridelavo vrhunskega vina ZGP, za izdelavo izotopskih
analiz in za dodatno izobraževanje pokuševalcev (Uradni list RS, št. 32/13) vsebuje naslednjo končno določbo:
»7. člen
Ta pravilnik začne veljati petnajsti dan po
objavi v Uradnem listu Republike Slovenije.«.

Pravilnik o spremembah Pravilnika o višini
stroškov za izdelavo predhodnega mnenja o ustreznosti elaborata, ki določa
naziv PTP, za spremljanje dozorevanja grozdja, za mnenje o ustreznosti količine
in kakovosti grozdja za pridelavo vrhunskega vina ZGP, za izdelavo izotopskih
analiz in za dodatno izobraževanje pokuševalcev (Uradni list RS, št. 15/14)
vsebuje naslednjo končno določbo:
»6. člen
Ta pravilnik začne veljati petnajsti dan po
objavi v Uradnem listu Republike Slovenije.«.

Pravilnik o spremembah Pravilnika o višini
stroškov za izdelavo predhodnega mnenja o ustreznosti elaborata, ki določa
naziv PTP, za spremljanje dozorevanja grozdja, za mnenje o ustreznosti količine
in kakovosti grozdja za pridelavo vrhunskega vina ZGP, za izdelavo izotopskih
analiz in za dodatno izobraževanje pokuševalcev (Uradni list RS, št. 17/15)
vsebuje naslednjo končno določbo:
»6. člen
Ta pravilnik začne veljati petnajsti dan po
objavi v Uradnem listu Republike Slovenije.«.

Pravilnik o spremembah Pravilnika o višini
stroškov za izdelavo predhodnega mnenja o ustreznosti elaborata, ki določa
naziv PTP, za spremljanje dozorevanja grozdja, za mnenje o ustreznosti količine
in kakovosti grozdja za pridelavo vrhunskega vina ZGP, za izdelavo izotopskih
analiz in za dodatno izobraževanje pokuševalcev (Uradni list RS, št. 29/16)
vsebuje naslednjo končno določbo:
»6. člen
Ta pravilnik začne veljati naslednji dan po
objavi v Uradnem listu Republike Slovenije.«.