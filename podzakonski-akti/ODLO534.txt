I
Ustanovi se Svet za radiodifuzijo (v nadaljnjem besedilu:
Svet).
Svet ima predsednika in osem članov, ki jih iz vrst
strokovnjakov s področja radiodifuzije in javnih delavcev, od teh štiri
predlaga Vlada Republike Slovenije, imenuje Državni zbor Republike Slovenije.
Mandat predsednika in članov Sveta je pet let in so lahko po
preteku mandata ponovno imenovani.
II
(prenehala veljati)
III
Svet je pri svojem delu samostojen.
Način dela opredeli s poslovnikom, ki ga sprejme na prvi
seji.
Za svoje delo imajo predsednik in člani Sveta pravico do
povračila stroškov in nagrade.
Za povračilo stroškov se uporabljajo zneski povračil,
nadomestil in drugih prejemkov za zaposlene v republiških državnih organih, ki
jih v Uradnem listu Republike Slovenije objavlja Ministrstvo za pravosodje.
Mesečna nagrada, ki je
sorazmerna obsegu opravljenega dela, znaša za člane največ do višine neto
zneska izhodiščne bruto plače za prvi tarifni razred dogovorjene s kolektivno
pogodbo za negospodarske dejavnosti in za predsednika največ do trikratne
višine navedenega zneska. Kriteriji za višino nagrade se opredelijo s
poslovnikom, o konkretni višini pa sklepa svet.

Odlok o ustanovitvi Sveta za radiodifuzijo in
o imenovanju predsednika in osem članov Sveta (Uradni list RS, št. 30/94) vsebuje naslednjo končno določbo:
»IV
Ta odlok stopi v veljavo naslednji dan po objavi v Uradnem
listu Republike Slovenije.«.

Odlok o
spremembi odloka o ustanovitvi Sveta za radiodifuzijo in o imenovanju
predsednika in osem članov Sveta (Uradni list RS, št. 9/98) vsebuje naslednjo končno določbo:
»II
Ta odlok stopi v veljavo naslednji dan po objavi v Uradnem
listu Republike Slovenije.«.

Odlok o
imenovanju predsednika in osmih članov Sveta za radiodifuzijo (Uradni list RS,
št. 42/99) vsebuje naslednjo končno določbo:
»III
Ta odlok začne veljati naslednji dan po objavi v Uradnem
listu Republike Slovenije.«.

Odlok o
spremembi odloka o ustanovitvi Sveta za radiodifuzijo in o imenovanju
predsednika in osem članov sveta (Uradni list RS, št. 17/00) vsebuje naslednjo končno določbo:
»II
Ta odlok začne veljati naslednji dan po objavi v Uradnem
listu Republike Slovenije.«.