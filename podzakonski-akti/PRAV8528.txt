I. SPLOŠNI DOLOČBI
1. člen
(1) Ta pravilnik določa vodenje
registra neposrednih in posrednih uporabnikov državnega in občinskih
proračunov, proračunov, zakladnic in nadzornikov transakcij javnofinančnih
prihodkov (v nadaljnjem besedilu: register) pri Upravi Republike Slovenije za
javna plačila (v nadaljnjem besedilu: UJP).
(2) Ta pravilnik določa tudi postopke
odpiranja in zapiranja računov neposrednih in posrednih uporabnikov državnega
in občinskih proračunov (v nadaljnjem besedilu: proračunski uporabnik) ter
nosilcev javnih pooblastil, kadar na podlagi le-teh nadzirajo javnofinančne
prihodke (v nadaljnjem besedilu: nadzornik).
1.a člen
(1) Posamezni izrazi, uporabljeni v tem pravilniku,
imajo naslednji pomen:
-      
Imetnik računa oziroma podračuna je proračunski uporabnik, ki sredstva
računa oziroma podračuna vodi v svoji poslovni knjigi.
-      
Prejemnik sredstev je proračunski uporabnik, kateremu bodo sredstva
obveznih dajatev in drugih javno finančnih prihodkov razporejena.
-      
Uporabnik računa je proračunski uporabnik, ki mu imetnik računa dovoli
razpolaganje s sredstvi preko tega računa.
(2) Ne glede na prvo alinejo prejšnjega
odstavka sredstva enotnega zakladniškega računa (v nadaljnjem besedilu: EZR)
vodi upravljavec sredstev sistema EZR v svoji poslovni knjigi.
II. OPREDELITEV REGISTRA IN NAMEN
2. člen
(1) UJP vodi register kot enotno, z
drugimi evidencami povezano, informatizirano bazo podatkov. Za neposredne in
posredne uporabnike državnega in občinskih proračunov, ki se ustanovijo na
podlagi zakona ali drugega predpisa in se ne registrirajo pri nobenem drugem
registrskem organu, ter za proračune in zakladnice je UJP registrski organ.
(2) Register se vodi na podlagi šifre
proračunskega uporabnika, proračuna, zakladnice ter nadzornika in drugih podatkov
o proračunskem uporabniku, proračunu, zakladnici ter nadzorniku.
3. člen
Register je zbir podatkov o proračunskih
uporabnikih, proračunih in zakladnicah, računih proračunskih uporabnikov, podatkih
za obveščanje proračunskih uporabnikov in vsebuje druge podatke, povezane s
proračunskimi uporabniki, proračuni in zakladnicami, o katerih se vodijo uradne
evidence pri drugih državnih organih.
4. člen
Na podlagi podatkov registra se zagotavlja:
-      
opravljanje plačilnih storitev za proračunske uporabnike,
-      
poročanje o prihodkih in odhodkih, prejemkih in izdatkih ter premoženju
in upravljanju z likvidnostjo proračunskih uporabnikov,
-      
podatke za register transakcijskih računov,
-      
obveščanje proračunskih uporabnikov in
-      
izvrševanje drugih nalog, določenih s predpisi.
III. VSEBINA REGISTRA
5. člen
Register vsebuje naslednje podatke:
1.    
o proračunskih uporabnikih, proračunih in zakladnicah,
2.    
o računih,
3.    
za obveščanje o stanju in prometu na računih.
6. člen
(1) Podatki o proračunskih uporabnikih
so:
1.    
Identifikacija proračunskega uporabnika:
- 
šifra proračunskega uporabnika,
- 
naziv,
- 
kratek naziv,
- 
naslov (statistična regija, občina, naselje ulica, hišna številka,
poštna številka in pošta),
- 
vrsta organizacije,
- 
matična številka,
- 
davčna številka,
- 
elektronski naslov,
- 
telefonska številka,
- 
številka telefaksa,
- 
status,
- 
nasledstvo (šifra, matična številka, naziv, opis nasledstva),
- 
skupina po SKIS.
2.    
Vključenost v proračun:
- 
tip proračunskega uporabnika,
- 
skupina ali podskupina po pravilniku, ki določa proračunske uporabnike,
- 
šifra proračuna, kateremu proračunski uporabnik pripada.
3.    
Dejavnost (šifra SKD):
- 
glavna dejavnost,
- 
registrirane dejavnosti.
4.    
Ustanovitelji:
- 
podatki o ustanoviteljih (šifra, ime in priimek ali naziv),
- 
tip ustanovitelja.
5.    
Zastopniki:
- 
podatki o zastopnikih.
6.    
Upravljanje z likvidnostjo:
- 
skupina za upravljanje z likvidnostjo,
- 
pripadnost sistemu EZR.
7.    
Plačne skupine:
- 
oznaka plačne skupine.
8.    
Vpisi v register:
- 
datum vključitve,
- 
datum izključitve,
- 
datum ustanovitve.
(2) Podatki o proračunih so:
1.    
Identifikacija proračuna:
- 
šifra za izvrševanje državnega oziroma občinskih proračunov,
- 
naziv,
- 
kratek naziv.
2.    
Upravljavec:
- 
podatki o upravljavcu (šifra, naziv).
3.    
Vpisi v register:
- 
datum vključitve,
- 
datum izključitve.
(3) Podatki o zakladnicah so:
1.    
Identifikacija zakladnice:
- 
šifra za upravljanje z likvidnostjo sistemov EZR,
- 
naziv,
- 
kratek naziv.
2.    
Upravljavec:
- 
podatki o upravljavcu (šifra, naziv).
3.    
Vpisi v register:
- 
datum vključitve,
- 
datum izključitve,
- 
datum zadnje spremembe.
(4) Podatki iz tretjega odstavka tega
člena, ki so povezave z drugimi podatkovnimi bazami, so:
-      
matična številka,
-      
davčna številka in
-      
SKIS.
7. člen
Podatki o računih so:
1.    
tip računa,
2.    
številka računa,
3.    
številka računa za plačilo stroškov plačilnih storitev,
4.    
številka računa za pripis obresti,
5.    
popolni ali dolgi naziv računa,
6.    
kratek naziv računa,
7.    
valute računa,
8.    
vrsta računa po zahtevah upravljavca registra transakcijskih računov,
9.    
imetnik računa,
10.  souporaba
računa,
11.  nadzorniki
za promet in stanje na računu,
12.  aktivnost,
13.  oznaka
za objavo v registru transakcijskih računov,
14.  datum
odprtja računa,
15.  datum
zadnje spremembe,
16.  oznaka
izvršenega prenosa v register transakcijskih računov,
17.  datum
zaprtja,
18.  pravni
naslednik računa,
19.  šifra
proračunskega uporabnika računovodje, ki vodi računovodstvo imetnika, 
20.  šifra
proračunskega uporabnika končnega prejemnika sredstev,
21.  SKIS,
22.  uporabniki
računa.
8. člen
Podatki za obveščanje o stanju in prometu
na računih so:
1.    
imena prejemnikov obvestil,
2.    
naslovi prejemnikov obvestil (vključno z elektronskim naslovom),
3.    
način dostave obvestil,
4.    
vrsta obvestila.
IV. NAČIN VODENJA REGISTRA
9. člen
(1) UJP vodi register na podlagi
podatkov, predloženih s strani proračunskih uporabnikov oziroma njihovih
ustanoviteljev in na podlagi podatkov iz drugih registrov in evidenc.
(2) Podatke za identifikacijo
proračuna oziroma zakladnice ter podatke o upravljavcu zagotavlja ministrstvo
za finance oziroma občina, podatke o pripadnosti sistemu EZR, skupini za
upravljanje z likvidnostjo, številki računa za pripis obresti, oznaki za vloge
in oznaki za likvidnostna posojila zagotavlja organizacijski del ministrstva za
finance, ki upravlja z likvidnostjo sistema EZR države, oziroma občina, podatek
o plačni skupini pa ministrstvo, pristojno za sistem plač v javnem sektorju.
(3) Podatki morajo biti zagotovljeni
najkasneje v 10 dneh po vzpostavitvi delovanja proračuna oziroma najkasneje v
10 dneh po sklenitvi pogodbe z Banko Slovenije o vodenju enotnega zakladniškega
računa.
(4) UJP je dolžna preverjati
pravilnost predloženih podatkov ter zagotoviti pravilno in pravočasno
vpisovanje podatkov ter evidentiranje vseh sprememb v register.
(5) UJP vpiše podatke v register, če
so izpolnjeni pogoji za vpis.
(6) UJP vodi register na način, da je
zagotovljeno trajno spremljanje vseh vpisov v register (zgodovina podatkov).
10. člen
UJP vpiše podatke v register takoj po
ugotovitvi izpolnitve pogojev za vpis v skladu s petim odstavkom 13. člena tega
pravilnika. Morebitne manjkajoče podatke iz nabora podatkov, ki so predpisani z
vsebino registra oziroma njihove spremembe, pa najkasneje naslednji delovni dan
po prejemu.
11. člen
(1) UJP v posebnem navodilu določi
vsebino in obliko vlog (obrazcev) za:
-      
vpis v register, spremembo podatkov registra in izbris iz registra ter
-      
odprtje računa, spremembo podatkov računa in zaprtje računa.
(2) V navodilu iz prejšnjega odstavka
določi tudi katere listine PU predloži kot dokazilo imenovanja osebe, pooblaščene
za zastopanje PU, kadar vpis v sodni register ni obvezen oziroma sprememba v
sodni register še ni vnesena.
(3) Navodila, informacije in obrazci
za vpis, spremembo ali izbris podatkov morajo biti dostopni na spletni strani
UJP ali v papirni obliki v območnih enotah UJP.
V. VKLJUČITEV ALI IZKLJUČITEV IZ REGISTRA
12. člen
Državni in občinski organ ali organizacija
ter pravna oseba, ki izpolnjuje pogoje iz predpisa, ki ureja določitev neposrednih
in posrednih uporabnikov državnega in občinskih proračunov, se prične oziroma
preneha obravnavati kot neposredni in posredni uporabnik z dokončnostjo sklepa
o vključitvi oziroma izključitvi iz registra.
13. člen
(1) Ustanovitelj, zakoniti zastopnik
ali oseba, pooblaščena za zastopanje organa ali pravne osebe, (v nadaljnjem
besedilu: zastopnik) mora za pridobitev statusa proračunskega uporabnika
najpozneje v petih delovnih dneh od ustanovitve oziroma od vpisa v primarni ali
drug register vložiti vlogo za vpis v register proračunskih uporabnikov pri
UJP.
(2) V primeru nepopolne vloge UJP
pozove vložnika, da v roku petih delovnih dni dopolni vlogo. Če vložnik vloge
ne dopolni v določenem roku, UJP vlogo s sklepom zavrže.
(3) Ne glede na prvi in drugi odstavek
tega člena UJP uvede ali nadaljuje postopek po uradni dolžnosti, če je vpis v
register v javnem interesu in če so izpolnjeni pogoji iz predpisa, ki ureja
merila za določitev neposrednih in posrednih uporabnikov državnega in občinskih
proračunov.
(4) Če organ ali pravna oseba ne
izpolnjuje pogojev za vpis v register proračunskih uporabnikov, UJP izda sklep
o zavrnitvi vpisa.
(5) Če so izpolnjeni pogoji, določeni
v predpisu iz 12. člena tega pravilnika, UJP izda sklep o vključitvi v register
in ga vroči proračunskemu uporabniku. O vpisu podatkov iz 6. in 7. člena tega pravilnika izda UJP obvestilo in ga posreduje proračunskemu uporabniku,
ustanovitelju ter upravljavcu sredstev sistema EZR države oziroma občine.
14. člen
Pravna oseba, ki je pridobila status
proračunskega uporabnika v skladu s tem pravilnikom in je predhodno poslovala
prek enega ali več transakcijskih računov pri bankah, je dolžna v roku 30 dni
po dokončnosti sklepa iz petega odstavka 13. člena tega pravilnika zapreti vse
transakcijske račune v bankah.
15. člen
(1) UJP izvede postopek izključitve
proračunskega uporabnika iz registra na podlagi vloge ali po uradni dolžnosti.
(2) Zastopnik proračunskega uporabnika
mora najpozneje v petih delovnih dneh od izbrisa iz primarnega registra oziroma
veljavnosti predpisa, na podlagi katerega preneha obstajati ali v primeru
prenehanja izpolnjevanja pogojev za status proračunskega uporabnika, o tem
obvestiti UJP ter predložiti dokumentacijo v skladu s tem pravilnikom in
navodilom UJP.
(3) UJP ob upoštevanju kriterijev,
določenih v predpisu iz 12. člena tega pravilnika, izda sklep o zavrnitvi vloge
za izključitev ali sklep o izključitvi iz registra in ga posreduje
proračunskemu uporabniku, ustanovitelju in upravljavcu sredstev sistema EZR
države oziroma občine.
16. člen
Pravna oseba, ki je izgubila status
proračunskega uporabnika, je dolžna z dnem dokončnosti sklepa o izključitvi iz
registra zapreti vse podračune pri UJP v skladu s tem pravilnikom. Z dnem dokončnosti
sklepa UJP ne sprejme več nobenega plačilnega navodila v breme teh podračunov,
razen plačilnega navodila za prenos denarnih sredstev na podračun oziroma
transakcijski račun pravnega naslednika, in sicer le če na dan izvršitve tega
plačilnega navodila razpolaga tudi s predloženo zahtevo za zaprtje računov pri
UJP.
VI. STATUSNE IN DRUGE SPREMEMBE
17. člen
(1) Podatke v zvezi s statusnimi in
drugimi spremembami iz tega poglavja, vezane na proračunske uporabnike, UJP
pridobiva iz primarnih registrov, če ta pravilnik ne določa drugače.
(2) Proračunski uporabnik, za katerega
je register primarni register, je dolžan UJP obvestiti o statusnih in drugih
spremembah najkasneje v petih delovnih dneh po nastanku spremembe.
(3) Kolikor proračunski uporabnik ne
izpolni svoje dolžnosti iz prejšnjega odstavka v predvidenem roku in so na
podlagi poslovanja proračunskega uporabnika ugotovljene statusne in druge
spremembe, UJP uvede postopek vpisa teh sprememb v register po uradni
dolžnosti.
18. člen
Ob pripojitvi proračunskega uporabnika k
drugemu proračunskemu uporabniku mora zastopnik proračunskega uporabnika, h
kateremu je bila opravljena pripojitev, UJP predložiti podatke o nasledstvu. Ob
spojitvi proračunskih uporabnikov v novega proračunskega uporabnika mora
zastopnik novega proračunskega uporabnika UJP predložiti podatke o nasledstvu.
19. člen
Ob razdružitvi proračunskega uporabnika v
dva ali več novih proračunskih uporabnikov mora zastopnik proračunskega
uporabnika, ki se zaradi razdružitve izključi iz registra, UJP predložiti
podatke o nasledstvu.
20. člen
(1) Proračunski uporabnik mora UJP
predložiti seznam deponiranih podpisov oseb, ki so pooblaščene za razpolaganje
s sredstvi na računu in podpisovanje pisnih in elektronskih plačilnih navodil,
kadar ta niso podpisana s kvalificiranim digitalnim potrdilom, če se spremeni:
-      
način podpisovanja plačilnih navodil (posamično ali kolektivno, oblika
lastnoročnega podpisa);
-      
podpisnik ali osebno ime osebe, pooblaščene za podpisovanje plačilnih
navodil;
-      
žig, če ga je proračunski uporabnik določil kot obveznega na pisnem
plačilnem navodilu oziroma ob ukinitvi njegove uporabe.
(2) Proračunskemu uporabniku ni
potrebno predložiti seznama deponiranih podpisov v primeru prenosa podračunov
iz enega v drug sistem EZR.
(3) V primeru odprtja dodatnega
podračuna z istimi pogoji, ki veljajo za ostale že odprte podračune,
proračunski uporabnik predloži le dopolnjen seznam podračunov, ki je priloga
seznama deponiranih podpisov.
(4) UJP upošteva spremembo zastopnika
proračunskega uporabnika:
-      
z dnem prejema dokumentacije, določene v navodilu UJP, iz katere je
razvidno imenovanje novega zastopnika, ne glede na izvedbo vpisa spremembe
zastopnika v primarnem registru;
-      
z dnem prejema obvestila o začetku stečajnega postopka ali postopka
prisilne likvidacije nad posrednim proračunskim uporabnikom oziroma najkasneje
s potekom osmih dni po objavi sklepa o začetku postopka na spletni strani
AJPES.
(5) UJP upošteva spremembo oseb,
pooblaščenih za razpolaganje s sredstvi na računu in podpisovanje plačilnih navodil:
-      
z dnem prejema novega seznama deponiranih podpisov;
-      
z dnem prejema pisnega obvestila o preklicu pooblastila za razpolaganje
s sredstvi in podpisovanje plačilnih navodil.
21. člen
Ob vpisu spremembe v registru izda UJP
obvestilo o spremembi, ki ga posreduje proračunskemu uporabniku, - ustanovitelju
in upravljavcu sredstev sistema EZR države oziroma občine.
21.a člen
Če proračunski uporabnik kljub pozivu UJP
ne izpolni svoje dolžnosti iz 16. člena ter VI. poglavja tega pravilnika, UJP
ne sprejema plačilnih navodil v breme njegovih podračunov in ponovno pisno
pozove proračunskega uporabnika, naj v petnajstih dneh po vročitvi poziva
odpravi ugotovljene statusne nepravilnosti in obvesti UJP o nadaljnji uporabi
podračuna.
VII. ODPIRANJE RAČUNOV
22. člen
Proračunski uporabnik, ki želi odpreti
račun, mora UJP predložiti dokumentacijo v skladu s tem pravilnikom. Zahtevek
proračunskega uporabnika za odprtje računa mora vsebovati podatek o imetniku,
uporabniku in računovodji, s katerim bo UJP usklajeval stanja sredstev računa.
V primeru, ko proračunski uporabnik predloži zahtevek za odprtje podračuna za
plačevanje obveznih dajatev in drugih javnofinančnih prihodkov, mora zahtevek
vsebovati tudi podatek o prejemniku sredstev.
a) Odpiranje zakladniškega podračuna
23. člen
(1) Minister za finance, ali od njega
pooblaščena oseba oziroma župan občine ali od njega pooblaščena oseba predloži
UJP zahtevek za odprtje podračuna in seznam deponiranih podpisov oseb, ki so
pooblaščene za podpisovanje plačilnih navodil.
(2) V posameznem sistemu enotnega
zakladniškega računa UJP odpre le en zakladniški podračun.
(3) UJP odpre podračun v vseh valutah,
odprtih na EZR.
b) Odpiranje podračuna proračunskega
uporabnika
24. člen
(1) Proračunski uporabnik predloži
UJP:
-      
zahtevek za odprtje podračuna,
-      
seznam deponiranih podpisov oseb, ki so pooblaščene za podpisovanje
plačilnih navodil,
-      
izjavo o plačilu stroškov plačilnih storitev, opravljenih z direktno
obremenitvijo in
-      
izjavo za nakazilo obresti za stanje na podračunu.
(2) UJP odpre podračun v vseh valutah,
odprtih na EZR.
(3) Neposredni uporabnik državnega
proračuna mora pri odpiranju podračuna predložiti UJP poleg dokumentacije,
navedene v prvem odstavku tega člena, tudi soglasje ministra za finance ali od
njega pooblaščene osebe za odprtje računa.
(4) Neposredni uporabnik občine – ožji
del občine, ki je samostojna pravna oseba, mora pri odpiranju podračuna
predložiti UJP poleg dokumentacije, navedene v prvem odstavku tega člena, tudi
soglasje župana ali od njega pooblaščene osebe za odprtje računa.
(5) V primeru zahteve po odprtju
podračuna, prek katerega bo poslovalo več proračunskih uporabnikov, mora zahtevano
dokumentacijo iz prvega in drugega odstavka tega člena ter seznam proračunskih
uporabnikov, ki bodo poslovali prek skupnega podračuna, predloži tisti
proračunski uporabnik, ki bo imetnik skupnega podračuna. Imetnik skupnega
podračuna obvešča UJP tudi o vseh spremembah seznama.
c) Odpiranje podračuna za poslovanje
z novimi plačilnimi instrumenti
25. člen
Neposredni proračunski uporabnik predloži
UJP dokumentacijo v skladu s 24. členom tega pravilnika, razen seznama
deponiranih podpisov oseb, ki so pooblaščene za podpisovanje plačilnih navodil,
in sicer, če proračunski uporabnik predloži UJP pooblastilo za dnevno
razporejanje sredstev v enem znesku.
č) Odpiranje podračunov za plačevanje
obveznih dajatev in drugih javnofinančnih prihodkov
26. člen
UJP odpre podračune za plačevanje obveznih
dajatev in drugih javnofinančnih prihodkov na podlagi zahtevka ministrstva za
finance.
27. člen
UJP odpre podračune za plačevanje
občinskega samoprispevka ali samoprispevka krajevne skupnosti na podlagi
zahtevka župana občine. Ustrezne podatke o odprtem podračunu UJP pošlje
pristojnemu organu ministrstva za finance.
28. člen
UJP odpre prehodne podračune nadzornikov na
podlagi zahteve nadzornika. Nadzornik mora zahtevku predložiti izjavo, da se bo
prehodni račun uporabljal le za plačevanje obveznih dajatev in drugih
javnofinančnih prihodkov. Ustrezne podatke o odprtem podračunu UJP pošlje
pristojnemu organu ministrstva za finance.
29. člen
(1) Poleg zahtevka iz 26., 27. in 28. člena tega pravilnika je v primeru odpiranja podračunov za plačevanje obveznih dajatev in
drugih javnofinančnih prihodkov potrebno UJP predložiti tudi seznam deponiranih
podpisov oseb, ki so pooblaščene za podpisovanje plačilnih navodil. Navedeni
seznam je dolžan predložiti vsak izmed nadzornikov, ki je naveden v:
-      
seznamu podračunov JFP skupine A v pravilniku, ki ureja podračune ter
način plačevanja obveznih dajatev in drugih javnofinančnih prihodkov in
-      
seznamu podračunov JFP skupine B v pravilniku, ki ureja opravljanje
nalog Uprave Republike Slovenije za javna plačila na področju plačevanja in
razporejanja obveznih dajatev in drugih javnofinančnih prihodkov.
(2) Nadzornik lahko za potrebe
realizacije tega člena predloži posamičen in/ali skupinski seznam podpisov
oseb, ki so pooblaščene za podpisovanje plačilnih navodil. Posamičen seznam je
seznam, ki vsebuje deponirane podpise oseb nadzornika, ki so pooblaščeni za
podpisovanje plačilnih navodil v breme točno določenega podračuna. Skupinski
seznam deponiranih podpisov je seznam, ki vsebuje deponirane podpise nadzornika
za dva ali več točno določenih podračunov.
(3) Nadzornik predloži seznam iz
prejšnjega odstavka za nov ali nove podračune najkasneje v roku petih delovnih
dni od objave novega ali novih podračunov za obvezne dajatve in druge
javnofinančne prihodke v pravilniku, ki ureja podračune ter način plačevanja
obveznih dajatev in drugih javnofinančnih prihodkov ter v pravilniku, ki ureja
opravljanje nalog Uprave Republike Slovenije za javna plačila na področju
plačevanja in razporejanja obveznih dajatev in drugih javnofinančnih prihodkov.
d) Odpiranje stečajnega in
likvidacijskega podračuna
(črtano)
30. člen
(črtan)
e) Odpiranje gotovinskega računa
31. člen
(1) Proračunski uporabnik, ki lahko
odpre gotovinski račun v poslovni banki, obvesti UJP o odprtju tega računa v
skladu s predpisom, ki ureja poslovanje prek teh računov.
(2) Na podlagi informacije
proračunskega uporabnika iz prvega odstavka UJP ažurira register ter vzpostavi
evidenco o prometu in stanju na tem računu.
f) Odpiranje posebnega namenskega
transakcijskega računa
32. člen
(1) Neposredni proračunski uporabnik
razen ožji del občine, ki je samostojna pravna oseba, predloži zahtevo za
odprtje posebnega namenskega transakcijskega računa (v nadaljnjem besedilu:
PNTR) organizacijskemu delu ministrstva za finance, ki upravlja z likvidnostjo
sistema EZR države oziroma občini, ki zahtevo za odprtje posreduje UJP, le-ta
pa Banki Slovenije.
(2) Posredni proračunski uporabnik ter
ožji del občine, ki je samostojna pravna oseba, predloži zahtevo za odprtje
PNTR UJP, ta pa jo posreduje Banki Slovenije.
(3) Na podlagi informacije Banke
Slovenije o odprtju PNTR UJP izvrši ažuriranje registra ter vzpostavi evidenco
o prometu in stanju na tem računu.
g) Obveščanje ob odprtju računa
33. člen
(1) Ob odprtju podračuna izda UJP
pisno obvestilo o odprtem podračunu, ki ga posreduje proračunskemu uporabniku
in organizacijskemu delu ministrstva za finance, ki upravlja z likvidnostjo
sistema EZR države oziroma občini.
(2) Ob odprtju PNTR UJP posreduje
obvestilo Banke Slovenije imetniku računa. Za neposredne proračunske uporabnike
razen v primeru ožjega dela občine, ki je samostojna pravna oseba, navedeno
obvestilo UJP posreduje tudi organizacijskemu delu ministrstva za finance, ki
upravlja z likvidnostjo sistema EZR države oziroma občini.
(3) O odprtju evidenčnega računa izda
UJP pisno obvestilo o odprtem računu, ki ga posreduje proračunskemu uporabniku
in imetniku skupnega podračuna.
VIII. ZAPIRANJE RAČUNOV
a) Splošno
34. člen
Proračunski uporabnik, ki želi zapreti
račun, mora UJP predložiti dokumentacijo v skladu s tem pravilnikom.
b) Zapiranje zakladniškega podračuna
35. člen
(1) Minister za finance, ali od njega
pooblaščena oseba oziroma župan občine ali od njega pooblaščena oseba predloži
UJP zahtevek za zaprtje podračuna ter plačilno navodilo za prenos sredstev.
(2) UJP zapre zakladniški podračun v
primeru prenehanja obstoja sistema EZR.
c) Zapiranje podračuna proračunskega
uporabnika
36. člen
(1) Proračunski uporabnik predloži
UJP:
-      
zahtevek za zaprtje podračuna pri UJP,
-      
izjavo o poravnanju vseh obveznosti iz naslova stroškov plačilnih storitev,
-      
izjavo za nakazilo obresti za stanja na podračunu,
-      
plačilno navodilo za prenos sredstev na račun naslednika,
-      
potrdilo poslovnih bank o zaprtju gotovinskega računa.
(2) Neposredni uporabnik državnega
proračuna mora pri zapiranju podračuna predložiti UJP poleg dokumentacije, navedene
v prvem odstavku, tudi soglasje ministra za finance ali od njega pooblaščene
osebe za zaprtje podračuna.
(3) Neposredni uporabnik občine – ožji
del občine, ki je samostojna pravna oseba, mora pri zapiranju podračuna
predložiti UJP poleg dokumentacije, navedene v prvem odstavku, tudi soglasje
župana ali od njega pooblaščene osebe za zaprtje podračuna.
(4) V primeru zahteve po zaprtju
podračuna, prek katerega posluje več proračunskih uporabnikov, zahtevano
dokumentacijo iz prvega in drugega odstavka tega člena, predloži tisti
proračunski uporabnik, ki je imetnik skupnega podračuna. V tem primeru je UJP
dolžan hkrati z zaprtjem skupnega podračuna zapreti tudi vse evidenčne račune,
ki so bili odprti v okviru skupnega podračuna na podlagi zahteve imetnika skupnega
podračuna.
Posamezen evidenčni račun, odprt v okviru skupnega podračuna, UJP zapre na
zahtevo imetnika skupnega podračuna.
č) Zapiranje podračuna za poslovanje z
novimi plačilnimi instrumenti
37. člen
Neposredni proračunski uporabnik mora pri
zapiranju podračuna predložiti UJP dokumentacijo iz prvega odstavka 36. člena
tega pravilnika, razen potrdila poslovne banke o zaprtju gotovinskega računa.
d) Zapiranje podračunov za vplačevanje
obveznih dajatev in drugih javnofinančnih prihodkov
38. člen
UJP zapre podračune za vplačevanje obveznih
dajatev in drugih javnofinančnih prihodkov na podlagi zahtevka ministrstva za
finance.
39. člen
UJP zapre podračune za plačevanje
občinskega samoprispevka ali samoprispevka krajevne skupnosti na podlagi
zahtevka župana občine. Ustrezne podatke o zaprtem podračunu UJP pošlje
pristojnemu organu ministrstva za finance zaradi sprememb in dopolnitev
predpisa, ki ureja račune in način plačevanja obveznih dajatev in drugih
javnofinančnih prihodkov.
40. člen
UJP zapre prehodne podračune nadzornikov na
podlagi zahteve nadzornika. Ustrezne podatke o zaprtem podračunu UJP pošlje
pristojnemu organu ministrstva za finance zaradi sprememb in dopolnitev
predpisa, ki ureja račune in način plačevanja obveznih dajatev in drugih
javnofinančnih prihodkov.
e) Zapiranje stečajnega oziroma
likvidacijskega podračuna
(črtano)
41. člen
(črtan)
f) Zapiranje gotovinskega računa
42. člen
(1) Proračunski uporabnik, ki zapre
gotovinski račun pri poslovni banki, obvesti UJP o zaprtju tega računa v skladu
s predpisom, ki ureja poslovanje prek teh računov.
(2) Na podlagi informacije
proračunskega uporabnika iz prvega odstavka UJP ažurira register ter ukine
evidenco o prometu in stanju na tem računu.
g) Zapiranje PNTR
43. člen
(1) Neposredni proračunski uporabnik
razen ožji del občine, ki je samostojna pravna oseba, predloži zahtevo za
zaprtje PNTR organizacijskemu delu ministrstva za finance, ki upravlja z
likvidnostjo sistema EZR države oziroma občini, ki zahtevo za zaprtje posreduje
UJP, le-ta pa Banki Slovenije.
(2) Posredni proračunski uporabnik in
ožji del občine, ki je samostojna pravna oseba, predloži zahtevo za zaprtje
PNTR UJP, ta pa jo posreduje Banki Slovenije.
(3) Na podlagi informacije Banke
Slovenije o zaprtju PNTR UJP izvrši ažuriranje registra ter preneha voditi evidenco
o prometu in stanju na tem računu.
h) Zapiranje podračuna po uradni
dolžnosti
44. člen
(1) Kadar na podračunu proračunskega
uporabnika eno leto ni bilo nobene spremembe in proračunski uporabnik nima
dospelih neporavnanih obveznosti, UJP pisno pozove proračunskega uporabnika,
naj v petnajstih dneh po vročitvi poziva obvesti UJP o nadaljnji uporabi
podračuna. Če proračunski uporabnik v tem roku ne obvesti UJP, se sredstva z
podračuna proračunskega uporabnika prenesejo na podračun za izvrševanje
državnega oziroma občinskega proračuna, v katerega je bil vključen proračunski
uporabnik. Nato UJP zapre podračun po uradni dolžnosti.
(2) Ne glede na prejšnji odstavek UJP zapre
podračun z dokončnostjo sklepa o izključitvi iz registra proračunskih
uporabnikov, ki je bil izdan po uradni dolžnosti.
(3) Ta določba ne velja za podračune
za plačevanje obveznih dajatev in drugih javnofinačnih prihodkov.
i) Obveščanje ob zaprtju računa
45. člen
(1) Ob zaprtju podračuna EZR izda UJP
pisno obvestilo o zaprtem podračunu, ki ga posreduje proračunskemu uporabniku
in organizacijskemu delu ministrstva za finance, ki upravlja likvidnost sistema
EZR države oziroma občini.
(2) Ob zaprtju PNTR UJP posreduje
obvestilo Banke Slovenije imetniku računa. Za neposredne proračunske uporabnike
razen v primeru ožjega dela občine, ki je samostojna pravna oseba, navedeno
obvestilo UJP posreduje tudi organizacijskemu delu ministrstva za finance, ki
upravlja likvidnost sistema EZR države oziroma občini.
(3) O zaprtju evidenčnega računa izda
UJP pisno obvestilo o zaprtem računu, ki ga posreduje proračunskemu uporabniku
in imetniku skupnega podračuna.
j) Prenos podračunov v drug sistem EZR
45.a člen
Prenos podračunov iz enega v drug sistem
EZR izvrši UJP tako, da odpre nove podračune v drugem sistemu EZR ter prenese
denarna sredstva na nove podračune, in sicer ob upoštevanju veljavnosti vse
dokumentacije, s katero UJP razpolaga za posamezen podračun.
IX. JAVNOST IN UPORABA PODATKOV REGISTRA
46. člen
UJP zagotavlja, da so podatki o podračunih
EZR, ki jih vodi za namene izvajanja plačilnih storitev, ter vse njihove
spremembe tekoče posredovani upravljavcu registra transakcijskih računov z
namenom ažuriranja registra transakcijskih računov in AJPES.
47. člen
(1) Podatki iz registra so javni in
dostopni vsem organom državne in občinske uprave, vsem proračunskim uporabnikom
in ostalim poslovnim subjektom.
(2) Poslovni subjekti, ki izkažejo
poslovni interes, smejo podatke iz registra uporabljati samo za namene, za
katere so jim bili posredovani.
X. ARHIVIRANJE DOKUMENTACIJE REGISTRA
48. člen
UJP trajno hrani vso dokumentacijo, ki je
podlaga za vse vpise podatkov v register.

Pravilnik o vodenju registra neposrednih in
posrednih uporabnikov državnega in občinskih proračunov ter postopkih odpiranja
in zapiranja računov (Uradni list RS, št. 126/07)
vsebuje naslednjo prehodno in končni določbi:
»XI. PREHODNA IN KONČNI DOLOČBI
49. člen
UJP vzpostavi vodenje nadzornikov
transakcij javnofinančnih prihodkov v registru iz prvega odstavka 1. člena tega
pravilnika do 31. marca 2008.
50. člen
Z uveljavitvijo tega pravilnika preneha
veljati Pravilnik o vodenju registra neposrednih in posrednih uporabnikov državnega
in občinskih proračunov ter postopkih odpiranja in zapiranja računov (Uradni
list RS, št. 96/03, 72/04 in 3/06).
51. člen
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o spremembah in dopolnitvah Pravilnika
o vodenju registra neposrednih in posrednih uporabnikov državnega in občinskih
proračunov ter postopkih odpiranja in zapiranja računov (Uradni list RS, št. 78/08) vsebuje naslednjo končno določbo:
»6. člen
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o spremembah in dopolnitvah
Pravilnika o vodenju registra neposrednih in posrednih uporabnikov državnega in
občinskih proračunov ter postopkih odpiranja in zapiranja računov (Uradni list
RS, št. 126/08) vsebuje naslednjo končno določbo:
»18. člen
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o spremembah in dopolnitvah
Pravilnika o vodenju registra neposrednih in posrednih uporabnikov državnega in
občinskih proračunov ter postopkih odpiranja in zapiranja računov (Uradni list
RS; št. 109/09) vsebuje naslednjo končno določbo:
»10. člen
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o spremembah Pravilnika o vodenju
registra neposrednih in posrednih uporabnikov državnega in občinskih proračunov
ter postopkih odpiranja in zapiranja računov (Uradni list RS, št. 67/10) vsebuje naslednjo končno določbo:
»3. člen
Ta pravilnik začne veljati naslednji dan po
objavi v Uradnem listu Republike Slovenije.«.