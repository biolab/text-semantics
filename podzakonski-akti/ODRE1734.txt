1. člen
Sprejme se splošni del gozdnogospodarskega načrta
gozdnogospodarske enote Novo mesto-sever, št. 07-04/99 z dne 20. 9. 2000, ki ga
je izdelal Zavod za gozdove Slovenije, Območna enota Novo mesto, za obdobje od
1. 1. 1999 do 31. 12. 2008.
Cilji, usmeritve in ukrepi, ki so določeni v splošnem delu
gozdnogospodarskega načrta gozdnogospodarske enote Novo mesto-sever na ravneh
celotne gozdnogospodarske enote, gospodarskih razredov in odsekov, so sestavni
del te odredbe.
2. člen
Splošni
del gozdnogospodarskega načrta gozdnogospodarske enote Novo mesto-sever je
izdelan v treh izvodih za 4944,85 hektarjev gozdov, ki ležijo v
gozdnogospodarskem območju Novo mesto, v občinah Novo mesto in Mirna Peč,
oziroma v katastrskih občinah Gorenja Straža, Prečna, Globodol, Golobinjek,
Mirna Peč, Hmeljčič, Zagorica, Daljni Vrh, Bršljin, Novo mesto, Ždinja vas, Črešnjice, Herinja vas in Šentpeter.
3. člen
Po en izvod splošnega dela gozdnogospodarskega načrta
gozdnogospodarske enote Novo mesto-sever je na vpogled na sedežu Zavoda za
gozdove Slovenije, Območne enote Novo mesto, Gubčeva 15, Novo mesto, na sedežu
Zavoda za gozdove Slovenije, Krajevne enote Novo mesto, Šmihelska 14, Novo
mesto, in na Ministrstvu za kmetijstvo, gozdarstvo in prehrano Republike
Slovenije, Dunajska 58, Ljubljana, kjer se hrani tudi dokumentacija v zvezi s
postopkom sprejemanja splošnega dela gozdnogospodarskega načrta
gozdnogospodarske enote Novo mesto-sever.
4. člen
Ta odredba začne veljati naslednji dan po objavi v Uradnem
listu Republike Slovenije.
Št. 322-01-07-1/00
Ljubljana, dne 2. oktobra 2001.
Minister 
za kmetijstvo, gozdarstvo 
in prehrano 
mag. Franc But l. r.