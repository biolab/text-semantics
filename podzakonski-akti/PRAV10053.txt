1. člen
Ta pravilnik podrobneje določa način,
vsebino in obrazec poročanja dajalcev kreditov, ki poslujejo na podlagi
dovoljenja Ministrstva za gospodarstvo (v nadaljnjem besedilu: ministrstvo).
2. člen
(pomen izrazov)
Izrazi uporabljeni v tem pravilniku imajo
enak pomen, kot ga imajo v Zakonu o potrošniških kreditih (Uradni list RS, št.
59/10 in 77/11).
3. člen
(vsebina poročila)
(1) Poročilo dajalca kreditov, ki
posluje na podlagi dovoljenja ministrstva, mora
vsebovati naslednje podatke o sklenjenih kreditnih pogodbah:
-      
datum sklenitve kreditne pogodbe;
-      
ročnost kreditne pogodbe, izražena v mesecih;
-      
skupni znesek kredita, izražen v eurih;
-      
efektivna obrestna mera.
(2) Poročilo mora vsebovati podatke o
številu sklenjenih kreditnih pogodb za naslednje ročnosti in zneske:
-      
do dva meseca in do 200 eurov;
-      
od dveh do štirih mesecev in od 200 do 500 eurov,
-      
od štirih do šestih mesecev in od 500 do 1.000 eurov;
-      
od šest do 12 mesecev in od 1.000 do 2.000 eurov;
-      
od 12 do 36 mesecev in od 2.000 do 4.000 eurov;
-      
od 36 mesecev do 10 let in od 4.000 do 20.000 eurov;
-      
nad 10 let in nad 20.000 eurov.
4. člen
(način poročanja)
(1) Dajalci kreditov morajo ministrstvu poročati po pošti ali elektronski poti na obrazcu, določenem v
Prilogi, ki je sestavni del tega pravilnika.
(2) V obrazec se vnašajo samo podatki
o sklenjenih kreditnih pogodbah z enako ročnostjo in enakim zneskom.

Priloga:
Poročilo o sklenjenih kreditnih pogodbah

Pravilnik o poročanju dajalcev kreditov o sklenjenih
kreditnih pogodbah (Uradni list RS, št. 13/11)
vsebuje naslednji končni določbi:
»5. člen
(razveljavitev
predpisov)
Z dnem uveljavitve tega pravilnika preneha
veljati Pravilnik o poročanju dajalcev kredita o sklenjenih kreditnih pogodbah
in dogovorjeni efektivni obrestni meri (Uradni list RS, št. 28/08).
6. člen
(veljavnost)
Ta pravilnik začne veljati petnajsti dan po
objavi v Uradnem listu Republike Slovenije.«.

Pravilnik o spremembi in dopolnitvi Pravilnika o
poročanju dajalcev kreditov o sklenjenih kreditnih pogodbah (Uradni list RS,
št. 109/11)
vsebuje naslednjo končno določbo:
»4. člen
Ta pravilnik začne veljati petnajsti dan po
objavi v Uradnem listu Republike Slovenije.«.