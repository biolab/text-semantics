I. SPLOŠNE DOLOČBE
1. člen
(vsebina)
(1) Ta akt določa postopke in načine monitoringa
kakovosti oskrbe z zemeljskim plinom (v nadaljnjem besedilu: kakovost oskrbe),
načine in roke posredovanja podatkov Agenciji za energijo (v nadaljnjem
besedilu: agencija) ter postopek in način presoje monitoringa kakovosti oskrbe
ter ukrepe za njegovo izboljšanje.
(2) Podatki o kakovosti storitev z zemeljskim plinom (v
nadaljnjem besedilu: kakovost storitev) operaterjev sistemov so podatki, ki
obsegajo parametre o neprekinjenosti oskrbe in komercialni kakovosti in so
namenjeni podpori izvajanju regulatornih nalog agencije.
2. člen
(namen)
Namen tega akta je:
-       
zagotoviti pravilno in poenoteno registracijo časov, potrebnih za
izvajanje storitev, beleženje prekinitev oskrbe v prenosnem sistemu zemeljskega
plina (v nadaljnjem besedilu: prenosni sistem) in distribucijskem sistemu zemeljskega
plina (v nadaljnjem besedilu: distribucijski sistem);
-       
zagotoviti primerljivo, zanesljivo in preverljivo poročanje o parametrih
kakovosti storitev, ohranjati ali izboljšati kakovost storitev na državni ravni
oziroma zmanjšati razlike v kakovosti storitev med območji distribucijskih
sistemov;
-       
spodbujati enako obravnavo kakovosti oskrbe uporabnikov sistema, v
zaprtih distribucijskih sistemih in v javnih sistemih.
3. člen
(pomen izrazov)
Izrazi, uporabljeni v tem aktu, imajo enak pomen kot izrazi, opredeljeni
v 4. in 159. členu Energetskega zakona (Uradni list RS, št. 17/14, v nadaljnjem
besedilu: EZ-1), poleg tega pa imajo posamezni izrazi še naslednji pomen:

-       
  lastni vzroki:

so vzroki nastanka prekinitev, ki jih ni mogoče
  opredeliti kot tuje vzroke ali višjo silo in so lahko posledica vzdrževanja, gradnje,
  nepredvidene situacije ali dotrajanosti;


-       
  načrtovan dogodek:

je namenska sprememba obratovalnega stanja sistema, ki
  lahko ima za posledico motnjo ali prekinitev dobave zemeljskega plina;


-       
  nenačrtovan dogodek:

je naključna sprememba obratovalnega stanja sistema, ki
  ima za posledico motnjo ali prekinitev dobave zemeljskega plina;


-       
  pritožba:

je pisno obvestilo uporabnika sistema, ki se ne strinja
  z delom ali kakovostjo storitve operaterja sistema;


-       
  SAIDI:

je parameter povprečnega trajanja prekinitev oskrbe v
  sistemu;


-       
  SAIFI:

je parameter povprečne frekvence prekinitev oskrbe v
  sistemu;


-       
  tuji vzroki:

so
  vzroki, ki jih je povzročila tretja oseba;


-       
  višja sila:

je
  naravni dogodek izven stvari in zunaj okvira dejavnosti operaterja sistema
  (padavine, plaz, požar, poplava, potres ali druge naravne nesreče, ob katerih
  so bile razglašene krizne razmere), katerega učinka na prekinitev oskrbe ni
  mogoče preprečiti z vidika (ne)pričakovanosti. Višja sila je lahko tudi
  nenaravni dogodek (npr. vojna), ob katerem so razglašene krizne razmere.

4. člen
(obseg posredovanja podatkov)
(1) Operaterji sistema posredujejo agenciji podatke o
kakovosti storitev, in sicer podatke o:
-       
neprekinjenosti oskrbe in
-       
komercialni kakovosti.
(2) Podatki iz prejšnjega odstavka so podrobneje
opredeljeni v II. in III. poglavju tega akta.
5. člen
(poročanje)
(1) Operaterji sistema agenciji do 15. februarja za
preteklo koledarsko leto sporočajo:
-       
podatke o neprekinjenosti oskrbe, kot so opredeljeni v II. poglavju tega
akta;
-       
podatke o komercialni kakovosti, kot so opredeljeni v III. poglavju tega
akta.
(2) Operaterji sistema sporočajo agenciji podatke iz
prejšnjega odstavka v skladu z aktom, ki ureja način posredovanja podatkov in
dokumentov izvajalcev energetskih dejavnosti. Poročilo vsebuje tudi izsledke
analiz neprekinjenosti oskrbe in komercialne kakovosti.
(3) Agencija s pomočjo vnaprej pripravljene predloge
predpiše obliko, v kateri morajo operaterji sistema oddati poročilo.
(4) Podlaga za posamezne analize so podatki letnega
poročanja ter drugi podatki, ki jih operaterji sistema uporabljajo za izvajanje
nadzora kakovosti storitev.
(5) Operaterji sistema na svojih spletnih straneh javno
objavijo poročilo v 30 dneh po oddaji poročila agenciji.
6. člen
(vodenje in hramba podatkov o kakovosti storitev)
Vse potrebne podatke za izračun parametrov kakovosti storitev
operaterji sistema vodijo in hranijo najmanj za obdobje treh regulativnih
okvirov oziroma najmanj deset let. Operaterji sistema so za čas trajanja tega
obdobja dolžni voditi in hraniti tudi vso razpoložljivo dokumentacijo o
pritožbah uporabnikov sistema.
II. NEPREKINJENOST OSKRBE
7. člen
(spremljanje parametrov)
(1) Z namenom monitoringa neprekinjenosti oskrbe
operater sistema spremlja čas trajanja vseh prekinitev in pogostost vseh
prekinitev.
(2) Predloga, ki jo za namen poročanja operaterjev
sistema pripravi agencija, omogoča operaterjem sistema poročanje
neprekinjenosti oskrbe, in sicer:
-       
čas trajanja prekinitev delovanja sistema in
-       
pogostost prekinitev delovanja sistema.
(3) Podatke iz prejšnjega odstavka operater sistema
uporabi za izračun naslednjih parametrov neprekinjenosti oskrbe:
-       
SAIDI in
-       
SAIFI.
(4) Operaterji sistema, ki agenciji poročajo o
neprekinjenosti oskrbe, so dolžni zagotoviti podatke za spremljanje parametrov
neprekinjenosti oskrbe, ki zagotavljajo razvrstitev vrednosti parametrov glede
na vzroke prekinitev.
(5) Operater sistema opredeli vzroke prekinitev, ki se
delijo na načrtovane in nenačrtovane dogodke na omrežju in imajo za posledico
prekinitev oskrbe uporabnika sistema.
(6) Operater sistema opredeli nenačrtovane dogodke na
omrežju, ki se delijo na višjo silo, tuj vzrok in lastni vzrok.
8. člen
(izračun SAIDI)
Parameter SAIDI se izračuna na naslednji način:
9. člen
(izračun SAIFI)
Parameter SAIFI se izračuna na naslednji način:
10. člen
(ravni spremljanja parametrov)
(1) Operaterji sistema, ki agenciji poročajo o
neprekinjenosti oskrbe, so dolžni zagotoviti podatke za spremljanje parametrov
neprekinjenosti oskrbe na ravneh opazovanja, ki zagotavljajo razvrstitev
vrednosti kazalnikov glede na vzroke prekinitev in posamezno območje izvajanja
gospodarske javne službe (v nadaljnjem besedilu: javna služba).
(2) Raven opazovanja za operaterja distribucijskega
sistema je posamezno območje izvajanja javne službe.
(3) Raven opazovanja za operaterja prenosnega sistema so
uporabniki sistema, oskrbovani neposredno preko prenosnega sistema, in
operaterji distribucijskih sistemov.
11. člen
(pravila za beleženje trajanja dogodkov)
(1) Čas trajanja nenačrtovanih prekinitev oskrbe z
zemeljskim plinom se beleži tako, da se zabeleži čas od prejema informacije o
prekinitvi oskrbe v kateri koli obliki (na primer pisno, po telefonu, ustno) do
ponovne vzpostavitve nemotene oskrbe vseh uporabnikov sistema, priključenih na
sistem.
(2) Čas trajanja načrtovanih prekinitev se beleži s
časom pričetka prekinitve in časom konca prekinitve oskrbe z zemeljskim plinom,
ki jo povzroči operater sistema.
12. člen
(višja sila)
(1) Za vse prekinitve, ki jih operaterji sistema
opredelijo kot posledico višje sile, morajo voditi dokumentacijo, s katero
lahko dokažejo, da:
-       
so bile razglašene krizne razmere ali
-       
je prekinitev posledica drugega izjemnega dogodka, ki ima značilnost
višje sile.
(2) Operaterji sistema v poročilu za vsako prekinitev
zaradi višje sile navedejo vzroke in predložijo dokaze za svoje navedbe.
13. člen
(tuji vzroki)
(1) Za vse prekinitve, ki jih operaterji sistema
opredelijo kot posledico tujega vzroka, morajo voditi dokumentacijo, s katero
lahko dokažejo, da jih je povzročilo dejanje tretje osebe.
(2) Operaterji sistema v poročilu za vsako prekinitev
navedejo vzroke in predložijo dokaze za svoje navedbe.
III. KOMERCIALNA KAKOVOST
14. člen
(spremljanje parametrov)
(1) Z namenom monitoringa komercialne kakovosti
operaterji sistema spremljajo naslednje parametre komercialne kakovosti:
-       
povprečni čas, potreben za popravila sistema;
-       
povprečni čas za obravnavanje pritožb;
-       
povprečni čas posredovanja informacij;
-       
povprečni čas, potreben za priključitev na sistem.
(2) Predloga, ki jo za namen poročanja operaterjev
sistema pripravi agencija, omogoča operaterjem sistema poročanje o parametrih
komercialne kakovosti.
(3) Operaterji sistema, ki agenciji poročajo o
komercialni kakovosti, so agenciji dolžni zagotoviti podatke za spremljanje
parametrov kakovosti.
15. člen
(povprečni čas, potreben za popravila sistema)
(1) Parameter povprečni čas, potreben za popravila sistema, se
izračuna na naslednji način:
kjer oznake pomenijo:
TPS povp.     je povprečni
čas, potreben za popravila sistema:
TNNPi           je čas i –
te nenačrtovane prekinitve;
TNPi              je čas i –
te načrtovane prekinitve;
n               je število
nenačrtovanih prekinitev;
m              je število načrtovanih
prekinitev.
(2) Za nenačrtovane prekinitve se parameter izračunava
kot povprečni čas, ki preteče od prejema informacije o nenačrtovanem dogodku v
katerikoli obliki (na primer pisno, po telefonu, ustno), ki povzroči motnjo v
sistemu in odpravo te motnje, na naslednji način:
kjer oznake pomenijo:
TNNP povp.  je povprečni
čas, nenačrtovanih prekinitev
TNNPi           je čas i –
te nenačrtovane prekinitve;
n               število načrtovanih
prekinitev.
(3) Za načrtovane prekinitve se parameter izračunava kot
povprečni čas, ki preteče od začetka načrtovanega dela na sistemu, ki ima za
posledico motnjo v sistemu, do zaključka načrtovanega dela, na naslednji način:
kjer oznake pomenijo:
TNP povp.     je povprečni
čas načrtovanih prekinitev;
TNPi              je čas i –
te načrtovane prekinitve;
m                  število
načrtovanih prekinitev.
16. člen
(povprečni čas za obravnavanje pritožb)
(1) Osnova za izračun parametra povprečni čas za
obravnavanje pritožb je čas od prejema pisne pritožbe do njene rešitve.
(2) Parameter povprečni čas za obravnavanje pritožb se
izračuna kot povprečje časov, potrebnih za rešitev vseh pritožb, in sicer na
način:
kjer oznake pomenijo:
TOP povp.    je povprečni
čas za obravnavanje pritožb
TOPi             je čas
obravnave i – te pritožbe;
n               število vseh pritožb.
(3) Agencija lahko zahteva razdelitev pritožb na
upravičene in neupravičene, ali glede na drugo zahtevano razmejitev.
17. člen
(povprečni čas posredovanja informacij)
(1) Osnova za izračun parametra povprečni čas
posredovanja informacij je čas od prejetja pisne zahteve za podajo informacije
(na primer splošna vprašanja ali vprašanja, povezana z računi, obrazložitvami
računov, informacijami o tarifnih postavkah omrežnine in drugih storitev) do
časa, ko je bila informacija posredovana uporabniku sistema.
(2) Parameter povprečni čas posredovanja informacij se
izračuna kot povprečje časov, potrebnih za posredovanje vseh pisno zahtevanih
informacij, in sicer na način:
kjer oznake pomenijo:
TPI povp.   je povprečni čas
posredovanih informacij;
TPii            je čas
posredovanja i – te informacije;
n            je število vseh pisno
zahtevanih informacij.
18. člen
(povprečni čas, potreben za priključitev na sistem)
(1) Osnova za izračun parametra povprečni čas, potreben
za priključitev na sistem, je čas, ki preteče od prejema popolne pisne vloge za
izdajo soglasja za priključitev do izvedbe fizične priključitve na sistem.
Šteje se samo čas trajanja postopka, na katerega ima vpliv operater sistema.
(2) Parameter povprečni čas, potreben za priključitev na
sistem, se izračuna kot povprečje časov, potrebnih za priključitev vseh
uporabnikov sistema, in sicer na naslednji način:
kjer oznake pomenijo:
TPNS povp.  je povprečni
čas, potreben za priključitev na sistem;
TPNSi           je čas,
potreben za priključitev i – tega uporabnika sistema;
n               je število vseh novo
priključenih uporabnikov sistem.
IV. PRESOJE MONITORINGA KAKOVOSTI STORITEV IN UKREPI ZA
NJEGOVO IZBOLJŠANJE
19. člen
(splošno)
Agencija izvaja presoje monitoringa kakovosti storitev z
namenom ugotavljanja pravilnosti izvajanja monitoringa kakovosti storitev in z
namenom ugotavljanja možnosti izboljševanja procesa monitoringa kakovosti
storitev.
20. člen
(področja za izvedbo presoje)
Agencija izvaja presojo na naslednjih področjih:
-       
točnost registriranja dogodkov;
-       
natančnost izračuna parametrov in
-       
pravilnost opredelitve vzrokov dogodkov.
21. člen
(napoved presoje)
(1) Agencija napove presojo v pisni obliki najpozneje 14
dni pred izvedbo postopka in hkrati sporoči imena pooblaščenih oseb agencije
ter področje presoje.
(2) Operater sistema mora agenciji sporočiti ime
odgovorne osebe, ki bo sodelovala v postopku presoje, in potrditi datum
napovedane presoje.
(3) Agencija na zahtevo operaterja sistema datum izvedbe
presoje prestavi za največ pet delovnih dni od napovedanega datuma. Pisno
zahtevo za prestavitev datuma mora operater sistema agenciji posredovati v
petih delovnih dneh po prejemu pisne napovedi presoje.
(4) Vsak udeleženec v presoji nosi svoje stroške.
22. člen
(postopek in način presojanja monitoringa kakovosti
storitev)
(1) Agencija izvaja presoje monitoringa kakovosti
storitev z obiski posameznega operaterja sistema. Presoja se praviloma izvaja
na mestu, kjer so na voljo podatki.
(2) Presojo pri operaterju sistema izvajajo pooblaščene
osebe agencije.
(3) Ob obisku operaterja sistema pooblaščena oseba
agencije s pregledom procesov spremljanja posameznih parametrov kakovosti
storitev ugotavlja ustreznost področij iz 20. člena tega akta.
(4) O pravilnosti izvajanja postopkov monitoringa
kakovosti storitev v skladu s tem aktom pooblaščena oseba agencije sestavi
zapisnik, ki ga podpišeta pooblaščena oseba agencije in odgovorna oseba
operaterja sistema in iz katerega mora biti razvidna uspešnost opravljene
presoje.
(5) Agencija presojo oceni kot uspešno ali neuspešno.
(6) Ocena mora biti skladna z dejstvi, ugotovljenimi pri
presoji, ki so razvidna iz zapisnika presoje.
23. člen
(uspešnost presoje)
Agencija presojo oceni kot uspešno, kadar je pregledanih vsaj
deset postopkov iz prejšnjega člena tega akta in od tega vsaj 90 odstotkov
pregledanih postopkov oceni kot ustreznih. V nasprotnem primeru presojo oceni
kot neuspešno.
24. člen
(izboljšave)
Operater sistema mora v primeru neuspešnosti opravljene presoje
agenciji v roku, ki ne sme biti krajši od 15 dni in ki mu ga v odvisnosti od
ugotovljene nepravilnosti postavi pooblaščena oseba agencije, ki je izvajala
presojo, posredovati korektivne ukrepe, s katerimi odpravi pri presoji
ugotovljene neustreznosti.
V. PREHODNE IN KONČNA DOLOČBA
25. člen
(prehodne določbe)
(1) Ne glede na 5. člen tega akta operaterji sistema
prve podatke v skladu z drugim odstavkom 5. člena tega akta za obdobje od
1. oktobra 2016 do 31. decembra 2017 posredujejo agenciji do
15. februarja 2018.
(2) Agencija pripravi predlogo iz drugega odstavka
7. člena tega akta in drugega odstavka 14. člena tega akta najkasneje do
1. decembra 2015.
(3) Agencija prične izvajati presojo monitoringa
kakovosti storitev v letu 2018.
26. člen
(uveljavitev akta)
Ta akt začne veljati petnajsti dan po objavi v Uradnem listu
Republike Slovenije.
Št. 71-4/2015-10/233
Maribor, dne 26. marca 2015
EVA 2015-2430-0041
Predsednica sveta
Agencije za energijo
Ivana Nedižavec Korada l.r.