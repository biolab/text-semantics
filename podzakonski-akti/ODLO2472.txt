I. SPLOŠNO
1. člen
Z namenom, da se omeji gibanje prebivalstva in zaradi
zajezitve in obvladovanja epidemije COVID-19 se s tem odlokom začasno
prepoveduje ponujanje in prodajanje blaga in storitev neposredno potrošnikom na
območju Republike Slovenije.
II. IZJEME BREZ POGOJA TESTA
2. člen
(1) Ne glede na prejšnji člen prepoved ponujanja in
prodajanja blaga in storitev potrošnikom ne velja za:
1.     
lekarne,
2.     
bencinske servise,
3.     
finančne storitve,
4.     
geodetske storitve,
5.     
pošto,
6.     
dostavne službe,
7.     
dimnikarske storitve, pod pogojem, da je v prostoru, kjer se izvajajo
dimnikarske storitve prisoten samo en izvajalec, če pa to ni mogoče, je lahko v
prostoru prisoten izvajalec storitve in ena oseba, ki je uporabnik male kurilne
naprave; opravljanje dimnikarskih storitev ni dovoljeno v prostorih, v katerih
je nameščena mala kurilna naprava, ki jih po opravljeni storitvi ni mogoče
prezračiti,
8.     
gradbena dela, pri izvajanju katerih je zagotovljeno, da ni stika s
potrošniki, in storitve, ki se opravljajo na prostem in pri katerih se lahko
zagotovi, da ne prihaja do stikov s potrošniki (na primer zunanja ureditev,
krovska dela, fasaderska dela),
9.     
osebni prevzem blaga, hrane ali pijače na prevzemnih mestih, vključno s
prodajo kmetijskih pridelkov na kmetiji, kjer je zagotovljen minimalni stik s
potrošniki, pri čemer konzumiranje prevzete hrane in pijače na javnih površinah
ni dovoljeno,
10.  
čistilne servise in čistilnice,
11.  
servisne delavnice, v katerih se opravljajo storitve popravil in
vzdrževanja motornih vozil in koles (vulkanizerske, avtomehanične, avtoličarske
ali avtokleparske delavnice, delavnice za popravilo koles),
12.  
druge servisne delavnice ter storitve izdelave, vzdrževanja in montaže,
13.  
druge nujne storitve za zagotavljanje varnosti in zdravja.
(2) Ne glede na prejšnji člen je izvzeto ponujanje in
prodajanje blaga in storitev potrošnikom na daljavo, kot ju ureja zakon, ki
ureja varstvo potrošnikov.
(3) Ne glede na ukrepe, navedene v drugih odlokih, ki jih Vlada
Republike Slovenije sprejme zaradi zajezitve in obvladovanja epidemije
COVID-19, je dovoljeno:
-       
opravljanje dejavnosti priprave jedi in pijač v primeru dostave,
-       
opravljanje dejavnosti priprave in strežbe jedi ter pijač v
organizacijah, ki izvajajo gostinsko dejavnost za svoje zaposlene oziroma
varovance, pri čemer je potrebno zagotoviti minimalni stik med uporabniki teh
storitev ter upoštevanje vseh higienskih priporočil ministrstva, pristojnega za
zdravje, in Nacionalnega inštituta za javno zdravje (v nadaljnjem besedilu:
NIJZ).
(4) Ne glede na prejšnji člen so izvzete tudi vse oblike
ponujanja in prodajanja blaga in storitev potrošnikom, ki so kot izjema
navedene v drugih odlokih, ki jih Vlada Republike Slovenije sprejme zaradi
zajezitve in obvladovanja epidemije COVID-19.
III. IZJEME S POGOJEM TESTA
3. člen
(1) Ne glede na 1. člen tega odloka prepoved ponujanja in
prodajanja blaga in storitev potrošnikom ne velja tudi za:
1.     
opravljanje trgovinske dejavnosti, kot jo ureja zakon, ki ureja
trgovino,
2.     
storitve nepremičninskega posredovanja,
3.     
storitve higienske nege (kot na primer storitve frizerskih salonov,
kozmetične dejavnosti, pedikura, manikura, dejavnosti salonov za nego telesa),
4.     
nezdravstvene svetovalne in terapevtske storitve,
5.     
storitve strokovnega oziroma poslovnega izobraževanja in usposabljanja
(kot na primer inštrukcije, jezikovne šole, strokovne delavnice),
6.     
storitve turističnih agencij,
7.     
storitve salonov za nego živali,
8.     
obratovanje igralnic, igralnih salonov in prirejanje posebnih iger na
srečo od 5. do 22. ure, pri čemer je lahko zasedenost do 50 % razpoložljivih
igralnih mest.
(2) Ponujanje in prodajanje blaga in storitev iz prejšnjega
odstavka potrošnikom je dovoljeno le pod pogojem, da zaposleni, ki izvajajo
ponujanje in prodajanje blaga in storitev iz prejšnjega odstavka, enkrat
tedensko izvedejo testiranje na virus SARS-CoV-2 s hitrimi antigenskimi testi
(v nadaljnjem besedilu: test HAG) ali z metodo verižne reakcije s polimerazo (v
nadaljnjem besedilu: test PCR), pri čemer lahko ponujanje in prodajanje blaga
in storitev iz prejšnjega odstavka opravljajo le zaposleni, ki imajo negativni
rezultat testa.
(3) Osebam testiranja ni treba opraviti, če imajo:
1.     
dokazilo o cepljenju zoper COVID-19, s katerim dokazujejo, da je od
prejema:
- 
drugega odmerka cepiva Comirnaty proizvajalca Biontech/Pfizer preteklo
najmanj sedem dni, COVID-19 Vaccine proizvajalca Moderna najmanj 14 dni,
Sputnik V proizvajalca Russia’s Gamaleya National Centre of Epidemiology and
Microbiology najmanj 14 dni, CoronaVac proizvajalca Sinovac Biotech najmanj 14
dni ali COVID-19 Vaccine proizvajalca Sinopharm najmanj 14 dni,
- 
prvega odmerka cepiva Vaxzevria (COVID-19 Vaccine) proizvajalca
AstraZeneca ali Covishield proizvajalca Serum Institute of India/AstraZeneca
preteklo najmanj 21 dni,
- 
odmerka cepiva COVID-19 Vaccine Janssen proizvajalca Johnson in
Johnson/Janssen-Cilag preteklo najmanj 14 dni;
2.     
dokazilo o pozitivnem rezultatu testa PCR, ki je starejši od 10 dni,
razen, če zdravnik presodi drugače, vendar ni starejši od šest mesecev, ali
3.     
potrdilo zdravnika, da so prebolele COVID-19 in od začetka simptomov ni
minilo več kot šest mesecev.
(4) V igralnicah, igralnih salonih in pri posebnih igrah na
srečo iz 8. točke prvega odstavka tega člena so lahko samo potrošniki, ki
imajo:
1.     
dokazilo o negativnem rezultatu testa na virus SARS-CoV-2 s testom PCR
ali testom HAG, ki ni starejši od 48 ur od odvzema brisa;
2.     
dokazilo o cepljenju zoper COVID-19, s katerim dokazujejo, da je od
prejema:
- 
drugega odmerka cepiva Comirnaty proizvajalca Biontech/Pfizer preteklo
najmanj sedem dni, COVID-19 Vaccine proizvajalca Moderna najmanj 14 dni,
Sputnik V proizvajalca Russia’s Gamaleya National Centre of Epidemiology and
Microbiology najmanj 14 dni, CoronaVac proizvajalca Sinovac Biotech najmanj 14
dni ali COVID-19 Vaccine proizvajalca Sinopharm najmanj 14 dni,
- 
prvega odmerka cepiva Vaxzevria (COVID-19 Vaccine) proizvajalca
AstraZeneca ali Covishield proizvajalca Serum Institute of India/AstraZeneca
preteklo najmanj 21 dni,
- 
odmerka cepiva COVID-19 Vaccine Janssen proizvajalca Johnson in
Johnson/Janssen-Cilag preteklo najmanj 14 dni;
3.     
dokazilo o pozitivnem rezultatu testa PCR, ki je starejši od 10 dni,
razen, če zdravnik presodi drugače, vendar ni starejši od šest mesecev, ali
4.     
potrdilo zdravnika, da so prebolele COVID-19 in od začetka simptomov ni
minilo več kot šest mesecev.
(5) Dokazila o testiranju iz drugega, tretjega in prejšnjega
odstavka se upoštevajo, če so bila izdana v državah članicah Evropske unije,
državah članicah schengenskega območja, Avstraliji, Izraelu, Kanadi, Novi
Zelandiji, Ruski federaciji, Združenem kraljestvu Velike Britanije in Severne
Irske ali Združenih državah Amerike.
IV. POGOJI ZA GOSTINSKE IN TURISTIČNE STORITVE
4. člen
(1) Ne glede na 1. člen tega odloka je pod pogoji iz 5. člena
tega odloka dovoljeno opravljanje gostinske dejavnosti priprave jedi in pijač
ter strežbe na terasah in vrtovih gostinskih obratov ter v notranjosti
gostinskih obratov, pri čemer obratovanje nočnih klubov, barov in diskotek ni
dovoljeno.
(2) V notranjosti gostinskih obratov iz prejšnjega odstavka
so lahko samo gostje, ki imajo:
1.     
dokazilo o negativnem rezultatu testa na virus SARS-CoV-2 s testom PCR
ali testom HAG, ki ni starejši od 48 ur od odvzema brisa;
2.     
dokazilo o cepljenju zoper COVID-19, s katerim dokazujejo, da je od
prejema:
- 
drugega odmerka cepiva Comirnaty proizvajalca Biontech/Pfizer preteklo
najmanj sedem dni, COVID-19 Vaccine proizvajalca Moderna najmanj 14 dni,
Sputnik V proizvajalca Russia’s Gamaleya National Centre of Epidemiology and
Microbiology najmanj 14 dni, CoronaVac proizvajalca Sinovac Biotech najmanj 14
dni ali COVID-19 Vaccine proizvajalca Sinopharm najmanj 14 dni,
- 
prvega odmerka cepiva Vaxzevria (COVID-19 Vaccine) proizvajalca
AstraZeneca ali Covishield proizvajalca Serum Institute of India/AstraZeneca
preteklo najmanj 21 dni,
- 
odmerka cepiva COVID-19 Vaccine Janssen proizvajalca Johnson in
Johnson/Janssen-Cilag preteklo najmanj 14 dni;
3.     
dokazilo o pozitivnem rezultatu testa PCR, ki je starejši od 10 dni,
razen, če zdravnik presodi drugače, vendar ni starejši od šest mesecev, ali
4.     
potrdilo zdravnika, da so prebolele COVID-19 in od začetka simptomov ni
minilo več kot šest mesecev.
(3) Pogoj iz prejšnjega odstavka ne velja za osebe, ki še
niso dopolnile 18 let in so skupaj z ožjimi družinskimi člani oziroma skrbniki
v notranjosti gostinskega obrata iz prvega odstavka tega člena.
(4) Ne glede na 1. člen tega odloka je dovoljeno ponujanje
nastanitvenih storitev do 30 nastanitvenih enot v nastanitvenih obratih, ki
imajo do 60 nastanitvenih enot. V nastanitvenih obratih, ki imajo nad 60
nastanitvenih enot, je dovoljeno ponujanje nastanitvenih storitev do 50 %
zasedenosti nastanitvenega obrata. V kampih je dovoljeno ponujanje do 70 %
razpoložljivih enot. Ponujanje apartmajskih nastanitvenih enot je dovoljeno ne
glede na število apartmajskih nastanitvenih enot, ki jih nastanitveni obrat
ponuja.
(5) V nastanitvenih obratih iz prejšnjega odstavka je dovoljeno
tudi ponujanje programov za dobro počutje, ki jih nastanitveni obrat ponuja za
svoje goste.
(6) Za goste v nastanitvenih obratih iz četrtega odstavka
tega člena je pod pogoji iz 5. člena tega odloka dovoljeno opravljanje
gostinske dejavnosti priprave jedi in pijač ter strežbe na terasah in vrtovih
ter v notranjosti gostinskih obratov, ki so del nastanitvenih obratov iz
četrtega odstavka tega člena, pri čemer je dovoljena strežba jedi in pijač le
za mizami (sedeča postrežba), v sobah oziroma drugih oblikah nastanitvenih enot
v nastanitvenih obratih (sobna strežba) ter za osebni prevzem jedi in pijač.
Obratovanje nočnih klubov, barov in diskotek ni dovoljeno.
(7) V nastanitvenih obratih iz četrtega odstavka tega člena
so lahko samo gostje, ki imajo ob prijavi:
1.     
dokazilo o negativnem rezultatu testa na virus SARS-CoV-2 s testom PCR
ali testom HAG, ki ni starejši od 48 ur od odvzema brisa;
2.     
dokazilo o cepljenju zoper COVID-19, s katerim dokazujejo, da je od
prejema:
- 
drugega odmerka cepiva Comirnaty proizvajalca Biontech/Pfizer preteklo
najmanj sedem dni, COVID-19 Vaccine proizvajalca Moderna najmanj 14 dni,
Sputnik V proizvajalca Russia’s Gamaleya National Centre of Epidemiology and
Microbiology najmanj 14 dni, CoronaVac proizvajalca Sinovac Biotech najmanj 14
dni ali COVID-19 Vaccine proizvajalca Sinopharm najmanj 14 dni,
- 
prvega odmerka cepiva Vaxzevria (COVID-19 Vaccine) proizvajalca
AstraZeneca ali Covishield proizvajalca Serum Institute of India/AstraZeneca
preteklo najmanj 21 dni,
- 
odmerka cepiva COVID-19 Vaccine Janssen proizvajalca Johnson in
Johnson/Janssen-Cilag preteklo najmanj 14 dni;
3.     
dokazilo o pozitivnem rezultatu testa PCR, ki je starejši od 10 dni,
razen, če zdravnik presodi drugače, vendar ni starejši od šest mesecev, ali
4.     
potrdilo zdravnika, da so prebolele COVID-19 in od začetka simptomov ni
minilo več kot šest mesecev.
(8) Pogoj iz prejšnjega odstavka ne velja za osebe, ki še
niso dopolnile 18 let in bivajo skupaj z ožjimi družinskimi člani oziroma
skrbniki v nastanitvenem obratu iz četrtega odstavka tega člena.
(9) Dokazila o testiranju iz drugega in sedmega odstavka tega
člena se upoštevajo, če so bila izdana v državah članicah Evropske unije,
državah članicah schengenskega območja, Avstraliji, Izraelu, Kanadi, Novi
Zelandiji, Ruski federaciji, Združenem kraljestvu Velike Britanije in Severne
Irske ali Združenih državah Amerike.
5. člen
(1) Opravljanje gostinske dejavnosti priprave in strežbe jedi
in pijač v gostinskih obratih je dovoljeno od 5. do 22. ure pod pogoji iz
prejšnjega in tega člena.
(2) Ne glede na prejšnji odstavek časovna omejitev
opravljanja dejavnosti ne velja za dejavnost priprave in dostave jedi in pijač
v sobe oziroma druge oblike nastanitvenih enot v nastanitvenih obratih (sobna
strežba) ter za osebni prevzem jedi in pijač.
(3) Gostje morajo zapustiti gostinske obrate najpozneje v 30
minutah po koncu dovoljenega opravljanja gostinske dejavnosti priprave in
strežbe jedi in pijač.
(4) Opravljanje gostinske dejavnosti priprave in strežbe jedi
in pijač v gostinskih obratih je dovoljeno le za mizami (sedeča postrežba) in
ob upoštevanju razdalje najmanj 3 metre med robovi miz. Za eno mizo lahko
sedijo največ 4 osebe.
(5) Pogoj iz prejšnjega odstavka, ki se nanaša na največje
število oseb za eno mizo, ne velja za osebe, ki še niso dopolnile 18 let in so
skupaj z ožjimi družinskimi člani oziroma skrbniki za eno mizo, ter za osebe,
ki potrebujejo spremstvo.
(6) Potrebno je zagotoviti odstranitev oziroma prilagoditev
uporabe predmetov v skupni uporabi (npr. solnice, sladkor, začimbe, jedilni
listi, igrače) tako, da se jih ne bo zaporedoma dotikalo več gostov.
(7) Največje število oseb, ki so lahko hkrati v gostinskem
obratu, se izračuna glede na velikost dela gostinskega obrata, ki lahko
obratuje v skladu z določbami prejšnjega člena, in z upoštevanjem pogojev iz
četrtega odstavka tega člena ter mora biti vidno prikazano ob vstopu v
gostinski prostor, kjer se izvaja gostinska dejavnost strežbe jedi in pijač.
(8) Potrebno je zagotoviti razkuževanje rok za goste pred
vstopom in ob izstopu v gostinski prostor, kjer se izvaja gostinska dejavnost
strežbe jedi in pijač, ter redno razkuževanje miz pred menjavo gostov za mizo.
Zaposleni in gostje morajo ves čas imeti nameščene maske, razen ko sedijo pri
mizi. Za uporabo toaletnih prostorov gostinskega obrata, ki imajo na vidnem
mestu poleg mila tudi ustrezno razkužilo, je potrebno nositi masko.
(9) Pri opravljanju gostinske dejavnosti priprave in strežbe
jedi in pijač v gostinskih obratih se upoštevajo vsa higienska priporočila NIJZ
pri izvajanju gostinske dejavnosti za preprečevanje širjenja okužbe z virusom
SARS-CoV-2.
(10) Ponujanje in prodajanje blaga in storitev iz prejšnjega
člena potrošnikom je dovoljeno le pod pogojem, da zaposleni, ki izvajajo
ponujanje in prodajanje blaga in storitev iz prejšnjega člena, enkrat tedensko
izvedejo testiranje na virus SARS-CoV-2 s testom HAG ali s testom PCR, pri
čemer lahko ponujanje in prodajanje blaga in storitev iz prejšnjega člena
opravljajo le zaposleni, ki imajo negativni rezultat testa.
(11) Osebam testiranja ni treba opraviti, če imajo:
1.     
dokazilo o cepljenju zoper COVID-19, s katerim dokazujejo, da je od
prejema:
- 
drugega odmerka cepiva Comirnaty proizvajalca Biontech/Pfizer preteklo
najmanj sedem dni, COVID-19 Vaccine proizvajalca Moderna najmanj 14 dni, Sputnik
V proizvajalca Russia’s Gamaleya National Centre of Epidemiology and
Microbiology najmanj 14 dni, CoronaVac proizvajalca Sinovac Biotech najmanj 14
dni ali COVID-19 Vaccine proizvajalca Sinopharm najmanj 14 dni,
- 
prvega odmerka cepiva Vaxzevria (COVID-19 Vaccine) proizvajalca
AstraZeneca ali Covishield proizvajalca Serum Institute of India/AstraZeneca
preteklo najmanj 21 dni,
- 
odmerka cepiva COVID-19 Vaccine Janssen proizvajalca Johnson in
Johnson/Janssen-Cilag preteklo najmanj 14 dni;
2.     
dokazilo o pozitivnem rezultatu testa PCR, ki je starejši od 10 dni,
razen, če zdravnik presodi drugače, vendar ni starejši od šest mesecev, ali
3.     
potrdilo zdravnika, da so prebolele COVID-19 in od začetka simptomov ni
minilo več kot šest mesecev.
(12) Dokazila o testiranju iz desetega in prejšnjega odstavka
se upoštevajo, če so bila izdana v državah članicah Evropske unije, državah
članicah schengenskega območja, Avstraliji, Izraelu, Kanadi, Novi Zelandiji,
Ruski federaciji, Združenem kraljestvu Velike Britanije in Severne Irske ali
Združenih državah Amerike.
V. DRUGI POGOJI
6. člen
(1) Ponujanje in prodajanje blaga in storitev potrošnikom je
dovoljeno le pod pogojem, da se zagotovi:
-       
minimalni možni stik s potrošniki v skladu s sprejetimi navodili NIJZ,
-       
redno prezračevanje ali ustrezna ventilacija prostorov, v katerih se
izvaja dejavnost ponujanja in prodajanja blaga in storitev potrošnikom, in
-       
razkuževanje rok za stranko pred vstopom in ob izstopu iz prostorov, v
katerih se izvaja dejavnost ponujanja in prodajanja blaga in storitev
potrošnikom.
(2) Pri opravljanju dejavnosti iz 2., 3., 4., 5. in 7. člena
tega odloka se smiselno upoštevajo vsa higienska priporočila ministrstva,
pristojnega za zdravje, in NIJZ za preprečevanje okužbe z virusom SARS-CoV-2,
ki so objavljena na spletni strani ministrstva in NIJZ.
(3) Število oseb v zaprtih javnih prostorih, v katerih se
izvaja dejavnost ponujanja in prodajanja blaga in storitev potrošnikom, se
omeji na 20 m2 na posamezno stranko ali na eno stranko, če je
poslovni prostor manjši od 20 m2. Če gre za odprto tržnico, se
dejavnost ponujanja in prodajanja blaga in storitev potrošnikom omeji na 10 m2
na posamezno stranko.
(4) Pogoj iz prejšnjega odstavka ne velja za osebe, ki še
niso dopolnile 18 let in so skupaj z ožjimi družinskimi člani oziroma skrbniki
v notranjosti javnega prostora, v katerem se izvaja dejavnost ponujanja in
prodajanja blaga in storitev potrošnikom, ter za osebe, ki potrebujejo
spremstvo.
(5) Odgovornost delodajalcev je, da zaposlenim zagotovijo
zaščitno opremo in zagotovijo upoštevanje pogojev oziroma priporočil iz prvega
in drugega odstavka tega člena, drugega odstavka 3. člena in desetega odstavka
prejšnjega člena.
(6) Ponudnik blaga in storitev zagotovi upoštevanje pogojev
iz tretjega odstavka tega člena, 8. točke prvega odstavka in četrtega odstavka
3. člena, 4. člena in iz prejšnjega člena.
(7) Pri izvajanju nadzora ima pristojni inšpektor pravico in
dolžnost omejiti ali prepovedati promet posameznih vrst blaga in izdelkov ter
prepovedati opravljanje dejavnosti.
7. člen
(1) Poleg pogojev iz prvega odstavka prejšnjega člena morajo
trgovski centri:
-       
zagotavljati 20 m2 na posamezno stranko v celotnem trgovskem
centru ob hkratnem upoštevanju tretjega odstavka prejšnjega člena za posamezno
prodajalno v sklopu trgovskega centra,
-       
imeti ločen vhod in izhod za stranke.
(2) Pogoj iz prve alineje prejšnjega odstavka ne velja za
osebe, ki še niso dopolnile 18 let in so skupaj z ožjimi družinskimi člani
oziroma skrbniki v notranjosti trgovskega centra, ter za osebe, ki potrebujejo
spremstvo.
(3) Upravljavec trgovskega centra oziroma odgovorna oseba
posamezne prodajalne v sklopu trgovskega centra zagotovi upoštevanje pogojev iz
prvega odstavka tega člena.
8. člen
Vlada Republike Slovenije preverja strokovno utemeljenost
ukrepov iz tega odloka na podlagi strokovnih mnenj.
VI. KONČNA DOLOČBA
9. člen
Ta odlok začne veljati 17. maja 2021 in velja do vključno 23.
maja 2021.
Št. 00726-24/2021
Ljubljana, dne 12. maja 2021
EVA 2021-2130-0032
Vlada Republike Slovenije
Janez Janša
predsednik