1. člen
S tem pravilnikom se sprejme gozdnogospodarski načrt
gozdnogospodarske enote Stojna (2016–2025), št. 06-06/16 z dne
7. septembra 2016, ki ga je za obdobje od 1. januarja 2016 do
31. decembra 2025 izdelal Zavod za gozdove Slovenije, Območna enota
Kočevje.
2. člen
Gozdnogospodarska enota Stojna, ki meri 3.888,88 ha, se
nahaja v gozdnogospodarskem območju Kočevje, v občini Kočevje, oziroma v
katastrskih občinah Koblarji, Stara Cerkev, Mahovnik, Kočevje, Livold in Črni
Potok.
3. člen
V gozdnogospodarski enoti Stojna je s 1. januarjem 2016
ugotovljeno naslednje stanje gozdov:
1.     
lastništvo: 5,0 % zasebnih gozdov v lasti fizičnih ali pravnih oseb,
92,7 % državnih gozdov in 2,3 % gozdov v lasti lokalnih skupnosti;
2.     
površina: 3.286,98 ha, od katere je 3.235,84 ha večnamenskih gozdov in
51,14 ha gozdov s posebnim namenom, v katerih ukrepi niso dovoljeni;
3.     
lesna zaloga: 350,8 m3/ha, od tega 170,6 m3/ha
iglavcev in 180,2 m3/ha listavcev;
4.     
tekoči letni prirastek: 7,01 m3/ha, od tega 3,85 m3/ha
iglavcev in 3,16 m3/ha listavcev.
4. člen
(1) V gozdnogospodarskem načrtu gozdnogospodarske enote
Stojna (2016–2025) je ob upoštevanju usmeritev iz gozdnogospodarskega načrta
gozdnogospodarskega območja Kočevje, izdelanega za obdobje od 1. januarja
2011 do 31. decembra 2020, ugotovljenega stanja gozdov, analize pretekle ga
gospodarjenja, zakonitosti razvoja gozdov in pridobljenih spoznanj pri
spremljanju razvoja gozdov v gozdnogospodarski enoti Stojna določeno, da so
najbolj poudarjene funkcije gozdov, ki določajo način gospodarjenja z gozdom:
-       
proizvodne funkcije na površini 2.986,2 ha,
-       
ekološke funkcije na površini 560,02 ha ter
-       
socialne funkcije na površini 393,99 ha.
(2) Na podlagi funkcij gozdov in njihovega ovrednotenja
so v gozdnogospodarskem načrtu gozdnogospodarske enote Stojna (2016–2025)
določeni cilji gospodarjenja z gozdom in gozdnim prostorom ter usmeritve za
njihovo doseganje.
5. člen
(1) Na podlagi ciljev in usmeritev iz drugega odstavka prejšnjega
člena so v gozdnogospodarski enoti Stojna za obdobje od 1. januarja 2016
do 31. decembra 2025 določeni naslednji ukrepi:
-       
najvišji možni posek v višini 198.000 m3, od tega
95.000 m3 iglavcev in 103.000 m3 listavcev,
-       
gojitvena dela, potrebna za ohranitev in razvoj gozdov, na površini
527,19 ha,
-       
nega drogovnjaka na površini 54,31 ha,
-       
nega prebiralnega gozda na površini 27,33 ha,
-       
varstvena dela, potrebna za zaščito pred divjadjo, in sicer zaščita s
količenjem ali tulci v obsegu 2.220 kosov, zaščita z ograjo v dolžini 400 m in
vzdrževanje zaščitnih ograj v dolžini 23.500 m,
-       
varstvena dela, potrebna za zaščito pred žuželkami, v obsegu 410 dni,
-       
nega habitatov prostoživečih živali, in sicer vzdrževanje grmišč na
površini 9 ha, vzdrževanje travinj na površini 37 ha, vzdrževanje
zaraščajočih pasišč na površini 5,4 ha, vzdrževanje vodnih površin v obsegu 7
kosov, naravni razvoj biotopov v ekocelicah na površini 132,7 ha, naravni
razvoj biotopov v gozdnih rezervatih na površini 51,14 ha in vzdrževanje gnezdilnic
v obsegu 600 kosov.
(2) V gozdnogospodarskem načrtu gozdnogospodarske enote
Stojna (2016–2025) so določeni ukrepi in načini njihove izvedbe tudi na ravneh
rastiščnogojitvenih razredov in odsekov.
6. člen
Pri izdelavi gozdnogojitvenih načrtov za posamezne ekosisteme
in njihove dele v gozdnogospodarski enoti Stojna v obdobju od uveljavitve tega
pravilnika do 31. decembra 2025 se morajo upoštevati cilji, usmeritve in
ukrepi, določeni v gozdnogospodarskem načrtu gozdnogospodarske enote Stojna
(2016–2025).
7. člen
Po en izvod gozdnogospodarskega načrta gozdnogospodarske enote
Stojna (2016–2025) je na vpogled na sedežu Zavoda za gozdove Slovenije, Območne
enote Kočevje, Rožna ulica 39, Kočevje, na sedežu Zavoda za gozdove Slovenije,
Krajevne enote Pugled, Rožna ulica 39, Kočevje in na Ministrstvu za kmetijstvo,
gozdarstvo in prehrano, Dunajska 22, Ljubljana, kjer se hrani tudi
dokumentacija v zvezi s postopkom sprejemanja gozdnogospodarskega načrta
gozdnogospodarske enote Stojna (2016–2025).
8. člen
Ta pravilnik začne veljati naslednji dan po objavi v Uradnem listu
Republike Slovenije.
Št. 007-351/2016
Ljubljana, dne 20. decembra 2016
EVA 2016-2330-0012
Mag. Dejan Židan l.r.
minister
za kmetijstvo, gozdarstvo
in prehrano