1. člen
(vsebina uredbe)
(1) Ta uredba je koncesijski akt, na
podlagi katerega se podeli koncesija za graditev sedežnice Kisovec (v
nadaljnjem besedilu: koncesija), predvidoma na zemljiških parcelah
št. 285/6 in 286/5, katastrska občina Loke pri Zagorju.
(2) Sedežnica iz prejšnjega odstavka
je žičniška naprava, ki se navezuje na skakalni center v Kisovcu.
2. člen
(vloga za pridobitev koncesije)
(1) Vloga za pridobitev koncesije
obsega:
-       
navedbo organa, ki se mu pošilja vloga,
-       
zadevo,
-       
zahtevek oziroma predlog,
-       
navedbo morebitnega zastopnika ali pooblaščenca,
-       
firmo oziroma ime vlagatelja, prebivališče oziroma sedež vlagatelja
oziroma njegovega zastopnika ali pooblaščenca,
-       
navedbo predvidene lokacije žičniške naprave,
-       
navedbo tehničnih značilnosti žičniške naprave in njene zmogljivosti,
-       
namen uporabe in način obratovanja žičniške naprave,
-       
podatke o obstoječi ali predvideni turistični opremljenosti območja, na
katerem se načrtuje postavitev naprave, in o gostoti poselitve območja, ki
omogoča zadostno izrabo zmogljivosti naprave,
-       
podatke o dostopnosti do žičniške naprave in številu parkirnih mest,
-       
podatke v zvezi z ureditvijo smučarskih prog ali drugih rekreacijskih
oziroma turističnih površin ali objektov, vključno z njihovimi pomožnimi
objekti in napravami (npr. naprave za zasneževanje),
-       
podatke glede zagotavljanja varnosti pred plazovi in
-       
druge podatke, iz katerih je mogoče ugotoviti utemeljenost načrtovane
graditve žičniške naprave.
(2) Koncesionar mora vložiti vlogo za
pridobitev koncesije v šestih mesecih od uveljavitve te uredbe.
3. člen
(pridobitev gradbenega dovoljenja)
Koncesionar lahko na podlagi podeljene
koncesije pridobi gradbeno dovoljenje za žičniško napravo in po pridobitvi
dovoljenja za obratovanje z njo obratuje.
4. člen
(način podelitve)
Koncesija se podeli brez javnega razpisa na
podlagi vloge upravičenca.
5. člen
(pogoji za koncesionarja)
Koncesionar mora zagotoviti:
-       
strokovno usposobljene kadre,
-       
parkirna mesta in
-       
urejene rekreacijske površine.
6. člen
(koncesijska pogodba)
(1) Medsebojna razmerja med
koncedentom in koncesionarjem se podrobneje uredijo s koncesijsko pogodbo.
(2) Koncesijsko pogodbo sklene v imenu
koncedenta minister, pristojen za žičnice.
7. člen
(trajanje koncesije)
(1) Koncesija se podeli za 32 let.
(2) Rok iz prejšnjega odstavka začne
teči z dnem podpisa koncesijske pogodbe.
(3) Koncesija se lahko na predlog
koncesionarja podaljša, vendar največ za polovico časa, za katerega je bila
sklenjena koncesijska pogodba, če je ob izteku roka koncesije glede na stanje
žičnice mogoče pričakovati, da bo žičnica med podaljšanjem koncesije varno
obratovala.
(4) Koncesionar mora predlog za
podaljšanje koncesije iz prejšnjega odstavka vložiti najpozneje šest mesecev
pred iztekom roka, za katerega je bila pridobljena koncesija.
8. člen
(prenos koncesije)
Koncesijo lahko koncesionar prenese na drugo
osebo samo z dovoljenjem ministra, pristojnega za žičnice.
9. člen
(prenehanje koncesije)
Koncesijsko razmerje preneha:
-       
s prenehanjem koncesijske pogodbe,
-       
z odvzemom koncesije,
-       
s stečajem koncesionarja.
10. člen
(prenehanje koncesijske pogodbe)
Koncesijska pogodba preneha:
-       
s potekom roka koncesije,
-       
zaradi popolne in trajne ustavitve obratovanja žičnice,
-       
z odpovedjo zaradi bistvene kršitve koncesijske pogodbe,
-       
s sporazumno prekinitvijo koncesijske pogodbe,
-       
iz drugih razlogov v skladu s pravili pogodbenega prava.
11. člen
(odvzem koncesije)
(1) Koncedent z odločbo odvzame
koncesijo, če:
-       
koncesionar ne ravna v skladu z izvršljivimi odločbami pristojnih
inšpekcijskih organov, ki se nanašajo na žičnico in njeno obratovanje,
-       
za več kakor dve leti preneha z obratovanjem žičnice ter se koncesionar
in koncedent ne dogovorita drugače.
(2) Koncesijsko razmerje preneha z
dokončnostjo odločbe o odvzemu koncesije.
12. člen
(odstranitev žičnice)
(1) Koncesionar mora po prenehanju
koncesijskega razmerja odstraniti žičnico.
(2) Odstranitev žičnice obsega
razgraditev žičnice, odstranitev objektov in naprav koncesije ter glede na
okoliščine vzpostavitev čim primernejšega stanja glede na prvotno stanje na
vseh zemljiščih in drugih površinah, kjer se izvaja koncesija. Koncesionar
izdela program odstranitve žičnice, h kateremu mora pridobiti soglasje
koncedenta.
(3) Stroške odstranitve žičnice v
celoti krije koncesionar.
(4) Odstranitev žičnice in način
zavarovanja stroškov odstranitve žičnice se podrobneje uredita v koncesijski
pogodbi.
13. člen
(uveljavitev)
Ta uredba začne veljati petnajsti dan po
objavi v Uradnem listu Republike Slovenije.
Št. 00729-31/2014
Ljubljana, dne 9. oktobra 2014
EVA 2014-2430-0042
Vlada Republike Slovenije
dr. Miroslav Cerar l.r.
Predsednik