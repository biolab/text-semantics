I. SPLOŠNE DOLOČBE
1. člen
S to uredbo se določajo pristojni organi in kazenske določbe
v zvezi z izvajanjem Uredbe (ES) št. 689/2008 Evropskega parlamenta in Sveta z
dne 17. junija 2008 o izvozu in uvozu nevarnih kemikalij (UL L št. 204 z dne
31. 7. 2008, str. 1; v nadaljnjem besedilu: Uredba 689/2008/ES).
2. člen
Izrazi, uporabljeni v tej uredbi, imajo enak pomen kot
izrazi, uporabljeni v Uredbi 689/2008/ES.
II. PRISTOJNI ORGAN IN NJEGOVE PRISTOJNOSTI
3. člen
Organ, pristojen za izvajanje Uredbe 689/2008/ES in te
uredbe, je Urad Republike Slovenije za kemikalije (v nadaljnjem besedilu:
urad).
4. člen
Urad zaradi izvajanja Uredbe 689/2008/ES opravlja naslednje
naloge: 
1.     
sodeluje z Evropsko komisijo in drugimi državami članicami v skladu s 5.
členom Uredbe 689/2008/ES; 
2.     
preverja obvestila o izvozu in jih posreduje Evropski komisiji v skladu
s tretjim odstavkom 7. člena Uredbe 689/2008/ES; 
3.     
zbere, obdela in posreduje Evropski komisiji informacije o izvozu in
uvozu v preteklem koledarskem letu v skladu z 9. členom Uredbe 689/2008/ES; 
4.     
skupaj z drugimi državami članicami in Evropsko komisijo sodeluje pri
obveščanju o kemikalijah, katerih uporaba je prepovedana ali strogo omejena v
skladu z 10. členom Uredbe 689/2008/ES; 
5.     
sodeluje pri sprejemanju uvozne odločitve Evropske skupnosti v skladu z
12. členom Uredbe 689/2008/ES; 
6.     
posreduje odgovore vsem, ki jih to zadeva v skladu s tretjim odstavkom
13. člena Uredbe 689/2008/ES; 
7.     
izvede postopek izrecnega soglasja v skladu s 13. členom Uredbe
689/2008/ES; 
8.     
posreduje informacije o tranzitu v skladu s 15. členom Uredbe
689/2008/ES; 
9.     
zagotavlja podatke o kemikalijah v skladu z 19. členom Uredbe
689/2008/ES; 
10.  
skupaj z Evropsko komisijo zagotavlja strokovno pomoč v skladu z 20.
členom Uredbe 689/2008/ES; 
11.  
posreduje Evropski komisiji informacije o izvajanju Uredbe 689/2008/ES v
skladu z 21. členom Uredbe 689/2008/ES.
III. NADZOR
5. člen
Inšpekcijski nadzor nad izvajanjem Uredbe 689/2008/ES in te
uredbe opravljajo inšpektorji, pristojni za kemikalije.
6. člen
Inšpektor, pristojen za kemikalije, lahko poleg pooblastil po
splošnih predpisih in predpisih o kemikalijah ustavi ali prepove izvoz
kemikalije, če: 
1.     
izvoznik uradu ne posreduje obvestila o izvozu v skladu s 7. in 14.
členom Uredbe 689/2008/ES, 
2.     
izvoznik oziroma uvoznik ne posreduje podatkov v skladu z 9. členom
Uredbe 689/2008/ES, 
3.     
izvoznik poskuša izvoziti kemikalijo ali izdelek iz drugega odstavka 14.
člena Uredbe 689/2008/ES, 
4.     
izvoznik pri prevozu ne posreduje informacij v skladu z drugim odstavkom
15. člena Uredbe 689/2008/ES, 
5.     
izvoznik izvaža kemikalije v nasprotju z zahtevami 16. člena Uredbe
689/2008/ES.
7. člen
(1) Nadzor nad izvozom nevarnih kemikalij, ki so predmet
Uredbe 689/2008/ES, opravljajo carinski organi v skladu z drugim odstavkom 17.
člena Uredbe 689/2008/ES in to uredbo, pri čemer opravljajo naslednje naloge: 
-       
preverjajo, ali je izvoznik pri izvozu nevarnih kemikalij, ki so predmet
Uredbe 689/2008/ES, v polje 44 izvozne deklaracije navedel referenčno
identifikacijsko številko, 
-       
preverjajo ustreznost navedene referenčne številke iz prejšnje alinee in
s tem dopustnost izvoza, 
-       
pri običajnih nadzorih preverjajo, ali nevarne kemikalije iz Uredbe
689/2008/ES ustrezajo podatkom, navedenim v izvozni deklaraciji in
spremljajočih dokumentih. 
(2) Carinski organi na podlagi 21. člena Uredbe 689/2008/ES
uradu na njegovo zahtevo posredujejo informacije o izvajanju nadzora nad
izvozom nevarnih kemikalij, ki so predmet Uredbe 689/2008/ES.
IV. KAZENSKE DOLOČBE
8. člen
(1) Z globo od 2.000 do 60.000 eurov se kaznuje za prekršek
pravna oseba, če: 
1.     
uradu ne posreduje obvestila o izvozu v skladu s 7. členom Uredbe
689/2008/ES; 
2.     
izvozi ali poskuša izvoziti kemikalijo ali izdelek iz drugega odstavka
14. člena Uredbe 689/2008/ES. 
(2) Z globo od 800 do 32.000 eurov se za prekršek iz
prejšnjega odstavka kaznuje samostojni podjetnik posameznik. 
(3) Z globo od 400 do 2.000 eurov se za prekršek iz prvega
odstavka tega člena kaznuje odgovorna oseba pravne osebe in odgovorna oseba
samostojnega podjetnika posameznika.
9. člen
(1) Z globo od 1.000 do 20.000 eurov se kaznuje za prekršek
pravna oseba, če: 
1.     
uradu ne posreduje obvestila o izvozu v skladu s prvim odstavkom 14.
člena Uredbe 689/2008/ES; 
2.     
uradu ne posreduje podatkov v skladu z 9. členom Uredbe 689/2008/ES; 
3.     
pri prevozu ne posreduje informacij v skladu z drugim odstavkom 15.
člena Uredbe 689/2008/ES; 
4.     
izvaža kemikalije brez spremljajočega varnostnega lista ali ne pošlje
varnostnega lista vsakemu uvozniku v skladu s tretjim odstavkom 16. člena
Uredbe 689/2008/ES. 
(2) Z globo od 500 do 10.000 eurov se za prekršek iz
prejšnjega odstavka kaznuje samostojni podjetnik posameznik. 
(3) Z globo od 200 do 1.000 eurov se za prekršek iz prvega
odstavka tega člena kaznuje odgovorna oseba pravne osebe in odgovorna oseba
samostojnega podjetnika posameznika.
V. KONČNA DOLOČBA
10. člen
Ta uredba začne veljati petnajsti dan po objavi v Uradnem
listu Republike Slovenije.
Št. 00725-4/2009/6
Ljubljana, dne 14. maja 2009
EVA 2008-2711-0142
Vlada Republike Slovenije
Borut Pahor l.r. 
Predsednik