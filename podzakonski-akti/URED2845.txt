1. člen
Republika Slovenija izda priložnostne kovance ob Evropskem
letu invalidov 2003, v obsegu in z glavnimi znamenji ter drugimi značilnostmi,
kot je določeno s to uredbo.
2. člen
Ob Evropskem letu invalidov 2003 izda Republika Slovenija:
-       
zlatnike z nominalno vrednostjo 25.000 tolarjev, v količini 300 kovancev
in v skupni nominalni vrednosti 7,500.000 tolarjev,
-       
srebrnike z nominalno vrednostjo 2.500 tolarjev, v količini 1.500
kovancev in v skupni nominalni vrednosti 3,750.000 tolarjev in
-       
priložnostne bi-metalne kovance z nominalno vrednostjo 500 tolarjev, v
količini 200.000 kovancev in v skupni nominalni vrednosti 100,000.000 tolarjev.
3. člen
Zlatniki so izdelani iz zlata čistine 900/1000, v posebni
tehniki z ravnimi površinami visokega sijaja in matiranimi reliefnimi
površinami priložnostnega motiva.
Zlatniki imajo težo 7 gramov in premer 24 milimetrov. Pri
vsakem posameznem zlatniku je dovoljen odmik pri teži do ± 1 ‰ in pri premeru
do ± 0,1 milimetra.
4. člen
Srebrniki so izdelani iz srebra čistine 925/1000, v posebni
tehniki z ravnimi površinami visokega sijaja in matiranimi reliefnimi
površinami priložnostnega motiva.
Srebrniki imajo težo 15 gramov in premer 32 milimetrov. Pri
vsakem posameznem srebrniku je dovoljen odmik pri teži do ± 1% in pri premeru
do ± 0,1 milimetra.
5. člen
Priložnostni bi-metalni kovanci so sestavljeni iz jedra
(zlitina: 75% baker in 25% nikelj) in iz oboda (zlitina: 78% baker, 20% cink,
2% nikelj).
Kovanci imajo težo 9 gramov in premer 28 milimetrov (od tega
jedro 18 milimetrov). Pri vsakem posameznem kovancu je dopusten odmik pri teži
± 2% in pri premeru do ± 0,1 milimetra.
6. člen
Videz priložnostnih kovancev iz 3., 4. in 5. člena te uredbe
je naslednji:
-       
sprednja stran:
Kovanec je razdeljen na dve polovici. Na zgornji polovici je
ob desnem robu letnica: »2003«, v sredini kovanca, nad ločnico pa je beseda:
»TOLARJEV«. Izbočeni pokončni trak na levi, zgornji polovici kovanca, tvori s
piko na spodnji polovici kovanca znak klicaj. Desno od pike je nominalna vrednost
»25000«, »2500« oziroma »500«. Na spodnji polovici kovanca, ob desnem robu, je
polkrožni napis: »REPUBLIKA SLOVENIJA«.
-       
hrbtna stran:
Besedilo: »EVROPSKO LETO INVALIDOV 2003« poteka polkrožno ob
robu leve polovice kovanca. Središčna kompozicija prikazuje v krogu stiliziran
voziček in je izbočena.
7. člen
Priložnostni kovanci, izdani na podlagi te uredbe, so po
obodu nazobčani.
8. člen
Ta uredba začne veljati naslednji dan po objavi v Uradnem listu
Republike Slovenije.
Št. 448-00/2001-8
Ljubljana, dne 27. marca 2003.
Vlada Republike Slovenije
mag. Anton Rop l.
r.
Predsednik