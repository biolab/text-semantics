1. člen
(1) Ta pravilnik določa rastlinske in
živalske vrste, ki so ogrožene, in jih glede na stopnjo ogroženosti uvrsti v
rdeči seznam.
(2) Ta pravilnik določa tudi nekatere
ukrepe za izboljšanje stanja ogroženih rastlinskih in živalskih vrst.
2. člen
(1) Rdeči seznam je seznam ogroženih
rastlinskih in živalskih vrst, razporejenih po kategorijah in podkategorijah
ogroženosti.
(2) Kategorije ogroženosti so: izumrla
vrsta, domnevno izumrla vrsta, prizadeta vrsta, ranljiva vrsta, redka vrsta,
vrsta zunaj nevarnosti, neopredeljena vrsta in premalo znana vrsta.
(3) Podkategorije kategorij ogroženosti so
navedene v seznamih iz 4. člena tega pravilnika.
3. člen
Lastnosti posameznih kategorij ogroženosti
so:
-      
izumrla vrsta je kategorija ogroženosti, v
katero se uvrstijo vrste, ki so bile na območju Republike Slovenije dokazano
navzoče v naravnih populacijah in so v preteklosti gotovo izumrle oziroma so
bile iztrebljene na celotnem območju Republike Slovenije. Skrajšana oznaka te
kategorije je Ex,
-      
domnevno izumrla vrsta je kategorija
ogroženosti, v katero se uvrstijo pogrešane vrste, katerih navzočnost je bila
na območju Republike Slovenije znana, že daljši čas pa jih kljub iskanju ni več
najti in obstaja utemeljeni sum, da so te vrste izumrle. Skrajšana oznaka te
kategorije je Ex?,
-      
prizadeta vrsta je kategorija ogroženosti, v
katero se uvrstijo vrste, katerih obstanek na območju Republike Slovenije ni
verjeten, če bodo dejavniki ogrožanja delovali še naprej. Številčnost teh vrst
se je zmanjšala na kritično stopnjo oziroma njihova številčnost zelo hitro
upada v večjem delu areala. Skrajšana oznaka te kategorije je E,
-      
ranljiva vrsta je kategorija ogroženosti, v
katero se uvrstijo vrste, za katere je verjetno, da bodo v bližnji prihodnosti
prešle v kategorijo prizadete vrste, če bodo dejavniki ogrožanja delovali še
naprej. Številčnost vrste se je v velikem delu areala zmanjšala oziroma se
zmanjšuje. Vrste so zelo občutljive na kakršnekoli spremembe oziroma
poseljujejo habitate, ki so na človekove vplive zelo občutljivi. Skrajšana
oznaka te kategorije je V,
-      
redka vrsta je kategorija ogroženosti, v katero
se uvrstijo vrste, ki so potencialno ogrožene zaradi svoje redkosti na območju
Republike Slovenije in lahko v primeru ogrožanja hitro preidejo v kategorijo
prizadete vrste. Skrajšana oznaka te kategorije je R,
-      
vrsta zunaj nevarnosti je kategorija
ogroženosti, v katero se uvrstijo vrste, ki na območju Republike Slovenije niso
več ogrožene, vendar pa so pred prenehanjem ogroženosti sodile v eno od
kategorij ogroženosti, pri čemer obstaja potencialna možnost ponovne
ogroženosti. Skrajšana oznaka te kategorije je O,
-      
neopredeljena vrsta je kategorija ogroženosti,
v katero se uvrstijo vrste, za katere se domneva, da so ogrožene na območju
Republike Slovenije, vendar je na razpolago premalo podatkov, da bi jih lahko
uvrstili v eno od kategorij ogroženosti iz druge do šeste alinee tega člena.
Skrajšana oznaka te kategorije je I,
-      
premalo znana vrsta je kategorija ogroženosti,
v katero se uvrstijo vrste, za katere je na razpolago premalo podatkov za
opredelitev ogroženosti. Skrajšana oznaka te kategorije je K.
4. člen
(1) Rdeči seznami rastlinskih in živalskih
vrst, ki so prikazani po sistematskih skupinah, so kot priloge sestavni deli
tega pravilnika:
1.    
rdeči seznam praprotnic in semenk (Pteridophyta
& Spermatophyta) je v prilogi 1,
2.    
rdeči seznam mahov (Bryophyta) je v prilogi 2,
3.    
rdeči seznam sesalcev (Mammalia) je v prilogi
3,
4.    
rdeči seznam ptičev gnezdilcev (Aves) je v
prilogi 4,
5.    
rdeči seznam plazilcev (Reptilia) je v prilogi
5,
6.    
rdeči seznam dvoživk (Amphibia) je v prilogi 6,
7.    
rdeči seznam obloustk in rib (Cyclostomata
& Pisces) je v prilogi 7,
8.    
rdeči seznam plaščarjev (Tunicata) je v prilogi
8,
9.    
rdeči seznam brezglavcev (Acrania) je v prilogi
9,
10. 
rdeči seznam črevoškrgarjev (Enteropneusta) je
v prilogi 10,
11. 
rdeči seznam iglokožcev (Echinodermata) je v
prilogi 9,
12. 
rdeči seznam ramenonožcev je v prilogi 12,
13. 
rdeči seznam mahovnjakov (Bryozoa) je v prilogi
13,
14. 
rdeči seznam kožekrilcev (Hymenoptera) je v
prilogi 14,
15. 
rdeči seznam hroščev (Coleoptera) je v prilogi
15,
16. 
rdeči seznam metuljev (Lepidoptera) je v
prilogi 16,
17. 
rdeči seznam mladoletnic (Trichoptera) je v
prilogi 17,
18. 
rdeči seznam mrežekrilcev (Neuropteroidea) je v
prilogi 18,
19. 
rdeči seznam stenic (Heteroptera) je v prilogi
19,
20. 
rdeči seznam ravnokrilcev (Orthopteroidea) je v
prilogi 20,
21. 
rdeči seznam kačjih pastirjev (Odonata) je v
prilogi 21,
22. 
rdeči seznam vrbnic (Plecoptera) je v prilogi
22,
23. 
rdeči seznam enodnevnic (Ephemeroptera) je v
prilogi 23,
24. 
rdeči seznam strig (Chilopoda) je v prilogi 24,
25. 
rdeči seznam dvojnonog (Diplopoda) je v prilogi
25,
26. 
rdeči seznam pajkov (Aranea) je v prilogi 26,
27. 
rdeči seznam suhih južin (Opiliones) je v
prilogi 27,
28. 
rdeči seznam višjih rakov (Malacostraca) je v
prilogi 28,
29. 
rdeči seznam nižjih rakov (Entomostraca) je v
prilogi 29,
30. 
rdeči seznam zvezdašev (Echiurida) je v prilogi
30,
31. 
rdeči seznam sipunkulidov (Sipunculida) je v prilogi
31,
32. 
rdeči seznam pijavk (Hirudinea) je v prilogi
32,
33. 
rdeči seznam maloščetincev (Oligochaeta) je v
prilogi 33,
34. 
rdeči seznam mnogoščetincev (Polychaeta) je v
prilogi 34,
35. 
rdeči seznam glist (Nematoda) je v prilogi 35,
36. 
rdeči seznam mehkužcev (Mollusca) je v prilogi
36,
37. 
rdeči seznam nitkarjev (Nemertina) je v prilogi
37,
38. 
rdeči seznam ožigalkarjev (Cnidaria) je v
prilogi 38,
39. 
rdeči seznam vrtinčarjev (Turbellaria) je v
prilogi 39,
40. 
rdeči seznam spužev (Porifera) je v prilogi 40,
41. 
rdeči seznam praživali (Protozoa) je v prilogi
41,
42. 
rdeči seznam ogroženih vrst gliv (Fungi) je v
prilogi 42.
5. člen
(1) Za izboljšanje stanja ogroženih
rastlinskih in živalskih vrst se izvajajo ukrepi varstva ogroženih rastlinskih
in živalskih vrst in njihovih habitatov.
(2) Ukrepi varstva iz prejšnjega odstavka
se prednostno izvajajo glede tistih ogroženih rastlinskih in živalskih vrst, ki
so domnevno izumrle, prizadete, ranljive in redke.
6. člen
Ukrepi varstva ogroženih rastlinskih in
živalskih vrst so neposredni ukrepi varstva ogroženih vrst in zavarovanja
ogrožene vrste.
7. člen
Glede na stanje ogroženosti rastlinske in
živalske vrste so za:
-      
izumrle vrste, če je izumrtje povzročil človek,
zlasti primerni neposredni ukrepi varstva: ponovna naselitev osebkov, ki
izvirajo iz populacije, s katero je bila iztrebljena populacija v preteklosti
povezana, v primeru, ko so v okolju vzpostavljene življenjske razmere za
preživetje ponovno naseljenih osebkov, in gojenje osebkov za ta namen;
-      
domnevno izumrle in prizadete vrste zlasti
primerni neposredni ukrepi varstva: doselitev, fizična zaščita, ohranjanje in
vzpostavljanje primernih mest za reprodukcijo, prehranjevanje, prezimovanje ter
za zagotavljanje drugih pomembnih življenjskih faz;
-      
vse kategorije ogroženih vrst zlasti primerni
neposredni ukrepi varstva: omogočanje primernih mest za reprodukcijo,
prehranjevanje, prezimovanje ter za zagotavljanje drugih pomembnih življenjskih
faz.
8. člen
Rastlinske vrste, ki so zavarovane z
odlokom o zavarovanju redkih ali ogroženih rastlinskih vrst (Uradni list SRS,
št. 15/76), in živalske vrste, ki so zavarovane z uredbo o zavarovanju
ogroženih živalskih vrst (Uradni list RS, št. 57/93, 61/93 – popr. in 69/00),
se uvrstijo v kategorije ogroženosti v skladu z ugotovljeno stopnjo
ogroženosti, vendar najmanj v kategorijo vrste zunaj nevarnosti.

Priloga 1: Rdeči seznam praprotnic in semenk
(Pteridophyta & Spermatophyta)
Priloga 2: Rdeči seznam mahov (Bryophyta)
Priloga 3: Rdeči seznam sesalcev (Mammalia)
Priloga 4: Rdeči seznam ptičev gnezdilcev (Aves)
Priloga 5: Rdeči seznam plazilcev (Reptilia)
Priloga 6: Rdeči seznam dvoživk (Amphibia)
Priloga 7: Rdeči seznam obloustk in rib (Cyclostomata
& Pisces)
Priloga 8: Rdeči seznam plaščarjev (Tunicata)
Priloga 9: Rdeči seznam brezglavcev (Acrania)
Priloga 10: Rdeči seznam črevoškrgarjev
(Enteropneusta)
Priloga 11: Rdeči seznam iglokožcev (Echinodermata)
Priloga 12: Rdeči seznam ramenonožcev (Brachiopoda)
Priloga 13: Rdeči seznam mahovnjakov (Bryozoa)
Priloga 14: Rdeči seznam kožekrilcev (Hymenoptera)
Priloga 15: Rdeči seznam hroščev (Coleoptera)
Priloga 16: Rdeči seznam metuljev (Lepidoptera)
Priloga 17: Rdeči seznam mladoletnic (Trichoptera)
Priloga 18: Rdeči seznam mrežekrilcev (Neuropteroidea)
Priloga 19: Rdeči seznam stenic (Heteroptera)
Priloga 20: Rdeči seznam ravnokrilcev (Orthopteroidea)
Priloga 21: Rdeči seznam kačjih pastirjev (Odonata)
Priloga 22: Rdeči seznam vrbnic (Plecoptera)
Priloga 23: Rdeči seznam enodnevnic (Ephemeroptera)
Priloga 24: Rdeči seznam strig (Chilopoda)
Priloga 25: Rdeči seznam dvojnonog (Diplopoda)
Priloga 26: Rdeči seznam pajkov (Aranea)
Priloga 27: Rdeči seznam suhih južin (Opiliones)
Priloga 28: Rdeči seznam višjih rakov (Malacostraca)
Priloga 29: Rdeči seznam nižjih rakov (Entomostraca)
Priloga 30: Rdeči seznam sipunkulidov (Sipunculida)
Priloga 31: Rdeči seznam zvezdašev (Echiurida)
Priloga 32: Rdeči seznam pijavk (Hirudinea)
Priloga 33: Rdeči seznam maloščetincev (Oligochaeta)
Priloga 34: Rdeči seznam mnogoščetincev (Polychaeta)
Priloga 35: Rdeči seznam glist (Nematoda)
Priloga 36: Rdeči seznam mehkužcev (Mollusca)
Priloga 37: Rdeči seznam nitkarjev (Nemertina)
Priloga 38: Rdeči seznam ožigalkarjev (Cnidaria)
Priloga 39: Rdeči seznam vrtinčarjev (Turbellaria)
Priloga 40: Rdeči seznam spužev (Porifera)
Priloga 41: Rdeči seznam praživali (Protozoa)
Priloga 42: Rdeči seznam ogroženih vrst gliv (fungi)

Pravilnik o uvrstitvi ogroženih rastlinskih in
živalskih vrst v rdeči seznam (Uradni list RS, št. 82/02) vsebuje naslednjo končno določbo:
»9. člen
Ta pravilnik začne veljati petnajsti dan po
objavi v Uradnem listu Republike Slovenije.«.

Pravilnik o dopolnitvah Pravilnika o uvrstitvi
ogroženih rastlinskih in živalskih vrst v rdeči seznam (Uradni list RS, št. 42/10)
vsebuje naslednjo končno določbo:
»3. člen
Ta pravilnik začne veljati naslednji dan po
objavi v Uradnem listu Republike Slovenije.«.