1. člen
Ta uredba določa višino dnevnega nadomestila za čas
zadržanosti od dela zaradi bolezni za samozaposlene v kulturi za polni delovni
čas za leto 2019 iz četrtega odstavka 82.a člena Zakona o uresničevanju
javnega interesa za kulturo (Uradni list RS, št. 77/07 – uradno prečiščeno
besedilo, 56/08, 4/10, 20/11, 111/13, 68/16, 61/17 in 21/18 – ZNOrg).
2. člen
Višina dnevnega nadomestila za čas zadržanosti od dela zaradi
bolezni za samozaposlene v kulturi za polni delovni čas za leto 2019 znaša 21
eurov.
3. člen
Ta uredba začne veljati naslednji dan po objavi v Uradnem listu
Republike Slovenije.
Št. 00716-8/2018
Ljubljana, dne 13. decembra 2018
EVA 2018-3340-0017
Vlada Republike Slovenije
dr. Andrej Bertoncelj l.r.
Podpredsednik