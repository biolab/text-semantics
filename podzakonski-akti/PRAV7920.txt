1. člen
S tem pravilnikom se določa vsebina obrazca
za obračun davčnih odtegljajev od plačil dohodkov rezidentov in nerezidentov,
od katerih se v skladu z Zakonom o davku od dohodkov pravnih oseb (Uradni list
RS, št. 117/06, 56/08, 76/08, 5/09, 96/09, 43/10, 59/11, 24/12, 30/12 in 94/12)
obračunava davčni odtegljaj, metodologija za izpolnjevanje obrazca in način
predložitve obrazca davčnemu organu.
2. člen
Plačnik davka mora davčnemu organu
predložiti obračun davčnega odtegljaja na obrazcu ODO-1 najpozneje na dan
izplačila dohodkov. Obrazec ODO-1, ki je kot priloga 1 sestavni del tega
pravilnika, plačnik davka izpolni v skladu z metodologijo za izpolnjevanje
obrazca ODO-1, ki je kot priloga 2 sestavni del tega pravilnika.
Ne glede na prejšnji odstavek mora plačnik
davka, ki izplača dohodek iz nematerializiranih finančnih instrumentov v skladu
s 383.e členom ZDavP-2, predložiti davčnemu organu obračun davčnega odtegljaja
na obrazcu ODO-1-NFI najpozneje do 14. dne v mesecu, ki sledi mesecu, v katerem
je dohodek izplačala oseba, ki jo tak dohodek bremeni. Obrazec ODO-1-NFI je po
obliki in vsebini enak obrazcu ODO-1 ter se izpolnjuje v skladu z metodologijo
za izpolnjevanje obrazca ODO-1.
3. člen
Plačnik davka predloži obračun davčnih
odtegljajev iz prejšnjega člena v elektronski obliki prek sistema eDavki na
spletni naslov http://edavki.durs.si.

Priloga
1: Obračun davčnih odtegljajev po 374. členu Zakona o davčnem postopku od
plačil dohodkov rezidentov in nerezidentov po 70. členu Zakona o davku od
dohodkov pravnih oseb v povezavi z 260. členom Zakona o davčnem postopku
Priloga
2: Metodologija za izpolnjevanje obrazca ODO-1

Pravilnik o obrazcu za obračun davčnih
odtegljajev od plačil dohodkov rezidentov in nerezidentov in načinu predložitve
obrazca davčnemu organu (Uradni list RS, št. 138/06)
vsebuje naslednjo končno določbo:
»4. člen
Ta pravilnik začne veljati 1. januarja
2007.«.

Pravilnik o dopolnitvi Pravilnika o obrazcu za
obračun davčnih odtegljajev od plačil dohodkov rezidentov in nerezidentov in
načinu predložitve obrazca davčnemu organu (Uradni list RS, št. 117/08) vsebuje naslednjo končno določbo:
»3. člen
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o spremembah in dopolnitvah
Pravilnika o obrazcu za obračun davčnih odtegljajev od plačil dohodkov
rezidentov in nerezidentov in načinu predložitve obrazca davčnemu organu
(Uradni list RS, št. 50/10) vsebuje naslednjo končno določbo:
»3. člen
Ta pravilnik začne veljati naslednji dan po
objavi v Uradnem listu Republike Slovenije, uporablja pa se od 1. julija
2010.«.

Pravilnik o spremembah Pravilnika o obrazcu za
obračun davčnih odtegljajev od plačil dohodkov rezidentov in nerezidentov in
načinu predložitve obrazca davčnemu organu (Uradni list RS, št. 4/13) vsebuje naslednjo končno določbo:
»KONČNA DOLOČBA
3. člen
Ta pravilnik začne veljati naslednji dan po
objavi v Uradnem listu Republike Slovenije.«.