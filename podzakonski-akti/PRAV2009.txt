1. člen
Kapitalski sklad pokojninskega in invalidskega zavarovanja
krije stroške iz prvega odstavka 44. člena zakona o prvem pokojninskem skladu
Republike Slovenije in preoblikovanju pooblaščenih investicijskih družb (Uradni
list RS, št. 50/99 – v nadaljnjem besedilu: ZPSPID) na naslednji način: 
1.    
stroške zamenjave delnic pooblaščenih investicijskih družb (prvi
odstavek 2. člena ZPSPID) in stroške vpisa pravice izbire (četrti odstavek 3.
člena ZPSPID) tako, da namesto pooblaščenih investicijskih družb plača
nadomestilo za te storitve neposredno klirinško depotni družbi; 
2.    
stroške vnosa in izvršitve nalogov o uresničitvi pravice izbire (četrti
odstavek 4. člena in 5. člen ZPSPID) tako, da družbam za upravljanje povrne te
stroške na podlagi računa klirinško depotne družbe oziroma člana klirinško
depotne družbe za te storitve; 
3.    
stroške obvestil delničarjem, ki obsegajo stroške enobarvnega tiska
obvestil in poštne stroške pošiljanja obvestil delničarjem (tretji odstavek 4.
člena ZPSPID) tako, da družbam za upravljanje povrne te stroške na podlagi
ustreznih računov za tisk in poštnino.
2. člen
Ta sklep začne veljati naslednji dan po objavi v Uradnem
listu Republike Slovenije.
Št. 438-1350/99
Ljubljana, dne 2. avgusta 1999.
Minister 
za finance 
mag. Mitja Gaspari l. r.
Soglašam!
Minister 
za delo, družino 
in socialne zadeve 
mag. Tone Rop l. r.