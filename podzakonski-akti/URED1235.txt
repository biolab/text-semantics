I. SPLOŠNE DOLOČBE
Namen izdaje obveznic
1. člen
Republika Slovenija izda obveznice v skladu z zakonom o
zamenjavi obveznic Republike Slovenije za obveznice Agencije Republike
Slovenije za sanacijo bank in hranilnic (Uradni list RS, št. 59/95 – v
nadaljnjem besedilu: zakon) in jih zamenja za obveznice, ki jih je izdala
Agencija Republike Slovenije za sanacijo bank in hranilnic v skladu z zakonom o
jamstvu Republike Slovenije za obveznice, izdane zaradi sanacije bank in
hranilnic (Uradni list RS, št. 57/92).
Znesek izdaje
2. člen
Republika Slovenija izda obveznice v 19 serijah, ki se
glasijo na skupni nominalni znesek 145.540,500.000 SIT in se izdajo pod pogoji,
ki jih določa ta uredba.
Način izdaje in prenosljivost obveznic
3. člen
Če je tako določeno v tej uredbi, se obveznice izdajo s
posebnimi kuponi iz drugega odstavka 2. člena zakona (v nadaljevanju: izbirni
kuponi). 
Vsaka obveznica se izda s serijsko številko, izbirni kuponi
pa s serijsko številko obveznice s katero so izdani in z oznako koledarskega
leta, za katerega so izdani. 
Obveznice in izbirni kuponi so nematerializirani vrednostni
papirji, vpisani v centralni register pri KDD, Centralni klirinško depotni
družbi d.d., Ljubljana (v nadaljevanju: KDD). 
Obveznice in izbirni kuponi se glasijo na ime in se lahko brez
omejitev prenašajo skupaj ali vsak zase v skladu s pravili poslovanja KDD.
Datum izdaje
4. člen
Obveznice so izdane z dnem vpisa obveznic in njihovih
imetnikov v centralni register iz tretjega odstavka prejšnjega člena. 
Dan izdaje obveznic je obenem tudi dan zamenjave obveznic iz
7. člena zakona.
II. PRAVICE IZ OBVEZNIC
Nominalni znesek obveznice
5. člen
Republika Slovenija izpolni svojo obveznost iz obveznice
tako, da na dan, ki je kot dan dospelosti obveznice določen s to uredbo, ali na
dan, ki je z uredbo iz 9. člena te uredbe določen kot dan predčasne izpolnitve
(vsak od obeh v nadaljevanju: dan dospelosti obveznice) plača njenemu
zakonitemu imetniku nominalni znesek obveznice, ki se tekoče valorizira za
obdobje od 1. 1. 1995 do dneva dospelosti obveznice. 
Nominalni znesek obveznice, ki se izda brez izbirnega kupona,
se valorizira s stopnjo, ki je enaka: 
-       
za čas od 1. 1. 1995 do 1. 5. 1995 stopnji rasti cen na drobno v
Republiki Sloveniji v preteklem mesecu; 
-       
za čas od 1. 5. 1995 do 5. 8. 1995 stopnji, ki je v posameznem mesecu
enaka aritmetičnemu povprečju mesečnih stopenj rasti cen na drobno v Republiki
Sloveniji v preteklih treh mesecih, zaokroženemu na eno decimalno mesto; 
-       
za čas od 5. 8. 1995 vsakokrat veljavni temeljni obrestni meri; 
valorizacija pa se obračuna na konformni
način (v nadaljevanju: valorizacija s TOM). 
Če se nominalni znesek obveznice, ki se izda z izbirnim
kuponom, po izbiri imetnika obveznice in izbirnega kupona v določenem obdobju
valorizira z valutno klavzulo, vezano na srednji tečaj Banke Slovenije za
nemško marko (DEM), se nominalni znesek obveznice, valoriziran do prvega dne
obdobja, za čas med prvim in zadnjim dnem obdobja valorizira s stopnjo, enako
stopnji rasti srednjega tečaja Banke Slovenije za DEM med prvim in zadnjim dnem
istega obdobja (v nadaljevanju: valorizacija z DEM). 
Nominalni znesek obveznice, izdane z izbirnim kuponom se za
čas od 1. 1. 1995 do 15. 1. 1996 valorizira s TOM. 
Ko Republika Slovenija izpolni svojo obveznost iz prvega
odstavka tega člena, KDD označi obveznico v centralnem registru kot izplačano.
Obresti
6. člen
Na dan dospelosti plačila obresti od obveznice plača
Republika Slovenija znesek obresti osebi, ki je zakoniti imetnik obveznice na
dan, ki je s to uredbo določen kot dan preseka stanja za takšno plačilo
obresti. 
Znesek obresti se obračuna za obdobje, katerega zadnji dan je
dan dospelosti plačila obresti, prvi dan pa dan dospelosti prejšnjega plačila
obresti od iste obveznice (ali dan, ki se šteje kot dan začetka obrestovanja,
če gre za prvo plačilo obresti od obveznice). 
Obresti se obračunajo, na konformni način, po obrestnih merah
določenih s to uredbo (ki se zaokrožijo na šest decimalnih mest), od
nominalnega zneska obveznice, valoriziranega do dneva dospelosti plačila
obresti.
Obresti ob predčasni izpolnitvi
7. člen
Republika Slovenija plača na dan predčasne izpolnitve znesek
obresti od obveznice, dospele v izplačilo zaradi predčasne izpolnitve, osebi,
ki je zakoniti imetnik takšne obveznice na dan predčasne izpolnitve. 
Znesek obresti iz prvega odstavka tega člena se obračuna za
obdobje, katerega prvi dan je prejšnji dan dospelosti plačila obresti od iste
obveznice (ali dan, ki se šteje kot dan začetka obrestovanja, če gre za prvo
plačilo obresti od obveznice). 
Obresti iz prvega odstavka tega člena se obračunajo konformni
način, po obrestnih merah določenih s to uredbo (ki se zaokrožijo na šest
decimalnih mest), od nominalnega zneska obveznice, valoriziranega do dneva
predčasne izpolnitve.
Plačila
8. člen
Republika Slovenija izpolni svoje obveznosti iz 5., 6. in 7.
člena te uredbe s plačilom na račun, ki ga KDD sporoči zakonit imetnik
obveznice na način, določen s pravili poslovanja KDD. 
Če KDD ne more izvršiti plačila iz prejšnjega odstavka, ker
je oseba, upravičena do takšnega plačila, ni obvestila o obstoječem računu, na
katerega bi bilo mogoče izvršiti plačilo, lahko takšna oseba zahteva plačilo s
pisno vlogo, naslovljeno na ministrstvo, pristojno za finance. 
Če ministrstvo, pristojno za finance ugotovi, da je oseba, ki
je vložila zahtevo iz prejšnjega odstavka, upravičena do plačila, ki ga
zahteva, izplača takšni osebi znesek, ki bi ji pripadal na dan dospelosti
obveznice, znižan za 5%, če gre za plačilo obresti oziroma za 1%, če gre za
plačilo glavnice obveznice (kot pavšalno nadomestilo za stroške obdelave vloge
in stroške plačilnega prometa). 
Če dan dospelosti obveznice ali dan dospelosti obrestnega
kupona ni delovni dan, se plačila iz prvega odstavka tega člena izvršijo prvi
naslednji delovni dan.
Izbirni kuponi
9. člen
Z obveznico, ki se izda z izbirnimi kuponi, se izda po en
kupon za vsako koledarsko leto od leta 1996 do leta, v katerem obveznica dospe
v izplačilo. 
Imetnik izbirnega kupona lahko v roku, določenem za izbiro,
izbere način valorizacije nominalnega zneska obveznice, ki ga izbirni kupon
omogoča za obdobje od 15. januarja leta, za katero je izdan, do 15. januarja
naslednjega leta (oziroma do dneva dospelosti obveznice, če obveznica dospe v
izplačilo v letu, za katero je izbirni kupon izdan). 
Izbira načina valorizacije se lahko za vsak kupon opravi samo
enkrat. 
Izbiro iz drugega odstavka tega člena opravi imetnik
izbirnega kupona s pisno vlogo, poslano KDD, ki vsebuje: 
1.     
oznako in serijsko številko izbirnega kupona, 
2.     
nepreklicno izjavo o izbiri načina valorizacije s TOM ali DEM, 
3.     
naziv in naslov imetnika izbirnega kupona in njegovega morebitnega
zastopnika, 
4.     
enolično identifikacijo oseb iz prejšnje alinee, določeno s pravili
poslovanja KDD, 
5.     
podpis imetnika izbirnega kupona ali njegovega zastopnika, 
6.     
datum, 
KDD pa je poslana na način, ki ga pravila poslovanja KDD
določajo za vložitev naloga za preknjižbo vrednostnih papirjev z računa na
račun. 
Če KDD do poteka roka, določenega za izbiro, ne prejme vloge
iz prejšnjega odstavka ali če vloga ne vsebuje vseh sestavin ali če so podatki,
navedeni v vlogi nepravilni, se šteje, da je bila za leto, za katerega je
izbirni kupon izdan, izbrana valorizacija s TOM.
Uveljavljanje izbirnih kuponov
10. člen
Izbirne kupone lahko njihovi zakoniti imetniki uveljavljajo
skupaj z obveznicami iste serije, katerih zakoniti imetniki so. 
Valoriziran nominalni znesek glavnice na dan dospelosti
obveznice iz prejšnjega odstavka ali na dan dospelosti plačila obresti od
takšne obveznice, se izračuna na podlagi izbranega načina valorizacije v posameznih
letih, kakor je razviden iz kombinacije izbirnih kuponov, uveljavljanih skupaj
z obveznico. 
Če zakoniti imetnik obveznice iz prvega odstavka tega člena
na dan dospelosti obveznice ali na dan preseka stanja za plačilo obresti ni
obenem zakoniti imetnik izbirnih kuponov za vsa leta od 1996 do tekočega leta,
se nominalni znesek obveznice ne valorizira za leto, za katerega je bil izdan
manjkajoči izbirni kupon. 
Z dnem, ko KDD označi v centralnem registru obveznico, izdano
z izbirnimi kuponi, kot izplačano, označi tudi ugasnitev vseh pravic iz
izbirnih kuponov, ki so bili ob njeni dospelosti uveljavljeni skupaj s takšno
obveznico.
Postopek uveljavljanja izbirnih kuponov
11. člen
Zakoniti imetnik obveznice, izdane z izbirnim kuponom določi
izbirne kupone, ki jih želi uveljavljati skupaj z določeno obveznico. 
Izbiro iz prejšnjega odstavka opravi imetnik izbirnega kupona
s pisno vlogo, poslano KDD, ki vsebuje: 
1.     
simbol in serijsko številko obveznice, 
2.     
simbol in serijsko številko vsakega izbirnega kupona, ki ga želi
uveljavljati skupaj z navedeno obveznico ali obrestnim kuponom, 
3.     
naziv in naslov imetnika obveznice in njegovega morebitnega zastopnika, 
4.     
enolično identifikacijo oseb iz prejšnje alinee, določeno s pravili
poslovanja KDD, 
5.     
podpis imetnika obveznice ali njegovega zastopnika, 
6.     
datum, 
KDD pa je poslana na način, ki ga pravila poslovanja KDD
določajo za vložitev naloga za preknjižbo vrednostnih papirjev z računa na
račun in jo KDD prejme najkasneje 5 delovnih dni pred dospelostjo obveznice. 
Če KDD do poteka roka, določenega za izbiro, ne prejme vloge
iz prejšnjega odstavka, ali če vloga ne vsebuje vseh sestavin, ali če so
podatki, navedeni v vlogi nepravilni, se šteje, da je imetnik izbirnih kuponov
nepreklicno izjavil, da želi uveljavljati izbirne kupone z obveznicami po
vrsti, od najnižje serijske številke k najvišji. 
Najkasneje 15 delovnih dni pred dospelostjo obveznice, izdane
z izbirnim kuponom in najkasneje v dveh delovnih dneh po dnevu preseka stanja
za vsako plačilo obresti od takšne obveznice, KDD obvesti zakonitega imetnika
takšne obveznice o serijskih številkah njegovih obveznic in izbirnih kuponov.
Predčasna izpolnitev
12. člen
Če v tej uredbi ni določeno drugače, Vlada Republike
Slovenije določi dan predčasne izpolnitve najkasneje 45 dni pred dnem predčasne
izpolnitve. 
S predpisom iz prejšnjega odstavka se določi, da Republika
Slovenija predčasno izpolni svoje obveznosti iz obveznic, ki se določijo z
žrebanjem serijskih številk. 
Serijske številke obveznic, katerih imetnik je Agencija, so
izključene iz žrebanja iz prejšnjega odstavka. 
Izid žrebanja iz tretjega odstavka tega člena se objavi v
dnevnem časopisju najkasneje 30 dni pred dnevom predčasne izpolnitve.
Uporaba določb
13. člen
Določbe 1. do 12. člena te uredbe se uporabljajo za obveznice
vseh serij, če ni v nadaljevanju te uredbe določeno kaj drugega.
III. SERIJE OBVEZNIC
Obveznice serije RS151095A
14. člen
Serija obveznic z oznako RS151095A se izda v skupnem
nominalnem znesku 8.981,300.000 SIT in jo sestavlja 89.813 obveznic, od katerih
se vsaka glasi na nominalni znesek 100.000 SIT in dospe v izplačilo dne 15.
oktobra 1998. 
Obresti od obveznic iz prejšnjega odstavka se obračunavajo po
obrestni meri 4,5% letno, kot dan začetka obrestovanja pa se šteje 15. oktober
1995. Obresti dospejo v plačilo vsakega 15. aprila in 15. oktobra od dneva
izdaje obveznic dalje, zadnje plačilo obresti pa dospe obenem z dospelostjo
obveznice. 
Dan preseka stanja za vsako plačilo obresti je dva delovna
dneva pred dnevom dospelosti plačila obresti.
Obveznice serije RS151095B
15. člen
Serija obveznic z oznako RS151095B se izda v skupnem
nominalnem znesku 8.981,300.000 SIT in jo sestavlja 89.813 obveznic, od katerih
se vsaka glasi na nominalni znesek 100.000 SIT in dospe v izplačilo dne 15.
julija 1999. 
Obresti od obveznic iz prejšnjega odstavka se obračunavajo po
obrestni meri 4,65% letno, kot dan začetka obrestovanja pa se šteje 15. julij
1995. Obresti dospejo v plačilo vsakega 15. januarja in 15. julija od dneva
izdaje obveznic dalje, zadnje plačilo obresti pa dospe obenem z dospelostjo
obveznice. 
Dan preseka stanja za vsako plačilo obresti je dva delovna
dneva pred dnevom dospelosti plačila obresti.
Obveznice serije RS151095C
16. člen
Serija obveznic z oznako RS151095C se izda v skupnem
nominalnem znesku 8.981,300.000 SIT in jo sestavlja 89.813 obveznic, od katerih
se vsaka glasi na nominalni znesek 100.000 SIT in dospe v izplačilo dne 15.
oktobra 2000. 
Obresti od obveznic iz prejšnjega odstavka se obračunavajo po
obrestni meri 4,75% letno, kot dan začetka obrestovanja pa se šteje 15. oktober
1995. Obresti dospejo v plačilo vsakega 15. aprila in 15. oktobra od dneva
izdaje obveznic dalje, zadnje plačilo obresti pa dospe obenem z dospelostjo
obveznice. 
Dan preseka stanja za vsako plačilo obresti je dva delovna
dneva pred dnevom dospelosti plačila obresti.
Obveznice serije RS151095D
17. člen
Serija obveznic z oznako RS151095D se izda v skupnem
nominalnem znesku 8.981,300.000 SIT in jo sestavlja 89.813 obveznic, od katerih
se vsaka glasi na nominalni znesek 100.000 SIT in dospe v izplačilo dne 15.
oktobra 2001. 
Obresti od obveznic iz prejšnjega odstavka se obračunavajo po
obrestni meri 5,00% letno, kot dan začetka obrestovanja pa se šteje 15. oktober
1995. Obresti dospejo v plačilo vsakega 15. aprila in 15. oktobra od dneva
izdaje obveznic dalje, zadnje plačilo obresti pa dospe obenem z dospelostjo
obveznice. 
Dan preseka stanja za vsako plačilo obresti je dva delovna
dneva pred dnevom dospelosti plačila obresti.
Obveznice serije RS151095E
18. člen
Serija obveznic z oznako RS151095E se izda v skupnem
nominalnem znesku 8.981,300.000 SIT in jo sestavlja 89.813 obveznic, od katerih
se vsaka glasi na nominalni znesek 100.000 SIT in dospe v izplačilo dne 15.
oktobra 2002. 
Obresti od obveznic iz prejšnjega odstavka se obračunavajo po
obrestni meri 5,10% letno, kot dan začetka obrestovanja pa se šteje 15. oktober
1995. Obresti dospejo v plačilo vsakega 15. aprila in 15. oktobra od dneva
izdaje obveznic dalje, zadnje plačilo obresti pa dospe obenem z dospelostjo
obveznice. 
Dan preseka stanja za vsako plačilo obresti je dva delovna
dneva pred dnevom dospelosti plačila obresti.
Obveznice serije RS151095F
19. člen
Serija obveznic z oznako RS151095F se izda v skupnem
nominalnem znesku 8.981,300.000 SIT in jo sestavlja 89.813 obveznic, od katerih
se vsaka glasi na nominalni znesek 100.000 SIT in dospe v izplačilo dne 15.
julija 2003. 
Obresti od obveznic iz prejšnjega odstavka se obračunavajo po
obrestni meri 5,20% letno, kot dan začetka obrestovanja pa se šteje 15. julij
1995. Obresti dospejo v plačilo vsakega 15. januarja in 15. julija od dneva
izdaje obveznic dalje, zadnje plačilo obresti pa dospe obenem z dospelostjo
obveznice. 
Dan preseka stanja za vsako plačilo obresti je dva delovna
dneva pred dnevom dospelosti plačila obresti.
Obveznice serije RS151095G
20. člen
Serija obveznic z oznako RS151095G se izda v skupnem
nominalnem znesku 8.981,300.000 SIT in jo sestavlja 89.813 obveznic, od katerih
se vsaka glasi na nominalni znesek 100.000 SIT in dospe v izplačilo dne 15. oktobra
2004. 
Obresti od obveznic iz prejšnjega odstavka se obračunavajo po
obrestni meri 5,35% letno, kot dan začetka obrestovanja pa se šteje 15. oktober
1995. Obresti dospejo v plačilo vsakega 15. aprila in 15. oktobra od dneva
izdaje obveznic dalje, zadnje plačilo obresti pa dospe obenem z dospelostjo
obveznice. 
Dan preseka stanja za vsako plačilo obresti je dva delovna
dneva pred dnevom dospelosti plačila obresti.
Obveznice serije RS151095H
21. člen
Serija obveznic z oznako RS151095H se izda v skupnem nominalnem
znesku 8.866,000.000 SIT in jo sestavlja 88.866 obveznic, od katerih se vsaka
glasi na nominalni znesek 100.000 SIT in dospe v izplačilo dne 15. oktobra
2005. 
Obresti od obveznic iz prejšnjega odstavka se obračunavajo po
obrestni meri 5,55% letno, kot dan začetka obrestovanja pa se šteje 15. oktober
1995. Obresti dospejo v plačilo vsakega 15. aprila in 15. oktobra od dneva
izdaje obveznic dalje, zadnje plačilo obresti pa dospe obenem z dospelostjo
obveznice. 
Dan preseka stanja za vsako plačilo obresti je dva delovna
dneva pred dnevom dospelosti plačila obresti.
Obveznice serije RS151095I
22. člen
Serija obveznic z oznako RS151095I se izda v skupnem
nominalnem znesku 8.981,300.000 SIT in jo sestavlja 89.813 obveznic, od katerih
se vsaka glasi na nominalni znesek 100.000 SIT in dospe v izplačilo dne 15.
oktobra 2006. 
Obresti od obveznic iz prejšnjega odstavka se obračunavajo po
obrestni meri 5,70% letno, kot dan začetka obrestovanja pa se šteje 15. oktober
1995. Obresti dospejo v plačilo vsakega 15. aprila in 15. oktobra od dneva
izdaje obveznic dalje, zadnje plačilo obresti pa dospe obenem z dospelostjo
obveznice. 
Dan preseka stanja za vsako plačilo obresti je dva delovna
dneva pred dnevom dospelosti plačila obresti.
Obveznice serije RS151095J
23. člen
Serija obveznic z oznako RS151095J se izda v skupnem
nominalnem znesku 8.981,300.000 SIT in jo sestavlja 89.813 obveznic, od katerih
se vsaka glasi na nominalni znesek 100.000 SIT in dospe v izplačilo dne 15.
oktobra 2007. 
Obresti od obveznic iz prejšnjega odstavka se obračunavajo po
obrestni meri 5,90% letno, kot dan začetka obrestovanja pa se šteje 15. oktober
1995. Obresti dospejo v plačilo vsakega 15. aprila in 15. oktobra od dneva
izdaje obveznic dalje, zadnje plačilo obresti pa dospe obenem z dospelostjo
obveznice. 
Dan preseka stanja za vsako plačilo obresti je dva delovna
dneva pred dnevom dospelosti plačila obresti.
Obveznice serije RS151095K
24. člen
Serija obveznic z oznako RS151095K se izda v skupnem
nominalnem znesku 8.981,300.000 SIT in jo sestavlja 89.813 obveznic, od katerih
se vsaka glasi na nominalni znesek 100.000 SIT in dospe v izplačilo dne 15.
oktobra 2008. 
Obresti od obveznic iz prejšnjega odstavka se obračunavajo po
obrestni meri 6,10% letno, kot dan začetka obrestovanja pa se šteje 15. oktober
1995. Obresti dospejo v plačilo vsakega 15. aprila in 15. oktobra od dneva
izdaje obveznic dalje, zadnje plačilo obresti pa dospe obenem z dospelostjo
obveznice. 
Dan preseka stanja za vsako plačilo obresti je dva delovna
dneva pred dnevom dospelosti plačila obresti.
Obveznice serije RS151095L
25. člen
Serija obveznic z oznako RS151095L se izda v skupnem
nominalnem znesku 8.981,300.000 SIT in jo sestavlja 89.813 obveznic, od katerih
se vsaka glasi na nominalni znesek 100.000 SIT in dospe v izplačilo dne 15.
julija 2009. 
Obresti od obveznic iz prejšnjega odstavka se obračunavajo po
obrestni meri 6,25% letno, kot dan začetka obrestovanja pa se šteje 15. julij
1995. Obresti dospejo v plačilo vsakega 15. januarja in 15. julija od dneva
izdaje obveznic dalje, zadnje plačilo obresti pa dospe obenem z dospelostjo obveznice.
Dan preseka stanja za vsako plačilo obresti je dva delovna
dneva pred dnevom dospelosti plačila obresti.
Obveznice serije RS151095M
26. člen
Serija obveznic z oznako RS151095M se izda v skupnem
nominalnem znesku 13.880,200.000 SIT in jo sestavlja 138.802 obveznic, od
katerih se vsaka glasi na nominalni znesek 100.000 SIT in dospe v izplačilo dne
15. oktobra 2010. 
Obresti od obveznic iz prejšnjega odstavka se obračunavajo po
obrestni meri 6,50% letno, kot dan začetka obrestovanja pa se šteje 15. oktober
1995. Obresti dospejo v plačilo vsakega 15. aprila in 15. oktobra od dneva
izdaje obveznic dalje, zadnje plačilo obresti pa dospe obenem z dospelostjo
obveznice. 
Dan preseka stanja za vsako plačilo obresti je dva delovna
dneva pred dnevom dospelosti plačila obresti.
Obveznice serije RS151095N
27. člen
Serija obveznic z oznako RS151095N se izda v skupnem
nominalnem znesku 4.000,000.000 SIT in jo sestavlja 80 obveznic, od katerih se
vsaka glasi na nominalni znesek 50,000.000 SIT in dospe v izplačilo dne 15.
julija 2005. 
Obresti od obveznic iz prejšnjega odstavka se obračunavajo po
obrestni meri 5,55% letno, kot dan začetka obrestovanja pa se šteje 15. julij
1995. Obresti dospejo v plačilo vsakega 15. januarja in 15. julija od dneva
izdaje obveznic dalje, zadnje plačilo obresti pa dospe obenem z dospelostjo
obveznice. 
Dan preseka stanja za vsako plačilo obresti je petnajst
delovnih dni pred dnevom dospelosti plačila obresti. 
Z vsako obveznico iz prvega odstavka tega člena se izdajo
tudi izbirni kuponi, in sicer:
-       
Izbirni kupon za leto 1996:       rok izbire 18. november 1995,
-       
Izbirni kupon za leto 1997:       rok izbire 15. oktober 1996,
-       
Izbirni kupon za leto 1998:       rok izbire 15. oktober 1997,
-       
Izbirni kupon za leto 1999:       rok izbire 15. oktober 1998,
-       
Izbirni kupon za leto 2000:       rok izbire 15. oktober 1999,
-       
Izbirni kupon za leto 2001:       rok izbire 13. oktober 2000,
-       
Izbirni kupon za leto 2002:       rok izbire 15. oktober 2001,
-       
Izbirni kupon za leto 2003:       rok izbire 15. oktober 2002,
-       
Izbirni kupon za leto 2004:       rok izbire 15. oktober 2003,
-       
Izbirni kupon za leto 2005:       rok izbire 15. oktober 2004.
Obveznice serije RS151095O
28. člen
Serija obveznic z oznako RS151095O se izda v skupnem
nominalnem znesku 4.000,000.000 SIT in jo sestavlja 40 obveznic, od katerih se
vsaka glasi na nominalni znesek 100,000.000 SIT in dospe v izplačilo dne 15.
julija 2006. 
Obresti od obveznic iz prejšnjega odstavka se obračunavajo po
obrestni meri 5,70% letno in dospejo v plačilo vsakega 15.januarja in 15.
julija od dneva izdaje obveznic dalje, zadnje plačilo obresti pa dospe obenem z
dospelostjo obveznice. 
Dan preseka stanja za vsako plačilo obresti je petnajst
delovnih dni pred dnevom dospelosti plačila obresti. 
Z vsako obveznico iz prvega odstavka tega člena se izdajo
tudi izbirni kuponi, in sicer:
-       
Izbirni kupon za leto 1996:       rok izbire 18. november 1995,
-       
Izbirni kupon za leto 1997:       rok izbire 15. oktober 1996,
-       
Izbirni kupon za leto 1998:       rok izbire 15. oktober 1997,
-       
Izbirni kupon za leto 1999:       rok izbire 15. oktober 1998,
-       
Izbirni kupon za leto 2000:       rok izbire 15. oktober 1999,
-       
Izbirni kupon za leto 2001:       rok izbire 13. oktober 2000,
-       
Izbirni kupon za leto 2002:       rok izbire 15. oktober 2001,
-       
Izbirni kupon za leto 2003:       rok izbire 15. oktober 2002,
-       
Izbirni kupon za leto 2004:       rok izbire 15. oktober 2003,
-       
Izbirni kupon za leto 2005:       rok izbire 15. oktober 2004,
-       
Izbirni kupon za leto 2006:       rok izbire 14. oktober 2005.
Obveznice serije RS151095P
29. člen
Serija obveznic z oznako RS151095P se izda v skupnem
nominalnem znesku 4.000,000.000 SIT in jo sestavlja 80 obveznic, od katerih se
vsaka glasi na nominalni znesek 50,000.000 SIT in dospe v izplačilo dne 15.
julija 2007. 
Obresti od obveznic iz prejšnjega odstavka se obračunavajo po
obrestni meri 5,90% letno, kot dan začetka obrestovanja pa se šteje 15. julij
1995. Obresti dospejo v plačilo vsakega 15. januarja in 15. julija od dneva
izdaje obveznic dalje, zadnje plačilo obresti pa dospe obenem z dospelostjo
obveznice. 
Dan preseka stanja za vsako plačilo obresti je petnajst
delovnih dni pred dnevom dospelosti plačila obresti. 
Z vsako obveznico iz prvega odstavka tega člena se izdajo
tudi izbirni kuponi, in sicer:
-       
Izbirni kupon za leto 1996:       rok izbire 18. november 1995,
-       
Izbirni kupon za leto 1997:       rok izbire 15. oktober 1996,
-       
Izbirni kupon za leto 1998:       rok izbire 15. oktober 1997,
-       
Izbirni kupon za leto 1999:       rok izbire 15. oktober 1998,
-       
Izbirni kupon za leto 2000:       rok izbire 15. oktober 1999,
-       
Izbirni kupon za leto 2001:       rok izbire 13. oktober 2000,
-       
Izbirni kupon za leto 2002:       rok izbire 15. oktober 2001,
-       
Izbirni kupon za leto 2003:       rok izbire 15. oktober 2002,
-       
Izbirni kupon za leto 2004:       rok izbire 15. oktober 2003,
-       
Izbirni kupon za leto 2005:       rok izbire 15. oktober 2004,
-       
Izbirni kupon za leto 2006:       rok izbire 14. oktober 2005,
-       
Izbirni kupon za leto 2007:       rok izbire 13. oktober 2006.
Obveznice serije RS151095R
30. člen
Serija obveznic z oznako RS151095R se izda v skupnem
nominalnem znesku 4.000,000.000 SIT in jo sestavlja 40 obveznic, od katerih se
vsaka glasi na nominalni znesek 100,000.000 SIT in dospe v izplačilo dne 15.
julija 2008. 
Obresti od obveznic iz prejšnjega odstavka se obračunavajo po
obrestni meri 6,10% letno, kot dan začetka obrestovanja pa se šteje 15. julij
1995. Obresti dospejo v plačilo vsakega 15. januarja in 15. julija od dneva
izdaje obveznic dalje, zadnje plačilo obresti pa dospe obenem z dospelostjo
obveznice. 
Dan preseka stanja za vsako plačilo obresti je petnajst
delovnih dni pred dnevom dospelosti plačila obresti. 
Z vsako obveznico iz prvega odstavka tega člena se izdajo
tudi izbirni kuponi, in sicer:
-       
Izbirni kupon za leto 1996:       rok izbire 18. november 1995,
-       
Izbirni kupon za leto 1997:       rok izbire 15. oktober 1996,
-       
Izbirni kupon za leto 1998:       rok izbire 15. oktober 1997,
-       
Izbirni kupon za leto 1999:       rok izbire 15. oktober 1998,
-       
Izbirni kupon za leto 2000:       rok izbire 15. oktober 1999,
-       
Izbirni kupon za leto 2001:       rok izbire 13. oktober 2000,
-       
Izbirni kupon za leto 2002:       rok izbire 15. oktober 2001,
-       
Izbirni kupon za leto 2003:       rok izbire 15. oktober 2002,
-       
Izbirni kupon za leto 2004:       rok izbire 15. oktober 2003,
-       
Izbirni kupon za leto 2005:       rok izbire 15. oktober 2004,
-       
Izbirni kupon za leto 2006:       rok izbire 14. oktober 2005,
-       
Izbirni kupon za leto 2007:       rok izbire 13. oktober 2006,
-       
Izbirni kupon za leto 2008:       rok izbire 15. oktober 2007.
Obveznice serije RS151095S
31. člen
Serija obveznic z oznako RS151095S se izda v skupnem
nominalnem znesku 4.000,000.000 SIT in jo sestavlja 80 obveznic, od katerih se
vsaka glasi na nominalni znesek 50,000.000 SIT in dospe v izplačilo dne 15.
julija 2009. 
Obresti od obveznic iz prejšnjega odstavka se obračunavajo po
obrestni meri 6,25% letno, kot dan začetka obrestovanja pa se šteje 15. julij
1995. Obresti dospejo v plačilo vsakega 15. januarja in 15. julija od dneva
izdaje obveznic dalje, zadnje plačilo obresti pa dospe obenem z dospelostjo
obveznice. 
Dan preseka stanja za vsako plačilo obresti je petnajst
delovnih dni pred dnevom dospelosti plačila obresti. 
Z vsako obveznico iz prvega odstavka tega člena se izdajo
tudi izbirni kuponi, in sicer:
-       
Izbirni kupon za leto 1996:       rok izbire 18. november 1995,
-       
Izbirni kupon za leto 1997:       rok izbire 15. oktober 1996,
-       
Izbirni kupon za leto 1998:       rok izbire 15. oktober 1997,
-       
Izbirni kupon za leto 1999:       rok izbire 15. oktober 1998,
-       
Izbirni kupon za leto 2000:       rok izbire 15. oktober 1999,
-       
Izbirni kupon za leto 2001:       rok izbire 13. oktober 2000,
-       
Izbirni kupon za leto 2002:       rok izbire 15. oktober 2001,
-       
Izbirni kupon za leto 2003:       rok izbire 15. oktober 2002,
-       
Izbirni kupon za leto 2004:       rok izbire 15. oktober 2003,
-       
Izbirni kupon za leto 2005:       rok izbire 15. oktober 2004,
-       
Izbirni kupon za leto 2006:       rok izbire 14. oktober 2005,
-       
Izbirni kupon za leto 2007:       rok izbire 13. oktober 2006,
-       
Izbirni kupon za leto 2008:       rok izbire 15. oktober 2007,
-       
Izbirni kupon za leto 2009:       rok izbire 15. oktober 2008.
Obveznice serije RS151095T
32. člen
Serija obveznic z oznako RS151095T se izda v skupnem
nominalnem znesku 4.000,000.000 SIT in jo sestavlja 40 obveznic, od katerih se
vsaka glasi na nominalni znesek 100,000.000 SIT in dospe v izplačilo dne 15.
julija 2010. 
Obresti od obveznic iz prejšnjega odstavka se obračunavajo po
obrestni meri 6,50% letno, kot dan začetka obrestovanja pa se šteje 15. julij
1995. Obresti dospejo v plačilo vsakega 15. januarja in 15. julija od dneva
izdaje obveznic dalje, zadnje plačilo obresti pa dospe obenem z dospelostjo
obveznice. 
Dan preseka stanja za vsako plačilo obresti je petnajst
delovnih dni pred dnevom dospelosti plačila obresti. 
Z vsako obveznico iz prvega odstavka tega člena se izdajo
tudi izbirni kuponi, in sicer:
-       
Izbirni kupon za leto 1996:       rok izbire 18. november 1995,
-       
Izbirni kupon za leto 1997:       rok izbire 15. oktober 1996,
-       
Izbirni kupon za leto 1998:       rok izbire 15. oktober 1997,
-       
Izbirni kupon za leto 1999:       rok izbire 15. oktober 1998,
-       
Izbirni kupon za leto 2000:       rok izbire 15. oktober 1999,
-       
Izbirni kupon za leto 2001:       rok izbire 13. oktober 2000,
-       
Izbirni kupon za leto 2002:       rok izbire 15. oktober 2001,
-       
Izbirni kupon za leto 2003:       rok izbire 15. oktober 2002,
-       
Izbirni kupon za leto 2004:       rok izbire 15. oktober 2003,
-       
Izbirni kupon za leto 2005:       rok izbire 15. oktober 2004,
-       
Izbirni kupon za leto 2006:       rok izbire 14. oktober 2005,
-       
Izbirni kupon za leto 2007:       rok izbire 13. oktober 2006,
-       
Izbirni kupon za leto 2008:       rok izbire 15. oktober 2007,
-       
Izbirni kupon za leto 2009:       rok izbire 15. oktober 2008,
-       
Izbirni kupon za leto 2010:       rok izbire 15. oktober 2009.
IV. ZAMENJAVA OBVEZNIC
Sklenitev pogodb s KDD
33. člen
Pogodbo o vodenju registra nematerializiranih vrednostnih
papirjev med KDD in Republiko Slovenijo sklene v imenu Republike Slovenije
minister za finance. 
Poleg pogodbe iz prejšnjega odstavka sklene minister za
finance s KDD tudi pogodbo o opravljanju storitev v zvezi z uveljavljanjem
pravic iz obveznic. 
S pogodbama iz prvih dveh odstavkov tega člena se Republika
Slovenija zaveže plačevati KDD nadomestilo za opravljene storitve v skladu z
veljavno tarifo KDD in dejansko nastale stroške v zvezi z opravljanjem
storitev, ki jih plačilo nadomestila po tarifi ne vključuje.
Priprava na zamenjavo
34. člen
Ministrstvo za finance obvesti imetnike sanacijskih obveznic
o načinu izročitve sanacijskih obveznic Republiki Sloveniji in poskrbi za
izvedbo prevzema. 
Po prevzemu sanacijskih obveznic ministrstvo za finance vloži
pri KDD zahteve za vpis obveznic v sistem centralnega registra in obvesti
osebe, ki na dan zamenjave prejmejo obveznice, o vložitvi nalogov za vpis
obveznic na njihove račune pri KDD ter o količini obveznic posamezne serije, ki
jih bodo prejeli.
Obveznice, ki jih prejme agencija
35. člen
Na dan zamenjave obveznic prejme agencija obveznice serije
RS151095F in RS151095H v skupnem nominalnem znesku, ki je enak razliki med
nominalnim zneskom obveznic, ki jih na dan zamenjave prejmejo imetniki
sanacijskih obveznic in skupnim nominalnim zneskom obveznic iz 2. člena te
uredbe. 
Agencija prejme obveznice serije RS151095H v tolikšnem
nominalnem znesku, za kolikor skupni nominalni znesek obveznic, ki jih je
upravičena prejeti v skladu s prejšnjim odstavkom, presega skupni nominalni
znesek vseh izdanih obveznic serije RS151095F. 
Republika Slovenija poravnava razlike med zneski, na katere
se glasijo obveznice, ki jih agencija v skladu z odločbami guvernerja Banke
Slovenije uporablja za odkup potencialnih izgub od bank v sanaciji in zneski
takšnih potencialnih izgub, nastale zaradi zaokroževanja, iz sredstev
odplačilnega sklada, na način, ki se določi s pogodbo iz 8. člena zakona. 
Plačila iz 5., 6. in 7. člena te uredbe se ne izvršijo, če bi
takšno plačilo prejela agencija, obveznost Republike Slovenije pa se šteje za
izpolnjeno na dan dospelosti obveznice ali obrestnega kupona.
Obveznice, ki jih prejmejo imetniki sanacijskih
obveznic
36. člen
Vsak imetnik sanacijskih obveznic prejme ob zamenjavi
obveznice vseh serij, razen če obveznice določene serije v skladu s prejšnjim
členom prejme izključno agencija. 
Imetnik sanacijskih obveznic prejme toliko obveznic posamezne
serije, da je razmerje med nominalnim zneskom, na katerega se glasijo takšne
obveznice, in nominalnim zneskom vseh obveznic iste serije, zmanjšanim za
nominalni znesek obveznic, ki jih prejme agencija v skladu s prejšnjim členom,
enako razmerju med nominalnim zneskom sanacijskih obveznic, ki jih ima, in
nominalnim zneskom sanacijskih obveznic, ki jih imajo vsi imetniki. 
Če nominalni znesek sanacijskih obveznic posameznega
imetnika, preračunan v SIT po srednjem tečaju Banke Slovenije za DEM, veljavnem
na dan 1. 1. 1995, presega nominalni znesek obveznic, ki jih imetnik prejme ob
zamenjavi, mu Republika Slovenija plača razliko med obema zneskoma,
valorizirano na način iz drugega odstavka 5. člena te uredbe do dneva zamenjave.
Pobot
37. člen
Republika Slovenija na dan zamenjave pobota svojo obveznost
iz četrtega odstavka 7. člena zakona (znesek, ki bi ga imetnik sanacijskih
obveznic prejel do dneva zamenjave, če bi obresti od obveznic, ki jih prejme ob
zamenjavi, tekle od 1. 1. 1995 in se od tedaj dalje tudi plačevale ob dnevih,
ki jih kot dneve dospelosti plačil obresti od obveznic določa ta uredba),
povečano za znesek obveznosti iz tretjega odstavka prejšnjega člena, z
nasprotno obveznostjo imetnika sanacijskih obveznic. 
Če s pobotom iz prejšnjega odstavka njena obveznost ne
preneha v celoti, plača Republika Slovenija imetniku sanacijskih obveznic
preostanek svoje obveznosti v denarju.
V. DRUGE DOLOČBE
Predčasna izpolnitev
38. člen
Ne glede na določbo 12. člena te uredbe Republika Slovenija
dne 21. 11. 1995 predčasno izpolni svoje obveznosti iz vseh obveznic serije
RS151095H razen iz tistih, ki jih ob zamenjavi prejme agencija, in iz
tolikšnega števila obveznic serije RS151095J, da skupni znesek, ki ga Republika
Slovenija izplača ob predčasni izpolnitvi, ne presega zneska 2.000,000.000 SIT.
Ob predčasni izpolnitvi iz prejšnjega odstavka dospe v
izplačilo toliko obveznic serije RS151095J, ki jih posamezni imetnik
sanacijskih obveznic prejme ob zamenjavi, da je razmerje med zneskom obveznosti
Republike Slovenije iz obveznic obeh serij, ki jih takšna oseba prejme ob
zamenjavi in dospejo v izplačilo ob predčasni izpolnitvi, ter skupnim zneskom,
ki ga Republika Slovenija tedaj izplača, enako razmerju med zneskom sanacijskih
obveznic, ki jih ima ista oseba na dan zamenjave in skupnim zneskom sanacijskih
obveznic vseh imetnikov. 
Obveznice, ki dospejo v izplačilo ob predčasni izpolnitvi iz
prvega odstavka tega člena določi minister za finance v skladu z določbama
prejšnjih dveh odstavkov in o tem obvesti KDD obenem z vložitvijo nalogov iz
drugega odstavka 34. člena te uredbe. 
Serijske številke obveznic, ki dospejo v izplačilo ob
predčasni izpolnitvi iz prvega odstavka tega člena določi KDD v skladu z
obvestilom iz prejšnjega odstavka ob izdaji obveznic in o njih obvesti imetnike
obveznic.
Uvrstitev obveznic v kotacijo na borzi
39. člen
Ministrstvo za finance vloži zahtevo za uvrstitev obveznic iz
14. do 26. člena te uredbe v kotacijo na Ljubljanski borzi d.d.
Končna določba
40. člen
Ta uredba začne veljati naslednji dan po objavi v Uradnem
listu Republike Slovenije.
Št. 440-11/95-22/1-8
Ljubljana, dne 26. oktobra 1995.
Vlada Republike Slovenije
dr. Janez Drnovšek l. r. 
Predsednik