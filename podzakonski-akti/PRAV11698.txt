1. člen
S tem pravilnikom se sprejme
gozdnogospodarski načrt gozdnogospodarske enote Kolpa (2013–2022), št. 06-53/13
z dne 4. 9. 2013, ki ga je za obdobje od 1. januarja 2013 do
31. decembra 2022 izdelal Zavod za gozdove Slovenije, Območna enota
Kočevje.
2. člen
Gozdnogospodarska enota Kolpa, ki meri
5.775,86 ha, se nahaja v Gozdnogospodarskem območju Kočevje, v občinah Kočevje
in Kostel, oziroma v katastrskih občinah Novi Lazi, Štalcarji, Črni Potok,
Mozelj, Knežja Lipa, Dol, Spodnji log, Rajndol in Škrilj.
3. člen
V gozdnogospodarski enoti Kolpa je s
1. januarjem 2013 ugotovljeno naslednje stanje gozdov:
a)     lastništvo: 11,80 % zasebnih gozdov v lasti fizičnih ali pravnih
oseb, 76,30 % državnih gozdov in 11,90 % gozdov lokalnih skupnosti;
b)     površina: 5.004,46 ha, od katere je 4.393,64 ha večnamenskih
gozdov, 27,80 ha gozdov s posebnim namenom, v katerih gozdnogospodarski ukrepi
niso dovoljeni in 583,02 ha varovalnih gozdov;
c)     lesna zaloga: 293,6 m3/ha, od tega 71,9 m3/ha
iglavcev in 221,7 m3/ha listavcev;
d)     tekoči letni prirastek: 6,84 m3/ha, od tega 1,69 m3/ha
iglavcev in 5,15 m3/ha listavcev.
4. člen
(1) V gozdnogospodarskem načrtu
gozdnogospodarske enote Kolpa (2013–2022) je ob upoštevanju usmeritev iz gozd­nogospodarskega
načrta Gozdnogospodarskega območja Kočevje, izdelanega za obdobje od
1. januarja 2011 do 31. decembra 2020, ugotovljenega stanja gozdov,
analize preteklega gospodarjenja, zakonitosti razvoja gozdov ter pridobljenih
spoznanj pri spremljanju razvoja gozdov v gozdnogospodarski enoti Kolpa
določeno, da so najbolj poudarjene funkcije gozdov, ki določajo način
gospodarjenja z gozdom, naslednje:
-       
proizvodne funkcije na površini 2.197,22 ha,
-       
ekološke funkcije na površini 1.188,93 ha ter
-       
socialne funkcije na površini 541,92 ha.
(2) Na podlagi funkcij gozdov in
njihovega ovrednotenja so v gozdnogospodarskem načrtu gozdnogospodarske enote
Kolpa (2013 – 2022) določeni cilji gospodarjenja z gozdom in gozdnim prostorom
ter usmeritve za njihovo doseganje.
5. člen
(1) Na podlagi ciljev in usmeritev iz
drugega odstavka prejšnjega člena so v gozdnogospodarski enoti Kolpa za obdobje
od 1. januarja 2013 do 31. decembra 2022 določeni naslednji ukrepi:
-       
najvišji možni posek v višini 262.000 m3, od tega
76.00 m3 iglavcev in 186.00 m3 listavcev,
-       
gojitvena dela, potrebna za ohranitev in razvoj gozdov, na površini
360,76 ha,
-       
nega drogovnjaka na površini 109,82 ha,
-       
varstvena dela, potrebna za zaščito pred divjadjo, in sicer zaščita s
premazom na površini 3,90 ha ter zaščita s 6.940 m ograje,
-       
varstvena dela, potrebna za zaščito pred boleznimi in žuželkami, v
obsegu 350 delovnih dni,
-       
nega habitatov prosto živečih živali, in sicer vzdrževanje grmišč na
površini 9,60 ha, vzdrževanje travinj v obsegu 3 delovnih dni, vzdrževanje
vodnih površin v obsegu 71,5 delovnih dni ter postavitev in vzdrževanje
valilnic v obsegu 4,5 delovnih dni.
(2) V gozdnogospodarskem načrtu
gozdnogospodarske enote Kolpa (2013–2022) so določeni ukrepi in načini njihove
izvedbe tudi na ravneh rastiščnogojitvenih razredov in odsekov.
6. člen
Pri izdelavi gozdnogojitvenih načrtov za
posamezne ekosisteme in njihove dele v gozdnogospodarski enoti Kolpa, v obdobju
od uveljavitve tega pravilnika do 31. decembra 2022, se morajo upoštevati
cilji, usmeritve in ukrepi, določeni v gozdnogospodarskem načrtu
gozdnogospodarske enote Kolpa (2013–2022).
7. člen
Po en izvod gozdnogospodarskega načrta
gozdnogospodarske enote Kolpa (2013–2022) je na vpogled na sedežu Zavoda za
gozdove Slovenije, Območne enote Kočevje, Rožna ulica 39, Kočevje na sedežu
Zavoda za gozdove Slovenije, Krajevne enote Kočevska reka, Kočevska reka 40,
Kočevska reka in na Ministrstvu za kmetijstvo in okolje, Dunajska 22,
Ljubljana, kjer se hrani tudi dokumentacija v zvezi s postopkom sprejemanja
gozdnogospodarskega načrta gozdnogospodarske enote Kolpa (2013–2022).
8. člen
Ta pravilnik začne veljati naslednji dan po
objavi v Uradnem listu Republike Slovenije.
Št. 007-573/2013
Ljubljana, dne 24. decembra 2013
EVA 2013-2330-0074
mag. Dejan Židan l.r.
Minister
za kmetijstvo in okolje