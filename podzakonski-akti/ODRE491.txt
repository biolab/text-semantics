1. člen
Sprejme se splošni del gozdnogospodarskega načrta
gozdnogospodarske enote Preserje, št. 04-74/95 z dne 3. 5. 1999, ki ga je
izdelal Zavod za gozdove Slovenije, Območna enota Ljubljana, za obdobje od 1.
1. 1995 do 31. 12. 2004. 
Cilji, usmeritve in ukrepi, ki so določeni v splošnem delu
gozdnogospodarskega načrta gozdnogospodarske enote Preserje na ravneh celotne
gozdnogospodarske enote, gospodarskih razredov in odsekov, so sestavni del te
odredbe.
2. člen
Splošni del gozdnogospodarskega načrta gozdnogospodarske
enote Preserje je izdelan v treh izvodih za 2781,08 hektarjev gozdov, ki ležijo
v gozdnogospodarskem območju Ljubljana, v Občini Brezovica, oziroma v
katastrskih občinah Preserje, Kamnik in Jezero.
3. člen
Po en izvod splošnega dela gozdnogospodarskega načrta
gozdnogospodarske enote Preserje je na vpogled na sedežu Zavoda za gozdove
Slovenije, Območne enote Ljubljana, Tržaška cesta 2, Ljubljana, na sedežu
Zavoda za gozdove Slovenije, krajevne enote Škofljica, Mijavčeva 16, Škofljica,
in na Ministrstvu za kmetijstvo, gozdarstvo in prehrano Republike Slovenije,
Dunajska 58, Ljubljana, kjer se hrani tudi dokumentacija v zvezi s postopkom
sprejemanja splošnega dela gozdnogospodarskega načrta gozdnogospodarske enote
Preserje.
4. člen
Ta odredba začne veljati naslednji dan po objavi v Uradnem
listu Republike Slovenije.
Št. 322-01-4/18-97
Ljubljana, dne 4. junija 1999.
Minister 
za kmetijstvo, gozdarstvo in prehrano 
Ciril Smrkolj l. r.
 