1. člen
S to odredbo se uvede agromelioracijski postopek na
kmetijskih zemljiščih na območju Občine Šentjernej.
2. člen
Agromelioracijski postopek se uvede na kmetijskem zemljišču
k.o. Šentjernej, parc. št. 161. 
Na podlagi te odredbe bo agromelioracijski postopek izveden
na površini 0,51 ha kmetijskih zemljišč. 
Meje območij agromelioracij so vrisane v preglednih
katastrskih kartah, ki so sestavni del investicijsko tehnične dokumentacije, ki
je na vpogled pri investitorju oziroma Kmetijskem zavodu Ljubljana, Kmetijski
svetovalni službi Novo mesto. 
Investicijsko tehnična dokumentacija mora biti v skladu s
prostorsko ureditvenimi pogoji, ki veljajo na obravnavanem območju
agromelioracij.
3. člen
Investitorji agromelioracij po tej odredbi so lastniki
oziroma uporabniki kmetijskih zemljišč iz 2. člena te odredbe, njihovi
pooblaščenci ali pravne osebe, ki jih ustanovijo oziroma za to pooblastijo
lastniki oziroma uporabniki kmetijskih zemljišč iz 2. člena te odredbe.
4. člen
Sredstva za agromelioracije iz te odredbe zagotovijo lastniki
in uporabniki kmetijskih zemljišč iz 2. člena te odredbe, ki lahko pridobijo
del sredstev za obnovo iz proračuna Republike Slovenije, na podlagi javnega
razpisa Ministrstva za kmetijstvo, gozdarstvo in prehrano.
5. člen
Agromelioracija po tej odredbi obsega ureditev kmetijskih
površin za racionalnejšo rabo po investicijskem programu in zajema: 
-       
čiščenje zaraslih površin, 
-       
odstranitev kamnitega skeleta in izravnavo zemljišč, 
-       
podrahljanje in globinsko oranje, 
-       
kalcifikacijo in založno gnojenje po gnojilnem načrtu, 
-       
postavitev opore, 
-       
sajenje s cepljenkami, zasaditev trajnega nasada, 
-       
nego do rodnosti. 
Lastniki oziroma uporabniki kmetijskih zemljišč na
agromelioracijskih območjih iz 2. člena te odredbe morajo sami opraviti vsa
potrebna dela v skladu z investicijskim programom. 
Če lastniki oziroma uporabniki kmetijskih zemljišč ne
opravijo del v roku, določenem v investicijskem programu, odredi Upravna enota
Novo mesto - organizacijska enota, pristojna za kmetijstvo, v skladu s 109.
členom zakona o kmetijskih zemljiščih izvedbo potrebnih ukrepov na stroške
lastnika oziroma uporabnika kmetijskega zemljišča iz 2. člena te odredbe. 
Investitor mora vsa dela opravljati tudi v skladu s predpisi
o urejanju naselij in drugih posegov v prostor ter mora zagotoviti, da bo
pooblaščena strokovna organizacija opravljala strokovni nadzor nad vsemi deli.
6. člen
Raba kmetijskih zemljišč iz 2. člena te odredbe mora biti po
končani agromelioraciji usklajena z novo kakovostjo in mora ustrezati predpisom
o dobrem gospodarjenju. 
Lastniki oziroma uporabniki kmetijskih zemljišč iz 2. člena
te odredbe morajo redno vzdrževati doseženo rodovitnost melioriranih zemljišč.
7. člen
Ta odredba začne veljati tretji dan po objavi v Uradnem listu
Republike Slovenije.
Št. 355-03/0077/96
Ljubljana, dne 22. avgusta 1996.
Minister 
za kmetijstvo, 
gozdarstvo in prehrano 
dr. Jože Osterc l. r.