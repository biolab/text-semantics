1. člen
(Namen)
S to odredbo se določajo zahteve pri
načrtovanju, proizvodnji in ugotavljanju skladnosti serijsko proizvedenih
enostavnih tlačnih posod.
2. člen
(Definicija in zahteve)
Enostavna tlačna posoda je kakršnakoli
varjena posoda obremenjena z notranjim relativnim tlakom, višjim od 0,5 bara,
za shranjevanje zraka ali dušika in ni predvidena za segrevanje z neposrednim
plamenom (kurjenje).
Za enostavne tlačne posode veljajo
naslednje zahteve:
-      
posamezni deli in sklopi, ki prispevajo k
trdnosti tlačnih posod pod tlakom, morajo biti izdelani ali iz nelegiranega
kakovostnega jekla ali nelegiranega aluminija ali aluminijevih zlitin, ki se ne
starajo.
-      
posoda mora biti izdelana iz:
·
valjastega dela
okroglega prečnega preseka, zaključenega z izbočenim in/ali ravnim dnom, ki je
isto-osen valjastemu delu, ali
·
dveh izbočenih
dnov, ki sta isto-osna,
-      
največji delovni tlak posode ne sme prekoračiti
30 barov; produkt tega tlaka ter volumna posode (PS.V) ne sme prekoračiti 10
000 bar.l,
-      
najnižja delovna temperatura ne sme biti nižja
od minus 50 °C in najvišja delovna temperatura ne sme biti višja od 300 °C za
jeklene posode in 100 °C za posode iz aluminija ali aluminijevih zlitin.
3. člen
(Izjeme)
Odredba ne velja za naslednje skupine
tlačnih posod:
-      
posode, ki so posebej načrtovane za nuklearno
uporabo in katerih napaka lahko povzroči radioaktivno sevanje;
-      
posode, ki so posebej načrtovane za vgradnjo v
ladje in letala ali za njihov pogon;
-      
gasilne aparate.
4. člen
(Dajanje v promet)
Vse enostavne tlačne posode, ki ustrezajo
zahtevam te odredbe, se lahko da v promet in obratovanje.
Enostavne tlačne posode se lahko dajo v
promet in v obratovanje samo v primeru, če so pravilno vgrajene, vzdrževane in
uporabljene za predvidene namene ter ne ogrožajo varnosti oseb, domačih živali
in premoženja.
Zahteve te odredbe ne vplivajo na pravico
uporabnika, da v primerih, ko je potrebno posebej zaščititi delavca na delovnem
mestu pri uporabi enostavnih tlačnih posod, določi dodatne ukrepe, ki pa ne
smejo biti v nasprotju s to odredbo.
5. člen
(Bistvene varnostne zahteve)
Enostavne tlačne posode, pri katerih
produkt PS.V presega 50 bar.l, morajo izpolnjevati bistvene varnostne zahteve
iz Priloge I, ki je sestavni del te odredbe.
Enostavne tlačne posode, pri katerih
produkt PS.V znaša 50 bar.l ali manj, morajo biti izdelane v skladu z dobro
inženirsko prakso in označene v skladu z določili 1. točke Priloge II, ki je
sestavni del te odredbe, z izjemo oznake “CE“ iz 15. člena.
6. člen
(Domneva o skladnosti)
Za enostavne tlačne posode, na katerih je
nameščena oznaka “CE“, se domneva, da so skladne z vsemi zahtevami te odredbe,
vključno s postopki za ugotavljanje skladnosti.
Minister, pristojen za trg, objavi v
Uradnem listu Republike Slovenije seznam slovenskih standardov, ki privzemajo
harmonizirane evropske standarde, katerih uporaba ustvari domnevo o skladnosti
enostavnih tlačnih posod z bistvenimi varnostnimi zahtevami iz prejšnjega člena
te odredbe (v nadaljnjem besedilu: seznam standardov).
Za enostavne tlačne posode, za katere
proizvajalec ni uporabil oziroma je le delno uporabil standarde iz seznama
standardov ali če standardi zanje ne obstajajo, se domneva, da posode ustrezajo
bistvenim zahtevam iz prejšnjega člena in sicer v primeru, da se po pridobitvi
potrdila o ES pregledu tipa njihovo skladnost z odobrenim tipom potrdi z
namestitvijo oznake “CE“.
V primeru, da morajo enostavne tlačne
posode izpolnjevati tudi zahteve drugih predpisov, ki zahtevajo namestitev
oznake “CE“, potrjuje ta oznaka tudi skladnost z zahtevami predpisov, ki jih je
upošteval proizvajalec. V primeru, da en ali več teh predpisov omogoča
proizvajalcu v prehodnem obdobju izbiro uporabljenih predpisov, oznaka “CE“
potrjuje le skladnost s predpisi, ki jih je upošteval proizvajalec. V tem
primeru morajo biti podrobnosti upoštevanih predpisov natančno opredeljene v
dokumentih, obvestilih ali navodilih, ki jih zahtevajo ti predpisi in so
priloženi takim posodam.
7. člen
(Zagotavljanje varne uporabe)
Kadar pristojni inšpekcijski organ ugotovi,
da enostavna tlačna posoda, na kateri je nameščena oznaka “CE“ in je
uporabljena v skladu s predvidenim namenom, lahko ogrozi varnost oseb, domačih
živali ali premoženja, mora izvesti vse ustrezne ukrepe za umik teh proizvodov
iz prometa ali za prepoved njihovega dajanja v promet ali za omejitev njihovega
prostega pretoka v prometu.
O ukrepih iz prejšnjega odstavka pristojni
inšpekcijski organ takoj obvesti ministrstvo, pristojno za trg, z navedbo
vzrokov za takšno odločitev. Ministrstvo, pristojno za trg, mora takoj
posredovati informacije o teh ukrepih in razlogih zanje Komisiji ES, zlasti
kadar so ti ukrepi posledica:
a)  neizpolnjevanja bistvenih zahtev iz 5. člena, kadar posoda ne
ustreza standardom iz seznama standardov,
b) 
nepravilne uporabe standardov iz seznama
standardov,
c) 
pomanjkljivosti samih standardov iz seznama
standardov.
Pristojni inšpekcijski organ mora izvesti
vse ustrezne ukrepe, s katerimi zagotovi, da se enostavne tlačne posode lahko
da v promet in obratovanje le v primeru, če so ustrezno vgrajene, vzdrževane in
uporabljane v skladu z nameni, za katere so bile predvidene ter ne ogrožajo
varnosti ljudi, domačih živali in premoženja. Ministrstvo, pristojno za trg, o
vzrokih za ukrepe obvesti:
a) 
stranke, ki jih to zadeva in
b) 
Komisijo ES.
Kjer je na enostavni tlačni posodi oznaka
“CE“ nameščena neupravičeno, mora pristojni inšpekcijski organ ukrepati proti
odgovorni osebi skladno s 16. členom zakona o tehničnih zahtevah za proizvode
in o ugotavljanju skladnosti in o tem obvestiti ministrstvo, pristojno za trg.
8. člen
(Postopki ugotavljanja skladnosti)
Pred proizvodnjo enostavnih tlačnih posod,
katerih produkt PS.V presega 50 bar.l in ki so proizvedene:
a)  v skladu s seznamom standardov, mora proizvajalec ali njegov
pooblaščeni zastopnik s sedežem v ES:
-  obvestiti priglašeni organ iz 9. člena, ki po pregledu
dokumentacijo o načrtovanju in proizvodnji iz 3. točke Priloge II, izda
potrdilo o skladnosti s katerim potrdi ustreznost dokumentacije, ali
-
predati prototip enostavne tlačne posode za ES
pregled tipa iz 10. člena;
b)  neskladno ali le delno v skladu s seznamom standardov, mora
proizvajalec ali njegov pooblaščeni zastopnik s sedežem v ES predati prototip
enostavne tlačne posode za ES pregled tipa iz 10. člena.
Enostavne tlačne posode, izdelane v skladu
s seznamom standardov ali z odobrenimi prototipi, morajo biti pred dajanjem v
promet podvržene:
a)  ES ugotavljanju skladnosti glede na določbo 11. člena, kadar
produkt PS.V presega 3000 bar.l
b)  glede na izbiro proizvajalca kadar produkt PS.V presega 50 bar.l,
vendar ne presega 3000 bar.l:
-
bodisi postopku za izdajo ES izjave o
skladnosti, kot je določeno v 12. členu ali
-
ES ugotavljanju skladnosti, kot je določeno v 11.
členu.
Zapisi in dopisi, povezani z ugotavljanjem
skladnosti, morajo biti sestavljeni v uradnem(ih) jeziku(ih) sedeža
priglašenega organa, odgovornega za izvajanje teh postopkov, ali v jeziku, ki
ga sprejme ta organ.
9. člen
(Priglašeni organi)
Priglašeni organi opravljajo enega ali več
postopkov ugotavljanja skladnosti iz 11. in 12. člena. Za opravljanje postopkov
ugotavljanja skladnosti morajo priglašeni organi zadostiti minimalnim
kriterijem iz Priloge III, ki je sestavni del te odredbe.
 Priglasitev organov za ugotavljanje
skladnosti Komisiji ES in državam članicam se izvaja v skladu z določili 14.
člena zakona o tehničnih zahtevah za proizvode in o ugotavljanju skladnosti. S
priglasitvijo se opredelijo tudi naloge za katere je organ pristojen ter
identifikacijska številka, ki mu jo dodeli Komisija ES.
 Ministrstvo, pristojno za trg, ki je
priglasilo organ za ugotavljanje skladnosti, to priglasitev umakne, če ugotovi,
da priglašeni organ ne izpolnjuje pogojev iz prvega in drugega odstavka tega
člena in o umiku priglasitve nemudoma obvesti Komisijo ES in države članice.
10. člen
(ES pregled tipa)
ES pregled tipa je postopek, na podlagi
katerega priglašeni organ ugotovi in potrdi, da prototip enostavne tlačne
posode izpolnjuje zahteve te odredbe.
Vloga, ki jo proizvajalec ali njegov
pooblaščeni zastopnik s sedežem v ES posreduje le enemu priglašenemu organu,
mora glede na prototip posamezne posode ali prototip, ki predstavlja družino
posod, vsebovati:
-      
ime in naslov proizvajalca ali njegovega
pooblaščenega zastopnika s sedežem v ES ter kraj proizvodnje posod;
-      
tehnično dokumentacijo v skladu s 3. točko
Priloge II.
Vlogi mora biti priložen prototip posode,
ki je značilen za predvideno proizvodnjo.
Priglašeni organ izvede ES pregled tipa.
Poleg ugotavljanja skladnosti dokumentacije o načrtovanju in proizvodnji
pregleda tudi vzorčne posode. Pri pregledu posode mora priglašeni organ:
a)  preveriti ali je bila posoda izdelana v skladu z dokumentacijo o
načrtovanju in proizvodnji in ali je njena uporaba varna v predvidenih delovnih
razmerah.
b)  izvesti primerne preglede in preskuse, da bi preveril ali posoda
ustreza bistvenim zahtevam.
Če prototip posode ustreza predpisom, ki se
nanjo nanašajo, priglašeni organ izda potrdilo o ES pregledu tipa in ga pošlje
vlagatelju. V potrdilu so navedene ugotovitve o izvedenih pregledih in
preskusih ter pogoji, ki jim je posoda lahko izpostavljena. Potrdilu morajo
biti priloženi tudi opisi in risbe, potrebni za identifikacijo odobrenega
prototipa.
Priglašeni organ, ki odkloni izdajo
potrdila o ES pregledu tipa, o tem obvesti druge priglašene organe. Priglašeni
organ, ki umakne potrdilo o ES pregledu tipa, o tem obvesti ministrstvo, pristojno
za trg, ki ga je odobrilo. Ministrstvo, pristojno za trg, o tem obvesti
Komisijo ES in države članice in navede razloge za takšno odločitev.
11. člen
(ES ugotavljanje skladnosti)
ES ugotavljanje skladnosti je postopek, s
katerim proizvajalec ali njegov pooblaščeni zastopnik s sedežem v ES zagotavlja
in izjavlja, da so posode, ki so bile preverjene v skladu s tretjim odstavkom
tega člena, skladne s tipom, opisanim v potrdilu o ES pregledu tipa ali z
dokumentacijo o načrtovanju in proizvodnji iz 3. točke Priloge II, katere
skladnost je bila potrjena.
Proizvajalec sprejme vse potrebne ukrepe,
da proizvodni postopek zagotovi skladnost posode s tipom, opisanim v potrdilu o
ES pregledu tipa ali z dokumentacijo o načrtovanju in proizvodnji. Proizvajalec
ali njegov pooblaščeni zastopnik s sedežem v ES mora pritrditi oznako “CE“ na
vsako posodo ter napisati izjavo o skladnosti.
Priglašeni organ mora izvesti ustrezne
preglede in preskuse s katerimi preveri skladnost posod z zahtevami te odredbe.
Pregledovanje in preskušanje posod mora biti izvedeno na naslednji način:
a)  proizvajalec predloži priglašenemu organu posode enakih serij in
sprejme vse potrebne ukrepe, da proizvodni proces zagotavlja enotnost vsake
proizvedene serije,
b)  serijam mora biti priloženo potrdilo o ES pregledu tipa v skladu z
10. členom, ali v primeru, ko posode niso proizvedene v skladu z odobrenim
prototipom, dokumentacijo o načrtovanju in proizvodnji. V tem primeru mora
priglašeni organ pred ES ugotavljanjem skladnosti pregledati to dokumentacijo,
da potrdi njeno skladnost,
c)  med pregledovanjem serije mora priglašeni organ preveriti ali so
bile posode proizvedene in preverjene v skladu z dokumentacijo o načrtovanju in
proizvodnji. Izvesti mora hidrostatični preskus ali pnevmatski preskus z enakim
učinkom na vsaki posodi v seriji pri tlaku, ki je enak 1,5 kratniku
načrtovanega tlaka posode, da na ta način preveri njeno trdnost. Pnevmatski
preskus se opravi v skladu z odredbo o varnostni strojev (Uradni list RS, št.
52/00 in 57/00),
d)  da bi preveril kakovost zvarov, priglašeni organ, glede na izbiro
proizvajalca, izvede preskušanje na preskusnih vzorcih, vzetih z značilnega
proizvodnega preskusnega vzorca ali s posode. Preskusi se izvedejo na vzdolžnih
zvarih. Kjer se uporabljajo različni varilni postopki za vzdolžne in krožne
zvare, se preskusi izvedejo tudi na krožnih zvarih,
e)  za posode, opredeljene v točki 2.1.2. Priloge I, preskuse iz
prejšnjega odstavka tega člena na preskusnih vzorcih nadomesti hidrostatični
preskus na petih naključno izbranih posodah iz vsake serije, da bi tako
preverili ali ustrezajo zahtevam iz točke 2.1.2. Priloge I,
f)   v primeru potrjenih serij mora priglašeni organ namestiti svojo
identifikacijsko številko na vsako posodo in napisati potrdilo o skladnosti, ki
se nanaša na opravljene preskuse. V promet se lahko dajo vsi proizvodi v
seriji, ki so uspešno prestali hidrostatični ali pnevmatski preskus.
Kolikor je serija zavrnjena mora priglašeni
organ ali druga pristojna institucija sprejeti potrebne ukrepe, da se prepreči
dajanje te serije posod v promet. V primeru pogostega zavračanja serij lahko
priglašeni organ preneha s statističnim preverjanjem.
Proizvajalec lahko, na odgovornost
priglašenega organa, pritrdi identifikacijsko številko priglašenega organa na
posodo med samim proizvodnim postopkom.
g)  proizvajalec ali njegov pooblaščeni zastopnik s sedežem v ES mora
na zahtevo predložiti potrdila o skladnosti, ki jih je izdal priglašeni organ.
12. člen
(ES izjava o skladnosti)
Proizvajalec, ki izpolnjuje obveznosti, določene
v 13. členu, namesti oznako “CE“ iz 15. člena na posode, za katere izjavlja, da
so v skladu:
-      
z dokumentacijo o načrtovanju in proizvodnji iz
3. točke Priloge II, za katero je pridobil ES potrdilo o skladnosti ali
-      
z odobrenim prototipom.
Proizvajalec je v okviru postopka za
pridobitev ES izjave o skladnosti podvržen nadzoru priglašenega organa v
primeru, ko produkt PS.V presega 200 bar.l.
Namen nadzora priglašenega organa je, da se
skladno z drugim odstavkom 14. člena zagotovi, da proizvajalec primerno
izpolnjuje obveznosti, ki izhajajo iz drugega odstavka 13. člena.
Če so bile posode izdelane v skladu z
odobrenim prototipom, izvaja nadzor priglašeni organ, ki je izdal potrdilo o ES
pregledu tipa iz 10. člena. V nasprotnem primeru pa nadzor izvaja priglašeni
organ, kateremu je bila poslana dokumentacija o načrtovanju in proizvodnji v
skladu s točko a) prvega odstavka 8. člena.
13. člen
V primeru, ko proizvajalec izpelje postopek
za pridobitev ES izjave o skladnosti iz prejšnjega člena, mora pred začetkom
proizvodnje priglašenemu organu, ki je izdal potrdilo o ES pregledu tipa ali ES
potrdilo o skladnosti, poslati dokument, ki opisuje proizvodne postopke in vse
vnaprej določene sistemske ukrepe za zagotovitev skladnosti enostavnih tlačnih
posod s standardi iz seznama standardov ali z odobrenim prototipom. Dokument
mora vsebovati:
a) 
opis sredstev za proizvodnjo in preverjanje,
primernih za načrtovano posodo;
b)  dokument o pregledu, ki opisuje ustrezne preglede in preskuse za
izvajanje med proizvodnjo, vključno z opisom postopkov in pogostostjo njihovega
izvajanja;
c)  navedbo izvajalca, ki bo izvedel preglede in preskuse v skladu z
dokumentom o pregledu iz točke b) tega člena, in opravil tudi hidrostatični ali
enakovredni pnevmatski preskus, na vsaki izdelani posodi pod preskusnim tlakom,
ki je enak 1,5-kratniku načrtovanega tlaka. Usposobljeno osebje, ki je v
zadovoljivi meri neodvisno od osebja v proizvodnji, je odgovorno za izvajanje
pregledov in preskusov in zagotavljanje varnosti. O opravljenih pregledih in
preskusih mora biti narejeno zaključjno poročilo;
d)  naslove krajev proizvodnje in skladiščenja ter datum začetka
proizvodnje.
V primeru, ko produkt PS.V presega 200
bar.l, morajo proizvajalci zaradi možnosti nadzora dopustiti priglašenemu
organu dostop do teh mest proizvodnje in skladiščenja, mu omogočiti odvzem
vzorcev posod in jim priskrbeti vse potrebne informacije, predvsem:
-      
dokumentacijo o načrtovanju in proizvodnji;
-      
poročilo o pregledu;
-      
potrdilo o ES pregledu tipa ali ustrezno ES
potrdilo o skladnosti;
-      
poročilo o izvedenih pregledih in preskusih.
14. člen
Priglašeni organ, ki je izdal potrdilo o ES
pregledu tipa oziroma ES potrdilo o skladnosti, mora pred datumom začetka
proizvodnje pregledati dokument iz prvega odstavka prejšnjega člena in
dokumentacijo o načrtovanju in proizvodnji iz 3. točke Priloge II, da potrdi
njihovo skladnost v primeru, ko posode niso izdelane v skladu z odobrenim
prototipom.
Poleg tega mora priglašeni organ v primeru,
ko produkt PS.V presega 200 bar.l, med proizvodnjo:
-      
zagotoviti, da proizvajalec dejansko preverja
serijsko proizvedene posode v skladu s točko c) prvega odstavka prejšnjega
člena;
-      
za potrebe pregleda vzeti naključno izbrane
vzorce posod iz mest proizvodnje oziroma skladiščenja.
Priglašeni organ bo ministrstvu, ki ga je
odobrilo in na zahtevo, tudi drugim priglašenim organom, državam članicam in
Komisiji ES dostavil kopijo poročila o pregledu.
15. člen
(Namestitev oznake “CE“)
Oznaka “CE“ in napisi iz 1. točke Priloge
II morajo biti nameščeni v vidni, čitljivi in neizbrisni obliki na posodo ali
na napisno ploščico, pritrjeno na posodo tako, da je ni možno odstraniti.
Oznaka “CE“ sestoji iz črk CE v obliki, ki
jo prikazuje vzorec v točki 1.1. Priloge II. Oznaki sledi identifikacijska
številka priglašenega organa, ki je odgovoren za ugotavljanje skladnosti ali
nadzor.
Na posode je prepovedano nameščanje oznak,
ki lahko s svojim pomenom ali obliko zavedejo tretje osebe glede oznake “CE“.
Na posode ali ploščice s podatki se lahko pritrdi tudi kakršnakoli druga
oznaka, če se s tem vidnost in čitljivost oznake “CE“ ne zmanjša.
16. člen
(Neupravičena namestitev oznake “CE“)
Ne glede na določbe 7. člena velja, da
kadar pristojni inšpekcijski organ ugotovi, da je bila oznaka “CE“ nameščena
neupravičeno, mora proizvajalec ali njegov pooblaščeni zastopnik s sedežem v ES
prilagoditi proizvod tako, da le-ta ustreza zahtevam označevanja s “CE“ in s
tem prenehati s kršitvijo.
V primeru, da se neskladnost nadaljuje,
mora pristojni inšpekcijski organ sprejeti ustrezne ukrepe, s katerimi omeji ali
prepove dajanje v promet ali zagotoviti, da se tak proizvod umakne iz prometa v
skladu s postopki, ki jih določa 7. člen.
17. člen
(Organ za nadzor trga)
Nadzor na podlagi te odredbe izvaja
pristojni inšpektorat Republike Slovenije za področje energetike.

Priloga I: Osnovne varnostne zahteve za enostavne
tlačne posode
Priloga II: Oznaka CE in napisi
Priloga III: Minimalni kriteriji, ki se upoštevajo pri
določanju priglašenih organov

Odredba o enostavnih tlačnih posodah (Uradni
list RS, št. 11/02)
vsebuje naslednje prehodne in končno določbo:
»18. člen
(Prehodne
določbe)
Določbe o obveznostih Republike Slovenije
do Komisije ES in držav članic, določene v tej odredbi, ter določbe, ki se
nanašajo na nameščanje oznake “CE“, se začnejo uporabljati s pristopom
Republike Slovenije k ES oziroma z uveljavitvijo ustreznega mednarodnega
sporazuma.
Do pristopa Republike Slovenije k Evropski
uniji, oziroma do uveljavitve ustreznega mednarodnega sporazuma, naloge
priglašenih organov opravljajo organi za ugotavljanje skladnosti.
Z dnem pristopa Republike Slovenije k
Evropski uniji, oziroma z uveljavitvijo ustreznega mednarodnega sporazuma se
začne uporabljati tretji odstavek 8. člena;
Do pristopa Republike Slovenije k Evropski
uniji, oziroma do uveljavitve ustreznega mednarodnega sporazuma se namesto
izrazov:
-      
’ES izjava o skladnosti’ uporablja ‘izjava o
skladnosti’;
-      
’potrdilo o ES pregledu tipa’ uporablja
‘potrdilo o pregledu tipa’;
-      
’ES potrdilo o skladnosti’ uporablja ‘potrdilo
o skladnosti’.
Listine in oznake o skladnosti, izdane v
državah članicah ES, veljajo v Republiki Sloveniji v skladu z 18. členom zakona
o tehničnih zahtevah za proizvode in o ugotavljanju skladnosti.
Za področje enostavnih tlačnih posod je
priznavanje veljavnosti listin o skladnosti, ki jih izdajajo priglašeni organi
in izjav o skladnosti, ki jih napišejo proizvajalci, opredeljeno v posebni
odločbi, ki jo izda minister, pristojen za trg.
19. člen
(Končna
določba)
Ta odredba začne veljati petnajsti dan po
objavi v Uradnem listu Republike Slovenije.«.
 

Pravilnik o spremembi Odredbe o enostavnih
tlačnih posodah (Uradni list RS, št. 138/06) vsebuje naslednjo končno določbo:
»2. člen
Ta pravilnik začne
veljati petnajsti dan po objavi v Uradnem listu Republike Slovenije.«.