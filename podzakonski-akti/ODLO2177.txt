1. člen
Z namenom omejitve gibanje prebivalstva ter zaradi zajezitve
in obvladovanja epidemije COVID-19 se s tem odlokom začasno prepoveduje
ponujanje in prodajanje blaga in storitev neposredno potrošnikom na območju
Republike Slovenije, kot na primer nastanitvene storitve, igralnice, gostinske
storitve, frizerske in kozmetične storitve, velnes storitve, storitve bazenov,
kinematografske storitve, kulturne storitve, storitve fitnes centrov, storitve
avtopralnic in podobno.
2. člen
(1) Ne glede na prejšnji člen prepoved ponujanja in
prodajanja blaga in storitev potrošnikom ne velja za:
-       
prodajalne, ki v pretežni meri prodajajo živila, vključno s prodajo
kmetijskih pridelkov na kmetiji,
-       
lekarne,
-       
prodajalne z medicinskimi pripomočki in ortopedskimi pripomočki,
-       
drogerije,
-       
tržnice,
-       
prodajalne s hrano za živali,
-       
program vrt in kmetijstvo v prodajalnah,
-       
kmetijske prodajalne,
-       
drevesnice in vrtnarije,
-       
cvetličarne,
-       
bencinske servise,
-       
servisne delavnice, v katerih se opravljajo storitve popravil in
vzdrževanja motornih vozil in koles (na primer vulkanizerske, avtoličarske,
avtokleparske, delavnice za popravilo koles),
-       
prodajalne, ki v pretežni meri prodajajo gradbeno-inštalaterski
material,
-       
banke,
-       
zavarovalniške storitve,
-       
pošto,
-       
dostavne službe,
-       
trafike in kioske za prodajo časopisov in revij,
-       
osebni prevzem blaga ali hrane na prevzemnih mestih, kjer je zagotovljen
minimalni stik s potrošniki med 6. in 21. uro, 
-       
druge nujne storitve za zagotavljanje javne varnosti in zdravja,
-       
gradbena, vzdrževalna in montažna dela, pri izvajanju katerih je
zagotovljeno, da prihaja do minimalnega možnega stika s potrošniki (na primer
ogrevanje, vodovod, odtoki, električne inštalacije, keramične in druge obloge,
prezračevanje, krovska, fasaderska dela, montaža kuhinj),
-       
storitve, ki se opravljajo na prostem, in pri katerih se lahko zagotovi,
da prihaja do minimalnega možnega stika s potrošniki (na primer vrtnarske
storitve),
-       
servisne delavnice, v katerih se opravljajo storitve popravil in
vzdrževanja tehničnega blaga,
-       
dimnikarske storitve, pod pogojem, da je v prostoru, kjer se izvajajo
dimnikarske storitve prisoten samo en izvajalec, če pa to ni mogoče, je lahko v
prostoru prisoten izvajalec storitve in ena oseba, ki je uporabnik male kurilne
naprave; opravljanje dimnikarskih storitev ni dovoljeno v prostorih, v katerih
je nameščena mala kurilna naprava, ki jih po opravljeni storitvi ni mogoče
prezračiti,
-       
družbe za upravljanje,
-       
knjižnice,
-       
prodajalne, ki v pretežni meri prodajajo tehnično blago,
-       
specializirane otroške trgovine,
-       
specializirane prodajalne za prodajo motornih vozil in koles,
-       
prodajalne, ki v pretežni meri prodajajo pohištvo,
-       
storitve pedikure ter
-       
storitve na področju fotografske dejavnosti, fotokopirnice, urarstvo in
zlatarstvo.
(2) Dovoljeno je ponujanje in prodajanje blaga in storitev
potrošnikom na daljavo, kot ju ureja zakon, ki ureja varstvo potrošnikov.
(3) Ne glede na prejšnji člen je dovoljeno ponujanje
nastanitvenih storitev v nastanitvenih obratih v primeru:
-       
potrebe po nastanitvi osebe, ki zaradi opravljanja gospodarske
dejavnosti potrebuje nastanitev,
-       
potrebe po nastanitvi osebe, ki opravlja dejavnost javne službe v
Republiki Sloveniji,
-       
potrebe po nastanitvi tujih državljanov, ki v Republiko Slovenijo
prihajajo s poslovnim razlogom, predstavnikov diplomatskih misij ter članov
državniških delegacij,
-       
potrebe po nastanitvi osebe, ki je s strani izvajalcev zdravstvene
dejavnosti napotena na zdravljenje,
-       
potrebe po nastanitvi osebe, ki je s strani izvajalcev zdravstvene
dejavnosti napotena, da v nastanitvenem obratu opravlja zdravstveno dejavnost,
-       
potrebe po nastanitvi športnikov, strokovnih delavcev v športu in oseb,
ki opravljajo dopolnilno strokovno delo v skladu z Zakonom o športu (Uradni
list RS, št. 29/17, 21/18 – ZNOrg in 82/20),
-       
prepustitve nastanitvenih objektov za namen izvajanja ukrepov zaradi
zajezitve okužbe z virusom SARS-CoV-2, in sicer za potrebe zagotavljanja
namestitve v primeru izvajanja ukrepa osamitve (izolacije) oziroma karantene v
skladu z določbami, ki jih določa zakon, ki ureja nalezljive bolezni, kadar se
navedena ukrepa iz utemeljenega razloga izvajata v posebej določenem prostoru.
(4) Dovoljene so tudi vse oblike ponujanja in prodajanja
blaga in storitev potrošnikom, ki so kot izjema navedene v drugih odlokih, ki
jih Vlada Republike Slovenije sprejme zaradi zajezitve in obvladovanja
epidemije COVID-19.
(5) Ne glede na ukrepe, navedene v drugih odlokih, ki jih
Vlada Republike Slovenije sprejme zaradi zajezitve in obvladovanja epidemije
COVID-19, je brez časovne omejitve dovoljeno:
-       
opravljanje dejavnosti priprave jedi in pijač v primeru dostave,
-       
opravljanje dejavnosti priprave in strežbe jedi ter pijač v
organizacijah, ki izvajajo gostinsko dejavnost za svoje zaposlene oziroma
varovance.
(6) Število oseb v zaprtih javnih prostorih, v katerih se
izvaja dejavnost ponujanja in prodajanja blaga in storitev potrošnikom, se
omeji na 30 kvadratnih metrov na posamezno stranko ali na eno stranko, če je
poslovni prostor manjši od 30 kvadratnih metrov.
2.a člen
(1) Poleg pogojev iz
prvega odstavka 3. člena tega odloka morajo trgovski centri:
-       
zagotavljati 30 kvadratnih metrov na posamezno stranko v celotnem
trgovskem centru ob hkratnem upoštevanju šestega odstavka prejšnjega člena za
posamezno trgovino v sklopu trgovskega centra in
-       
imeti ločen vhod in izhod za stranke.
(2) Upravljavec trgovskega centra oziroma odgovorna
oseba posamezne trgovine v sklopu trgovskega centra zagotovi upoštevanje
pogojev iz prejšnjega odstavka.
3. člen
(1) Ponujanje in
prodajanje blaga in storitev potrošnikom je dovoljeno le pod pogojem, da se
zagotovi:
-       
minimalni možni stik s potrošniki v skladu s sprejetimi navodili
Nacionalnega inštituta za javno zdravje (v nadaljnjem besedilu: NIJZ),
-       
redno prezračevanje ali ustrezna ventilacija prostorov, v katerih se
izvaja dejavnost ponujanja in prodajanja blaga in storitev potrošnikom, in
-       
razkuževanje rok za stranko pred vstopom in ob izstopu iz prostorov, v
katerih se izvaja dejavnost ponujanja in prodajanja blaga in storitev
potrošnikom.
(2) Pri opravljanju
dejavnosti iz prvega odstavka 2. člena tega odloka in 2.a člena tega odloka se
smiselno upoštevajo vsa higienska priporočila ministrstva, pristojnega za
zdravje, in NIJZ za preprečevanje okužbe z virusom SARS-CoV-2, ki so objavljena
na spletni strani ministrstva in NIJZ.
(3) Odgovornost
delodajalcev je, da zaposlenim zagotovijo zaščitno opremo in zagotovijo
upoštevanje pogojev iz prvega odstavka tega člena in navodil iz prejšnjega
odstavka.
(4) Ponudnik blaga in
storitev zagotovi upoštevanje navodil iz šestega odstavka 2. člena tega odloka.
(5) Pri izvajanju
nadzora ima pristojni inšpektor pravico in dolžnost omejiti ali prepovedati
promet posameznih vrst blaga in izdelkov ter prepovedati opravljanje
dejavnosti.
4. člen
Strokovno utemeljenost ukrepov iz tega odloka Vlada Republike
Slovenije ugotavlja vsakih sedem dni in ob upoštevanju strokovnih razlogov
odloči, da se ti ukrepi še naprej uporabljajo, ali pa ukrepe spremeni oziroma
odpravi ter o tem obvesti Državni zbor in javnost.

Odlok o začasni prepovedi ponujanja in
prodajanja blaga in storitev potrošnikom v Republiki Sloveniji (Uradni list RS,
št. 152/20) vsebuje naslednjo prehodno in
končni določbi:
»PREHODNA IN KONČNI DOLOČBI
5. člen
Potrošnik, ki je ob uveljavitvi tega odloka nastanjen v
nastanitvenem obratu, lahko storitev koristi do njenega poteka oziroma do
poteka že sklenjene pogodbe o nastanitvi.
6. člen
Z dnem uveljavitve tega odloka preneha veljati Odlok o
omejitvah ponujanja in prodajanja blaga in storitev potrošnikom v Republiki
Sloveniji (Uradni list RS, št. 67/20, 78/20, 103/20, 124/20, 127/20, 138/20,
143/20, 150/20 in 151/20).
7. člen
Ta odlok začne veljati naslednji dan po objavi v Uradnem
listu Republike Slovenije.«.

Odlok o spremembah in dopolnitvah Odloka o
začasni prepovedi ponujanja in prodajanja blaga in storitev potrošnikom v
Republiki Sloveniji (Uradni list RS, št. 157/20) vsebuje naslednjo končno določbo:
»KONČNA DOLOČBA
2. člen
Ta odlok začne veljati naslednji dan po objavi v Uradnem
listu Republike Slovenije.«.

Odlok
o spremembah in dopolnitvah Odloka o začasni prepovedi ponujanja in prodajanja
blaga in storitev potrošnikom v Republiki Sloveniji (Uradni list RS, št. 159/20)
vsebuje naslednjo končno določbo:
»KONČNA DOLOČBA
4. člen
Ta odlok začne veljati naslednji dan po objavi v Uradnem
listu Republike Slovenije.«.