1. člen
Ta odredba določa obveznosti podjetij, ki proizvajajo
proizvode in opravljajo storitve navedene v 3. členu te odredbe (v nadaljnjem
besedilu: podjetja), da Ministrstvu za gospodarstvo (v nadaljnjem besedilu:
ministrstvo) pošiljajo obvestila o spremembi cen.
2. člen
Podjetja morajo poslati na ministrstvo obvestilo o spremembi
cen pred uvedbo spremembe oziroma najkasneje istega dne, ko se cene dejansko
spremenijo. 
Proizvodna podjetja morajo posredovati proizvodne cene. V
primeru, da se ukvarjajo tudi s prodajo na drobno oziroma na debelo, pa tudi
cene v prodaji na drobno oziroma cene v prodaji na debelo. Storitvena podjetja
morajo posredovati cene na drobno.
3. člen
Podjetja morajo poslati obvestilo o spremembi cen za
naslednje proizvode in storitve: 
1.     
PROIZVODNJA HRANE IN PIJAČ 
1.a)
Pšenični kruh tip 500 
1.b)
Pšenična moka tip 500 
1.c) Sladkor
1.d) Pasterizirano in sterilizirano mleko s 3,2%
mlečne maščobe 
2.     
ZALOŽNIŠTVO IN TISKARSTVO 
2.a)
Učbeniki 
2.b) Atlasi 
2.c) Priročniki 
2.d) Delovni listi in delovni zvezki 
2.e) Splošno-informativni tiskani dnevniki 
3.     
OSKRBA Z ELEKTRIKO, PLINOM, PARO IN TOPLO VODO 
3.a)
Električna energija za tarifne uporabnike 
3.b) Zemeljski plin iz transportnega in
distribucijskega omrežja 
3.c) Para in topla voda za namene daljinskega
ogrevanja 
4.     
KOMUNALNE STORITVE 
4.a)
Storitev zbiranja in odvoza komunalnih odpadkov 
4.b) Storitev predelave, odlaganja, sežiganja in
drugih načinov odstranjevanja komunalnih odpadkov 
4.c)
Storitev odvajanja in čiščenja komunalnih odpadnih in padavinskih voda 
4.d) Storitev zbiranja, čiščenja in distribucije
pitne vode 
5.     
GORIVA 
5.a) Motorni
bencini (NMB-91, NMB-95, NMB-98) 
5.b) Plinsko olje (D-2) 
5.c) Kurilno olje ekstra lahko (KOEL) 
5.d) Utekočinjen naftni plin 
5.e) Kurilno olje srednje (mazut) 
6.     
STORITVE PREVOZA 
6.a) Prevoz
potnikov v notranjem železniškem prometu 
6.b) Prevoz potnikov v medkrajevnem cestnem prometu
(samo redne linije) 
6.c) Prevoz potnikov v mestnem in obmestnem cestnem
prometu (samo redne linije) 
6.d) Cestnina za uporabo cestninske ceste 
6.e) Prevoz z letalom (samo redne linije) 
7.     
POŠTNE IN TELEKOMUNIKACIJSKE STORITVE 
7.a) Javne
poštne storitve 
7.b) Javne telekomunikacijske storitve 
8.     
ZAVAROVALNIŠTVO 
8.a)
Zavarovanje avtomobilske odgovornosti 
9.     
POSLOVANJE Z NEPREMIČNINAMI 
9.a) Cena m2
profitnega stanovanja 
9.b) Cena m2 neprofitnega stanovanja 
10.  
IZOBRAŽEVANJE 
10.a)
Mesečna oskrba v vzgojno-varstvenih zavodih 
10.b) Mesečna oskrba v dijaških domovih 
10.c) Mesečna oskrba v študentskih domovih 
11.  
ZDRAVSTVO IN SOCIALNO VARSTVO 
11.a) Dnevna
oskrba v domovih starejših občanov 
12.  
DRUGE STORITVENE DEJAVNOSTI 
12.a)
Parkirnina za osebna vozila 
12.b) Dimnikarske storitve 
12.c) Pogrebne storitve (klasični in žarni pokop) 
12.d) Prodaja grobov in dajanje grobov v najem
4. člen
Pošiljanje obvestila o spremembah cen ni potrebno za tista
podjetja, katerih proizvodi in storitve, ki so navedeni v prejšnjem členu te
odredbe, so zajeti z drugim ukrepom kontrole cen na podlagi 8. in 9. člena
zakona o kontroli cen.
5. člen
Obvestilo o spremembi cen mora vsebovati: 
1.     
Ime in sedež podjetja, 
2.     
Ime proizvoda oziroma storitve in mersko enoto, 
3.     
Ceno, ki je veljala zadnji dan predhodnega leta, 
4.     
Ceno, ki je veljala do dneva predložitve obvestila, 
5.     
Ceno za katero se pošilja obvestilo, 
6.     
Stopnjo skupne rasti cen proizvodov oziroma storitev v celotnem
predhodnem letu, 
7.     
Stopnjo skupne rasti cen proizvodov oziroma storitev v tekočem letu, 
8.     
Stopnjo povečanja oziroma znižanja zadnje spremembe cen, 
9.     
Prodajne pogoje, ki vplivajo na ceno, 
10.  
Glavne razloge za spremembo cen, 
11.  
Datum uporabe nove cene.
6. člen
Obvestilo o spremembi cen, ki vsebuje podatke iz prejšnjega
člena te odredbe, je v prilogi odredbe, ki je njen sestavni del.
7. člen
V primeru, da obvestilo ne vsebuje vseh podatkov, zahteva
ministrstvo njegovo dopolnitev.
8. člen
Ta odredba začne veljati dne 30. oktobra 2001.
Št. 342-9/01-6
Ljubljana, dne 22. oktobra 2001.
Ministrica 
za gospodarstvo 
dr. Tea Petrin l. r.

Priloga:
Obvestilo o spremembi cen