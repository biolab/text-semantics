1. člen
S to uredbo se določi ureditveno območje meddržavnega mejnega
prehoda Slovenska vas (v nadaljnjem besedilu: mejni prehod), na podlagi
elaborata za ugotavljanje javne koristi za mejni prehod Slovenska vas, ki ga je
izdelal CRP, d.o.o., Brežice s št. elaborata: JK-048-UB/2002 in datumom, januar
2002 in je na vpogled na Servisu skupnih služb Vlade Republike Slovenije.
2. člen
Ureditveno območje obsega naslednje nepremičnine, potrebne za
opravljanje varnostnega, carinskega in inšpekcijskega nadzora ter neposredno
okolico z objekti, potrebno za smotrno in varno odvijanje prometa, in sicer
parcele ali dele parcel parcelnih številk: 144, 145/2, 149/2, vse k.o. Nova
vas. 
Meja ureditvenega območja je prikazana v elaboratu iz 1.
člena te uredbe.
3. člen
Urbanistična podlaga za določitev ureditvenega območja
mejnega prehoda je prostorsko-izvedbeni akt lokalne skupnosti. 
Ureditveno območje mejnega prehoda se nahaja v območju, ki ga
obravnava odlok o prostorskih ureditvenih pogojih za Občino Brežice (Uradni
list SRS, št. 38/87 in 25/88 in Uradni list RS, št. 29/96, 50/98 in 4/02). 
Ureditveno območje mejnega prehoda se nahaja v območju
naselja B3-65gc, kjer je dovoljena gradnja infrastrukturnih objektov, priprava
zemljišča, urejanje okolice, zelenih površin in mestnega zelenja.
4. člen
Območje mejnega prehoda zajema zemljišča namenjena: 
-       
za novogradnjo, postavitev montažnega objekta carine in policije ter
objekt za detajlni pregled vozil in potnikov, 
-       
za rušitve oziroma prestavitve obstoječih kontejnerjev na mejnem
prehodu, 
-       
za razširitev obstoječega in izgradnjo novih nadstreškov za osebni in
blagovni promet in 
-       
za ureditev parkirišč in ostale infrastrukture.
5. člen
Šteje se, da je za namene iz 4. člena, na območju iz 2. člena
izkazana javna korist.
6. člen
Ureditveno območje je prikazano na publikacijski karti:
pregledni situaciji TTN v merilu 1:5000 in je sestavni del te uredbe.
7. člen
Z dnem uveljavitve te uredbe se lahko začne s pripravljalnimi
deli.
8. člen
Ta uredba začne veljati naslednji dan po objavi v Uradnem
listu Republike Slovenije.
Št. 280-14/2002-2
Ljubljana, dne 14. marca 2002.
Vlada Republike Slovenije
dr. Janez Drnovšek l. r. 
Predsednik

Publikacijska
karta