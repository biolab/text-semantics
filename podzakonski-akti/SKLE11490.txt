1. člen
(opredelitev pojmov)
(1) Uredba (EU) št. 1095/2010 je Uredba (EU)
št. 1095/2010 Evropskega parlamenta in Sveta z dne 24. novembra 2010
o ustanovitvi Evropskega nadzornega organa (Evropski organ za vrednostne
papirje in trge) in o spremembi Sklepa št. 716/2009/ES ter razveljavitvi Sklepa
Komisije 2009/77/ES (UL L št. 331 z dne 15. 12. 2010, str. 84) v
vsakokrat veljavnem besedilu.
(2) Direktiva 2014/65/EU je Direktiva 2014/65/EU
Evropskega parlamenta in Sveta z dne 15. maja 2014 o trgih finančnih instrumentov
ter spremembi Direktive 2002/92/ES in Direktive 2011/61/EU (UL L št. 173 z dne
12. 6. 2014, str. 349) v vsakokrat veljavnem besedilu.
(3) ESMA je Evropski organ za vrednostne papirje in trge
ustanovljen z Uredbo (EU) št. 1095/2010.
(4) Investicijsko podjetje je pravna oseba, ki lahko v
Republiki Sloveniji, v skladu z zakonom, ki ureja trg finančnih instrumentov,
opravlja investicijske storitve in posle.
(5) Kreditna institucija je pravna oseba, ki lahko v
skladu z zakonom, ki ureja bančništvo, v Republiki Sloveniji, opravlja bančne
storitve.
(6) Družba za upravljanje je pravna oseba, ki lahko v
skladu z zakonom, ki ureja družbe za upravljanje, opravlja storitve
gospodarjenja s finančnimi instrumenti ter storitev investicijskega svetovanja
v zvezi s finančnimi instrumenti.
(7) Upravljavec alternativnega investicijskega sklada je
pravna oseba, ki lahko v skladu z zakonom, ki upravljavce alternativnih investicijskih
skladov, opravlja storitve gospodarjenja s finančnimi instrumenti ter storitev
investicijskega svetovanja v zvezi s finančnimi instrumenti.
(8) Produkt je finančni instrument ali strukturirana
vloga, kot ju opredeljuje Direktiva 2014/65/EU oziroma zakon sprejet za njen
prenos.
2. člen
(smernice)
(1) ESMA je na podlagi prvega odstavka 16. člena Uredbe (EU)
št. 1095/2010 objavila Smernice – o zahtevah glede upravljanja produktov iz
direktive MiFID II (ESMA35-43-620 SL) (v nadaljnjem besedilu: smernice).
(2) Smernice so objavljene na spletnih straneh Agencije
za trg vrednostnih papirjev (v nadaljnjem besedilu: agencija) in ESMA.
3. člen
(obseg uporabe smernic)
S tem sklepom agencija določa uporabo smernic za:
-       
investicijska podjetja in kreditne institucije, kadar nastopajo kot
pripravljavec ali distributer produkta;
-       
družbe za upravljanje in upravitelje alternativnih investicijskih skladov,
kadar opravljajo storitve gospodarjenja s finančnimi instrumenti in nastopajo
kot pripravljavec ali distributer produkta;
-       
agencijo, kadar izvaja pristojnosti in naloge nadzora nad subjekti iz
prejšnjih dveh alinej.
4. člen
(uveljavitev sklepa)
Ta sklep začne veljati naslednji dan po njegovi objavi v
Uradnem listu Republike Slovenije, uporabljati pa se začne z dnem uveljavitve
zakona, ki bo v slovenski pravni red prenesel Direktivo 2014/65/EU.
Št. 00700-5/2018-2
EVA 2018-1611-0020
Predsednik Sveta
Agencije za trg vrednostnih papirjev
mag. Miloš Čas l.r.