1. člen
(namen in področje uporabe smernic)
(1) Evropski bančni organ je na podlagi prvega odstavka
16. člena Uredbe (EU) št. 1093/2010 Evropskega parlamenta in
Sveta z dne 24. novembra 2010 o ustanovitvi Evropskega nadzornega
organa (Evropski bančni organ) in o spremembi Sklepa št. 716/2009/ES ter
razveljavitvi Sklepa Komisije 2009/78/ES (UL L št. 331 z dne
15. 12. 2010, str. 12), zadnjič spremenjene z Uredbo (EU)
2019/2175 Evropskega parlamenta in Sveta z dne 18. decembra 2019 o
spremembi Uredbe (EU) št. 1093/2010 o ustanovitvi Evropskega nadzornega
organa (Evropski bančni organ), Uredbe (EU) št. 1094/2010 o ustanovitvi
Evropskega nadzornega organa (Evropski organ za zavarovanja in poklicne
pokojnine), Uredbe (EU) št. 1095/2010 o ustanovitvi Evropskega nadzornega
organa (Evropski organ za vrednostne papirje in trge), Uredbe (EU)
št. 600/2014 o trgih finančnih instrumentov, Uredbe (EU) 2016/1011 o
indeksih, ki se uporabljajo kot referenčne vrednosti v finančnih instrumentih
in finančnih pogodbah ali za merjenje uspešnosti investicijskih skladov, in
Uredbe (EU) 2015/847 o informacijah, ki spremljajo prenose sredstev (UL L
št. 334 z dne 27. 12. 2019, str. 1) (v nadaljevanju Uredba
(EU) št. 1093/2010), dne 2. junija 2020 na svoji spletni
strani objavil Smernice o poročanju in razkritju izpostavljenosti, za katere
veljajo ukrepi, uporabljeni kot odziv na pandemijo COVID-19 (EBA/GL/2020/07) (v
nadaljevanju smernice).
(2) Smernice iz prvega odstavka tega člena določajo
vsebino ter enotne oblike za poročanje in razkritje informacij o
izpostavljenostih iz Priloge V k Izvedbeni uredbi Komisije (EU)
št. 680/2014 z dne 16. aprila 2014 o določitvi izvedbenih
tehničnih standardov v zvezi z nadzorniškim poročanjem institucij v skladu z
Uredbo (EU) št. 575/2013 Evropskega parlamenta in Sveta (UL L,
št. 191 z dne 28. junija 2014, str. 1), razveljavljeni z
Izvedbeno uredbo Komisije (EU) 2021/451 z dne 17. decembra 2020
o določitvi izvedbenih tehničnih standardov za uporabo Uredbe (EU)
št. 575/2013 Evropskega parlamenta in Sveta v zvezi z nadzorniškim
poročanjem institucij in razveljavitvi Izvedbene uredbe (EU) št. 680/2014
(UL L št. 97 z dne 19. 3. 2021, str. 1).
(3) Smernice so naslovljene na:
1.     
kreditne institucije iz 1. točke prvega odstavka 4. člena
Uredbe (EU) 575/2013/EU Evropskega parlamenta in Sveta z dne
26. junija 2013 o bonitetnih zahtevah za kreditne institucije in
investicijska podjetja ter o spremembi Uredbe (EU) št. 648/2012
(UL L št. 176 z dne 27. 6. 2013, str. 1), zadnjič
spremenjene z Izvedbeno uredbo Komisije (EU) 2021/1043 z dne
24. junija 2021 o podaljšanju prehodnih določb iz Uredbe (EU)
št. 575/2013 Evropskega parlamenta in Sveta v zvezi s kapitalskimi
zahtevami za izpostavljenosti do centralnih nasprotnih strank (UL L
št. 225 z dne 25. 6. 2021, str. 52) (v nadaljevanju
Uredba 575/2013/EU), ter
2.     
pristojne organe iz točke (i) drugega odstavka 4. člena
Uredbe (EU) št. 1093/2010.
2. člen
(vsebina sklepa in uporaba smernic)
(1) Banka Slovenije s tem sklepom določa uporabo smernic
in vseh njenih prihodnjih sprememb, če ne bo Banka Slovenije za posamezno
spremembo smernic odločila drugače, za:
1.     
banke in hranilnice, za nadzor nad katerimi je v skladu z ZBan-3 in
Uredbo Sveta (EU) št. 1024/2013 z dne 15. oktobra 2013 o
prenosu posebnih nalog, ki se nanašajo na politike bonitetnega nadzora
kreditnih institucij, na Evropsko centralno banko (UL L št. 287 z dne
29. 10. 2013, str. 63) pristojna Banka Slovenije (v nadaljevanju
banke), ter
2.     
Banko Slovenije, kadar v skladu z ZBan-3 v vlogi pristojnega organa
izvaja pristojnosti in naloge nadzora nad bankami iz 1. točke tega
odstavka.
(2) Bankam iz 1. točke prejšnjega odstavka ni treba
poročati in razkrivati informacij iz drugega odstavka prejšnjega člena v skladu
z določbami iz smernic, ki so naslovljene nanje.
(3) Banka Slovenije pri opravljanju nalog in
pristojnosti nadzora v skladu z ZBan-3 in Uredbo 575/2013/EU ne upošteva
določb iz smernic, ki so naslovljene nanjo.
3. člen
(prenehanje veljavnosti sklepa)
(1) Z uveljavitvijo tega sklepa preneha veljati Sklep o
uporabi Smernic o poročanju in razkritju izpostavljenosti, za katere veljajo
ukrepi, uporabljeni kot odziv na pandemijo COVID-19 (EBA/GL/2020/07) (Uradni
list RS, št. 104/20).
(2) Ne glede na prejšnji odstavek se predpis iz
prejšnjega odstavka uporabi še pri poročanju in razkritju informacij po stanju
na dan 31. decembra 2021.
4. člen
(začetek veljavnosti)
Ta sklep začne veljati petnajsti dan po objavi v Uradnem
listu Republike Slovenije.
Ljubljana, dne
15. februarja 2022
Boštjan Vasle
predsednik
Sveta Banke Slovenije