1. člen
(vsebina)
Ta pravilnik določa največji dopustni obseg nerealiziranega
programa zdravstvene dejavnosti ali zdravstvenih storitev javnega zdravstvenega
zavoda, drugega zavoda ali organizacije, ki opravlja zdravstveno dejavnost,
oziroma zasebnega zdravstvenega delavca, ki ima sklenjeno pogodbo z Zavodom za
zdravstveno zavarovanje Republike Slovenije (v nadaljnjem besedilu:
Zavod), ki ga lahko Zavod začasno prenese na drug javni zdravstveni zavod, drug
zavod ali organizacijo, ki opravlja zdravstveno dejavnost, oziroma zasebnega
zdravstvenega delavca v skladu s prvim odstavkom 43. člena Zakona o nujnih
ukrepih na področju zdravstva (Uradni list RS, št. 112/21).
2. člen
(največji dopusten obseg nerealiziranega programa, ki se
lahko začasno prenese)
Največji dopusten obseg nerealiziranega programa, ki se lahko
začasno prenese, je odvisen od ugotovljenega obsega nerealiziranega programa
zdravstvene dejavnosti ali zdravstvenih storitev v obdobju od 1. januarja
do 30. junija tekočega leta in je določen v odstotku od ugotovljenega
nerealiziranega programa na naslednji način:
-       
če je ugotovljeno 30 % ali manj nerealiziranega programa, se
nerealizirani program začasno ne prenese,
-       
če je ugotovljeno od 31 % do 39 % nerealiziranega programa, se začasno
prenese do 7 % nerealiziranega programa,
-       
če je ugotovljeno od 40 % do 49 % nerealiziranega programa, se začasno
prenese do 17 % nerealiziranega programa in
-       
če je ugotovljeno 50 % ali več nerealiziranega programa, se začasno
prenese do 22 % nerealiziranega programa.
KONČNA DOLOČBA
3. člen
(začetek veljavnosti)
Ta pravilnik začne veljati naslednji dan po objavi v Uradnem
listu Republike Slovenije.
Št. 0070-193/2021
Ljubljana, dne 27. julija 2021
EVA 2021-2711-0140
Janez Poklukar
minister
za zdravje