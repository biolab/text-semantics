1. člen
Sprejme se splošni del gozdnogospodarskega načrta
gozdnogospodarske enote Ravne, št. 11-6/99 z dne 9. 3. 2001, ki ga je izdelal
Zavod za gozdove Slovenije, Območna enota Slovenj Gradec, za obdobje od 1. 1.
1999 do 31. 12. 2008.
Cilji, usmeritve in ukrepi, ki so določeni v splošnem delu
gozdnogospodarskega načrta gozdnogospodarske enote Ravne na ravneh celotne
gozdnogospodarske enote, gospodarskih razredov in odsekov, so sestavni del te
odredbe.
2. člen
Splošni del gozdnogospodarskega načrta gozdnogospodarske
enote Ravne je izdelan v treh izvodih za 7476,83 hektarjev gozdov, ki ležijo v
gozdnogospodarskem območju Slovenj Gradec, v občinah Prevalje in Ravne na
Koroškem, oziroma v katastrskih občinah Belšak, Jamnica, Strojna, Zelen breg,
Suhi vrh, Šentanel, Dolga brda, Breznica, Stražišče, Tolsti vrh, Koroški
selovec, Brdinje, Ravne, Dobja vas, Farna vas, Poljana, Lokovica, Prevalje,
Leše, Zagrad, Navrški vrh, Preški vrh, Kotlje, Podgora in Uršlja gora I.
3. člen
Po en izvod splošnega dela gozdnogospodarskega načrta
gozdnogospodarske enote Ravne je na vpogled na sedežu Zavoda za gozdove
Slovenije, Območne enote Slovenj Gradec, Vorančev trg 1, Slovenj Gradec, na
sedežu Zavoda za gozdove Slovenije, Krajevne enote Prevalje, Trg 67, Prevalje,
in na Ministrstvu za kmetijstvo, gozdarstvo in prehrano Republike Slovenije,
Dunajska 58, Ljubljana, kjer se hrani tudi dokumentacija v zvezi s postopkom
sprejemanja splošnega dela gozdnogospodarskega načrta gozdnogospodarske enote
Ravne.
4. člen
Ta odredba začne veljati naslednji dan po objavi v Uradnem
listu Republike Slovenije.
Št. 322-01-11-1/99
Ljubljana, dne 28. septembra 2001.
Minister 
za kmetijstvo, gozdarstvo 
in prehrano 
mag. Franc But l. r.