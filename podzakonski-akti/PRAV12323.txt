1. člen
S tem pravilnikom se sprejme gozdnogospodarski načrt
gozdnogospodarske enote Mislinja (2015–2024), št. 11-01/15 z dne
18. septembra 2015, ki ga je za obdobje od 1. januarja 2015 do
31. decembra 2024 izdelal Zavod za gozdove Slovenije, Območna enota
Slovenj Gradec.
2. člen
Gozdnogospodarska enota Slovenj Gradec, ki meri 7.659,32 ha,
se nahaja v slovenjgraškem gozdnogospodarskem območju, v občini Mislinja,
oziroma v katastrskih občinah Šentilj pod Turjakom, Mislinja, Gornji Dolič,
Srednji Dolič in Paka II.
3. člen
V gozdnogospodarski enoti Mislinja je s 1. januarjem
2015 ugotovljeno naslednje stanje gozdov:
1.     
lastništvo: 53,6% zasebnih gozdov v lasti fizičnih ali pravnih oseb in 46,6%
državnih gozdov;
2.     
površina: 5.962,87 ha, od katere je 5.705,51 ha večnamenskih gozdov,
232,89 ha gozdov s posebnim namenom v katerih ukrepi niso dovoljeni in 24,47 ha
varovalnih gozdov;
3.     
lesna zaloga: 433 m3/ha, od tega 391,4 m3/ha
iglavcev in 41,6 m3/ha listavcev;
4.     
tekoči letni prirastek: 9,27 m3/ha, od tega 8,14 m3/ha
iglavcev in 1,13 m3/ha listavcev.
4. člen
(1) V gozdnogospodarskem načrtu gozdnogospodarske enote
Mislinja (2015–2024) je ob upoštevanju usmeritev iz gozdnogospodarskega načrta
slovenjgraškega gozdnogospodarskega območja, izdelanega za obdobje od
1. januarja 2011 do 31. decembra 2020, ugotovljenega stanja gozdov,
analize preteklega gospodarjenja, zakonitosti razvoja gozdov in pridobljenih
spoznanj pri spremljanju razvoja gozdov v gozdnogospodarski enoti Mislinja
določeno, da so najbolj poudarjene funkcije gozdov, ki določajo način
gospodarjenja z gozdom:
-       
proizvodne funkcije na površini 5.431,18 ha,
-       
ekološke funkcije na površini 2.253,57 ha ter
-       
socialne funkcije na površini 550,81 ha.
(2) Na podlagi funkcij gozdov in njihovega ovrednotenja
so v gozdnogospodarskem načrtu gozdnogospodarske enote Mislinja (2015–2024)
določeni cilji gospodarjenja z gozdom in gozdnim prostorom ter usmeritve za
njihovo doseganje.
5. člen
(1) Na podlagi ciljev in usmeritev iz drugega odstavka
prejšnjega člena so v gozdnogospodarski enoti Mislinja za obdobje od
1. januarja 2015 do 31. decembra 2024 določeni naslednji ukrepi:
-       
najvišji možni posek v višini 438.314 m3, od tega 395.110 m3
iglavcev in 43.204 m3 listavcev,
-       
gojitvena dela, potrebna za ohranitev in razvoj gozdov, na površini
958,84 ha,
-       
nega drogovnjaka na površini 213,10 ha,
-       
varstvena dela, potrebna za zaščito pred divjadjo, in sicer zaščita s
premazom na površini 24,72 ha, zaščita s tulci v obsegu 66.600 kosov, zaščita
pred obgrizovanjem in lupljenjem v obsegu 800 kosov, zaščita mladja z ograjo v
dolžini 5.800 metrov, vzdrževanje tulcev in mrež v obsegu 8.200 kosov,
vzdrževanje zaščitnih ograj v dolžini 117.830 metrov, odstranjevanje tulcev in
mrež v obsegu 450 kosov in odstranjevanje zaščitnih ograj v dolžini 1.220
metrov,
-       
nega habitatov prostoživečih živali in sicer vzdrževanje grmišč in
obrežij na površini 85,67 ha, vzdrževanje pašnikov in travnikov v gozdu na
površini 109,22 ha, sadnja plodonosnega drevja v obsegu 2.155 kosov, postavitev
in vzdrževanje 63 kosov gnezdilnic, izdelava vodnih virov in kalov na površini
0,03 ha, osnovanje pasišč v gozdu na površini 0,08 ha, ohranjanje biotopov s
sečnjo v obsegu 348,5 m3 ter ohranjanje biotopov na površini 74,61 ha.
(2) V gozdnogospodarskem načrtu gozdnogospodarske enote
Mislinja (2015–2024) so določeni ukrepi in načini njihove izvedbe tudi na
ravneh rastiščnogojitvenih razredov in odsekov.
6. člen
Pri izdelavi gozdnogojitvenih načrtov za posamezne ekosisteme
in njihove dele v gozdnogospodarski enoti Mislinja, v obdobju od uveljavitve
tega pravilnika do 31. decembra 2024, se morajo upoštevati cilji,
usmeritve in ukrepi, določeni v gozdnogospodarskem načrtu gozdnogospodarske
enote Mislinja (2015–2024).
7. člen
Po en izvod gozdnogospodarskega načrta gozdnogospodarske enote
Mislinja (2015–2024) je na vpogled na sedežu Zavoda za gozdove Slovenije,
Območne enote Slovenj Gradec, Vorančev trg 1, Slovenj Gradec, na sedežu Zavoda
za gozdove Slovenije, Krajevne enote Mislinja, Gozdarska cesta 80, Mislinja in
na Ministrstvu za kmetijstvo, gozdarstvo in prehrano, Dunajska 22, Ljubljana,
kjer se hrani tudi dokumentacija v zvezi s postopkom sprejemanja
gozdnogospodarskega načrta gozdnogospodarske enote Mislinja (2015–2024).
8. člen
Ta pravilnik začne veljati naslednji dan po objavi v Uradnem listu
Republike Slovenije.
Št. 007-485/2015
Ljubljana, dne 30. decembra 2015
EVA 2015-2330-0032
Mag. Dejan Židan l.r.
minister
za kmetijstvo, gozdarstvo in prehrano