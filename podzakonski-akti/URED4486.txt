1. člen
S to uredbo se določi ureditveno območje meddržavnega mejnega
prehoda Rigonce (v nadaljnjem besedilu: mejni prehod) na podlagi Elaborata za
ugotavljanje javne koristi za meddržavni mejni prehod Rigonce, ki ga je izdelal
Proplus, d.o.o., Maribor pod št. 27/E/2006 januarja 2007, in je na vpogled na
Ministrstvu za javno upravo, Direktoratu za investicije, nepremičnine in skupne
službe državne uprave, Tržaška 21, Ljubljana.
2. člen
(1) Ureditveno območje obsega: 
a)    
nepremičnine, potrebne za opravljanje varnostnega, carinskega in
inšpekcijskega nadzora, ter neposredno okolico z objekti, ki so potrebni za
smotrno in varno odvijanje prometa, in sicer zemljišča oziroma deli zemljišč
parc. št. 1259/6 in 857/2, vse k.o. Veliki Obrež; parc. št. 1/2, 3/1, 4/1 in 4/2,
vse k.o. Rigonce; 
b)    
trase za izgradnjo za izgradnjo infrastrukturnih objektov in naprav,
potrebnih za nemoteno delovanje mejnega prehoda, ki so električni vod, vodovod,
kanalizacija ter telefonski kabel, ki sicer potekajo znotraj ureditvenega
območja, razen trase za ureditev ceste, ki bo potekala po delu zemljišča parc.
št. 1/3, k.o. Rigonce v izmeri cca 23 m2. 
(2) Meja ureditvenega območja je prikazana v elaboratu iz
prejšnjega člena in je razvidna iz pregledne situacije v merilu 1 : 1000, ki je
kot priloga sestavni del te uredbe.
3. člen
Urbanistična podlaga za določitev ureditvenega območja
mejnega prehoda je prostorski izvedbeni akt Občine Brežice. Ureditveno področje
mejnega prehoda urejajo: 
-       
Dolgoročni in srednjeročni plan Občine Brežice za obdobje 1986-2000
(Uradni list SRS, št. 41/87 in 8/88 ter Uradni list RS, št. 13/91, 37/94,
19/96, 77/97, 79/97, 47/98, 61/98, 10/99, 59/00, 27/01, 50/01, 4/02, 55/01,
110/02, 42/03, 58/03, 99/04, 104/04 in 113/04); 
-       
Odlok o usklajenosti prostorsko izvedbenih in drugih prostorskih aktov s
prostorskimi sestavinami dolgoročnega in srednjeročnega plana Občine Brežice z
dopolnitvami (Uradni list RS, št. 79/97, 45/99, 57/99, 59/00, 50/01, 33/02,
58/03 in 55/06); 
-       
Prostorski ureditveni pogoji: PlA - prostorsko ureditveni pogoji Občine
Brežice - PUP (Uradni list SRS, št. 38/87 in 25/88 ter Uradni list RS, št.
29/96, 50/98, 04/02, 102/06 in 103/06 - UPB PUP-1).
4. člen
Območje mejnega prehoda zajema zemljišča, namenjena: 
-       
za novogradnjo, postavitev objekta carinarnice in policije, 
-       
za odstranitev obstoječih objektov, razen nadstrešnice, 
-       
za rušitev vseh utrjenih površin in izvedbo novih voznih površin, 
-       
za ureditev parkirišč in potrebne infrastrukture, 
-       
za zunanjo ureditev.
5. člen
Šteje se, da je za namene gradnje iz prejšnjega člena na
ureditvenem območju iz 2. člena te uredbe izkazana javna korist.
6. člen
Z dnem uveljavitve te uredbe lahko pooblaščeni investitor
prične s pripravljalnimi deli na območju mejnega prehoda.
7. člen
Ta uredba začne veljati naslednji dan po objavi v Uradnem
listu Republike Slovenije.
Št. 00714-11/2007/6
Ljubljana, dne 1. marca 2007
EVA 2007-3111-0020
Vlada Republike Slovenije
Janez Janša l.r. 
Predsednik

Območje
meddržavnega mejnega prehoda Rigonce