1. člen
Republika Slovenija izda priložnostne kovance ob 60.
obletnici Zbora odposlancev slovenskega naroda v Kočevju, v obsegu in z
glavnimi znamenji ter drugimi značilnostmi, kot je določeno s to uredbo.
2. člen
Ob 60. obletnici Zbora odposlancev slovenskega naroda v
Kočevju izda Republika Slovenija: 
-       
zlatnike z nominalno vrednostjo 25.000 tolarjev, v količini 300 kovancev
in v skupni nominalni vrednosti 7,500.000 tolarjev in 
-       
srebrnike z nominalno vrednostjo 5.000 tolarjev, v količini 1.500
kovancev in v skupni nominalni vrednosti 7,500.000 tolarjev.
3. člen
Zlatniki so izdelani iz zlata čistine 900/1000, v posebni
tehniki z ravnimi površinami visokega sijaja in matiranimi reliefnimi
površinami priložnostnega motiva. 
Zlatniki imajo težo 7 gramov in premer 24 milimetrov. Pri
vsakem posameznem zlatniku je dovoljen odmik pri teži do ± 1‰ in pri premeru do
± 0,1 milimetra.
4. člen
Srebrniki so izdelani iz srebra čistine 925/1000, v posebni
tehniki z ravnimi površinami visokega sijaja in matiranimi reliefnimi
površinami priložnostnega motiva. 
Srebrniki imajo težo 15 gramov in premer 32 milimetrov. Pri
vsakem posameznem srebrniku je dovoljen odmik pri teži do ± 1% in pri premeru
do ± 0,1 milimetra.
5. člen
Videz priložnostnih kovancev iz 3. in 4. člena te uredbe je
naslednji: 
-       
sprednja stran: 
Na kovancu so izbočeni posamezni deli stilizirane peterokrake
zvezde, linije pa se stekajo v točke, kot simbol cilja. Večja točka v spodnjem
delu kovanca je simbolna upodobitev cilja odposlancev – Kočevje. V zgornjem
desnem delu kovanca je beseda: “tolarjev“, levo pod njo pa je nominalna
vrednost “25000“ oziroma “5000“. V izbočenem spodnjem levem delu kovanca je
polkrožni napis: “REPUBLIKA SLOVENIJA“ in letnica: “2003“; 
-       
hrbtna stran: 
Na kovancu so izbočeni posamezni deli stilizirane peterokrake
zvezde, linije pa se stekajo v točke. Večja točka v spodnjem delu kovanca je
simbolna upodobitev cilja odposlancev – Kočevje. V zgornji polovici kovanca sta
med kraki zvezde postavljeni letnici: “1943“ in “2003“. V izbočenem spodnjem
desnem delu kovanca je polkrožni napis: “KOČEVSKI ZBOR ODPOSLANCEV“.
6. člen
Priložnostni kovanci, izdani na podlagi te uredbe, so po
obodu nazobčani.
7. člen
Ta uredba začne veljati naslednji dan po objavi v Uradnem
listu Republike Slovenije.
Št. 448-00/2001-9 
Ljubljana, dne 22. maja 2003. 
EVA 2003-1611-0060
Vlada Republike Slovenije
mag. Anton Rop l. r.
Predsednik