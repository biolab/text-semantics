1. člen
S tem pravilnikom se sprejme gozdnogospodarski načrt gozdnogospodarske
enote Kamnik (2010–2019), št. 04‑31/10 z dne 10. 9. 2010, ki ga je za
obdobje od 1. januarja 2010 do 31. decembra 2019 izdelal Zavod za gozdove
Slovenije, Območna enota Ljubljana.
2. člen
Gozdnogospodarska enota Kamnik, ki meri 12.566,86 ha, se
nahaja v Gozdnogospodarskem območju Ljubljana, v občinah Kamnik in Komenda,
oziroma v katastrskih občinah Črna, Županje Njive, Bistričica, Stranje, Godič,
Gozd, Tučna, Nevlje, Mekinje, Košiše, Tunjice, Podgorje, Volčji Potok, Kamnik,
Palovče, Gojška Planina, Mlaka, Klanec, Nasovče, Kaplja vas, Moste, Suhadole in
Križ.
3. člen
V gozdnogospodarski enoti Kamnik je s 1. januarjem 2010 ugotovljeno
naslednje stanje gozdov:
a)    
lastništvo: 96,90% zasebnih gozdov v lasti fizičnih ali pravnih oseb,
2,70% državnih gozdov in 0,40% gozdov lokalnih skupnosti;
b)    
površina: 6.872,36 ha, od katere je 6.327,07 ha večnamenskih gozdov,
30,84 ha gozdov s posebnim namenom, v katerih so gozdnogospodarski ukrepi
dovoljeni in 514,45 ha varovalnih gozdov;
c)    
lesna zaloga: 245,3 m3/ha, od tega 116,8 m3/ha
iglavcev in 128,5 m3/ha listavcev;
d)    
tekoči letni prirastek: 7,54 m3/ha, od tega 3,34 m3/ha
iglavcev in 4,20 m3/ha listavcev.
4. člen
(1) V gozdnogospodarskem načrtu gozdnogospodarske enote
Kamnik (2010–2019) je ob upoštevanju
usmeritev iz gozdnogospodarskega načrta Gozdnogospodarskega območja Ljubljana,
izdelanega za obdobje od 1. januarja 2001 do 31. decembra 2010, ugotovljenega
stanja gozdov, analize preteklega gospodarjenja, zakonitosti razvoja gozdov ter
pridobljenih spoznanj pri spremljanju razvoja gozdov v gozdnogospodarski enoti
Kamnik določeno, da so najbolj poudarjene funkcije gozdov, ki določajo način
gospodarjenja z gozdom:
-       
proizvodne funkcije na površini 2.288,68 ha,
-       
ekološke funkcije na površini 2.252,16 ha in
-       
socialne funkcije na površini 1.447,77 ha.
(2) Na podlagi funkcij gozdov in njihovega ovrednotenja so v
gozdnogospodarskem načrtu gozdnogospodarske enote Kamnik (2010–2019) določeni cilji gospodarjenja z gozdom
in gozdnim prostorom ter usmeritve za njihovo doseganje.
5. člen
(1) Na podlagi ciljev in usmeritev iz drugega odstavka prejšnjega
člena so v gozdnogospodarski enoti Kamnik za obdobje od 1. januarja 2010 do 31.
decembra 2019 določeni naslednji ukrepi:
-       
najvišji možni posek v višini 315.156 m3, od tega 156.364 m3
iglavcev in 158.792 m3 listavcev,
-       
gojitvena dela, potrebna za ohranitev in razvoj gozdov, na površini
630,21 ha,
-       
nega drogovnjaka na površini 95,63 ha,
-       
varstvena dela, potrebna za zaščito pred divjadjo, in sicer zaščita s
premazom v obsegu 218,27 delovnih dni, zaščita sadik gozdnega drevja v obsegu
735,48 delovnih dni, zaščita z ograjo v obsegu 73,7 delovnih dni, ter obeleževanje
sadik gozdnega drevja v obsegu 19,53 delovnih dni,
-       
nega habitatov prosto živečih živali, in sicer vzdrževanje travinj na
površini 60,0 ha ter vzdrževanje vodnih površin v obsegu 45 delovnih dni.
(2) V gozdnogospodarskem načrtu gozdnogospodarske enote
Kamnik (2010–2019) so določeni ukrepi
in načini njihove izvedbe tudi na ravneh rastiščnogojitvenih razredov in odsekov.
6. člen
Pri izdelavi gozdnogojitvenih načrtov za posamezne ekosisteme
in njihove dele v gozdnogospodarski enoti Kamnik, v obdobju od uveljavitve tega
pravilnika do 31. decembra 2019, se morajo upoštevati cilji, usmeritve in
ukrepi, določeni v gozdnogospodarskem načrtu gozdnogospodarske enote Kamnik (2010–2019).
7. člen
Po en izvod gozdnogospodarskega načrta gozdnogospodarske enote
Kamnik (2010–2019) je na vpogled na
sedežu Zavoda za gozdove Slovenije, Območne enote Ljubljana, Tržaška 2,
Ljubljana, na sedežu Zavoda za gozdove Slovenije, Krajevne enote Kamnik, Tunjiška
21, Kamnik in na Ministrstvu za kmetijstvo, gozdarstvo in prehrano, Dunajska
22, Ljubljana, kjer se hrani tudi dokumentacija v zvezi s postopkom sprejemanja
gozdnogospodarskega načrta gozdnogospodarske enote Kamnik (2010–2019).
8. člen
Ta pravilnik začne veljati naslednji dan po objavi v Uradnem listu
Republike Slovenije.
Št. 007-509/2010
Ljubljana, dne 30. decembra 2010
EVA 2010-2311-0041
mag. Dejan Židan l.r.
Minister
za kmetijstvo, gozdarstvo in prehrano