I. SPLOŠNE DOLOČBE
1. člen
(vsebina pravilnika)
Ta pravilnik določa izobrazbo, ki jo morajo imeti vzgojitelji
predšolskih otrok, vzgojitelji predšolskih otrok – pomočniki vzgojiteljev,
svetovalni delavci in drugi strokovni delavci v programu za predšolske otroke
in v prilagojenem programu za predšolske otroke s posebnimi potrebami.
2. člen
(pomen izrazov)
Izrazi, uporabljeni v tem pravilniku, pomenijo:
1.     
višješolski študijski program – študijski program za pridobitev višje
izobrazbe, sprejet pred 1. januarjem 1994, po katerem se v skladu s 15. členom
Zakona o spremembah in dopolnitvah Zakona o visokem šolstvu (Uradni list RS,
št. 94/06; v nadaljnjem besedilu: ZViS-E) pridobi raven izobrazbe, ki ustreza
ravni izobrazbe, pridobljeni s študijskim programom prve stopnje,
2.     
visokošolski strokovni študijski program – študijski program, sprejet
pred 11. junijem 2004, po katerem se v skladu s 15. členom ZViS-E pridobi raven
izobrazbe, ki ustreza ravni izobrazbe, pridobljeni s študijskim programom prve
stopnje,
3.     
univerzitetni študijski program – študijski program, sprejet pred 11.
junijem 2004, po katerem se v skladu s 15. členom ZViS-E pridobi raven
izobrazbe, ki ustreza ravni izobrazbe, pridobljeni s študijskim programom druge
stopnje,
4.     
visokošolski strokovni študijski program prve stopnje – študijski
program prve stopnje v skladu s 33. členom Zakona o visokem šolstvu (Uradni
list RS, št. 32/12 – uradno prečiščeno besedilo, 40/12 – ZUJF, 57/12 – ZPCP-D,
109/12, 85/14, 75/16, 61/17 – ZUPŠ, 65/17, 175/20 – ZIUOPDVE in 57/21 – odl.
US; v nadaljnjem besedilu: ZViS),
5.     
magistrski študijski program druge stopnje – študijski program druge
stopnje v skladu s 33. členom ZViS,
6.     
enoviti magistrski študijski program druge stopnje – študijski program
druge stopnje v skladu s 33. členom ZViS.
3. člen
(izobrazba)
(1) V tem pravilniku izobrazba pomeni študijski program za
pridobitev izobrazbe, po katerem se pridobi strokovni naslov v skladu z Zakonom
o strokovnih in znanstvenih naslovih (Uradni list RS, št. 61/06, 87/11 – ZVPI
in 55/17), pri posameznih strokovnih delavcih pa tudi študijski program za
izpopolnjevanje v skladu s 33.a členom ZViS.
(2) Za posamezne strokovne delavce izobrazba pomeni končan
javnoveljavni izobraževalni program.
4. člen
(posebnosti študijskih programov)
Če v tem pravilniku ni navedeno, ali je ustrezen enopredmetni
ali dvopredmetni študijski program, se šteje, da je ustrezen tako enopredmetni
kot dvopredmetni študijski program.
II. VZGOJITELJI
5. člen
(vzgojitelj predšolskih otrok)
(1) Vzgojitelj predšolskih otrok v programu za predšolske
otroke je lahko, kdor je končal:
-       
visokošolski strokovni študijski program predšolske vzgoje,
-       
visokošolski strokovni študijski program prve stopnje predšolska vzgoja,
-       
magistrski študijski program druge stopnje predšolska vzgoja, zgodnje
učenje in poučevanje ali zgodnje učenje.
(2) Vzgojitelj predšolskih otrok v programu za predšolske
otroke je lahko tudi, kdor je končal:
1.     
univerzitetni študijski program in si pridobil strokovni naslov
profesor,
2.     
univerzitetni študijski program s področja izobraževanja, umetnosti,
humanističnih ved ali družboslovja,
3.     
univerzitetni študijski program socialno delo,
4.     
magistrski študijski program druge stopnje in si pridobil strokovni
naslov magister profesor,
5.     
enoviti magistrski študijski program druge stopnje in si pridobil strokovni
naslov magister profesor,
6.     
magistrski študijski program druge stopnje s področja izobraževanja,
umetnosti, humanističnih ved ali družboslovja,
7.     
magistrski študijski program druge stopnje socialno delo, socialno
vključevanje in pravičnost na področju hendikepa, etičnosti in spola ali
socialno delo z družino
in je opravil študijski program za
izpopolnjevanje iz predšolske vzgoje.
(3) Ne glede na prejšnji odstavek študijskega programa za
izpopolnjevanje iz predšolske vzgoje ni potrebno opravljati tistemu, ki je
pridobil srednjo strokovno izobrazbo iz predšolske vzgoje ali višjo izobrazbo z
višješolskim študijskim programom predšolske vzgoje.
6. člen
(vzgojitelj predšolskih otrok za zgodnjo obravnavo)
(1) Vzgojitelj predšolskih otrok za zgodnjo obravnavo v programu
za predšolske otroke je lahko, kdor je končal:
-       
univerzitetni študijski program defektologije, pedagogike (smer
pedagogika), psihologije, socialne pedagogike ali specialne in rehabilitacijske
pedagogike ali
-       
magistrski študijski program druge stopnje inkluzivna pedagogika,
inkluzija v vzgoji in izobraževanju, logopedija in surdopedagogika, pedagogika,
psihologija, socialna pedagogika ali specialna in rehabilitacijska pedagogika.
(2) Vzgojitelj predšolskih otrok za zgodnjo obravnavo v
programu za predšolske otroke je lahko tudi, kdor izpolnjuje pogoje za
vzgojitelja predšolskih otrok v programu za predšolske otroke.
7. člen
(vzgojitelj predšolskih otrok s posebnimi potrebami)
(1) Vzgojitelj predšolskih otrok s posebnimi potrebami v
prilagojenem programu za predšolske otroke s posebnimi potrebami je lahko, kdor
je končal:
-       
univerzitetni študijski program defektologije (smer defektologija za
osebe z motnjami v duševnem razvoju in osebe z motnjami v telesnem in gibalnem
razvoju ali defektologija za osebe z motnjami sluha in govora) ali specialne in
rehabilitacijske pedagogike,
-       
magistrski študijski program druge stopnje specialna in rehabilitacijska
pedagogika, logopedija in surdopedagogika, inkluzivna pedagogika ali inkluzija
v vzgoji in izobraževanju.
(2) Vzgojitelj predšolskih otrok s posebnimi potrebami v
prilagojenem programu za predšolske otroke je lahko tudi, kdor:
-       
je končal univerzitetni študijski program defektologije (smer
defektologija za osebe z motnjami vedenja in osebnosti), pedagogike (smer
pedagogika), psihologije ali socialne pedagogike,
-       
je končal magistrski študijski program druge stopnje pedagogika,
psihologija ali socialna pedagogika ali
-       
izpolnjuje pogoje za vzgojitelja predšolskih otrok v programu za
predšolske otroke
in je opravil ustrezni študijski program za
specialnopedagoško izpopolnjevanje.
8. člen
(vzgojitelj predšolskih otrok – pomočnik vzgojitelja)
(1) Vzgojitelj predšolskih otrok – pomočnik vzgojitelja v
programu za predšolske otroke in v prilagojenem programu za predšolske otroke
je lahko, kdor je končal izobraževalni program za pridobitev srednje strokovne
izobrazbe predšolska vzgoja.
(2) Vzgojitelj predšolskih otrok – pomočnik vzgojitelja v
programu za predšolske otroke in v prilagojenem programu za predšolske otroke
je lahko tudi, kdor izpolnjuje pogoje za vzgojitelja predšolskih otrok.
9. člen
(vzgojitelj za komunikacijo v slovenskem znakovnem jeziku)
Vzgojitelj za komunikacijo v slovenskem znakovnem jeziku je
lahko, kdor izpolnjuje pogoje za vzgojitelja predšolskih otrok v programu za
predšolske otroke ali prilagojenem programu za predšolske otroke s posebnimi
potrebami in ima dodatno kvalifikacijo inštruktor slovenskega znakovnega
jezika.
10. člen
(vzgojitelj za delo z gluhoslepimi)
Vzgojitelj za delo z gluhoslepimi je lahko, kdor izpolnjuje
pogoje za vzgojitelja predšolskih otrok v programu za predšolske otroke ali
prilagojenem programu za predšolske otroke s posebnimi potrebami in ima dodatno
kvalifikacijo tolmač za gluhoslepe in specialist za delo z gluhoslepimi.
III. DRUGI STROKOVNI DELAVCI
11. člen
(svetovalni delavec)
Svetovalni delavec v programu za predšolske otroke in v
prilagojenem programu za predšolske otroke s posebnimi potrebami je lahko, kdor
je končal:
-       
univerzitetni študijski program defektologije, pedagogike (smer pedagogika),
psihologije, socialnega dela, socialne pedagogike ali specialne in
rehabilitacijske pedagogike ali
-       
magistrski študijski program druge stopnje inkluzivna pedagogika,
inkluzija v vzgoji in izobraževanju, logopedija in surdopedagogika, pedagogika,
psihologija, socialno delo, socialno delo z družino, socialno vključevanje in
pravičnost na področju hendikepa, etničnosti in spola, duševno zdravje v
skupnosti, socialna pedagogika, specialna in rehabilitacijska pedagogika ali
supervizija, osebno in organizacijsko svetovanje.
12. člen
(organizator prehrane)
(1) Organizator prehrane v programu za predšolske otroke in v
prilagojenem programu za predšolske otroke s posebnimi potrebami je lahko, kdor
je končal:
1.     
visokošolski strokovni študijski program zdravstvene nege ali
sanitarnega inženirstva,
2.     
univerzitetni študijski program gospodinjstva, biologije ali živilske
tehnologije,
3.     
visokošolski strokovni študijski program prve stopnje zdravstvena nega
ali prehransko svetovanje – dietetika,
4.     
univerzitetni študijski program prve stopnje dvopredmetni učitelj (smer
gospodinjstvo), živilstvo in prehrana ali sanitarno inženirstvo,
5.     
magistrski študijski program druge stopnje poučevanje (smer predmetno
poučevanje – biologija ali gospodinjstvo), biološko izobraževanje, izobraževalna
biologija, zdravstvena nega, zdravstvene vede, prehrana, živilstvo ali
dietetika ali
6.     
enoviti magistrski študijski program druge stopnje predmetni učitelj
(smer izobraževalna biologija).
(2) Organizator prehrane v programu za predšolske otroke in v
prilagojenem programu za predšolske otroke s posebnimi potrebami je lahko tudi,
kdor izpolnjuje pogoje za vzgojitelja predšolskih otrok v programih za
predšolske otroke.
13. člen
(organizator zdravstveno-higienskega režima)
(1) Organizator zdravstveno-higienskega režima v programu za
predšolske otroke in v prilagojenem programu za predšolske otroke s posebnimi
potrebami je lahko, kdor je končal:
1.     
visokošolski strokovni študijski program zdravstvene nege ali
sanitarnega inženirstva,
2.     
univerzitetni študijski program gospodinjstva, biologije ali živilske
tehnologije,
3.     
visokošolski strokovni študijski program prve stopnje zdravstvena nega
ali prehransko svetovanje – dietetika,
4.     
univerzitetni študijski program prve stopnje dvopredmetni učitelj (smer
gospodinjstvo), živilstvo in prehrana ali sanitarno inženirstvo,
5.     
magistrski študijski program druge stopnje poučevanje (smer predmetno
poučevanje – biologija ali gospodinjstvo), biološko izobraževanje,
izobraževalna biologija, zdravstvena nega, zdravstvene vede, prehrana, živilstvo
ali dietetika ali
6.     
enoviti magistrski študijski program druge stopnje predmetni učitelj
(smer izobraževalna biologija).
(2) Organizator zdravstveno-higienskega režima v programih za
predšolske otroke in v prilagojenem programu za predšolske otroke s posebnimi
potrebami je lahko tudi, kdor izpolnjuje pogoje za vzgojitelja predšolskih
otrok v programih za predšolske otroke.
IV. DRUGI POGOJI
14. člen
(specialnopedagoška oziroma pedagoško-andragoška izobrazba)
(1) Svetovalni delavec v programu za predšolske otroke in v
prilagojenem programu za predšolske otroke s posebnimi potrebami mora imeti
ustrezna pedagoško-andragoška znanja, predpisana z zakonom, in sicer v obsegu
najmanj 60 kreditnih točk po ECTS, od tega najmanj 15 kreditnih točk po ECTS
neposredne pedagoške prakse.
(2) Vzgojitelj v prilagojenem programu za predšolske otroke s
posebnimi potrebami mora imeti ustrezna specialnopedagoška znanja, predpisana z
zakonom, in sicer v obsegu najmanj 60 kreditnih točk po ECTS, od tega najmanj
15 kreditnih točk po ECTS neposredne pedagoške prakse.
(3) Ne glede na prejšnji odstavek ima ustrezno
specialnopedagoško izobrazbo, kdor je končal:
-       
univerzitetni študijski program defektologije (smer defektologija za
osebe z motnjami v duševnem razvoju in osebe z motnjami v telesnem in gibalnem
razvoju ali defektologija za osebe z motnjami sluha in govora) ali specialne in
rehabilitacijske pedagogike ali
-       
magistrski študijski program druge stopnje inkluzivna pedagogika,
inkluzija v vzgoji in izobraževanju, logopedija in surdopedagogika ali
specialna in rehabilitacijska pedagogika.
15. člen
(vzgojitelji, svetovalni delavec in organizatorja)
Ne glede na določbe tega pravilnika je za vzgojitelja
predšolskih otrok, vzgojitelja predšolskih otrok za zgodnjo obravnavo,
vzgojitelja predšolskih otrok s posebnimi potrebami, svetovalnega delavca,
organizatorja prehrane in organizatorja zdravstveno-higienskega režima ustrezna
tudi izobrazba, pridobljena po študijskih programih za pridobitev magisterija
znanosti oziroma doktorata znanosti ustrezne smeri v skladu s 15. členom ZViS-E
ali po študijskem programu tretje stopnje ustrezne smeri v skladu s 33. členom
ZViS.
16. člen
(vzgojitelj predšolskih otrok – pomočnik vzgojitelja)
Ne glede na določbe tega pravilnika je za vzgojitelja predšolskih
otrok – pomočnika vzgojitelja ustrezna tudi višja izobrazba v skladu s prvo
alinejo 15. člena ZViS-E, pridobljena po višješolskem študijskem programu
predšolska vzgoja.
V. PREHODNA IN KONČNI DOLOČBI
17. člen
(vzgojitelji in drugi strokovni delavci)
Vzgojitelji in drugi strokovni delavci, ki so do uveljavitve
tega pravilnika izpolnjevali z zakonom in drugimi predpisi določene pogoje za
opravljanje vzgojno-izobraževalnega dela v programu za predšolske otroke
oziroma v prilagojenem programu za predšolske otroke s posebnimi potrebami,
lahko opravljajo vzgojno-izobraževalno delo tudi po uveljavitvi tega pravilnika
na delovnih mestih strokovnih delavcev, za katera so do uveljavitve tega
pravilnika izpolnjevali z zakonom in drugimi predpisi določene pogoje.
18. člen
(prenehanje veljavnosti)
Z dnem uveljavitve tega pravilnika preneha veljati Pravilnik
o izobrazbi vzgojiteljev predšolskih otrok in drugih strokovnih delavcev v
programih za predšolske otroke in v prilagojenih programih za predšolske otroke
s posebnimi potrebami (Uradni list RS, št. 92/12 in 98/12 – popr.).
19. člen
(začetek veljavnosti)
Ta pravilnik začne veljati petnajsti dan po objavi v Uradnem
listu Republike Slovenije.
Št. 0070-38/2022
Ljubljana, dne 14. junija 2022
EVA 2022-3330-0035
Dr. Igor Papič
minister
za izobraževanje, znanost in šport