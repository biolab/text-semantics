1. Uvodna določba
1. člen
(splošna določba)
Ta pravilnik določa merila za ugotavljanje
delovne uspešnosti ravnateljev in direktorjev oseb javnega prava s področja
šolstva iz naslova izvajanja javne službe (v nadaljnjem besedilu: direktor).
2. Delovna uspešnost direktorja iz priloge I Uredbe o
plačah direktorjev v javnem sektorju
2. člen
(merila)
Višino dela plače za delovno uspešnost
direktorja se določi na podlagi naslednjih meril:
-      
preseganje letnega programa dela po obsegu in sestavi določenem v letnem
programu dela do 30%,
-      
preseganje letnega finančnega načrta iz naslova izvajanja javne službe
do 20%,
-      
kakovost in strokovnost izvajanje dela do 20%,
-      
razvojno naravnanost zavoda do 30%.
3. člen
(ovrednotenje preseganja letnega programa
dela)
Preseganje letnega programa dela po obsegu
in sestavi se ovrednoti na naslednji način:

1.    
   

Program dela presežen za več kot 20%

30%


2.    
   

Program dela presežen za 15 do 20% 

24%


3.    
   

Program dela presežen za 10 do 15% 

18%


4.    
   

Program dela presežen za 5 do 10%

12%


5.    
   

Program dela presežen za manj kot 5%

6%.

4. člen
(ovrednotenje finančnih rezultatov
poslovanja)
Ovrednotenje finančnih rezultatov
poslovanja se meri kot presežek prihodkov nad odhodki iz naslova opravljanja
javne službe, ugotovljen po obračunskem načelu in izkazan v letnem poročilu. Med
prihodke za ugotavljanje delovne uspešnosti iz naslova finančnih rezultatov
poslovanja se ne šteje transfer ustanovitelja oziroma financerja za pokrivanje
izgube iz preteklih let.
(1) Presežek se ovrednoti: 

1.    
   

Delež presežka znaša nad 10% 

10%


2.    
   

Delež presežka znaša nad 7 do vključno 10% 

8%


3.    
   

Delež presežka znaša nad 4 do vključno 7% 

6%


4.    
   

Delež presežka znaša nad 2 do vključno 4% 

4%


5.    
   

Delež presežka znaša od 0,5 do vključno 2% 

2%

(2) Pridobivanje dodatnih prihodkov za
izboljšanje materialnih pogojev za delo zavoda:

1.    
   

Zavod je pridobil nad 10% celotnega prihodka zavoda iz
  donacij za izvajanje javne službe 

10%


2.    
   

Zavod je pridobil nad 5 do vključno 10% celotnega prihodka
  zavoda iz donacij za izvajanje javne službe 

5%


3.    
   

Zavod je pridobil od 1 do vključno 5% celotnega prihodka
  zavoda iz donacij za izvajanje javne službe 

2%.

5. člen
(ovrednotenje kakovosti in strokovnosti
izvajanja dela)
Kakovost in strokovnost izvajanja dela, se
vrednoti na naslednji način:

1.    
   

Vpeljan sistem spremljanja kakovosti dela in poslovanja

do 10%


2.    
   

Na osnovi dokumentacije preverjeno zadovoljstvo uporabnikov
  storitev (nad 55% zadovoljnih)

do 5%


3.    
   

Na osnovi dokumentacije preverjeno zadovoljstvo zaposlenih
  (nad 55% zadovoljnih) 

do 5%.

6. člen
(ovrednotenje razvojne naravnanosti)
Razvojna naravnanost zavoda se vrednoti na
naslednji način:

1.    
   

Izdelava in izvajanje srednjeročnega razvojnega načrta
  zavoda, usklajenega s srednjeročnim in dolgoročnim načrtom pristojnega
  ministrstva in države 

do 10%


2.    
   

Aktivno sodelovanje zavoda v državnih in mednarodnih
  razvojnih projektih

do 10%


4.    
   

Izboljšava in racionalizacija obstoječih nalog 

do 10%.

3. Delovna uspešnost direktorja iz Priloge II in III
Uredbe o plačah direktorjev v javnem sektorju
7. člen
(merila)
Višina dela plače za delovno uspešnost
direktorja vrtca, osnovne šole, osnovne šole s prilagojenim programom, zavoda
za vzgojo in izobraževanje otrok in mladostnikov s posebnimi potrebami,
glasbene šole, srednje šole, dijaškega doma, višje strokovne šole, organizacije
za izobraževanje odraslih oziroma druge osebe javnega prava ali njene
organizacijske enote (v nadaljevanju: zavoda) je odvisna od izpolnitve letnega
programa zavoda in zagotavljanja dodatnih materialnih sredstev za delo zavoda.
8. člen
(ovrednotenje meril za ugotavljanje delovne
uspešnosti)
Izpolnitev letnega programa dela ter zagotavljanje dodatnih materialnih
sredstev za delo zavoda se ovrednoti na naslednji
način: 
1.    
Realizacija obsega programa – do 25 %
2.    
Kakovost izvedbe programa – do 35 %
3.    
Razvojna naravnanost zavoda – do 35 %
4.    
Zagotavljanje materialnih pogojev – do 5 %
9. člen
(črtan)
10. člen
(črtan)
11. člen
(črtan)
12. člen
(črtan)
13. člen
(merila pri direktorjih organizacij za
izobraževanje odraslih in direktorjih svetovalnih centrov)
Direktorju svetovalnega centra v pristojnosti
Ministrstva za šolstvo in šport se višina dela plače za delovno uspešnost
določi na podlagi meril iz drugega poglavja tega pravilnika.
14. člen
(črtan)
4. Skupne določbe
15. člen
(del plače za delovno uspešnost)
Del plače za delovno uspešnost lahko letno
znaša največ dve osnovni mesečni plači direktorja, pri čemer se upošteva višina
osnovne plače direktorja v mesecu decembru preteklega leta.
16. člen
(ugotavljanje delovne uspešnosti)
Višino dela plače za delovno uspešnost
direktorja določi svet zavoda ob obravnavi in potrditvi letnega poročila zavoda
za preteklo leto. Delovno uspešnost določi svet zavoda javno.
Kot ocenjevalno obdobje šteje preteklo
poslovno leto, razen za vrednotenje izpolnitve letnega programa dela pri
ocenjevanju direktorjev iz tretjega poglavja tega pravilnika, ki se opravi za
preteklo šolsko oziroma študijsko leto.
17. člen
(izračun dela plače za delovno uspešnost
direktorja)
Višina dela plače za delovno uspešnost
direktorja se izračuna tako, da se seštevek doseženih odstotkov na podlagi
ovrednotenih meril pomnoži z višino dveh osnovnih mesečnih plač direktorja.
18. člen
(delovna uspešnost za del poslovnega leta)
Če direktor zaključi ali nastopi mandat med
poslovnim letom, mu del plače za delovno uspešnost pripada sorazmerno s
trajanjem njegovega mandata v tem poslovnem letu.
19. člen
(neupravičenost do dela plače za delovno
uspešnost)
Direktor ni upravičen do dela plače za
delovno uspešnost, če v ocenjevalnem obdobju:
-      
zavod posluje z izgubo,
-      
direktor ne zagotovi izvedbe sklepov in ukrepov oziroma v roku ne
odpravi pomanjkljivosti, ki jih ugotovi Inšpektorat Republike Slovenije za
šolstvo in šport ali Računsko sodišče Republike Slovenije,
-      
če zavod dobi negativno mnenje Računskega sodišča Republike Slovenije,
ki se nanaša na čas trajanja mandata direktorja,
-      
če zavod v preteklem šolskem letu ni dosegel vsaj 95% realizacije pouka
oziroma vzgojne dejavnosti na področju predšolske vzgoje ali ni dosegel vsaj
90% realizacije individualnega pouka v programu osnovnega glasbenega izobraževanja.
Zavod ne posluje z izgubo, kadar v skladu s
predpisi del presežka odhodkov tekočega leta pokriva z nerazporejenim presežkom
prihodkov preteklih let, če je ta enak ali večji od presežka odhodkov tekočega
leta.
19.a člen
(sklep)
Minister, pristojen za izobraževanje, lahko
s sklepom odloči, da se prva in četrta alineja prvega odstavka 19. člena tega
pravilnika, ne upoštevata pri odločanju o upravičenosti do dela plače za
delovno uspešnosti, če je bilo zaradi posledic naravnih nesreč ali drugih
izjemnih okoliščin, v ocenjevalnem obdobju oteženo poslovanje oziroma izvajanje
vzgojno-izobraževalnih programov.
Sklep iz prejšnjega odstavka se objavi v
Uradnem listu Republike Slovenije.

Priloga
1: Ocenjevalni list za ugotavljanje delovne uspešnosti ravnatelja vrtca
Priloga
2: Ocenjevalni list za ugotavljanje delovne uspešnosti ravnatelja osnovne šole,
ravnatelja osnovne šole s prilagojenim programom ter direktorja/ravnatelja
zavoda oziroma ravnatelja organizacijske enote v zavodu za vzgojo in
izobraževanje otrok in mladostnikov s posebnimi potrebami
Priloga
3: Ocenjevalni list za ugotavljanje delovne uspešnosti ravnatelja glasbene šole
Priloga
4: Ocenjevalni list za ugotavljanje delovne uspešnosti ravnatelja srednje šole
Priloga
5: Ocenjevalni list za ugotavljanje delovne uspešnosti ravnatelja srednje šole
kot organizacijske enote
Priloga
6: Ocenjevalni list za ugotavljanje delovne uspešnosti direktorja šolskega
centra
Priloga
7: Ocenjevalni list za ugotavljanje delovne uspešnosti ravnatelja dijaškega
doma
Priloga
8: Ocenjevalni list za ugotavljanje delovne uspešnosti ravnatelja dijaškega
doma kot organizacijske enote
Priloga
9: Ocenjevalni list za ugotavljanje delovne uspešnosti direktorja višje
strokovne šole
Priloga
10: Ocenjevalni list za ugotavljanje delovne uspešnosti ravnatelja višje
strokovne šole kot organizacijske enote
Priloga
11: Ocenjevalni list za ugotavljanje delovne uspešnosti direktorja javnega
zavoda za izobraževanje odraslih

Pravilnik o merilih za ugotavljanje delovne
uspešnosti direktorjev s področja šolstva (Uradni list RS, št. 81/06)
vsebuje naslednji končni določbi:
»5. Končni določbi
20. člen
(prenehanje
veljavnosti)
Z dnem uveljavitve tega pravilnika preneha
veljati Odredba o merilih za ugotavljanje delovne uspešnosti ravnateljev vrtcev
in šol v osnovnem in srednjem izobraževanju ter ravnateljev oziroma direktorjev
drugih zavodov, ki opravljajo dejavnost na področju vzgoje in izobraževanja,
razen visokošolskih zavodov (Uradni list RS, št. 57/94, 45/97 in 4/99), in
Odredba o merilih za ugotavljanje delovne uspešnosti javnih zavodov, ki
opravljajo dejavnost na področju vzgoje in izobraževanja (Uradni list RS, št.
4/99).
21. člen
(uveljavitev)
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o spremembah in dopolnitvah
Pravilnika o merilih za ugotavljanje delovne uspešnosti direktorjev s področja
šolstva (Uradni list RS, št. 22/08) vsebuje naslednjo končno določbo:
»5. člen
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o spremembah Pravilnika o merilih za
ugotavljanje delovne uspešnosti direktorjev s področja šolstva (Uradni list RS,
št. 104/09) vsebuje naslednjo končno določbo:
»2. člen
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o spremembi Pravilnika o merilih za
ugotavljanje delovne uspešnosti direktorjev s področja šolstva (Uradni list RS,
št. 4/10) vsebuje naslednjo končno določbo:
»2. člen
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o spremembah in dopolnitvah
Pravilnika o merilih za ugotavljanje delovne uspešnosti direktorjev s področja
šolstva (Uradni list RS, št. 6/12) vsebuje naslednjo končno določbo:
»9. 
(uveljavitev)
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik
o dopolnitvi Pravilnika o merilih za ugotavljanje delovne uspešnosti
direktorjev s področja šolstva (Uradni list RS, št. 28/21)
vsebuje naslednjo prehodno in končno določbo:
»PREHODNA IN KONČNA DOLOČBA
2. člen
(epidemija
COVID-19)
Ne glede na določbo 19. in novega 19.a
člena pravilnika se pri odločanju o upravičenosti do dela plače za delovno
uspešnost za leti 2020 in 2021, zaradi epidemije bolezni COVID-19, ne
upoštevata pogoja iz prve in četrte alineje prvega odstavka ter drugega
odstavka 19. člena pravilnika.
3. člen
(začetek
veljavnosti)
Ta pravilnik začne veljati naslednji dan po
objavi v Uradnem listu Republike Slovenije.«.