1. člen
S tem pravilnikom se sprejme gozdnogospodarski načrt gozdnogospodarske
enote Jesenice (2008–2017), št.
02-06/08 z dne 2. 7. 2008, ki ga je za obdobje od 1. januarja 2008 do 31.
decembra 2017 izdelal Zavod za gozdove Slovenije, Območna enota Bled.
2. člen
Gozdnogospodarska enota Jesenice, ki meri 14.671,53 ha, se
nahaja v Gozdnogospodarskem območju Bled, v občinah Jesenice in Kranjska Gora,
oziroma v katastrskih občinah Dovje, Javorniški Rovt, Jesenice, Planina, Prihodi,
Hrušica, Plavški Rovt in Podmežaklja.
3. člen
V gozdnogospodarski enoti Jesenice je s 1. Januarjem 2008
ugotovljeno naslednje stanje gozdov:
A)    
lastništvo: 83,40% zasebnih gozdov v lasti fizičnih ali pravnih oseb,
9,90% državnih gozdov in 6,70% gozdov lokalnih skupnosti;
B)    
površina: 9.719,58 ha, od katere je 4.241,13 ha večnamenskih gozdov,
1.450,41 ha gozdov s posebnim namenom, v katerih so gozdnogospodarski ukrepi
dovoljeni, in 4.028,04 ha varovalnih gozdov;
C)   
lesna zaloga: 264,6 m3/ha, od tega 174,0 m3/ha iglavcev
in 90,6 m3/ha listavcev;
D)   
tekoči letni prirastek: 4,89 m3/ha, od tega 3,01 m3/ha
iglavcev in 1,88 m3/ha listavcev.
4. člen
(1) V gozdnogospodarskem načrtu gozdnogospodarske enote
Jesenice (2008–2017) je ob upoštevanju
usmeritev iz gozdnogospodarskega načrta Gozdnogospodarskega območja Bled,
izdelanega za obdobje od 1. januarja 2001 do 31. Decembra 2010, ugotovljenega
stanja gozdov, analize preteklega gospodarjenja, zakonitosti razvoja gozdov ter
pridobljenih spoznanj pri spremljanju razvoja gozdov v gozdnogospodarski enoti
Jesenice določeno, da so najbolj poudarjene funkcije gozdov, ki določajo način
gospodarjenja z gozdom:
-       
proizvodne funkcije na površini 3.299,94 ha,
-       
ekološke funkcije na površini 5.875,90 ha ter
-       
socialne funkcije na površini 2.983,50 ha.
(2) Na podlagi funkcij gozdov in njihovega ovrednotenja so v
gozdnogospodarskem načrtu gozdnogospodarske enote Jesenice (2008–2017) določeni cilji gospodarjenja z gozdom
in gozdnim prostorom ter usmeritve za njihovo doseganje.
5. člen
(1) Na podlagi ciljev in usmeritev iz drugega odstavka prejšnjega
člena so v gozdnogospodarski enoti Jesenice za obdobje od 1. januarja 2008 do
31. decembra 2017 določeni naslednji ukrepi:
-       
najvišji možni posek v višini 256.453 m3, od tega 170.310 m3
iglavcev in 86.143 m3 listavcev,
-       
gojitvena dela, potrebna za ohranitev in razvoj gozdov, na površini
237,73 ha,
-       
nega drogovnjaka na površini 155,26 ha,
-       
varstvena dela, potrebna za zaščito pred divjadjo, in sicer zaščita s
premazom na površini 21,37 ha ter zaščita sadik gozdnega drevja z 8.800 tulci,
-       
varstvena dela, potrebna za zaščito pred boleznimi in žuželkami, v
obsegu 290 delovnih dni,
-       
varstvena dela, potrebna za zaščito pred erozijo, v obsegu 120 delovnih
dni,
-       
varstvena dela, potrebna za zaščito pred požari, v obsegu 20 delovnih
dni,
-       
nega habitatov prosto živečih živali, in sicer vzdrževanje travinj na
površini 90,00 ha, vzdrževanje grmišč na površini 6,00 ha, vzdrževanje vodnih
virov v obsegu 17 delovnih dni, sajenje plodonosnega drevja na površini 0,20 ha
ter ohranjanje biotopov zatočišč v obsegu 88 delovnih dni.
(2) V gozdnogospodarskem načrtu gozdnogospodarske enote
Jesenice (2008–2017) so določeni
ukrepi in načini njihove izvedbe tudi na ravneh rastiščnogojitvenih razredov in
odsekov.
6. člen
Pri izdelavi gozdnogojitvenih načrtov za posamezne ekosisteme
in njihove dele v gozdnogospodarski enoti Jesenice, v obdobju od uveljavitve
tega pravilnika do 31. decembra 2017, se morajo upoštevati cilji, usmeritve in
ukrepi, določeni v gozdnogospodarskem načrtu gozdnogospodarske enote Jesenice (2008–2017).
7. člen
Po en izvod gozdnogospodarskega načrta gozdnogospodarske enote
Jesenice (2008–2017) je na vpogled na
sedežu Zavoda za gozdove Slovenije, Območne enote Bled, Ljubljanska cesta 19,
Bled, na sedežu Zavoda za gozdove Slovenije,Krajevne enote Jesenice, Cesta
Toneta Tomšiča 68, Jesenice in na Ministrstvu za kmetijstvo, gozdarstvo in
prehrano, Dunajska 58, Ljubljana, kjer se hrani tudi dokumentacija v zvezi s
postopkom sprejemanja gozdnogospodarskega načrta gozdnogospodarske enote
Jesenice (2008–2017).
8. člen
Ta pravilnik začne veljati naslednji dan po objavi v Uradnem listu
Republike Slovenije.
Št. 322-01-02-9/2001/8
Ljubljana, dne 9. decembra 2008
EVA 2008-2311-0029
dr. Milan Pogačnik l.r.
Minister
za kmetijstvo,
gozdarstvo in prehrano