1. člen
(namen in področje uporabe smernic)
(1) Evropski organ za vrednostne papirje in trge (v
nadaljevanju ESMA) je v skladu s prvim odstavkom 16. člena Uredbe (EU)
1095/20101 dne 18. 8. 2021 objavil Smernice o obveznostih glede
podatkov o trgu v skladu z MiFID II/MiFIR, ki so objavljene na njegovi spletni
strani.
(2) Smernice so namenjene:
1.     
mestom trgovanja,
2.     
sistemom odobrenih objav (v nadaljevanju APA),
3.     
ponudnikom stalnih informacij (v nadaljevanju CTP),
4.     
sistematičnim internalizatorjem in
5.     
nacionalnim pristojnim organom, ki nadzorujejo mesta trgovanja in
sistematične internalizatorje ter nacionalne APA in CTP, ki so izvzeti iz
nadzora ESMA.
(3) Namen teh smernic je vzpostaviti dosledne,
učinkovite in uspešne nadzorne prakse v okviru Evropskega sistema finančnega
nadzora (ESFS) ter zagotoviti skupno, enotno in usklajeno uporabo določb 13.
člena, prvega odstavka 15. člena in osmega odstavka 18. člena uredbe MiFIR2,
kot so nadalje podrobneje opredeljeni v 6. do 11. členu Delegirane uredbe
2017/5673 ter prvega in drugega odstavka 64. člena in prvega in
drugega odstavka 65. člena direktive MiFID II4.
(4) Namen teh smernic je tudi zagotoviti, da udeleženci
na finančnem trgu enotno razumejo zahtevo po zagotovitvi podatkov o trgu na
razumni poslovni podlagi, vključno z zahtevami po razkritju, ter zahtevo po
brezplačni zagotovitvi podatkov o trgu 15 minut po objavi (zapozneli podatki).
Zagotovile naj bi tudi, da bodo nacionalni pristojni organi enotno razumeli in
razvijali dosledne nadzorne prakse, kadar ocenjujejo popolnost, razumljivost in
doslednost določb o razumni poslovni podlagi in zapoznelih podatkih.
2. člen
(obseg uporabe smernic)
(1) S tem sklepom Agencija določa uporabo smernic za:
1.     
mesta trgovanja, kot so opredeljena v 26. členu ZTFI-15,
2.     
sisteme odobrenih objav (APA), kot so opredeljeni v 44. členu ZTFI-1,
3.     
ponudnike stalnih informacij (CTP), kot so opredeljeni v 45. členu
ZTFI-1,
4.     
sistematične internalizatorje, kot so opredeljeni v drugem odstavku 34.
člena ZTFI-1, razen oddelka 5.8 smernic in
5.     
Agencijo, ki nadzoruje mesta trgovanja in sistematične internalizatorje
ter nacionalne APA in CTP, ki so izvzeti iz nadzora ESMA.
(2) Subjekti iz 1. do 4. točke prejšnjega odstavka tega
člena morajo v celoti upoštevati določbe smernic v delu, v katerem so le-te
naslovljene na njih.
(3) Agencija bo pri opravljanju nalog in pristojnosti
nadzora v skladu z ZTFI-1 v celoti upoštevala določbe smernic v delu, v katerem
se nanašajo na izvajanje nalog in pooblastil pristojnega organa.
3. člen
(uveljavitev in začetek uporabe sklepa)
(1) Ta sklep začne veljati naslednji dan po njegovi
objavi v Uradnem listu Republike Slovenije.
(2) Ta sklep se začne uporabljati 1. januarja 2022.
Št. 0070-4/2021-1
Ljubljana, dne 14. oktobra 2021
EVA 2021-1611-0082
Predsednica Sveta
Agencije za trg vrednostnih papirjev
Anka Čadež
_____________
1  Uredba
(EU) št. 1095/2010 Evropskega parlamenta in Sveta z dne 24. novembra 2010 o
ustanovitvi Evropskega nadzornega organa (Evropski organ za vrednostne papirje
in trge) in o spremembi Sklepa št. 716/2009/ES ter razveljavitvi Sklepa
Komisije 2009/77/ES
2  Uredba (EU) št.
600/2014 Evropskega parlamenta in Sveta z dne 15. maja 2014 o trgih finančnih
instrumentov in spremembi Uredbe (EU) št. 648/2012, zadnjič spremenjena z
Uredbo (EU) 2021/23 Evropskega parlamenta in Sveta z dne 16. decembra 2020 o
okviru za sanacijo in reševanje centralnih nasprotnih strank ter spremembi
uredb (EU) št. 1095/2010, (EU) št. 648/2012, (EU) št. 600/2014, (EU)
št. 806/2014 in (EU) 2015/2365 ter direktiv 2002/47/ES, 2004/25/ES,
2007/36/ES, 2014/59/EU in (EU) 2017/1132
3  Delegirana uredba
Komisije (EU) 2017/567 z dne 18. maja 2016 o dopolnitvi Uredbe (EU) št.
600/2014 Evropskega parlamenta in Sveta v zvezi z opredelitvijo pojmov,
preglednostjo, stiskanjem portfelja ter nadzornimi ukrepi glede poseganja v
zvezi s produkti in pozicij
4  Direktiva 2014/65/EU
Evropskega parlamenta in Sveta z dne 15. maja 2014 o trgih finančnih
instrumentov ter spremembi Direktive 2002/92/ES in Direktive 2011/61/EU,
zadnjič spremenjena z Uredbo (EU) 2019/2115 Evropskega parlamenta in Sveta z
dne 27. novembra 2019 o spremembi Direktive 2014/65/EU ter uredb (EU) št.
596/2014 in (EU) 2017/1129 v zvezi s spodbujanjem uporabe zagonskih trgov MSP
5 Zakon o trgu finančnih instrumentov
(Uradni list RS, št. 77/18, 17/19 – popr., 66/19 in 123/21)