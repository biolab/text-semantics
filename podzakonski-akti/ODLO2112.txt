1. člen
Izvajanje javnega linijskega prevoza potnikov, posebnega
linijskega prevoza potnikov, stalnega izvenlinijskega prevoza potnikov,
občasnega prevoza potnikov, prevoz potnikov z žičniškimi napravami za prevoz
oseb in javnega železniškega prevoza potnikov v notranjem in mednarodnem
prometu se opravlja v skladu s priporočili Nacionalnega inštituta za javno
zdravje (v nadaljnjem besedilu: NIJZ) za preprečevanje okužbe z virusom
SARS-CoV-2, ki so objavljena na spletni strani NIJZ
https://www.nijz.si/sl/sproscanje-ukrepov-covid-19.
2. člen
Strokovno utemeljenost ukrepov iz tega odloka Vlada Republike
Slovenije ugotavlja vsakih 21 dni in ob upoštevanju strokovnih razlogov odloči,
da se ti ukrepi še naprej uporabljajo, ali pa ukrepe spremeni oziroma odpravi
ter o tem obvesti Državni zbor in javnost.
KONČNI DOLOČBI
3. člen
Z dnem uveljavitve tega odloka preneha veljati Odlok o
začasni prepovedi, omejitvah in načinu izvajanja javnega prevoza potnikov na
ozemlju Republike Slovenije (Uradni list RS, št. 65/20).
4. člen
Ta odlok začne veljati naslednji dan po objavi v Uradnem
listu Republike Slovenije.
Št. 00710-31/2020
Ljubljana, dne 11. junija 2020
EVA 2020-2430-0063
Vlada Republike Slovenije
Janez Janša
predsednik