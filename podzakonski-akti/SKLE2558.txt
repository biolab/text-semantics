Besedilo sklepa Pridružitvenega sveta št. 4/2000 z dne 21.
12. 2000 in prilog se v slovenskem besedilu glasi: 
PRIDRUŽITVENI SVET JE 
ob upoštevanju Evropskega sporazuma o pridružitvi med
Republiko Slovenijo na eni strani in Evropskimi skupnostmi in njihovimi
državami članicami, ki delujejo v okviru Evropske unije na drugi strani, še
zlasti tretjega odstavka 65. člena tega Sporazuma, 
ob upoštevanju Protokola 2 o izdelkih, ki jih vključuje
Pogodba o ESPJ, prej omenjenega Evropskega sporazuma, še zlasti njegovega
tretjega odstavka 7. člena, 
ker: 
1.     
mora Pridružitveni svet na podlagi tretjega odstavka 65. člena
Evropskega sporazuma sprejeti potrebna pravila za izvajanje prvega in drugega
odstavka 65. člena tega sporazuma v treh letih po začetku veljavnosti
Sporazuma; 
2.     
tretji odstavek 7. člena Protokola 2 Evropskega sporazuma določa, da
mora Pridružitveni svet v treh letih po začetku veljavnosti Sporazuma sprejeti
potrebna pravila za izvajanje prvega in drugega odstavka tega člena, 
SKLENIL KOT SLEDI:
1. člen
S tem sklepom se sprejmejo pravila, potrebna za izvajanje
točk i) in ii) prvega ter za izvajanje drugega odstavka 65. člena Evropskega
sporazuma in pravila za izvajanje točk i) in ii) prvega ter za izvajanje
drugega odstavka 7. člena Protokola 2 o izdelkih, ki jih vključuje Pogodba o
ESPJ, kot so določena v Prilogi k temu sklepu.
2. člen
Ta sklep se objavi v Uradnem listu Evropskih skupnosti in v
Uradnem listu Republike Slovenije.
3. člen
Ta sklep začne veljati na dan sprejema. 
Podpisano v Bruslju, 21. 12. 2000.
Za Pridružitveni svet 
Predsednik 
dr. Dimitrij Rupel l. r.
Št. 900-15/2001-5
Ljubljana, dne 18. oktobra 2001.
Vlada Republike Slovenije
Generalni sekretar 
Mirko Bandelj l. r.

PRILOGA:
Izvedbena pravila za uporabo določil o konkurenci, ki se nanašajo
na podjetja, navedenih v točkah (i) in (ii) prvega ter drugem odstavku 65.
člena Evropskega sporazuma o pridružitvi med Republiko Slovenijo na eni strani
in Evropskimi skupnostmi in njihovimi državami članicami, ki delujejo v okviru
Evropske unije, na drugi strani in v točkah (i) in (ii) prvega odstavka ter v
drugem odstavku 7. člena Protokola 2 o izdelkih, ki jih vključuje Pogodba o
ESPJ