1. člen
(uporaba)
Ta pravilnik določa način elektronskega dostopa do podatkov
informatizirane glavne knjige vpisnika morskih čolnov, tehnične pogoje
priključitve, pomoč pri uporabi in nadzor nad uporabo informatizirane glavne
knjige vpisnika morskih čolnov.
2. člen
(pomen izrazov)
(1) Izrazi, uporabljeni v tem pravilniku, imajo naslednji
pomen: 
1.     
elektronski vpogled je vpogled v informatizirano glavno knjigo vpisnika
morskih čolnov prek vpoglednega računalnika pri Upravi Republike Slovenije za
pomorstvo (v nadaljnjem besedilu: uprava); 
2.     
oddaljeni elektronski dostop je vpogled v podatke, vpisane v glavni
knjigi vpisnika morskih čolnov, preko svetovnega spleta; 
3.     
upravljavec informatizirane glavne knjige vpisnika morskih čolnov je
uprava. 
(2) Ostali izrazi, uporabljeni v tem pravilniku, imajo enak
pomen kot v Pomorskem zakoniku (Uradni list RS, št. 120/06 – uradno prečiščeno
besedilo).
3. člen
(način elektronskega dostopa)
(1) Elektronski dostop do podatkov informatizirane glavne
knjige vpisnika morskih čolnov se zagotovi z oddaljenim elektronskim dostopom,
lahko pa tudi z elektronskim vpogledom. Oddaljeni elektronski dostop in
elektronski vpogled ne omogočata vpogleda v podatek o enotni matični številki
občana. 
(2) Podatki, pridobljeni prek oddaljenega elektronskega
dostopa in elektronskega vpogleda, nimajo značaja potrdila iz 208. člena
Pomorskega zakonika.
4. člen
(oddaljeni elektronski dostop)
(1) Oddaljeni elektronski dostop se omogoči z uporabo spletne
aplikacije, ki je dostopna na spletni strani uprave. 
(2) Oddaljeni elektronski dostop se izvaja s poizvedovanjem
na podlagi podatka o označbi ali imenu čolna. 
(3) Oddaljeni elektronski dostop je brezplačen.
5. člen
(tehnični pogoji za oddaljeni elektronski dostop)
(1) Upravljavec informatizirane glavne knjige vpisnika
morskih čolnov mora zagotoviti oddaljeni elektronski dostop uporabniku, ki
uporablja strojno in programsko opremo, ki ustreza naslednjim parametrom: 
1.     
spletni brskalnik, 
2.     
povezava v svetovni splet. 
(2) Upravljavec informatizirane glavne knjige vpisnika
morskih čolnov mora na svojih spletnih straneh objaviti priporočene tehnične
pogoje in vrste spletnih brskalnikov z verzijami, za katere jamči ustrezno
delovanje pri oddaljenem elektronskem dostopu.
6. člen
(elektronski vpogled)
(1) Elektronski vpogled se izvaja s poizvedovanjem na podlagi
podatka o označbi ali imenu čolna. 
(2) Elektronski vpogled je brezplačen.
7. člen
(pomoč pri uporabi)
(1) Pomoč v zvezi z uporabo informatizirane glavne knjige
vpisnika morskih čolnov zagotavlja upravljavec informatizirane glavne knjige. 
(2) Pomoč se zagotavlja prek elektronske pošte.
8. člen
(nadzor)
Upravljavec informatizirane glavne knjige vpisnika morskih
čolnov opravlja nadzor nad uporabo informatizirane glavne knjige.
9. člen
(končna določba)
Ta pravilnik začne veljati petnajsti dan po objavi v Uradnem
listu Republike Slovenije.
Št. 007-67/2008/15
Ljubljana, dne 16. junija 2008
EVA 2008-2411-0050
mag. Radovan Žerjav l.r. 
Minister 
za promet