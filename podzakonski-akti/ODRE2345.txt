1. člen
(vsebina)
Ta odredba določa vključitev sektorja pridelave in predelave mesa
za goveje in perutninsko meso v program promocije in odstotek proizvodnje, ki
mora biti dosežen, da se začne promocija shem kakovosti.
2. člen
(vključitev sektorja)
Sektor pridelave in predelave mesa za goveje in perutninsko meso
se vključi v Program promocije 2016–2018.
3. člen
(določitev odstotka proizvodnje)
Promocija sheme izbrane kakovosti se izvaja pod pogojem, da
ministrstvo, pristojno za kmetijstvo, gozdarstvo in prehrano, ugotovi, da je v
shemo izbrana kakovost vključeno 10 % proizvodnje govejega in 10 % proizvodnje
perutninskega mesa, kar objavi na svojih spletnih straneh.
4. člen
(začetek promocije)
(1) Promocija iz te odredbe se začne izvajati po objavi
obvestila o pridobitvi sklepa Evropske komisije o združljivosti sheme državne
pomoči za promocijo.
(2) Minister za kmetijstvo, gozdarstvo in prehrano
objavi obvestilo iz prejšnjega odstavka v Uradnem listu Republike Slovenije.
5. člen
(začetek veljavnosti)
Ta odredba začne veljati naslednji dan po objavi v Uradnem listu
Republike Slovenije.
Št. 007-212/2015
Ljubljana, dne 15. decembra 2015
EVA 2015-2330-0132
Mag. Dejan Židan l.r.
minister
za kmetijstvo, gozdarstvo
in prehrano