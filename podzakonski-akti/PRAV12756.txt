1. člen
(1) Ta pravilnik se uporablja v arhivih, ki opravljajo
arhivsko javno službo (v nadaljnjem besedilu: javni arhiv).
(2) Ta pravilnik se smiselno uporablja pri javnopravnih
osebah, ki imajo dovoljenje za lastno varstvo arhivskega gradiva, v skladu z
zakonom, ki ureja varstvo dokumentarnega in arhivskega gradiva ter arhive,
razen če drug predpis ne določa drugače.
2. člen
Ta pravilnik določa materialne in druge stroške javnih
arhivov, ki nastajajo pri uporabi in reproduciranju ter konserviranju in
restavriranju arhivskega gradiva, uporabi zasebnega arhivskega gradiva v hrambi
pri javnem arhivu in zavezance za plačilo nadomestil ter način plačila.
3. člen
Nadomestila se določijo za naslednje storitve:
-       
uporaba in reproduciranje arhivskega gradiva,
-       
izposoja arhivskega gradiva za razstavne in podobne namene,
-       
konservacija in restavracija arhivskega gradiva,
-       
hramba zasebnega arhivskega gradiva pri javnem arhivu in njegova
uporaba.
4. člen
(1) Višina nadomestil za storitve iz prejšnjega člena je
določena v prilogi 1, ki je sestavni del tega pravilnika (v nadaljnjem besedilu:
priloga 1).
(2) Za nujno uporabo filmskega arhivskega gradiva
(priprava gradiva na dan naročila) se cene iz 1. do 7. točke podpoglavja I.F
priloge 1 zvišajo za 50 %.
(3) Za prednostno rešene vloge oziroma reševanje vloge v
istem ali naslednjem dnevu od njenega prejema se cene, določene v podpoglavjih
I.B in I.E ter poglavju II priloge 1, zvišajo za 50 %.
5. člen
(1) Za izposojo arhivskega gradiva za razstavne in
podobne namene se določi nadomestilo v višini največ 200 evrov za enoto
arhivskega gradiva (npr. dokument). O višini odloči predstojnik javnega arhiva,
pri čemer upošteva starost, zvrst, morebitno poškodovanost, obliko, način
zapisa in druge lastnosti arhivskega gradiva.
(2) Za izposojo arhivskega gradiva v skladu s tem členom
se sklene posebna pogodba.
6. člen
Za digitalno reproduciranje arhivskega gradiva v arhivski
čitalnici, ki ga opravijo uporabniki, se določi dnevno/mesečno/letno
nadomestilo, pri čemer letno nadomestilo ne sme presegati 250 eurov.
7. člen
(1) Javni arhivi lahko zaradi ekonomičnosti ne
zaračunavajo materialnih stroškov in storitev, ki ne presegajo 2,10 eura v
enem mesecu na posameznega uporabnika. O tem odloči predstojnik javnega arhiva.
(2) Nadomestila uporabe filmskih storitev in
konservatorsko-restavratorskih storitev lahko Arhiv Republike Slovenije drugim
javnim arhivom zniža za 50 %. Obseg teh storitev se določi s posebnim dogovorom
med javnimi arhivi.
(3) Za učence, dijake in študente z veljavnim šolskim
ali študentskim statusom se za gradivo, ki ga potrebujejo za izobraževalne ali
raziskovalne namene, nadomestila uporabe arhivskega gradiva znižajo za 30 %.
8. člen
Javni arhivi uporabnikom za pošiljanje kopij arhivskega
gradiva zaračunavajo poštne stroške v višini nastalih stroškov pri pošiljanju.
9. člen
Javni arhivi uporabnikom zagotavljajo storitve, ki jih določa
ta pravilnik, v skladu s tehničnimi zmožnostmi, ki jih ima posamezni javni
arhiv.
10. člen
Javni arhivi v svojih notranjih aktih določijo način plačila
nadomestil v skladu s predpisi o finančnem poslovanju.
11. člen
Z dnem začetka veljavnosti tega pravilnika preneha veljati
Pravilnik o določitvi tarif pri uporabi arhivskega gradiva (Uradni list RS,
št. 48/08 in 87/08).
12. člen
Ta pravilnik začne veljati petnajsti dan po objavi v Uradnem listu
Republike Slovenije.
Št. 0070-21/2016/24
Ljubljana, dne 19. decembra 2017
EVA 2016-3340-0025
Anton Peršak l.r.
Minister
za kulturo

Priloga: Nadomestila