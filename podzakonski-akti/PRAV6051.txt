1. člen
Na podlagi predloga Strokovnega sveta Republike Slovenije za
poklicno in strokovno izobraževanje, sprejetega na 54. seji, 19. decembra 2002,
je minister za šolstvo, znanost in šport sprejel program srednjega poklicnega
izobraževanja Administrator za pridobitev naziva poklicne izobrazbe administrator
/ administratorka. 
Izobraževalni program iz prejšnjega odstavka se izvaja v
italijanskem učnem jeziku na narodno mešanem območju slovenske Istre.
2. člen
Izobraževalni program iz prejšnjega člena objavi Ministrstvo
za šolstvo, znanost in šport v posebni publikaciji oziroma v elektronskih
medijih in se začne postopoma izvajati od šolskega leta 2003/04.
3. člen
Ta pravilnik začne veljati naslednji dan po objavi v Uradnem
listu Republike Slovenije.
Št. 011-03-26/2004
Ljubljana, dne 11. junija 2004.
EVA 2004-3311-0041
Minister 
za šolstvo, znanost in šport 
dr. Slavko Gaber l. r.