1. člen
S to odredbo se uvede agromelioracijski postopek na
kmetijskih zemljiščih na območju Občine Ajdovščina.
2. člen
Agromelioracijski postopek se uvede na kmetijskih zemljiščih:
-       
k.o. Budanje, parc. št. 291 
-       
k.o. Šmarje, parc. št. 3388, 3389, 3390 
-       
k.o. Kamnje, parc. št. 2594, 2595, 2596, 2753 
-       
k.o. Vipavski Križ, parc. št. 3011, 3012, 3009, 3083 
-       
k.o. Velike Žablje, parc. št. 1945, 1997, 1920, 1921 
-       
k.o. Vrhpolje, parc. št. 1586 
-       
k.o. Brje, parc. št. 1202, 1200, 1204/2, 3613 
-       
k.o. Slap, parc. št. 1494 
-       
k.o. Selo, parc. št. 1383, 1387 
-       
k.o. Batuje, parc. št. 1306/7, 1306/4, 1306/5, 1306/6. 
Investicijsko tehnična dokumentacija mora biti v skladu s
prostorskimi ureditvenimi pogoji, ki veljajo na območju Občine Ajdovščina.
3. člen
Investitorji agromelioracije – obnova sadovnjakov po tej
odredbi so: 
-       
lastniki kmetijskih zemljišč iz 2. člena te odredbe, za katere lahko
vlaga zahtevke njihov pooblaščenec, ali 
-       
pravne osebe, ki jih ustanovijo oziroma za to pooblastijo lastniki kmetijskih
zemljišč iz 2. člena te odredbe.
4. člen
Sredstva za agromelioracije iz te odredbe zagotovijo lastniki
kmetijskih zemljišč iz 2. člena te odredbe, ki lahko pridobijo del sredstev iz
proračuna Republike Slovenije na podlagi javnega razpisa Ministrstva za
kmetijstvo, gozdarstvo in prehrano.
5. člen
Agromelioracija po tej odredbi obsega ureditev kmetijskih
površin za ureditev trajnih nasadov – sadovnjakov po investicijskem programu in zajema:
-       
čiščenje zaraslih površin, 
-       
izravnavo zemljišč, 
-       
rigolanje, 
-       
klasifikacijo in založno gnojenje po gnojilnem načrtu, 
-       
sajenje cepljenk, 
-       
oskrbo nasada do rodnosti. 
Investitorji iz 2. člena te odredbe morajo sami opraviti vsa
potrebna dela v skladu z investicijskim programom. 
Če lastniki oziroma uporabniki kmetijskih zemljišč ne
opravijo del v roku, določenem v investicijskem programu, odredi Upravna enota
Ajdovščina, organizacijska enota, pristojna za kmetijstvo, v skladu s 109.
členom zakona o kmetijskih zemljiščih izvedbo potrebnih ukrepov na stroške
lastnika oziroma uporabnika kmetijskega zemljišča iz 2. člena te odredbe. 
Investitor je dolžan vsa dela opravljati v skladu s predpisi
o urejanju naselij in drugih posegov v prostor ter mora zagotoviti, da bo
pooblaščena strokovna organizacija opravljala strokovni nadzor nad deli.
6. člen
Raba kmetijskih zemljišč iz 2. člena te odredbe mora biti po
končani agromelioraciji usklajena z novo kakovostjo zemljišča. 
Lastniki oziroma uporabniki kmetijskih zemljišč iz 2. člena
te odredbe morajo intenzivno obdelovati trajni nasad in skrbeti za doseženo
rodovitnost melioriranih zemljišč.
7. člen
Ta odredba začne veljati naslednji dan po objavi v Uradnem
listu Republike Slovenije.
Št. 355-03-53/96-3
Ljubljana, dne 23. avgusta 1996.
Minister
za kmetijstvo,
gozdarstvo in prehrano
dr. Jože Osterc l. r.