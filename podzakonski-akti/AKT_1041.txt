I. SPLOŠNE DOLOČBE
1. člen
(vsebina)
(1) S tem aktom se na podlagi izhodišč ekonomskega
reguliranja določajo:
-       
tarife in tarifni elementi, ki predstavljajo kategorije uporabnikov sistema
glede na značilnost njihove uporabe sistema v določenih največjih razponih teh
značilnosti;
-       
storitve, ki jih lahko operater distribucijskega sistema zemeljskega
plina (v nadaljnjem besedilu: operater distribucijskega sistema) poleg
omrežnine zaračunava uporabnikom sistema v okviru izvajanja gospodarske javne
službe dejavnost operaterja distribucijskega sistema;
-       
način izračuna omrežnin;
-       
način zaračunavanja omrežnine in ostalih storitev.
(2) S tem aktom se določajo tudi način določanja
obračunskih količin, način pretvarjanja izmerjenih volumskih enot v normalni
kubični meter (v nadaljnjem besedilu: Nm3), če merilna naprava ne
meri količine odjema v Nm3, način pretvarjanja volumskih enot Nm3
v energijske enote kWh, način določanja zgornje kurilnosti zemeljskega plina,
ki se uporablja pri obračunavanju omrežnine za distribucijo v obračunskem
obdobju.
2. člen
(pomen izrazov)
Izrazi, uporabljeni v tem aktu, imajo enak pomen kot izrazi, opredeljeni
v 4. in 159. členu Energetskega zakona (Uradni list RS, št. 17/14 in 81/15; v
nadaljnjem besedilu: EZ-1), poleg tega pa imajo posamezni izrazi še naslednji
pomen:
-       
biometan:                                                pomeni
energetski plin, pridobljen iz biomase ali iz biološko razgradljivih odpadkov,
ali lesni plin, ki je prečiščen do kakovosti, enakovredne zemeljskemu plinu;
-       
delovni volumen:                                     je z merilno
napravo brez korektorjev temperature in tlaka izmerjen volumen odjema
zemeljskega plina v m3;
-       
potrdilo o izvoru plina:                             je javna listina,
ki dokazuje, da je določena količina biometana ali sintetičnega metana
obnovljivega izvora proizvedena iz obnovljivih virov energije;
-       
Nm3:                                                        pomeni
količino zemeljskega plina v volumnu enega kubičnega metrapri absolutnem tlaku
1,01325 bar in temperaturi 0 °C;
-       
odjemna skupina:                                    je skupina, v katero
operater distribucijskega sistema razvrsti posamezno odjemno mesto končnega
odjemalca glede na letno predvideno distribuirano količino;
-       
ostale storitve:                                         so druge
storitve, ki jih lahko operater distribucijskega sistema poleg omrežnine
zaračunava uporabnikom sistema v okviru izvajanja gospodarske javne službe
dejavnost operaterja distribucijskega sistema;
-       
pogodbena distribucijska zmogljivost:    je največja dnevna količina
zemeljskega plina, ki je za končnega odjemalca določena v pogodbi o dostopu za
prevzem na odjemnem mestu, izražena v Sm3 na dan (v nadaljnjem
besedilu: Sm3/dan) ali v kWh na dan (v nadaljnjem besedilu:
kWh/dan);
-       
sintetični metan obnovljivega izvora:      pomeni energetski plin,
proizveden s pomočjo uporabe električne energije iz obnovljivih virov, ki je po
specifikacijah glede kakovosti enakovreden zemeljskemu plinu;
-       
standardni kubični meter 
       (v
nadaljnjem besedilu: Sm3):                 je količina zemeljskega
plina v volumnu enega kubičnega metra pri absolutnem tlaku 1,01325 bara in
temperaturi 15 °C;
-       
tarifa:                                                       pomeni
strukturirani seznam tarifnih elementov, ki na podlagi tarifnih postavk
omogočajo izračun omrežnine in drugih prihodkov iz naslova opravljenih ostalih
storitev;
-       
tarifna postavka:                                     je znesek na
obračunsko enoto;
-       
tarifni element:                                        je obračunski element
iz tarife, ki se ovrednoti s tarifno postavko;
-       
volumen v Nm3:                                      je z
merilno napravo s prigrajenim korektorjem temperature in tlaka izmerjen volumen
odjema zemeljskega plina pri normalnem referenčnem stanju ali izmerjena
količina zemeljskega plina, preračunana na normalno referenčno stanje.
II. STORITVE OPERATERJA DISTRIBUCIJSKEGA SISTEMA
3. člen
(uporaba distribucijskega sistema)
Operater distribucijskega sistema zaračunava uporabnikom sistema
uporabo distribucijskega sistema zemeljskega plina (v nadaljnjem besedilu:
distribucijski sistem), ki jo uporabniki sistema plačujejo operaterju
distribucijskega sistema v obliki omrežnine.
4. člen
(ostale storitve)
(1) Operater distribucijskega sistema lahko uporabnikom
sistema poleg omrežnine zaračuna samo ostale storitve, ki so neposredno
povezane z izvajanjem gospodarske javne službe dejavnost operaterja
distribucijskega sistema.
(2) Vrste ostalih storitev operater distribucijskega
sistema določi v skladu s tem aktom.
5. člen
(soglasje k tarifnim postavkam)
Operater distribucijskega sistema lahko uporabnikom sistema zaračuna
opravljene storitve samo na osnovi tarifnih postavk, h katerim je bilo izdano
soglasje Agencije za energijo (v nadaljnjem besedilu: agencija).
III. METODA ZA OBRAČUNAVANJE OMREŽNINE
6. člen
(opredelitev metode)
(1) Metoda za obračunavanje omrežnine za geografsko
območje, ki je določeno v skladu z aktom, ki ureja metodologijo za določitev
regulativnega okvira operaterja sistema (v nadaljnjem besedilu: metodologija za
določitev RO), temelji na uporabi metode poštne znamke, kar pomeni sistem
enotnih tarifnih postavk omrežnine v okviru posamezne odjemne skupine.
(2) Metoda iz prejšnjega odstavka velja za vse tlačne
nivoje na distribucijskem sistemu in za vsa posamezna odjemna mesta odjemalcev,
ki so razvrščeni po odjemnih skupinah.
(3) Tarifne postavke omrežnine so za operaterja
distribucijskega sistema mehanizem za obračunavanje omrežnine pri uporabnikih
sistema.
(4) Omrežnino za posamezno odjemno mesto obračunava operater
distribucijskega sistema na način in pod pogoji, določenimi s tem aktom.
IV. TARIFE IN TARIFNI ELEMENTI
7. člen
(tarifne postavke omrežnine)
(1) Tarifne postavke omrežnine določi operater
distribucijskega sistema na način in pod pogoji, določenimi s tem aktom, ob
upoštevanju omrežnine, določene v skladu z metodologijo za določitev RO.
(2) Operater distribucijskega sistema določi v obliki
tarif iz Tabele 1 in Tabele 2 iz Priloge 1 tega akta, ki je njegov sestavni
del, naslednje tarifne postavke omrežnine:
-       
tarifne postavke za distribucijo (CFPi, CFMi, CFZi,
CVPi);
-       
tarifne postavke za meritve (VL, VU, VN)
in jih po pridobitvi soglasja agencije k tarifnim postavkam omrežnine objavi v
Uradnem listu Republike Slovenije in na svoji spletni strani.
(3) Tarifne postavke omrežnine iz prejšnjega odstavka se
določijo pred začetkom regulativnega obdobja za posamezna leta regulativnega
obdobja, ki je določeno v skladu z metodologijo za določitev RO.
8. člen
(omrežnina za distribucijo)
Z omrežninami za distribucijo se pokriva tisti del upravičenih
stroškov, ki se ne nanašajo na stroške za meritve in se ne pokrijejo z drugimi
prihodki operaterja distribucijskega sistema ter so povezani z:
-       
zagotavljanjem dostopa do distribucijskega sistema;
-       
izvajanjem distribucije;
-       
varnim, zanesljivim in učinkovitim obratovanjem in vzdrževanjem distribucijskega
sistema v ekonomsko sprejemljivih pogojih, z obveznim upoštevanjem varovanja
okolja in energetske učinkovitosti;
-       
razvojem distribucijskega sistema ob upoštevanju predvidenih potreb
uporabnikov sistema ter zahtev varnega in zanesljivega obratovanja sistema;
-       
zagotavljanjem dolgoročne zmogljivosti distribucijskega sistema, ki
omogoča razumne zahteve za priključitev na distribucijski sistem in dostop do
njega;
-       
zagotavljanje zanesljivosti dobave zemeljskega plina z ustrezno
zmogljivostjo in zanesljivostjo distribucijskega sistema;
-       
zagotavljanje potrebnih podatkov uporabnikom sistema, da lahko
učinkovito uveljavljajo dostop do distribucijskega sistema in njegovo uporabo.
9. člen
(tarifni elementi za distribucijo)
(1) Tarifni elementi tarife za distribucijo, za katere
se določajo tarifne postavke, so:
-       
pavšal;
-       
moč;
-       
zmogljivost;
-       
poraba,
pri čemer pavšal, moč in zmogljivost
predstavljajo fiksni del tarife za distribucijo, poraba pa variabilni del
tarife za distribucijo.
(2) Fiksni del tarife za distribucijo se obračunava v
obliki tarifnih postavk:
-       
pavšala (CFPi) v eurih, za posamezno odjemno mesto, ki
ga operater distribucijskega sistema razvrsti v odjemne skupine od vključno CDK1
do vključno CDK5;
-       
pavšala (CFPi) v eurih in moči (CFMi) v EUR/kW, za
posamezno odjemno mesto, ki ga operater distribucijskega sistema razvrsti v
odjemne skupine od vključno CDK6 do vključno CDK8;
-       
pavšala (CFPi) v eurih, moči (CFMi) v EUR/kW in
zmogljivosti (CFZi) v EUR/(kWh/dan), za posamezno odjemno mesto, ki
ga operater distribucijskega sistema razvrsti v odjemno skupino CDK9;
-       
zmogljivosti (CFZi) v EUR/(kWh/dan), za posamezno odjemno
mesto, ki ga operater distribucijskega sistema razvrsti v odjemno skupino od
vključno CDK10 do vključno CDK15;
pri čemer upošteva odjemne skupine, določene
v Tabeli 1 Priloge 1.
(3) Variabilni del tarife za distribucijo se obračunava
v obliki tarifne postavke za porabo (CVPi) glede na distribuirano
količino v EUR/kWh.
10. člen
(omrežnina za meritve)
(1) Z omrežninami za meritve se pokriva tisti del
upravičenih stroškov, ki se nanaša na stroške, povezane z izvajanjem meritev,
prenosom, obdelavo in arhiviranjem merjenih podatkov.
(2) Z omrežninami za meritve se pokriva tudi tisti del
upravičenih stroškov, ki se nanaša na stroške, povezane z vzdrževanjem,
umerjanjem in s predpisi določene periodične menjave merilnih naprav, v
primerih, ko je za to odgovoren operater distribucijskega sistema.
(3) Omrežnina za meritve ne vključuje stroškov za
odklope in priklope odjemnih mest, ki so izvedeni na zahtevo odjemalca ali
zaradi razlogov na strani odjemalca.
11. člen
(tarifni elementi za meritve)
Tarifni elementi tarife za meritve, za katere se določajo
tarifne postavke za meritve, so:
-       
faktor velikosti in tipa merilne naprave in
-       
faktor uporabe korektorja temperature in tlaka.
12. člen
(način določitve tarifnih postavk omrežnine)
(1) Tarifne postavke omrežnine mora operater
distribucijskega sistema določiti za posamezna leta regulativnega obdobja v
skladu s tem aktom, tako da ob načrtovani uporabi distribucijskega sistema
prihodki iz omrežnin dosežejo največ znesek omrežnin regulativnega obdobja.
(2) Tarifne postavke omrežnine mora operater
distribucijskega sistema določiti objektivno, pregledno in nediskriminatorno ter
na način, ki spodbuja uporabo plina iz obnovljivih virov.
(3) Agencija lahko na osnovi primerjalne analize
tarifnih postavk omrežnine učinkovitega in strukturno primerljivega operaterja
distribucijskega sistema za posamezno regulativno obdobje od operaterja
distribucijskega sistema zahteva uskladitev tarifnih postavk.
13. člen
(način določitve tarifnih postavk za distribucijo)
(1) Operater distribucijskega sistema določi tarifne
postavke za distribucijo tako, da prek fiksnega dela tarife za distribucijo obračuna
najmanj 20 in največ 50 odstotkov omrežnine za distribucijo.
(2) Operater distribucijskega sistema določi tarifne
postavke za distribucijo tako, da odjemnemu mestu, razvrščenemu v odjemno
skupino 1, pri letno distribuirani količini nad 450 kWh prek fiksnega dela tarife
za distribucijo obračuna največ 80 odstotkov letnega zneska omrežnine za
distribucijo.
(3) Operater distribucijskega sistema določi tarifne
postavke za distribucijo tako, da znesek omrežnine na enoto distribuirane
energije zemeljskega plina v EUR/kWh za odjemno mesto odjemalca v odjemni
skupini 1 pri letno distribuirani količini nad 450 kWh ne presega štirikratnika
zneska omrežnine na enoto distribuirane energije v EUR/kWh za primer letno
distribuiranih količin 10.000 kWh.
(4) Operater distribucijskega sistema določi tarifne
postavke za distribucijo tako, da odjemnim mestom razvrščenim v odjemne skupine
od CDK2 do CDK15 prek fiksnega dela tarife za
distribucijo obračuna najmanj 20 odstotkov letnega zneska omrežnine za
distribucijo.
(5) Operater distribucijskega sistema določi tarifne
postavke za distribucijo odjemnim mestom odjemnih skupin od CDK1 do
CDK5 tako, da se letni znesek omrežnine pri prehodu meje iz nižje v
višjo odjemno skupino povišuje zvezno oziroma se lahko poveča največ za pet
odstotkov, pri čemer se upoštevata zadnja celoštevilčna vrednost distribuirane
količine pred zgornjo mejo posamezne odjemne skupine in prva celoštevilčna vrednost
distribuirane količine nad spodnjo mejo naslednje odjemne skupine.
(6) Operater distribucijskega sistema lahko posameznim
odjemnim skupinam (CDKi) določi enake tarifne postavke za
distribucijo.
14. člen
(način določitve tarifnih postavk za meritve)
Operater distribucijskega sistema določi tarifne postavke za
meritve v skladu s Tabelo 2 Priloge 1.
15. člen
(tarifne postavke za ostale storitve)
(1) Posamezne ostale storitve, ki jih operater
distribucijskega sistema lahko zaračunava uporabnikom sistema v okviru
izvajanja gospodarske javne službe, so določene v Tabeli 1 Priloge 2 tega akta,
ki je njegov sestavni del.
(2) Operater distribucijskega sistema določi tarifne
postavke za ostale storitve pred začetkom regulativnega obdobja za posamezna
leta regulativnega obdobja, ki je določeno v skladu z metodologijo za določitev
RO, in jih po predhodni pridobitvi soglasja agencije k tarifnim postavkam za
ostale storitve objavi na svoji spletni strani.
16. člen
(način določitve tarifnih postavk za ostale storitve)
(1) Tarifne postavke za ostale storitve, ki niso
vsebovane v omrežnini, določi operater distribucijskega sistema v skladu s tem
aktom tako, da upošteva opis ostalih storitev v Tabeli 2 Priloge 2.
(2) Operater distribucijskega sistema določi stroške teh
storitev ob upoštevanju stroškovno učinkovitega izvajanja dejavnosti operaterja
distribucijskega sistema.
17. člen
(dovoljene spremembe tarifnih postavk)
(1) Operater distribucijskega sistema mora zaradi
preprečitve skokovitega spreminjanja tarifnih postavk med posameznimi leti
regulativnega obdobja pri določitvi tarifnih postavk za distribucijo (CFPi,
CFMi, CFZi, CVPi) upoštevati faktor
dovoljene spremembe tarifnih postavk (J) in faktor dovoljene spremembe prihodka
(I).
(2) Operater distribucijskega sistema pri izračunu
tarifnih postavk za distribucijo upošteva faktor dovoljene spremembe prihodka (I),
ki se giblje v naslednjem območju:
(3) Faktor dovoljene spremembe prihodka (I) se
upošteva pri pobiranju prihodka iz omrežnine za distribucijo iz 8. člena
tega akta na naslednji način:
ob pogoju, da se pri določitvi tarifnih postavk za
distribucijo (CFPi, CFMi, CFZi, CVPi)
upošteva faktor dovoljene spremembe tarifnih postavk (J) na naslednji
način:
pri čemer se faktor dovoljene spremembe tarifnih postavk (J)
giblje v naslednjem območju:
kjer oznake pomenijo:
CFPi               tarifna postavka za pavšal na
mesec, v eurih;
CFMi               tarifna postavka za
moč na mesec, v EUR/kW;
CFZi               tarifna postavka za
zmogljivost na mesec, v EUR/(kWh/dan);
CVPi               tarifna postavka za
porabo, v EUR/kWh;
OMRDK(t+1)    omrežnina za distribucijo
za leto (t+1) regulativnega obdobja, izračunana ob upoštevanju tarifnih postavk
za distribucijo za leto (t) regulativnega obdobja, v eurih;
OMRDK(t)       omrežnina za distribucijo
za leto (t) regulativnega obdobja, v eurih;
i                     odjemna skupina (i), iz Tabele 1
Priloge 1;
I                    faktor dovoljene spremembe prihodka, v
deležu;
J                   faktor dovoljene spremembe tarifnih
postavk, v deležu;
t                    leto regulativnega obdobja.
(4) Ta člen se ne
uporablja, če operater distribucijskega sistema med trajanjem regulativnega
obdobja poda zahtevo za izdajo soglasja zaradi spremenjenih okoliščin v skladu
z metodologijo za določitev RO.
V. NAČIN IZRAČUNA OMREŽNIN
18. člen
(obračunavanje omrežnine za distribucijo)
(1) Pri obračunavanju omrežnine za distribucijo operater
distribucijskega sistema upošteva uvrstitev posameznega odjemnega mesta
končnega odjemalca v odjemno skupino v skladu s Tabelo 1 Priloge 1.
(2) Operater distribucijskega sistema pri razvrstitvi
odjemnega mesta končnega odjemalca v odjemno skupino upošteva pogodbeno
vrednost letne distribucijske zmogljivosti oziroma izmerjeno letno distribuirano
količino.
(3) Operater distribucijskega sistema pri obračunavanju
omrežnine za distribucijo ob razvrstitvi odjemnega mesta v odjemno skupino
upošteva še obračunsko moč, pogodbeno distribucijsko zmogljivost in
distribuirano količino.
19. člen
(izračun zneska za distribucijo)
(1) Operater distribucijskega sistema končnemu odjemalcu
obračuna mesečni znesek za distribucijo (MD), ki se določi na naslednji
način:
kjer oznake pomenijo:
ZF        fiksni del mesečnega zneska za
distribucijo, v eurih;
ZV        variabilni del mesečnega zneska za
distribucijo, v eurih.
(2) Ne glede na določbo prvega odstavka operater
distribucijskega sistema zaračunava odjemalcem, ki se jim distribuira biometan
ali sintetični metan obnovljivega izvora, katerega delež odjemalec dokazuje operaterju
distribucijskega sistema s potrdilom o izvoru plina, na naslednji način:
pri čemer se fOVE določi na naslednji
način:
kjer oznake pomenijo:
fOVE     faktor obnovljivega vira;
DOVE    delež biometana in sintetičnega metana
obnovljivega izvora v odstotku.
(3) Ne glede na določbo prvega odstavka operater
distribucijskega sistema zaračunava odjemalcem, ki so se priključili na
distribucijski sistem izključno za namen zagotavljanja javno dostopnih
oskrbovalnih mest za stisnjen zemeljski plin (SZP), v obliki omrežnine po
določbah 19., 20. in 21. člena tega akta, pri čemer se mesečni zneski omrežnine
po posameznih letih obdobja od 1. 4. 2022 do 31. 12. 2024 obračunajo na sledeč
način:
20. člen
(izračun fiksnega dela zneska za distribucijo)
(1) Fiksni del mesečnega zneska za distribucijo se
določi na naslednji način:
kjer oznake pomenijo:
CFPi     tarifna postavka za pavšal na mesec, v
eurih;
CFMi     tarifna postavka za moč na mesec, v
EUR/kW;
DM       obračunska moč trošil, v kW;
CFZi      tarifna postavka za zmogljivost na mesec,
v EUR/(kWh/dan);
DKD     pogodbena distribucijska
zmogljivost, v kWh/dan.
(2) Operater distribucijskega sistema obračuna fiksni
del mesečnega zneska za distribucijo za odjemno mesto končnega odjemalca za
sorazmerni del meseca, ko je bilo odjemno mesto končnega odjemalca priključeno
na distribucijski sistem.
(3) V primerih, ko je odjemno mesto uporabnika sistema,
ki je imetnik soglasja za priključitev, odklopljeno iz distribucijskega sistema
zaradi razlogov na strani končnega odjemalca in je čas odklopa krajši od enega
leta, obračuna operater distribucijskega sistema fiksni del zneska za
distribucijo za obdobje odklopa ob ponovnem priklopu na distribucijski sistem.
21. člen
(izračun variabilnega dela zneska za distribucijo)
Variabilni del mesečnega zneska za distribucijo se določi na
naslednji način:
kjer oznake pomenijo:
CVPi        tarifna postavka za porabo v
EUR/kWh;
QR,M       mesečna distribuirana
količina v kWh.
22. člen
(izračun zneska za prekoračitev pogodbenega obsega
distribucije)
(1) V primeru prekoračitve pogodbenega obsega
distribucije operater distribucijskega sistema končnemu odjemalcu obračuna
znesek prekoračitev pogodbenega obsega distribucije (ZDK).
(2) Prekoračitev pogodbene distribucijske zmogljivosti v
obračunskem mesecu (ODK,M) se določi na naslednji način:
kjer oznake pomenijo:
ODK,M     prekoračitev pogodbene
distribucijske zmogljivosti, v kWh/dan;
DKMAX    največja uporabljena distribucijska
zmogljivost v mesecu, v kWh/dan;
DKD       pogodbena distribucijska zmogljivost, v
kWh/dan.
(3) Prekoračitev se obračuna, kadar je ODK,M >
0.
(4) Znesek za prekoračitev pogodbenega obsega
distribucije se zaračuna za obračunsko obdobje, v katerem je nastopila
prekoračitev pogodbenega obsega distribucije, in se določi na naslednji način:
kjer oznake pomenijo:
ZDK         znesek za prekoračitev pogodbenega
obsega distribucije, v eurih;
ODK,M     prekoračitev pogodbene
distribucijske zmogljivosti, v kWh/dan;
CFZi        tarifna postavka za
zmogljivost na mesec, v EUR/(kWh/dan).
(5) S plačilom prekoračitve pogodbenega obsega distribucije
v obračunskem mesecu uporabnik sistema v naslednjih mesecih nima pravice
uporabljati višje zmogljivosti od pogodbeno določene.
23. člen
(obračunavanje omrežnine za meritve)
(1) Pri obračunavanju omrežnine za meritve operater
distribucijskega sistema upošteva lastništvo merilne naprave in dolžnost
vzdrževanja ter umerjanja merilne naprave.
(2) Pri obračunavanju omrežnine za meritve operater
distribucijskega sistema upošteva tudi velikost in tip merilne naprave ter
morebitno uporabo korektorja temperature in tlaka.
24. člen
(izračun zneska za meritev)
(1) Mesečni znesek za meritve (ZM) za
posamezno merilno mesto se določi na naslednji način:
kjer oznake pomenijo:
VL        tarifna postavka za meritve, kadar končni
odjemalec ni lastnik merilne naprave in jo operater distribucijskega sistema
vzdržuje, umerja in v skladu s predpisi izvaja periodične menjave merilne
naprave, v eurih;
VU        tarifna postavka za meritve, kadar
operater distribucijskega sistema ni lastnik merilne naprave in jo vzdržuje in
umerja, v eurih;
VN        tarifna postavka za meritve,
kadar operater distribucijskega sistema ni lastnik merilne naprave ter je ne
vzdržuje in ne umerja, v eurih;
f1          faktor velikosti in tipa
merilne naprave;
f2         faktor uporabe korektorja volumna.
(2) Znesek za meritve vsebuje tudi 1-kratno odčitavanje
količin predanega zemeljskega plina na enem merilnem mestu na obračunsko
obdobje, ki je določeno v sistemskih obratovalnih navodilih operaterja
distribucijskega sistema.
(3) Vrednosti faktorjev (f1 in f2)
so določene v Tabeli 3 in Tabeli 4 Priloge 1.
(4) V primerih, ko je odjemno mesto uporabnika sistema,
ki je imetnik soglasja za priključitev, odklopljeno iz distribucijskega sistema
zaradi razlogov na strani končnega odjemalca in je čas odklopa krajši od enega
leta, obračuna operater distribucijskega sistema znesek za meritve za obdobje
odklopa ob ponovnem priklopu na distribucijski sistem.
25. člen
(obračunavanje omrežnine)
(1) Operater distribucijskega sistema zaračunava
omrežnino tako, da končnemu odjemalcu za vsako odjemno mesto (merilno napravo)
obračuna:
-       
znesek za distribucijo;
-       
znesek za meritve.
(2) Operater distribucijskega sistema obračuna končnemu
odjemalcu znesek za distribucijo na podlagi razvrstitve končnega odjemalca v
odjemno skupino v skladu z 18. členom tega akta, na podlagi uporabe tarifnih
postavk za distribucijo za posamezno odjemno skupino in ostalih pravil v zvezi
z obračunom omrežnine iz tega akta.
(3) Če končni odjemalec prekorači pogodbeni obseg
distribucije, mu operater distribucijskega sistema v okviru obračuna omrežnine
za distribucijo obračuna znesek za prekoračitev pogodbenega obsega distribucije
ZDK v skladu z 22. členom tega akta.
(4) Operater distribucijskega sistema obračuna končnemu
odjemalcu mesečni znesek za meritve glede na število in značilnost merilnih
mest.
VI. NAČIN DOLOČANJA OBRAČUNSKIH KOLIČIN
26. člen
(določanje obračunskih količin)
(1) Operater distribucijskega sistema končnemu odjemalcu
za potrebe obračunavanja omrežnine za distribucijo določi obračunsko količino
energijskih enot v kWh v skladu z določbami tega člena.
(2) Operater distribucijskega sistema obračunsko
količino energijskih enot v kWh izračuna na podlagi obračunske količine
volumskih enot, izraženih v Nm3.
(3) Če je na merilnem mestu vgrajena merilna naprava s
prigrajenim korektorjem temperature in tlaka ter meri odjem volumskih enot v Nm3,
operater distribucijskega sistema za izračun obračunske količine energijskih
enot v kWh uporabi vrednost izmerjenega odjema volumskih enot v Nm3.
(4) Če je na merilnem mestu vgrajena merilna naprava s
prigrajenim korektorjem temperature in tlaka ter meri odjem volumskih enot v Sm3,
operater distribucijskega sistema najprej izračuna ekvivalentno količino
volumskih enot v Nm3 in jo uporabi za izračun obračunske količine
energijskih enot v kWh. Izračun ekvivalentne količine volumskih enot v Nm3
operater distribucijskega sistema izvede skladno s standardom SIST EN ISO
13443:2005, kjer je pretvorbeni faktor za količine iz Sm³ (referenčna
temperatura 15 °C) v Nm³ (referenčna temperatura 0 °C) enak 0,9476. Izračun
ekvivalentne količine volumskih enot v Nm3 se izračuna na naslednji
način:
kjer oznake pomenijo:
VN        količina volumskih enot v Nm3;
VS        količina volumskih enot v Sm3.
(5) Če merilna naprava ne meri odjema volumskih enot v
Nm3 ali Sm3, operater distribucijskega sistema za
obračunsko količino volumskih enot najprej izračuna ekvivalentno količino
volumskih enot v Nm3 in jo uporabi za izračun obračunske količine
energijskih enot v kWh. Izračun ekvivalentne količine volumskih enot v Nm3
operater distribucijskega sistema izvede z upoštevanjem obračunskega delovnega
volumna in ustreznega pretvorbenega faktorja z, izračunanega glede na srednjo
nadmorsko višino distribucijskih sistemov operaterja distribucijskega sistema
in obračunsko temperaturo zemeljskega plina na merilnem mestu, ki znaša:
-       
za merilne naprave brez korektorja temperature, vgrajene izven objekta, Teff=279,15
K (oziroma 6 °C) in
-       
za merilne naprave s korektorjem temperature in korekcijo volumna na 15
°C, vgrajene v ali izven objekta ter za naprave, vgrajene v objektu, Teff=288,15
K (oziroma 15 °C).
(6) Izračun ekvivalentne količine volumskih enot v Nm3
iz prejšnjega odstavka se izračuna na naslednji način:
kjer oznake pomenijo:
VD
    obračunska količina volumskih enot v m3;
Z
      pretvorbeni faktor, ki določa razmerje med VN in VD in se izračuna z
upoštevanjem delovnih parametrov na merilnem mestu po enačbi:
kjer oznake pomenijo:
Tn        referenčna temperatura zemeljskega plina za
določitev volumna v Nm3 [K], (273,15 K (oziroma 0 °C));
Teff       obračunska temperatura zemeljskega plina
na merilnem mestu [K] v skladu s prejšnjim odstavkom;
pamb     srednji zračni tlak na območju izvajanja
distribucije [mbar], izračunan z upoštevanjem srednje nadmorske višine na
območju izvajanja distribucije, ki se izračuna na naslednji način:
pri čemer oznaka pomeni:
H         srednjo nadmorsko višino območja izvajanja
distribucije zemeljskega plina [m];
peff       nadtlak zemeljskega plina na merilnem
mestu [mbar] (vrednost izhodnega tlaka na regulatorju tlaka plina: 23 mbar na
merilnih mestih z merilnimi napravami brez uporabljenega korektorja tlaka
oziroma izjemoma do največ 100 mbar na merilnih mestih, kjer se izvaja meritev
pri nadtlaku, višjem od 23 mbar, in merilna naprava še ni opremljena s
korektorjem tlaka);
pn        referenčni tlak zemeljskega plina (1
013,25 mbar).
(7) Izračunana vrednost pretvorbenega faktorja z se
zaokroži na pet decimalnih mest.
(8) Izračun količine energijskih enot v kWh iz drugega
odstavka se izračuna na naslednji način:
kjer oznake pomenijo:
E         količina energijskih enot v kWh (distribuirana
energija);
HS,I,RS  povprečna zgornja kurilnost
zemeljskega plina za notranje izstopne točke v prenosnem sistemu zemeljskega
plina, izražena v kWh/Nm3.
27. člen
(uporaba podatkov o zgornji kurilnosti zemeljskega plina)
(1) Operater distribucijskega sistema pri pretvorbi
volumskih enot Nm3 v energijsko enoto kWh za namen obračunavanja
omrežnine za distribucijo uporabi mesečne povprečne zgornje kurilnosti
zemeljskega plina za notranje izstopne točke v prenosnem sistemu zemeljskega
plina, ki jih objavlja operater prenosnega sistema zemeljskega plina (v
nadaljnjem besedilu: operater prenosnega sistema) na svoji spletni strani in na
svoji platformi za objavo podatkov uporabnikom prenosnega sistema, operater
distribucijskega sistema pa informacijo povzame na svoji spletni strani.
(2) Če je distribucijski sistem priključen oziroma
oskrbovan z zemeljskim plinom preko tujega plinskega sistema, se smiselno
uporabijo določbe prejšnjega odstavka ter mesečne povprečne zgornje kurilnosti
zemeljskega plina, ki jih zagotavlja operater tujega plinskega sistema.
(3) Če operater prenosnega sistema oziroma operater
plinskega sistema iz prejšnjega odstavka še ni objavil ali sporočil mesečne
povprečne zgornje kurilnosti zemeljskega plina za pretekli mesec skladno s
prvim oziroma drugim odstavkom, operater distribucijskega sistema pri pretvorbi
volumskih enot Nm3 v energijsko enoto kWh za namen obračunavanja
omrežnine za distribucijo uporabi zadnjo objavljeno ali sporočeno mesečno povprečno
zgornjo kurilnost zemeljskega plina.
28. člen
(objava informacij v povezavi z določanjem obračunskih
količin)
Operater distribucijskega sistema na svoji spletni strani in
na sedežu družbe za območje, na katerem izvaja dejavnost operaterja distribucijskega
sistema, objavlja naslednje podatke:

-       
  srednja nadmorska višina H:

pri čemer
  je lahko višinski razpon območja distribucije med najnižjo in najvišjo točko
  največ 200 m;


-       
  pretvorbeni faktor z za primer izračuna ekvivalentne količine VN:

za vse
  primere izračuna ekvivalentne količine odjema zemeljskega plina v Nm3,
  ko merilna naprava ne meri odjema neposredno v Nm3;


-       
  povprečna zgornja kurilnost zemeljskega plina za notranje izstopne
  točke v prenosnem sistemu zemeljskega plina HS,I,RS

za
  pretekli mesec [kWh/Nm3].
 

VII. NAČIN ZARAČUNAVANJA OMREŽNINE IN OSTALIH STORITEV
29. člen
(izstavljanje računov za omrežnino)
(1) Operater distribucijskega sistema najkasneje v roku
desetih dni po zaključku obračunskega obdobja, na katerega se nanaša
distribucija, končnemu odjemalcu izstavi račun, ki vsebuje naslednje zneske:
-       
znesek za distribucijo iz 19. in 22. člena tega akta in
-       
znesek za meritve iz 24. člena tega akta.
(2) Operater distribucijskega sistema najkasneje v roku
petih delovnih dni po zaključku obračunskega obdobja, na katerega se nanaša
distribucija, dobavitelju zemeljskega plina (v nadaljnjem besedilu: dobavitelj)
v primeru iz 29. člena tega akta izstavi račun, ki vsebuje prilogo po
posameznih odjemnih mestih in končnih odjemalcih, iz katere je za vsako odjemno
mesto razviden:
-       
znesek za distribucijo iz 19. in 22. člena tega akta in
-       
znesek za meritve iz 24. člena tega akta.
(3) V primeru več odjemnih mest končnega odjemalca, mora
operater distribucijskega sistema k računu priložiti obračun po posameznih
odjemnih mestih, ali na računu navesti zneske iz prvega odstavka ločeno za
posamezna odjemna mesta.
(4) Če je obračunsko obdobje iz prvega odstavka daljše
od enega meseca, se znesek za distribucijo in znesek za meritve pod pogoji iz
prejšnjega odstavka lahko obračunata skupaj za celotno obdobje, ki pa ne sme
biti daljše od 12 mesecev.
30. člen
(davki, takse, trošarine in druge dajatve)
Zneski iz 29. in 34. člena tega akta ne vključujejo davkov,
taks, trošarin in drugih dajatev, ki jih operater distribucijskega sistema
zaračunava končnemu odjemalcu na podlagi drugih predpisov.
31. člen
(prikaz obračunskih elementov na računu)
Operater distribucijskega sistema končnemu odjemalcu na
računu zaračuna in izkaže omrežnino na podlagi obračunskih elementov, navedenih
v 29. členu tega akta, ločeno od drugih postavk.
32. člen
(prikaz elementov za pretvorbo volumskih enot v energijske
enote)
(1) Operater distribucijskega sistema pri obračunavanju
zneska za distribucijo v obračunskem obdobju na računu prikaže tudi v obračunu
upoštevano:
-       
količino obračunskih volumskih enot v enotah, ki jih meri merilna
naprava;
-       
mesečno povprečno zgornjo kurilnost zemeljskega plina za volumsko enoto
Nm3, upoštevano v obračunu, in
-       
pretvorbeni faktor z za pretvarjanje obračunskih volumskih enot v Nm3,
če merilna naprava ne meri odjema v Sm3 ali Nm3, ali
pretvorbeni faktor za pretvarjanje Sm3 v Nm3, če merilna
naprava meri odjem v Sm3.
(2) Operater distribucijskega sistema na svoji spletni
strani in na sedežu podjetja objavlja pregleden in razumljiv primer določanja
obračunskih količin v kWh za odjemalce odjemnih skupin od CDK1 do CDK5.
33. člen
(enotni račun)
(1) Če končni odjemalec pooblasti dobavitelja za
izdajanje enotnega računa za omrežnino in porabljen zemeljski plin, je operater
distribucijskega sistema dobavitelju dolžan omogočiti izstavitev enotnega
računa. Vsa razmerja med operaterjem distribucijskega sistema in dobaviteljem,
ki se nanašajo na zagotavljanje potrebnih podatkov za zaračunavanje omrežnine,
plačevanje omrežnine, zavarovanje plačil in druga razmerja operater
distribucijskega sistema in dobavitelj določita v sporazumu o izdajanju
enotnega računa, katerega vzorec objavi agencija na svoji spletni strani, v
skladu z EZ-1.
(2) Končnemu odjemalcu, ki dobavitelja pooblasti za
plačevanje omrežnine operaterju distribucijskega sistema, dobavitelj, za račun
operaterja distribucijskega sistema, na računu zaračuna in izkaže omrežnino na
podlagi obračunskih elementov, navedenih v 29. členu tega akta, ločeno od
drugih postavk.
(3) Končni odjemalec ali dobavitelj, ki ima sklenjen
sporazum, na podlagi katerega plačuje omrežnino za končnega odjemalca, plača
omrežnino najkasneje v 15 dneh od datuma izstavitve računa operaterja
distribucijskega sistema.
34. člen
(izstavljanje računov za ostale storitve)
(1) Operater distribucijskega sistema izstavi račun za
izvedene ostale storitve najkasneje v roku desetih dni po izvedeni storitvi.
(2) Ne glede na določbo prejšnjega odstavka lahko
operater distribucijskega sistema zaračuna izvedene ostale storitve na istem
računu skupaj z omrežnino, ločeno od drugih postavk.
VIII. ZAPRTI DISTRIBUCIJSKI SISTEMI
35. člen
(obveznosti operaterja zaprtega distribucijskega sistema)
(1) Določbe tega akta se uporabljajo tudi za operaterje
zaprtega distribucijskega sistema.
(2) Če operater zaprtega distribucijskega sistema
pridobi pravico izvzetja od obveznosti v skladu s 230. členom EZ-1, tarifne
postavke omrežnine določi v skladu s tem aktom in jih javno objavi brez
predhodno pridobljenega soglasja agencije.
(3) Če operater zaprtega distribucijskega sistema ne
pridobi pravice izvzetja od obveznosti v skladu s 230. členom EZ-1, določi
tarifne postavke omrežnine v skladu s tem aktom, za katere mora skladno z
metodologijo za določitev regulativnega okvirja, pred objavo na svoji spletni
strani, pridobiti soglasje agencije.
(4) Operater zaprtega distribucijskega sistema vrednosti
tarifnih postavk omrežnine iz drugega oziroma tretjega odstavka ter tarifne
postavke za ostale storitve objavi na svoji spletni strani.

Priloga
1: Tarife za distribucijo in faktorji za meritve
Priloga
2: Tarife za ostale storitve

Akt o metodologiji za obračunavanje omrežnine za
distribucijski sistem zemeljskega plina (Uradni list RS, št. 21/18) vsebuje naslednjo prehodno in
končni določbi:
»IX. PREHODNA IN KONČNI DOLOČBI
36. člen
(potrdilo o izvoru)
Operater distribucijskega sistema do začetka izdajanja javnih
listin, kot potrdilo o izvoru za izpolnjevanje pogojev iz drugega odstavka 19.
člena tega akta upošteva tudi dokazila, iz katerih mora biti jasno razvidno, da
gre za biometan ali sintetični metan obnovljivega izvora.
37. člen
(prenehanje uporabe
predpisa)
Z dnem uveljavitve tega akta preneha veljati Akt o
metodologiji za obračunavanje omrežnine za distribucijski sistem zemeljskega
plina (Uradni list RS, št. 28/15 in 85/16), uporablja pa se za zaračunavanje
omrežnine in ostalih storitev do 31. decembra 2018.
38. člen
(uveljavitev akta)
Ta akt začne veljati naslednji dan po objavi v Uradnem listu
Republike Slovenije.«.

Akt o spremembah in dopolnitvi Akta o
metodologiji za obračunavanje omrežnine za distribucijski sistem zemeljskega
plina (Uradni list RS, št. 48/21) vsebuje naslednjo končno določbo:
»KONČNA DOLOČBA
4. člen
(začetek veljavnosti)
Ta akt začne veljati 1. januarja 2022.«.

Akt o spremembi Akta o metodologiji za
obračunavanje omrežnine za distribucijski sistem zemeljskega plina (Uradni list
RS, št. 35/22) vsebuje naslednjo končno določbo:
»KONČNA DOLOČBA
2. člen
(začetek veljavnosti)
Ta akt začne veljati naslednji dan po objavi v Uradnem listu
Republike Slovenije.«.