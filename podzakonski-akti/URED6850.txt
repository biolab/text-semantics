I. SPLOŠNI DOLOČBI
1. člen
(vsebina)
(1) Ta
uredba ureja izvajanje ukrepa Prenos znanja in dejavnosti informiranja ter
ukrepa Službe za svetovanje, službe za pomoč pri upravljanju kmetij in službe
za zagotavljanje nadomeščanja na kmetijah iz programa, ki ureja razvoj
podeželja Republike Slovenije za obdobje 2014–2020 (v nadaljnjem besedilu: PRP
2014–2020). PRP 2014–2020 je dostopen na osrednjem spletnem mestu državne
uprave in na spletni strani programa razvoja podeželja
(http://www.program-podezelja.si).
(2) S
to uredbo se za ukrepa iz prejšnjega odstavka določajo vrsta podukrepov, namen
in cilji podukrepov, upravičenci, upravičeni stroški, pogoji za dodelitev
sredstev, pogoji za izplačilo sredstev ter skupne določbe za izvajanje:
1.     
Uredbe (EU) št. 1303/2013
Evropskega parlamenta in Sveta z dne 17. decembra
2013 o skupnih določbah o Evropskem skladu za regionalni razvoj, Evropskem
socialnem skladu, Kohezijskem skladu, Evropskem kmetijskem skladu za razvoj
podeželja in Evropskem skladu za pomorstvo in ribištvo, o splošnih določbah o
Evropskem skladu za regionalni razvoj, Evropskem socialnem skladu, Kohezijskem
skladu in Evropskem skladu za pomorstvo in ribištvo ter o razveljavitvi Uredbe
Sveta (ES) št. 1083/2006 (UL L št. 347
z dne 20. 12. 2013,
str. 320), zadnjič spremenjene z Uredbo
(EU) 2020/1041 Evropskega parlamenta in Sveta z dne 15. julija 2020 o
spremembi Uredbe (EU) št. 1303/2013 glede
virov za posebno dodelitev za pobudo za zaposlovanje mladih (UL L št. 231 z dne 17. 7. 2020, str. 4);
2.     
Uredbe (EU) št. 1305/2013
Evropskega parlamenta in Sveta z dne 17. decembra
2013 o podpori za razvoj podeželja iz Evropskega kmetijskega sklada za razvoj
podeželja (EKSRP) in razveljavitvi Uredbe Sveta (ES) št. 1698/2005 (UL L št. 347
z dne 20. 12. 2013,
str. 487), zadnjič spremenjene z Uredbo
(EU) 2020/872 Evropskega parlamenta in Sveta z dne 24. junija
2020 o spremembi Uredbe (EU) št. 1305/2013 glede posebnega ukrepa za
zagotovitev izjemne začasne podpore v okviru Evropskega kmetijskega sklada za
razvoj podeželja (EKSRP) kot odziv na izbruh COVID-19 (UL L št. 204 z dne 26. 6. 2020, str. 1),
(v nadaljnjem besedilu: Uredba 1305/2013/EU);
3.     
Uredbe (EU) št. 1306/2013
Evropskega parlamenta in Sveta z dne 17. decembra
2013 o financiranju, upravljanju in spremljanju skupne kmetijske politike in
razveljavitvi uredb Sveta (EGS) št. 352/78,
(ES) št. 165/94, (ES) št. 2799/98, (EC) No 814/2000, (ES) št. 1290/2005 in (ES) št. 485/2008
(UL L št. 347 z dne 20. 12. 2013, str. 549),
zadnjič spremenjene z Delegirano uredbo Komisije (EU) 2020/760 z dne
17. decembra 2019 o dopolnitvi
Uredbe (EU) št. 1308/2013 Evropskega
parlamenta in Sveta glede pravil za upravljanje uvoznih in izvoznih tarifnih
kvot, za katere so potrebna dovoljenja, ter dopolnitvi Uredbe (EU) št. 1306/2013 Evropskega parlamenta in Sveta glede
položitve varščin pri upravljanju tarifnih kvot (UL L št. 185 z dne 12. 6. 2020, str. 1),
(v nadaljnjem besedilu: Uredba 1306/2013/EU);
4.     
Delegirane uredbe Komisije (EU) št. 640/2014
z dne 11. marca 2014 o dopolnitvi Uredbe
(EU) št. 1306/2013 Evropskega parlamenta
in Sveta glede integriranega administrativnega in kontrolnega sistema, pogojev
za zavrnitev ali ukinitev plačil in za upravne kazni, ki se uporabljajo za
neposredna plačila, podporo za razvoj podeželja in navzkrižno skladnost (UL L
št. 181 z dne 20. 6.
2014, str. 48), zadnjič spremenjene z
Delegirano uredbo Komisije (EU) 2017/723 z dne 16. februarja 2017 o
spremembi Delegirane uredbe Komisije (EU) št. 640/2014
o dopolnitvi Uredbe (EU) št. 1306/2013
Evropskega parlamenta in Sveta glede integriranega administrativnega in
kontrolnega sistema, pogojev za zavrnitev ali ukinitev plačil in za upravne
kazni, ki se uporabljajo za neposredna plačila, podporo za razvoj podeželja in
navzkrižno skladnost (UL L št. 107 z dne
25. 4. 2017, str. 1),
(v nadaljnjem besedilu: Uredba 640/2014/EU);
5.     
Izvedbene uredbe Komisije (EU) št. 808/2014
z dne 17. julija 2014 o določitvi pravil za uporabo Uredbe (EU)
št. 1305/2013 Evropskega parlamenta in Sveta o podpori za razvoj podeželja
iz Evropskega kmetijskega sklada za razvoj podeželja (EKSRP) (UL L št. 227 z dne 31. 7. 2014, str. 18),
zadnjič spremenjene z Izvedbeno uredbo Komisije (EU) 2020/1009 z dne 10. julija 2020 o spremembi izvedbenih uredb (EU)
št. 808/2014 in (EU) št. 809/2014 v zvezi z nekaterimi ukrepi za
reševanje krize zaradi izbruha COVID-19 (UL L št. 224
z dne 13. 7. 2020,
str. 1), (v nadaljnjem besedilu: Uredba
808/2014/EU);
6.     
Izvedbene uredbe Komisije (EU) št. 809/2014
z dne 17. julija 2014 o pravilih za
uporabo Uredbe (EU) št. 1306/2013
Evropskega parlamenta in Sveta v zvezi z integriranim administrativnim in
kontrolnim sistemom, ukrepi za razvoj podeželja in navzkrižno skladnostjo (UL L
št. 227 z dne 31. 7. 2014, str. 69),
zadnjič spremenjene z Izvedbeno uredbo Komisije (EU) 2020/1009 z dne 10. julija 2020 o spremembi izvedbenih uredb (EU)
št. 808/2014 in (EU) št. 809/2014 v zvezi z nekaterimi ukrepi za
reševanje krize zaradi izbruha COVID-19 (UL L št. 224
z dne 13. 7. 2020,
str. 1), (v nadaljnjem besedilu: Uredba
809/2014/EU);
7.     
Delegirane uredbe Komisije (EU) št. 907/2014
z dne 11. marca 2014 o dopolnitvi Uredbe
(EU) št. 1306/2013 Evropskega parlamenta in
Sveta v zvezi s plačilnimi agencijami in ostalimi organi, finančnim
upravljanjem, potrditvijo obračunov, varščinami in uporabo eura (UL L št. 255 z dne 28. 8.
2014, str. 18), zadnjič spremenjene z
Delegirano uredbo Komisije (EU) 2018/967 z dne 26. aprila
2018 o spremembi Delegirane uredbe (EU) št. 907/2014
v zvezi z neupoštevanjem plačilnih rokov in menjalnim tečajem, ki se uporablja
pri pripravi izjave o odhodkih (UL L št. 174
z dne 10. 7. 2018, str. 2), in
8.     
Izvedbene uredbe Komisije (EU) št. 908/2014
z dne 6. avgusta 2014 o pravilih za
uporabo Uredbe (EU) št. 1306/2013 Evropskega parlamenta in Sveta v zvezi s
plačilnimi agencijami in drugimi organi, finančnim upravljanjem, potrjevanjem
obračunov, pravili o kontrolah, varščinami in preglednostjo (UL L št. 255 z dne 28. 8. 2014, str. 59),
zadnjič spremenjene z Izvedbeno uredbo Komisije (EU) 2019/936 z dne 6. junija 2019 o spremembi izvedbenih uredb (EU)
št. 808/2014, (EU) št. 809/2014 in (EU) št. 908/2014
glede finančnih instrumentov, vzpostavljenih na podlagi programov za razvoj
podeželja (UL L št. 149 z dne 7. 6. 2019,
str. 58).
(3) Ta uredba ureja tudi izvajanje
ukrepa Prenos znanja in dejavnosti informiranja, ki se nanaša na vsebine s
področja gozdarstva, za izvajanje Uredbe Komisije (EU) št. 702/2014 z dne
25. junija 2014 o razglasitvi nekaterih vrst pomoči v kmetijskem in
gozdarskem sektorju ter na podeželju za združljive z notranjim trgom z uporabo
členov 107 in 108 Pogodbe o delovanju Evropske unije (UL L št. 193 z dne
1. 7. 2014, str. 1), zadnjič spremenjene z Uredbo Komisije (EU)
2019/289 z dne 19. februarja 2019 o spremembi Uredbe (EU)
št. 702/2014 o razglasitvi nekaterih vrst pomoči v kmetijskem in
gozdarskem sektorju ter na podeželju za združljive z notranjim trgom z uporabo
členov 107 in 108 Pogodbe o delovanju Evropske unije (UL L št. 48 z dne
20. 2. 2019, str. 1), (v nadaljnjem besedilu: Uredba
702/2014/EU).
2. člen
(pomen izrazov)
Izrazi, uporabljeni v tej uredbi, pomenijo:
-       
upravičenci so izbrani izvajalci storitev, ki so v skladu s 14. in 15. členom
Uredbe 1305/2013/EU določeni v 5., 9. in 14. členu te uredbe, oziroma za
vsebine gozdarstva izvajalci storitev, ki so v skladu s četrtim odstavkom 38.
člena Uredbe 702/2014/EU določeni v 5. in 9. členu te uredbe;
-       
udeleženci so prejemniki subvencioniranih storitev, opredeljeni v prvem
stavku drugega odstavka 14. člena Uredbe 1305/2013/EU in v četrtem odstavku 38.
člena Uredbe 702/2014/EU, določeni v 6. in 10. členu te uredbe;
-       
prejemniki storitev svetovanja so v skladu s prvim odstavkom 15. člena
Uredbe 1305/2013/EU določeni v 15. členu te uredbe;
-       
ministrstvo je naročnik javnih naročil storitev v skladu z zakonom, ki
ureja javno naročanje;
-       
Agencija Republike Slovenije za kmetijske trge in razvoj podeželja (v
nadaljnjem besedilu: agencija) je akreditirana plačilna agencija in izvajalec
plačila javnih naročil storitev v skladu z zakonom, ki ureja javno naročanje;
-       
gospodarstvo je gospodarstvo, kot je določeno v predpisih, ki določajo
identifikacijo in registracijo rejnih živali. Na kmetijskem gospodarstvu je
lahko eno ali več gospodarstev;
-       
G-MID je identifikacijska številka gospodarstva v skladu s predpisom, ki
ureja identifikacijo in registracijo prašičev. Če je v okviru kmetijskega
gospodarstva več gospodarstev, ima vsako svojo G-MID številko;
-       
podjetje v težavah je podjetje iz 14. točke 2. člena Uredbe 702/2014/EU;
-       
datum dodelitve pomoči je datum podpisa pogodbe, sklenjene v skladu z
zakonom, ki ureja javno naročanje, med ministrstvom, agencijo in izvajalci (v
nadaljnjem besedilu: pogodba), s čimer se pravica do prejema pomoči prenese na
upravičenca;
-       
dejavnosti informiranja iz Uredbe 1305/2013/EU so ukrepi informiranja iz
Uredbe 808/2014/EU;
-       
uporabniki gozdov so osebe, ki na podlagi pisnega soglasja lastnika
gozda in v skladu s predpisi opravljajo gozdarska dela v gozdu,
-       
dopolnilne dejavnosti so dejavnosti pridelave, predelave in trženja, ki
so v povezavi s proizvodi iz priloge 1 Pogodbe o delovanju Evropske unije (UL C
št. 202 z dne 7. 6. 2016, str. 47);
-       
kmetijski sektor so vsa podjetja, ki so dejavna v primarni kmetijski
proizvodnji, predelavi in trženju kmetijskih proizvodov.
II. Ukrep 1 – PRENOS ZNANJA IN DEJAVNOSTI INFORMIRANJA
1. Splošno
3. člen
(namen ukrepa)
(1) V okviru ukrepa 1 – Prenos znanja
in dejavnosti informiranja se izvajata naslednja podukrepa:
-       
podukrep 1.1 – Podpora za dejavnosti poklicnega usposabljanja in
pridobivanja spretnosti (v nadaljnjem besedilu: podukrep 1.1) in
-       
podukrep 1.2 – Podpora za demonstracijske aktivnosti in dejavnosti
informiranja (v nadaljnjem besedilu: podukrep 1.2).
(2) Namen ukrepa 1 – Prenos znanja in
dejavnosti informiranja je povečati raven usposobljenosti oseb dejavnih v
kmetijskem in gozdarskem sektorju.
2. Podukrep 1.1 – Podpora za dejavnosti
poklicnega usposabljanja in pridobivanja spretnosti
4. člen
(predmet podukrepa)
(1) Predmet podukrepa 1.1 so
usposabljanja in drugi načini teoretičnega oziroma praktičnega pridobivanja
strokovnih znanj, ki se izvedejo v obliki tečajev, delavnic, predavanj ipd. (v
nadaljnjem besedilu: usposabljanje).
(2) Usposabljanja se izvajajo za
področje kmetijstva, gozdarstva ter predelave in trženja kmetijskih proizvodov
v okviru:
1.     
izbirnih in obveznih usposabljanj na podlagi 28., 29. in 33. člena
Uredbe 1305/2013/EU za potrebe naslednjih ukrepov:
- 
Kmetijsko-okoljska-podnebna plačila (v nadaljnjem besedilu: ukrep
KOPOP),
- 
Ekološko kmetovanje (v nadaljnjem besedilu: ukrep EK) in
- 
Dobrobit živali (v nadaljnjem besedilu: ukrep DŽ);
2.     
ostalih izbirnih usposabljanj.
(3) Vsebine usposabljanj so:
1.     
pri obveznih usposabljanjih:
a)   
ukrep DŽ:
-  področje prašičereje: ravnanje rejca s prašiči, etologija prašičev
in živalim   prilagojena reja (tehnologije,
normativi), preventivno zdravstveno varstvo prašičev, konkurenčnost;
-  področje govedoreje in reje drobnice: pašništvo, ravnanje z
živalmi, etologija, preventivo zdravstveno varstvo živali, konkurenčnost;
b)   
ukrep KOPOP:
-  predhodno usposabljanje: predstavitev sheme ukrepa KOPOP,
naravovarstvene in vodovarstvene vsebine, vsebine podnebnih sprememb;
-  redno usposabljanje: izpolnjevanje zahtev pri izvajanju ukrepa
KOPOP, ohranjanje narave, varstvo voda in tal, podnebne spremembe,
konkurenčnost;
c)   
ukrep EK:
-  osnovno usposabljanje: izpolnjevanje zahtev pri izvajanju ukrepa
EK, tla, gnojenje in varstvo rastlin, upravljanje kmetije, ekološko
čebelarjenje ali pridelava semenskega materiala kmetijskih rastlin ali
prilagajanje na podnebne spremembe, prikaz dobrih praks;
-  nadaljevalno usposabljanje: izpolnjevanje zahtev pri izvajanju
ukrepa EK, tehnologije načinov reje živali, novosti v tehnologiji rastlinske
pridelave, predelava po sektorjih mesa, mleka in sadja ali prilagajanje na
podnebne spremembe ali ekološko oziroma biodinamično kmetovanje na območjih
Natura 2000, ekološko čebelarjenje ali pridelava semenskega materiala
kmetijskih rastlin ali trženje, prikaz dobrih praks, konkurenčnost;
2.     
pri izbirnih usposabljanjih:
a)   
gozdarstvo: varno delo v gozdu, trajnostno upravljanje gozda, gozdna
območja Natura 2000;
b)   
usposabljanja za mlade kmete in druge ciljne skupine podukrepa 1.1:
ekonomika kmetijskega gospodarstva, poslovno povezovanje v kmetijstvu,
dopolnilne dejavnosti, učenje digitalnih spretnosti;
c)   
predelava in trženje kmetijskih proizvodov: poslovno povezovanje v
kmetijstvu, varnost in kakovost (izboljšanje proizvodov, praks, procesov in
tehnologij za večjo produktivnost), razvoj novih proizvodov, uspešno prilagajanje
razmeram na trgu;
č)    druga
usposabljanja s področja kmetovanja.
(4) Vsebine iz prejšnjega odstavka, ki
se financirajo v skladu s 23. členom te uredbe, ne smejo biti del storitev
javnih služb ali financirane iz drugih javnih sredstev.
(5) Predmet podukrepa 1.1 niso
usposabljanja, ki so del javno veljavnih izobraževalnih programov poklicnega,
srednjega in višjega strokovnega izobraževanja ter javno veljavnih študijskih
programov.
(6) Vsebina in način izvedbe
usposabljanj, pogoji, ki jih mora izpolnjevati izvajalec usposabljanja, merila
za izbor najugodnejšega izvajalca in druge obveznosti izvajalca usposabljanj se
določijo v razpisni dokumentaciji za oddajo javnega naročila.
5. člen
(upravičenci – izvajalci usposabljanj)
(1) Upravičenci podukrepa 1.1 so
subjekti, ki so v skladu z zakonom, ki ureja javno naročanje, izbrani za
izvajanje usposabljanj iz prejšnjega člena.
(2) Informacija o izbranih
upravičencih iz prejšnjega odstavka se objavi v skladu z zakonom, ki ureja
javno naročanje, in na spletnih straneh ministrstva in agencije.
(3) Podatki o prejetih sredstvih
upravičencev iz prvega odstavka tega člena se objavijo na spletni strani
agencije v skladu s 111., 112. in 113. členom Uredbe 1306/2013/EU.
6. člen
(udeleženci)
(1) Usposabljanj se lahko udeležijo:
-       
fizične osebe, ki se ukvarjajo s kmetijsko dejavnostjo in so vpisane v
register kmetijskih gospodarstev (v nadaljnjem besedilu: RKG) kot nosilci
kmetijskih gospodarstev, namestniki nosilcev kmetijskih gospodarstev ali člani
kmetije;
-       
zaposleni pri pravnih ali fizičnih osebah, ki so registrirane za
kmetijsko dejavnost;
-       
lastniki, zakupniki in uporabniki gozdov;
-       
zaposleni pri pravnih ali fizičnih osebah, ki so registrirane za
gozdarsko dejavnost;
-       
zaposleni pri pravnih ali fizičnih osebah, ki so registrirane za
predelavo in trženje kmetijskih proizvodov;
-       
zaposleni pri pravnih in fizičnih osebah, ki izpolnjujejo pogoje za
člana partnerstva v skladu z uredbo, ki ureja izvajanje ukrepa Sodelovanje iz
Programa razvoja podeželja Republike Slovenije za obdobje 2014–2020, ter ne
izpolnjujejo pogojev iz prve in druge alineje tega odstavka.
(2) Udeleženci iz tretje in četrte
alineje prejšnjega odstavka:
-       
ne smejo biti podjetje v težavah v skladu s štirinajsto točko 2. člena
Uredbe 702/2014/EU;
-       
ne smejo imeti neporavnanih nalogov za izterjavo, izdanih s strani
Evropske komisije v skladu s petim odstavkom 1. člena Uredbe 702/2014/EU;
-       
niso prejeli oziroma niso v postopku pridobivanja pomoči iz drugih
nacionalnih sredstev za isto vsebino za obdobje, določeno v razpisni
dokumentaciji za oddajo javnega naročila.
(3) Podrobnejša opredelitev
udeležencev iz prvega odstavka tega člena in pogojev iz drugega odstavka tega
člena se glede na vsebino usposabljanj določi v razpisni dokumentaciji za
oddajo javnega naročila.
(4) Udeležba na usposabljanjih je za
udeležence usposabljanj brezplačna.
7. člen
(upravičeni stroški)
(1) Upravičeni stroški podukrepa 1.1
za udeležence usposabljanj iz prve, druge, pete in šeste alineje prvega odstavka prejšnjega člena
so stroški storitve organizacije in izvedbe usposabljanj v skladu s četrtim
odstavkom 14. člena Uredbe 1305/2013/EU.
(2) Upravičeni stroški podukrepa 1.1
za udeležence usposabljanj iz tretje in četrte alineje prvega odstavka
prejšnjega člena so stroški storitve organizacije in izvedbe usposabljanj v
skladu s točko (a) tretjega odstavka 38. člena Uredbe 702/2014/EU.
(3) Davek na dodano vrednost (DDV) ni
upravičen strošek iz prvega in drugega odstavka tega člena, razen kadar po
predpisih, ki urejajo DDV, le-ta ni izterljiv.
(4) Upravičeni stroški iz prvega in
drugega odstavka tega člena so stroški, nastali od datuma podpisa pogodbe, do
vložitve zadnjega zahtevka za izplačilo sredstev.
(5) Z datumom podpisa pogodbe se
šteje, da je pomoč po Uredbi 702/2014/EU dodeljena upravičencu.
(6) Do podpore za izvedbo
usposabljanj, ki se izvajajo na podlagi Uredbe 702/2014/EU, so upravičene le
tiste storitve, za katere je bila pisna ponudba predložena pred začetkom
izvajanja storitve v skladu s 6. členom Uredbe 702/2014/EU.
3. Podukrep 1.2 – Podpora za
demonstracijske aktivnosti in ukrepe informiranja
8. člen
(predmet podukrepa)
(1) Podukrep 1.2 je namenjen izvedbi
demonstracijskih projektov, ki so namenjeni praktičnemu prikazu uporabe
tehnologij, mehanizacije, postopkov, strojev, praks in drugih vsebin
demonstracijskih projektov v kmetijskem in gozdarskem sektorju ter pri predelavi in trženju kmetijskih
proizvodov, tudi tistih, ki prispevajo k ohranjanju in izboljšanju stanja
okolja, vključno s prilagajanjem in blaženjem podnebnih sprememb. Predmet podukrepa so tudi dejavnosti za
širjenje informacij, z namenom seznanitve udeležencev z znanjem, pomembnim za
njihovo delo. Te dejavnosti so lahko v obliki razstav, strokovnih srečanj,
predstavitev ali informacij v tiskanih ali elektronskih medijih, pri čemer
gradiva ali dejanja ne smejo vključevati promocije posameznih izdelkov, ki bi
bili uporabljeni med izvedbo tega podukrepa.
(2) Vsebine iz prejšnjega odstavka, ki
se financirajo v skladu s 23. členom te uredbe, ne smejo biti del storitev
javnih služb ali financirane iz drugih javnih sredstev.
(3) Demonstracijski projekti iz prvega
odstavka tega člena se lahko izvajajo:
-       
na kmetijskih ali gozdarskih gospodarstvih;
-       
v okviru javne infrastrukture, kot so poskusni centri, kmetijska in
gozdna posestva ali v okviru izobraževalnih oziroma znanstveno-raziskovalnih
institucij.
(4) Predmet podukrepa 1.2 niso
demonstracijski projekti, ki so del javno veljavnih izobraževalnih programov
poklicnega, srednjega in višjega strokovnega izobraževanja ter javno veljavnih
študijskih programov.
(5) Vsebina in način izvedbe
demonstracijskih projektov, pogoji, ki jih mora izpolnjevati izvajalec
demonstracijskega projekta, merila za izbor najugodnejšega izvajalca in druge
obveznosti izvajalca demonstracijskega projekta se določijo v razpisni
dokumentaciji za oddajo javnega naročila.
9. člen
(upravičenci – izvajalci demonstracijskih
projektov)
(1) Upravičenci podukrepa 1.2 so
subjekti, ki so v skladu z zakonom, ki ureja javno naročanje, izbrani za
izvedbo demonstracijskih projektov.
(2) Informacija o izbranih
upravičencih iz prejšnjega odstavka se objavi v skladu z zakonom, ki ureja
javno naročanje, in na spletnih straneh ministrstva in agencije.
(3) Podatki o prejetih sredstvih
upravičencev iz prvega odstavka tega člena se objavijo na spletni strani
agencije v skladu s 111., 112. in 113. členom Uredbe 1306/2013/EU.
10. člen
(udeleženci)
(1) Demonstracijskih projektov se
lahko udeležijo:
-       
fizične osebe, ki se ukvarjajo s kmetijsko dejavnostjo in so vpisane v
RKG kot nosilci kmetijskih gospodarstev, namestniki nosilcev kmetijskih
gospodarstev ali člani kmetije;
-       
zaposleni pri pravnih ali fizičnih osebah, ki so registrirane za
kmetijsko dejavnost;
-       
lastniki, zakupniki in uporabniki gozdov;
-       
zaposleni pri pravnih ali fizičnih osebah, ki so registrirane za
gozdarsko dejavnost;
-       
zaposleni pri pravnih ali fizičnih osebah, ki so registrirane za
predelavo in trženje kmetijskih proizvodov.
(2) Udeleženci iz tretje in četrte
alineje prejšnjega odstavka:
-       
ne smejo biti podjetje v težavah v skladu s štirinajsto točko 2. člena
Uredbe 702/2014/EU;
-       
ne smejo imeti neporavnanih nalogov za izterjavo, izdanih s strani
Evropske komisije v skladu s petim odstavkom 1. člena Uredbe 702/2014/EU;
-       
niso prejeli oziroma niso v postopku pridobivanja pomoči iz drugih
nacionalnih sredstev za isto vsebino za obdobje določeno v razpisni
dokumentaciji za oddajo javnega naročila.
(3) Podrobnejša opredelitev
udeležencev iz prvega odstavka tega člena in pogojev iz drugega odstavka tega
člena se glede na vsebino demonstracijskega projekta določi v razpisni
dokumentaciji za oddajo javnega naročila.
(4) Udeležba na demonstracijskih
projektih je za udeležence demonstracijskih projektov brezplačna.
11. člen
(upravičeni stroški)
(1) Upravičeni stroški podukrepa 1.2
za udeležence demonstracijskih projektov iz prve, druge in pete alineje prvega
odstavka prejšnjega člena so stroški storitve organizacije in izvedbe
demonstracijskih projektov ter investicijski stroški v skladu s četrtim odstavkom 14. člena Uredbe 1305/2013/EU.
(2) Upravičeni stroški podukrepa 1.2
za udeležence demonstracijskih projektov iz tretje in četrte alineje prvega
odstavka prejšnjega člena so stroški storitve organizacije in izvedbe
demonstracijskih projektov ter investicijski stroški v skladu s točkama (a) in
(b) tretjega odstavka 38. člena Uredbe 702/2014/EU.
(3) Davek na dodano vrednost (DDV) ni
upravičen strošek iz prvega in drugega odstavka tega člena, razen kadar po
predpisih, ki urejajo DDV, le-ta ni izterljiv.
(4) Upravičeni stroški iz prvega in
drugega odstavka tega člena so stroški, nastali od datuma podpisa pogodbe do
vložitve zadnjega zahtevka za izplačilo sredstev.
(5) Z datumom podpisa pogodbe se
šteje, da je pomoč po Uredbi 702/2014/EU dodeljena upravičencu.
(6) Do podpore za izvedbo
demonstracijskih projektov, ki se izvajajo na podlagi Uredbe 702/2014/EU, so
upravičene le tiste storitve, za katere je bila pisna ponudba predložena pred
začetkom izvajanja storitve v skladu s 6. členom Uredbe 702/2014/EU.
III. Ukrep 2 – SLUŽBE ZA SVETOVANJE, SLUŽBE ZA POMOČ PRI
UPRAVLJANJU KMETIJ IN SLUŽBE ZA ZAGOTAVLJANJE NADOMEŠČANJA NA KMETIJAH
12. člen
(namen podukrepa)
(1) V okviru ukrepa 2 – Službe za
svetovanje, službe za pomoč pri upravljanju kmetij in službe za zagotavljanje
nadomeščanja na kmetijah se izvaja podukrep 2.1 – Podpora za pomoč pri uporabi
storitev svetovanja (v nadaljnjem besedilu: podukrep 2.1).
(2) Namen podukrepa 2.1 je izboljšanje
gospodarske in okoljevarstvene učinkovitosti, odpornosti kmetij ter prenosa
znanja na področjih dobrobiti živali, kmetijsko okoljsko podnebnih plačil ter
ekološkega kmetovanja.
13. člen
(predmet podukrepa)
(1) Predmet podukrepa 2.1 je izvedba
storitev individualnega svetovanja, ki se izvajajo za potrebe ukrepov DŽ, KOPOP
in EK, ter svetovanja na področju vsebin, ki za kmetijska gospodarstva pomenijo
dodatne spodbude za družbeni razvoj in razvoj gospodarstva.
(2) Vsebine svetovanj iz prejšnjega
odstavka so opredeljene v 17. do 20.a členu te uredbe.
(3) Vsebine iz prejšnjega odstavka, ki
se financirajo v skladu s 23. členom te uredbe, ne smejo biti del storitev
javnih služb ali financirane iz drugih nacionalnih sredstev.
14. člen
(upravičenci – izvajalci svetovanj)
(1) Upravičenci podukrepa 2.1 so
subjekti, ki so v skladu s tretjim odstavkom 15. člena Uredbe 1305/2013/EU in v
skladu z zakonom, ki ureja javno naročanje, izbrani za izvedbo svetovanj.
(2) Informacija o izbranih
upravičencih iz prejšnjega odstavka se objavi v skladu z zakonom, ki ureja
javno naročanje, in na spletnih straneh ministrstva ter agencije.
(3) Podatki o prejetih sredstvih
upravičencev iz prvega odstavka tega člena se objavijo na spletni strani
agencije v skladu s 111., 112. in 113. členom Uredbe 1306/2013/EU.
15. člen
(prejemniki storitev svetovanja)
Storitve svetovanj iz 12. člena te uredbe
so namenjene kmetijskim gospodarstvom in gospodarstvom, ki izpolnjujejo pogoje
iz 21. člena te uredbe.
16. člen
(upravičeni stroški)
(1) Upravičeni stroški podukrepa 2.1
so stroški storitve izvedbe svetovanja.
(2) Davek na dodano vrednost (DDV) ni
upravičen strošek iz prejšnjega odstavka, razen kadar po predpisih, ki urejajo
DDV, le-ta ni izterljiv.
(3) Upravičeni stroški iz prvega
odstavka so stroški, nastali od datuma podpisa pogodbe do vložitve zadnjega
zahtevka za izplačilo sredstev.
17. člen
(program aktivnosti)
(1) Program aktivnosti za posamezno
kmetijsko gospodarstvo je rezultat svetovalne storitve iz podukrepa 2.1, ki jo
zagotovijo izvajalci svetovanj posameznemu kmetijskemu gospodarstvu, ki
namerava vstopiti v ukrep
KOPOP oziroma v ukrep EK iz PRP 2014-2020 na podlagi 28. in 29. člena Uredbe
1305/2013/EU.
(2) Program aktivnosti opredeljuje
možen izbor operacij in zahtev za ukrep KOPOP oziroma ukrep EK ter možen izbor
kombinacij med zahtevami posameznega ukrepa ter med ukrepoma. Vsebuje
obrazložitve namena in načina izvajanja posamezne zahteve. Za posamezno kmetijsko
gospodarstvo izvajalci svetovanj izdelajo program aktivnosti le enkrat v
programskem obdobju 2014-2020, in sicer pred vstopom v ukrep KOPOP oziroma
ukrep EK.
(3) Program aktivnosti se izdela za celotno
kmetijsko gospodarstvo, razen za planino. Če ima kmetijsko gospodarstvo tudi
planino, s katero se vključi v ukrep KOPOP, se za to planino izdela ločen
program aktivnosti.
(4) V primeru
sprememb oziroma dopolnitev izbora zahtev in kombinacij ali dodajanja novih
površin na kmetijsko gospodarstvo pred oddajo zahtevka za ukrep KOPOP oziroma
ukrep EK v naslednjih letih trajanja obveznosti izvajalci svetovanj izdelajo
spremembo programa aktivnosti.
(5) Če
kmetijsko gospodarstvo vstopa tako v ukrep KOPOP kot v ukrep EK, izvajalci
svetovanj izdelajo skupen program aktivnosti.
(6) Vsebina
in način izdelave programa aktivnosti, pogoji, ki jih mora izpolnjevati
izvajalec programa aktivnosti, merila za izbor najugodnejšega izvajalca in
druge obveznosti izvajalca programa aktivnosti se določijo v razpisni
dokumentaciji za oddajo javnega naročila.
(7) Izdelava
programa aktivnosti je za kmetijsko gospodarstvo brezplačna.
18. člen
(program dobrobiti živali)
(1) Program dobrobiti živali za
gospodarstva (v nadaljnjem besedilu: program DŽ) je dokument, ki ga izdelajo
izvajalci svetovanj, v skladu s predpisom, ki ureja ukrep DŽ iz PRP 2014–2020,
na podlagi 33. člena Uredbe 1305/2013/EU.
(2) Če v okviru kmetijskega
gospodarstva obstaja več gospodarstev, ki imajo lastno G-MID številko, mora
biti program DŽ izdelan za vsako posamezno gospodarstvo, za katero nosilec
kmetijskega gospodarstva v okviru ukrepa DŽ uveljavlja operacijo DŽ – prašiči.
(3) Program DŽ obsega najmanj:
-       
popis podatkov o gospodarstvu, podatkov o plemenski čredi, tekačih in
pitancih ter podatkov o zdravstvenem stanju črede;
-       
svetovanje o potrebnih ukrepih za odpravo pomanjkljivosti, ugotovljenih
v pregledu gospodarstva;
-       
pregled zahtev, ki jih gospodarstvo izpolnjuje v skladu s predpisom, ki
ureja ukrep DŽ;
-       
določitev največjega dovoljenega števila živali, v primeru uveljavljanja
zahtev za večjo neovirano talno površino;
-       
izris tlorisa za posamezni gospodarski objekt, v katerem je bil
opravljen pregled izpolnjevanja zahtev, z vrisanimi boksi in vnesenimi
dimenzijami boksov;
-       
v primeru izpusta tudi izris tlorisa izpustov z vnesenimi dimenzijami.
(4) Program DŽ mora biti izdelan na
obrazcu in v skladu z navodili, ki jih ministrstvo in agencija objavita na
svojih spletnih straneh.
(5) Izvajalci svetovanj v skladu z
navodili iz prejšnjega odstavka izdelajo program DŽ oziroma posodobitev programa
DŽ za nosilca kmetijskega gospodarstva, ki namerava vložiti zahtevek za
operacijo DŽ – prašiči in na
dan izdelave programa DŽ redi število prašičev, ki je določeno kot vstopni
pogoj za ukrep DŽ v predpisu, ki ureja ukrep DŽ.
(6) Vsebina in način izdelave programa
DŽ, pogoji, ki jih mora izpolnjevati izvajalec programa DŽ, merila za izbor
najugodnejšega izvajalca in druge obveznosti izvajalca programa DŽ se določijo
v razpisni dokumentaciji za oddajo javnega naročila.
(7) Priprava programa DŽ je za nosilca
kmetijskega gospodarstva brezplačna.
19. člen
(obvezno individualno svetovanje)
(1) Obvezno individualno svetovanje
izvedejo izvajalci svetovanj na kmetijskem gospodarstvu, ki je vstopilo v ukrep
KOPOP oziroma ukrep EK, v skladu s predpisom, ki ureja izvajanje ukrepa KOPOP
in ukrepa EK. Če je kmetijsko gospodarstvo vstopilo tako v ukrep KOPOP in EK,
se obvezno individualno svetovanje izvede ločeno za vsak ukrep posebej.
(2) Vsebina in način obveznega
individualnega svetovanja, pogoji, ki jih mora izpolnjevati izvajalec
individualnega svetovanje, merila za izbor najugodnejšega izvajalca in druge
obveznosti izvajalca obveznega individualnega svetovanja se določijo v razpisni
dokumentaciji za oddajo javnega naročila.
(3) Obvezno individualno svetovanje je
za nosilca kmetijskega gospodarstva brezplačno.
20. člen
(individualni načrt preusmeritve KMG iz
konvencionalne v ekološko pridelavo)
(1) Izvajalci svetovanj za kmetijsko
gospodarstvo, ki se je odločilo za preusmeritev v prakse in metode ekološkega
kmetovanja, izdelajo individualni načrt preusmeritve KMG iz konvencionalne v
ekološko pridelavo (v nadaljnjem besedilu: načrt PEK) v skladu z določbami
predpisa, ki ureja ukrep EK.
(2) Izvajalci svetovanj v skladu z
navodili iz četrtega odstavka tega člena izdelajo načrt PEK za kmetijsko gospodarstvo,
ki je v prvem letu preusmeritve v metode in prakse ekološkega kmetovanja.
(3) Načrt PEK obsega najmanj popis:
-       
podatkov o kmetijskem gospodarstvu;
-       
podatkov o zemljiščih ter živalih na kmetijskem gospodarstvu;
-       
popis ukrepov in možnosti preusmeritve (vključno z načrtom rastlinske
proizvodnje oziroma načrtom upravljanja ekološke enote za vzrejo živali).
(4) Načrt PEK mora biti izdelan na
obrazcu, ki ga ministrstvo in agencija objavita na svojih spletnih straneh.
(5) Vsebina in način izdelave načrta
PEK, pogoji, ki jih mora izpolnjevati izvajalec načrta PEK, merila za izbor
najugodnejšega izvajalca in druge obveznosti izvajalca načrta PEK se določijo v
razpisni dokumentaciji za oddajo javnega naročila.
(6) Izdelava načrta PEK je za nosilca
kmetijskega gospodarstva brezplačna.
20.a člen
(individualno svetovanje na področju
gospodarske učinkovitosti in izboljšanja odpornosti kmetij)
(1) Individualno
svetovanje na področju gospodarske učinkovitosti in izboljšanja odpornosti
kmetij izvedejo izvajalci svetovanj za posamezno kmetijsko gospodarstvo.
(2) Vsebina
in način individualnega svetovanja na področju gospodarske učinkovitosti in
izboljšanja odpornosti kmetij, pogoji, ki jih mora izpolnjevati izvajalec
svetovanja, merila za izbor najugodnejšega izvajalca svetovanja in druge
obveznosti izvajalca svetovanja se določijo v razpisni dokumentaciji za oddajo
javnega naročila.
(3) Individualno
svetovanje na področju gospodarske učinkovitosti in izboljšanja odpornosti kmetij
je za nosilca kmetijskega gospodarstva oziroma člane kmetijskega gospodarstva
brezplačno.
21. člen
(pogoji za gospodarstva in kmetijska
gospodarstva)
(1) Kmetijska gospodarstva, ki želijo
imeti izdelan program aktivnosti, morajo izpolnjevati vstopne pogoje za ukrep
KOPOP oziroma za ukrep EK v skladu s predpisom, ki ureja ukrep KOPOP in ukrep
EK.
(2) Pogoj za gospodarstva, ki želijo
imeti izdelan program DŽ, je, da izpolnjujejo vstopne pogoje za operacijo DŽ –
prašiči, določene v predpisu, ki ureja izvajanje ukrepa DŽ.
(3) Pogoj za kmetijska gospodarstva,
ki so prejemniki obveznega individualnega svetovanja, je, da je kmetijsko
gospodarstvo, ki je prejemnik obveznega individualnega svetovanja, vstopilo v
ukrep KOPOP oziroma ukrep EK.
(4) Pogoj za kmetijska gospodarstva,
ki želijo imeti izdelan načrt PEK, je, da se je kmetijsko gospodarstvo, ki se
prvo leto preusmerja v prakse in metode ekološkega kmetovanja prijavilo v
kontrolo ekološke pridelave pri organizaciji za kontrolo in certificiranje
ekološke pridelave oziroma predelave najpozneje do 31. decembra pred letom
vstopa v ukrep EK.
(5) Pogoj za nosilca oziroma člana
kmetijskega gospodarstva, ki je prejemnik individualnega svetovanja iz
20.a člena te uredbe, je, da je kmetijsko gospodarstvo, katerega nosilec
oziroma član je prejemnik individualnega svetovanja, vpisano v RKG.
IV. SKUPNE DOLOČBE
22. člen
(pregledi, izplačila, zmanjšanje ali
ukinitve plačil ter izločitve)
(1) Agencija izvaja upravne preglede
in preglede na kraju samem ter izvršuje izplačila za ukrepe iz te uredbe v
skladu z Uredbo 640/2014/EU, Uredbo 809/2014/EU, Uredbo 702/2014/EU in Uredbo
1306/2013/EU.
(2) V primeru neizpolnjevanja
obveznosti ali drugih zavez, določenih s pogodbo, se plačila zmanjšajo ali
ukinejo v skladu s 35. členom Uredbe 640/2014/EU oziroma se upravičenca izloči
v skladu s petim in šestim odstavkom 35. člena Uredbe 640/2014/EU.
(3) Podrobnejša določila v zvezi z
zmanjšanjem oziroma ukinitvijo plačil se določijo v pogodbi iz prejšnjega
odstavka.
(4) Če agencija v naknadnih pregledih,
izvedenih v skladu z Uredbo 809/2014/EU, ugotovi nepravilnosti izpolnjevanja
obveznosti, določenih v pogodbi iz drugega odstavka tega člena, zahteva vračilo
izplačanih sredstev skupaj z zakonitimi zamudnimi obrestmi od dneva prejema
sredstev.
(5) Agencija pred izplačilom podpore
iz II. poglavja te uredbe, dodeljene v skladu z Uredbo 702/2014/EU, preveri,
ali udeleženec izpolnjuje pogoje iz drugega odstavka 6. člena in drugega
odstavka 10. člena te uredbe.
23. člen
(finančne določbe)
(1) Za ukrep Prenos znanja in
dejavnosti informiranja je v programskem obdobju 2014–2020 namenjenih do 7.218.750,00 eura.
(2) Za ukrep Službe za svetovanje,
službe za pomoč pri upravljanju kmetij in službe za zagotavljanje nadomeščanja
na kmetijah je v programskem obdobju 2014–2020 namenjenih do 6.568.000,00 eura.
(3) Intenzivnost pomoči za vse ukrepe
iz te uredbe znaša 100 % upravičenih stroškov.
(4) Podpora iz te uredbe se dodeli v
obliki subvencioniranih storitev in ne sme vključevati neposrednih plačil udeležencem
iz 6. in 10. člena te uredbe oziroma prejemnikom storitev svetovanja iz 15.
člena te uredbe. Navedena podpora se izplača upravičencem iz 5., 9. in
14. člena te uredbe.
(5) Plačilo storitve se izplača po
opravljeni storitvi, in sicer po postopkih in v rokih, določenih v pogodbi.
(6) Sredstva, namenjena za izvajanje
ukrepa iz prvega odstavka tega člena, se zagotovijo iz proračuna ministrstva v
višini 20 % in iz sredstev Evropskega kmetijskega sklada za razvoj podeželja v
višini 80 %.
(7) Sredstva, namenjena za izvajanje
ukrepa iz drugega odstavka tega člena, se zagotovijo iz proračuna ministrstva v
višini 25 % in iz sredstev Evropskega kmetijskega sklada za razvoj podeželja v
višini 75 %.
24. člen
(kumulacija oziroma združevanje pomoči)
(1) Pomoč po tej uredbi se v okviru
istih upravičenih stroškov ne sme kumulirati z drugimi državnimi pomočmi, če bi
bili s kumulacijo pomoči preseženi najvišji zneski oziroma intenzivnosti
pomoči, določenih z Uredbo 1305/2013/EU in Uredbo 702/2014/EU, ne glede na to,
ali se podpora za projekt ali dejavnost v celoti financira iz nacionalnih
sredstev ali pa se delno financira iz sredstev Evropske unije.
(2) Pomoč z upravičenimi stroški po
tej uredbi, dodeljena na podlagi Uredbe 702/2013/EU, se lahko kumulira z vsako
drugo državno pomočjo, če se navedeni ukrepi nanašajo na različne upravičene
stroške.
(3) Pomoč po tej uredbi se ne sme
združevati z nobeno pomočjo de minimis v zvezi z istimi upravičenimi
stroški, če bi bila s takim združevanjem presežena intenzivnost pomoči ali znesek
pomoči, ki sta določena v Uredbi 702/2014/EU.
25. člen
(hramba dokumentacije)
(1) Ministrstvo, agencija in upravičenec
hranijo vso dokumentacijo, ki
je bila podlaga za odobritev podpore po tej uredbi, deset let od dneva zadnjega
prejema sredstev iz te uredbe.
(2) Ministrstvo na spletni strani
http://www.mkgp.gov.si/si/delovna_podrocja/drzavne_pomoci/evidence objavi
podatke o shemi pomoči po tej uredbi v skladu z drugim in četrtim odstavkom 9.
člena Uredbe 702/2014/EU.

Uredba o ukrepih prenosa znanja in svetovanja
iz Programa razvoja podeželja Republike Slovenije za obdobje 2014–2020 (Uradni
list RS, št. 9/15) vsebuje naslednjo prehodno in
končno določbo:
»V. PREHODNA IN KONČNA DOLOČBA
26. člen
(prehodna
določba)
(1) Določbe te uredbe se začnejo
uporabljati, ko je PRP 2014–2020 potrjen s strani Evropske komisije in je o tem
objavljeno obvestilo v Uradnem listu Republike Slovenije.
(2) Obvestilo iz prejšnjega odstavka
objavi minister za kmetijstvo, gozdarstvo in prehrano.
(3) Ne glede na prvi odstavek tega
člena se lahko pogodbe, ki se nanašajo na vsebine, vezane na ukrepe DŽ, KOPOP
in EK, sklepajo od uveljavitve te uredbe.
(4) Ne glede na prvi odstavek tega
člena se zahtevki za pridobitev plačil za vsebine, vezane na ukrepe DŽ, KOPOP
in EK po tej uredbi, lahko vlagajo še pred potrditvijo PRP 2014–2020, o njih pa
se odloča v skladu s potrjenim PRP 2014–2020.
(5) Do izbora izvajalca svetovanja iz
14. člena te uredbe v skladu z zakonom, ki ureja javno naročanje, izvaja naloge
iz 17. člena te uredbe javna služba kmetijskega svetovanja.
27. člen
(začetek
veljavnosti)
Ta uredba začne veljati naslednji dan po
objavi v Uradnem listu Republike Slovenije.«.

Uredba o spremembah in dopolnitvah Uredbe o
ukrepih prenosa znanja in svetovanja iz Programa razvoja podeželja Republike
Slovenije za obdobje 2014–2020 (Uradni list RS, št. 68/16) vsebuje naslednjo prehodno in
končno določbo:
»PREHODNA IN KONČNA DOLOČBA
11. člen
(začeti
postopki)
Postopki, začeti na podlagi Uredbe o
ukrepih prenosa znanja in svetovanja iz Programa razvoja podeželja Republike
Slovenije za obdobje 2014–2020 (Uradni list RS, št. 9/15), se končajo na
podlagi Uredbe o ukrepih prenosa znanja in svetovanja iz Programa razvoja
podeželja Republike Slovenije za obdobje 2014–2020 (Uradni list RS, št. 9/15).
12. člen
(začetek
veljavnosti)
Ta uredba začne veljati naslednji dan po
objavi v Uradnem listu Republike Slovenije.«.

Uredba o spremembah in dopolnitvah Uredbe o
ukrepih prenosa znanja in svetovanja iz Programa razvoja podeželja Republike
Slovenije za obdobje 2014–2020 (Uradni list RS, št. 59/18) vsebuje naslednjo prehodno in
končno določbo:
»PREHODNA IN KONČNA DOLOČBA
10. člen
Postopki, začeti na podlagi Uredbe o
ukrepih prenosa znanja in svetovanja iz Programa razvoja podeželja Republike
Slovenije za obdobje 2014–2020 (Uradni list RS, št. 9/15 in 68/16), se
dokončajo v skladu z Uredbo o ukrepih prenosa znanja in svetovanja iz Programa
razvoja podeželja Republike Slovenije za obdobje 2014–2020 (Uradni list RS,
št. 9/15 in 68/16). 
11. člen
Ta uredba začne veljati naslednji dan po
objavi v Uradnem listu Republike Slovenije.«.

Uredba o spremembah in dopolnitvah Uredbe o
ukrepih prenosa znanja in svetovanja iz Programa razvoja podeželja Republike
Slovenije za obdobje 2014–2020 (Uradni list RS, št. 11/19) vsebuje naslednjo prehodno in
končno določbo:
»PREHODNA IN KONČNA DOLOČBA
4. člen
(začeti
postopki)
Postopki, začeti na podlagi Uredbe o
ukrepih prenosa znanja in svetovanja iz Programa razvoja podeželja Republike
Slovenije za obdobje 2014–2020 (Uradni list RS, št. 9/15, 68/16 in 59/18), se
končajo v skladu z Uredbo o ukrepih prenosa znanja in svetovanja iz Programa
razvoja podeželja Republike Slovenije za obdobje 2014–2020 (Uradni list RS, št.
9/15, 68/16 in 59/18). 
5. člen
(začetek
veljavnosti)
Ta uredba začne veljati naslednji dan po
objavi v Uradnem listu Republike Slovenije.«.

Uredba o spremembah Uredbe o ukrepih prenosa
znanja in svetovanja iz Programa razvoja podeželja Republike Slovenije za
obdobje 2014–2020 (Uradni list RS, št. 67/19) vsebuje naslednjo končno določbo:
»KONČNA DOLOČBA
2. člen
(začetek
veljavnosti)
Ta uredba začne veljati naslednji dan po
objavi v Uradnem listu Republike Slovenije.«.

Uredba
o spremembah in dopolnitvah Uredbe o ukrepih prenosa znanja in svetovanja iz
Programa razvoja podeželja Republike Slovenije za obdobje 2014–2020 (Uradni
list RS, št. 164/20)
vsebuje naslednjo prehodno in končno določbo:
»PREHODNA IN KONČNA DOLOČBA
7. člen
(začeti
postopki)
Postopki, začeti na podlagi Uredbe o
ukrepih prenosa znanja in svetovanja iz Programa razvoja podeželja Republike
Slovenije za obdobje 2014–2020 (Uradni list RS, št. 9/15,
68/16, 59/18, 11/19 in 67/19), se končajo v skladu z Uredbo o ukrepih prenosa
znanja in svetovanja iz Programa razvoja podeželja Republike Slovenije za
obdobje 2014–2020 (Uradni list RS, št. 9/15,
68/16, 59/18, 11/19 in 67/19).
8. člen
(začetek
veljavnosti)
Ta uredba začne veljati naslednji dan po
objavi v Uradnem listu Republike Slovenije.«.