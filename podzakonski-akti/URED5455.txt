1. člen
(vsebina)
S to uredbo se za uvoz živil neživalskega
izvora določajo pristojni organi, vstopne točke, pooblaščena uvozna mesta,
druge mejne kontrolne točke, nadaljnji prevoz pošiljke, poročanje Komisiji in
pristojbine za izvajanje:
-      
Uredbe Komisije (ES) št. 669/2009 z dne 24. julija 2009 o
izvajanju Uredbe (ES) št. 882/2004 Evropskega parlamenta in Sveta glede
poostrenega uradnega nadzora pri uvozu nekatere krme in nekaterih živil
neživalskega izvora ter spremembi Odločbe 2006/504/ES (UL L št. 194 z dne
25. 7. 2009, str. 11), zadnjič spremenjene z Uredbo Komisije (EU) št.
878/2010 z dne 6. oktobra 2010 o spremembi Priloge I k Uredbi (ES) št.
669/2009 o izvajanju Uredbe (ES) št. 882/2004 Evropskega parlamenta in Sveta
glede poostrenega uradnega nadzora pri uvozu nekatere krme in nekaterih živil
neživalskega izvora (UL L št. 264 z dne 7. 10. 2010, str. 1), (v
nadaljnjem besedilu: Uredba 669/2009/ES),
-      
Uredbe Komisije (ES) št. 1135/2009 z dne 25. novembra 2009 o uvedbi
posebnih pogojev za uvoz nekaterih izdelkov s poreklom ali poslanih s Kitajske
ter o razveljavitvi Odločbe Komisije 2008/798/ES (UL L št. 311 z dne
26. 11. 2009, str 3; v nadaljnjem besedilu: Uredba 1135/2009/ES),
-      
Uredbe Komisije (ES) št. 1151/2009 z dne 27. novembra 2009 o uvedbi
posebnih pogojev, ki veljajo za uvoz sončničnega olja s poreklom ali poslanega
iz Ukrajine zaradi tveganja onesnaženja z mineralnim oljem, in o razveljavitvi
Odločbe 2008/433/ES (UL L št. 313 z dne 28. 11. 2009, str. 36; v
nadaljnjem besedilu: Uredba 1151/2009/ES),
-      
Uredbe Komisije (ES) št. 1152/2009 z dne 27. novembra 2009 o uvedbi
posebnih pogojev, ki urejajo uvoz nekaterih živil iz nekaterih tretjih držav,
zaradi nevarnosti onesnaženja z aflatoksini in o razveljavitvi Odločbe
2006/504/ES (UL L št. 313 z dne 28. 11. 2009, str. 40; v nadaljnjem
besedilu: Uredba 1152/2009/ES),
-      
Uredbe Komisije (EU) št. 258/2010 z dne 25. marca 2010 o uvedbi
posebnih pogojev za uvoz gume guar, s poreklom ali poslane iz Indije, zaradi
tveganj onesnaženja s pentaklorofenolom in dioksini ter o razveljavitvi Odločbe
2008/352/ES (UL L št. 80 z dne 26. 3. 2010, str. 28; v nadaljnjem
besedilu: Uredba 258/2010/EU),
-       Odločbe Komisije z dne 20. decembra 2007 o
odobritvi predizvoznih pregledov zemeljskih oreškov in iz zemeljskih oreškov
pridobljenih proizvodov glede prisotnosti aflatoksinov, ki jih izvajajo
Združene države Amerike (UL L št. 11 z dne 15. 1. 2008, str. 12; v
nadaljnjem besedilu: Odločba 2008/47/ES), in
-      
Odločbe Komisije z dne 3. aprila 2008 o izrednih ukrepih glede
nedovoljenega gensko spremenjenega organizma »Bt 63« v riževih proizvodih (UL L
št. 96 z dne 9. 4. 2008, str. 29; v nadaljnjem besedilu: Odločba
2008/289/ES).
2. člen
(pristojni organi)
(1) Pristojni organ za izvajanje uredb
in odločb iz prejšnjega člena je ministrstvo, pristojno za kmetijstvo,
gozdarstvo in prehrano (v nadaljnjem besedilu: MKGP), razen v delu, ki se
nanaša na prehranska dopolnila in živila za posebne prehranske oziroma
zdravstvene namene, kjer je pristojni organ ministrstvo, pristojno za zdravje
(v nadaljnjem besedilu: MZ).
(2) Pristojni organ za izvajanje
uradnega nadzora nad izvajanjem te uredbe je Inšpektorat Republike Slovenije za
kmetijstvo, gozdarstvo in hrano (v nadaljnjem besedilu: IRSKGH), razen v delu,
ki se nanaša na prehranska dopolnila in živila za posebne prehranske oziroma
zdravstvene namene, kjer je pristojni organ Zdravstveni inšpektorat Republike
Slovenije (v nadaljnjem besedilu: ZIRS).
(3) Pri izvajanju uradnega nadzora
pristojna organa iz prejšnjega odstavka sodelujeta s carinskim organom.
3. člen
(vstopne točke)
(1) Vstopne točke morajo izpolnjevati
zahteve iz 4. člena Uredbe 669/2009/ES.
(2) Vstopne točke iz prejšnjega
odstavka se štejejo tudi za mesta prvega vnosa v skladu z Uredbo 1152/2009/ES,
za mesta prvega vstopa v skladu z Uredbo 1151/2009/ES, za točko prvega vstopa v
skladu z Odločbo 2008/47/ES in za mesta prvega dajanja na trg v skladu z
Odločbo 2008/289/ES.
(3) Seznam vstopnih točk IRSKGH je
določen v prilogi I, ki je sestavni del te uredbe, in je dostopen tudi na
spletni strani IRSKGH.
4. člen
(pooblaščena uvozna mesta)
(1) Pooblaščena uvozna mesta morajo
izpolnjevati zahteve iz prvega odstavka 6. člena Uredbe 1152/2009/ES.
(2) Seznam pooblaščenih uvoznih mest
je določen v prilogi II, ki je sestavni del te uredbe, in je dostopen tudi na
spletni strani IRSKGH in ZIRS.
4.a člen
(kontrolne točke)
Vstopne točke IRSKGH iz Priloge I te uredbe
in pooblaščena uvozna mesta iz Priloge II te uredbe se štejejo tudi za
kontrolne točke v skladu z Uredbo 258/2010/EU in Uredbo 1135/2009/ES.
5. člen
(druge mejne kontrolne točke)
V skladu z 19. členom Uredbe 669/2009/ES
lahko pristojni inšpektor odloči, da se, če na določeni vstopni točki ni
prostorov, potrebnih za izvedbo identifikacijskih in fizičnih pregledov,
navedeni pregled opravi na drugi mejni kontrolni točki. Za drugo mejno kontrolno
točko se štejejo pooblaščena uvozna mesta iz prejšnjega člena, pri čemer morajo
izpolnjevati zahteve iz 4. člena Uredbe 669/2009/ES.
6. člen
(nadaljnji prevoz pošiljk)
V skladu z 8. členom Uredbe 669/2009/ES
lahko pristojni inšpektor do znanih rezultatov fizičnih pregledov odobri prevoz
pošiljke iz določene vstopne točke do namembnega mesta, ki je pod carinskim
nadzorom.
7. člen
(poročanje Komisiji)
(1) MKGP predloži Komisiji poročilo v
skladu s 15. členom Uredbe 669/2009/ES, devetim odstavkom 7. člena Uredbe
1152/2009/ES, 5. členom Uredbe 1135/2009/ES, drugim odstavkom 10. člena Uredbe
258/2010/EU in 3. členom Odločbe 2008/289/ES. V poročilo se vključi tudi
podatke s področja krme v skladu s predpisom, ki ureja uradni nadzor krme
neživalskega izvora pri uvozu iz tretjih držav.
(2) ZIRS sporoči MKGP na njegovo
zahtevo podatke za poročila iz prejšnjega odstavka v delu, ki se nanaša na
prehranska dopolnila in živila za posebne prehranske oziroma zdravstvene
namene.
(3) MKGP sporoči Komisiji seznam
vstopnih točk iz 5. člena Uredbe 669/2009/ES, seznam pooblaščenih uvoznih mest
iz 6. člena Uredbe 1152/2009/ES, seznam kontrolnih točk iz tretjega odstavka 4.
člena Uredbe 1135/2009/ES in petega odstavka 5. člena Uredbe 258/2010/EU.
8. člen
(pristojbine za uvoz živil neživalskega
izvora iz tretjih držav)
(1) Ob uvozu živil neživalskega
izvora, ki so določena v prilogi I Uredbe 669/2009/ES, morajo nosilci živilske
dejavnosti ali njihovi predstavniki plačati pristojbine za uvoz živil
neživalskega izvora iz tretjih držav v višini:
-      
55 eurov na pošiljko do 50 ton,
-      
110 eurov na pošiljko nad 50 do 500 ton,
-      
420 eurov na pošiljko nad 500 ton.
(2) Ne glede na določbe prejšnjega
odstavka se ob uvozu tveganih pošiljk živil neživalskega izvora iz prejšnjega
odstavka, ki se prevažajo v razsutem stanju s plovili, zaračuna pristojbine za
uvoz živil neživalskega izvora iz tretjih držav v višini:
-      
600 eurov na plovilo s tovorom do 500 ton,
-      
1.200 eurov na plovilo s tovorom nad 500 do 2 000 ton,
-      
2.400 eurov na plovilo s tovorom nad 2 000 ton.
(3) Pristojbina iz prvega in drugega
odstavka tega člena je prihodek proračuna Republike Slovenije in se vplačuje na
poseben vplačilni račun, določen v skladu s predpisi, ki urejajo način
vplačevanja in razporejanja javnofinančnih prihodkov.
(4) Obveznost plačila pristojbine za
uvoz živil neživalskega izvora iz tretjih držav nastane z dnem, ko pristojni
inšpektor z osebnim imenom, datumom ter podpisom in žigom potrdi ustrezni del
dela II enotnega vstopnega dokumenta.
(5) Obveznost iz prejšnjega odstavka
mora vlagatelj plačati v 30 dneh od nastanka obveznosti.
(6) Če vlagatelj obveznosti iz
prejšnjega odstavka v roku ne izpolni, se mu pošlje pisni poziv, naj obveznost
plača v 15 dneh od prejema poziva.
(7) Če vlagatelj obveznosti ne izpolni
niti na podlagi pisnega poziva iz prejšnjega odstavka, pristojni inšpektor izda
odločbo o obveznosti plačila pristojbine za uvoz živil neživalskega izvora iz
tretjih držav.
(8) Če zavezanec pristojbine za uvoz
živil neživalskega izvora iz tretjih držav ne plača v predpisanem roku,
pristojni inšpektor izda odločbo o višini neplačanih obveznosti. Po predpisanem
roku preda zadevo v izterjavo davčnemu organu, ki je pristojen za vodenje
upravne izvršbe.
(9) V primeru preveč ali napačno
nakazane pristojbine za uvoz živil neživalskega izvora iz tretjih držav izvede
vračilo nadzornik vplačilnega podračuna na podlagi vloge upravičenca. Kritje
zagotavlja proračun Republike Slovenije.

Priloga
I: Seznam vstopnih točk IRSKGH
Priloga
II: Seznam pooblaščenih uvoznih mest 

Uredba o izvajanju uredb (ES) o uvozu
nekaterih živil neživalskega izvora iz tretjih držav (Uradni list RS, št. 31/10)
vsebuje naslednjo končno določbo:
»9. člen
(začetek
veljavnosti)
Ta uredba začne veljati naslednji dan po
objavi v Uradnem listu Republike Slovenije.«.

Uredba o spremembah in dopolnitvah Uredbe o
izvajanju uredb (ES) o uvozu nekaterih živil neživalskega izvora iz tretjih
držav (Uradni list RS, št. 83/10)
vsebuje naslednjo končno določbo:
»10. člen
Ta uredba začne veljati naslednji dan po
objavi v Uradnem listu Republike Slovenije.«.