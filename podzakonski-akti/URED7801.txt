1. člen
Republika Slovenija v letu 2019 izda zbirateljske kovance ob
100. obletnici priključitve Prekmurja k matični domovini v obsegu ter z
glavnimi znamenji in drugimi značilnostmi, določenimi s to uredbo.
2. člen
Ob 100. obletnici priključitve Prekmurja k matični domovini
Republika Slovenija izda:
-       
zlatnike z nominalno vrednostjo 100 eurov v količini 500 kovancev in
skupni nominalni vrednosti 50.000 eurov,
-       
srebrnike z nominalno vrednostjo 30 eurov v količini 1.500 kovancev in
skupni nominalni vrednosti 45.000 eurov ter
-       
zbirateljske dvokovinske kovance z nominalno vrednostjo 3 eure v
količini 59.750 kovancev in skupni nominalni vrednosti 179.250 eurov.
3. člen
(1) Zlatniki so izdelani iz zlata čistine 900/1000 z ravnimi
in reliefnimi površinami.
(2) Zlatnik tehta 7 gramov in ima premer 24 milimetrov. Pri
posameznem zlatniku je dovoljen odmik pri teži do – 1 ‰/+ 1 % in pri premeru do
+/– 0,1 milimetra.
4. člen
(1) Srebrniki so izdelani iz srebra čistine 925/1000 z
ravnimi in reliefnimi površinami.
(2) Srebrnik tehta 15 gramov in ima premer 32 milimetrov. Pri
posameznem srebrniku je dovoljen odmik pri teži do – 1 ‰/+ 1 % in pri premeru
do +/– 0,1 milimetra.
5. člen
(1) Zbirateljski dvokovinski kovanci so sestavljeni iz
kolobarja (zlitina: 75 % bakra, 20 % cinka, 5 % niklja) in jedra (zlitina: 75 %
bakra in 25 % niklja).
(2) Kovanec tehta 15 gramov in ima premer 32 milimetrov (od
tega jedro 22 milimetrov). Pri posameznem kovancu je dopusten odmik pri teži do
+/– 2 % in pri premeru do +/– 0,1 milimetra.
6. člen
Videz zbirateljskih kovancev iz 3., 4. in 5. člena te uredbe
je naslednji:
-       
sprednja stran:
V zgornjem desnem delu kovanca je izpisana
nominalna vrednost »100 EURO« (ali »30 EURO« ali »3 EURO«).
V spodnjem desnem delu kovanca je napis
»SLOVENIJA« in letnica »2019«.
-       
hrbtna stran:
V zgornjih dveh tretjinah kovanca je preplet
citata Jožefa Klekla st. – »Deca ste lüblene slovenske matere« – s
figuralno upodobitvijo štorklje v letu od desne proti levi, tj. od vzhoda proti
zahodu. V spodnjem desnem delu kovanca je napis »PRIKLJUČITEV PREKMURJA K
MATIČNI DOMOVINI«, pod napisom pa letnica »1919«.
7. člen
Zbirateljski kovanci, izdani na podlagi te uredbe, so okrogli
in po obodu nazobčani.
8. člen
Ta uredba začne veljati naslednji dan po objavi v Uradnem
listu Republike Slovenije.
Št. 00712-16/2018
Ljubljana, dne 4. oktobra 2018
EVA 2018-1611-0064
Vlada Republike Slovenije
Marjan Šarec l.r.
Predsednik