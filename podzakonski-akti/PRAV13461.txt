1. člen
Pravilnik o vsebini in obliki diplom na Visoki šoli Ravne na
Koroškem (v nadaljevanju: pravilnik) določa obliko, vsebino in postopek za
izdajo diplom na visokošolskem zavodu.
2. člen
Visoka šola Ravne na Koroškem (v nadaljevanju: VŠ Ravne)
izdaja naslednje diplome in potrdila o izobraževanju:
-      
diplome,
-      
dvojnike diplom in
-      
potrdila o opravljenih izpitih.
Navedene listine so javne listine.
3. člen
Diploma se izda po opravljenih obveznostih študijskega
programa za pridobitev izobrazbe.
Sestavni del diplome je »priloga k diplomi«. Sestavine
obrazca »Priloga k diplomi« določa Pravilnik o prilogi k diplomi (Uradni list
RS, št. 56/07 – s spremembami).
4. člen
VŠ Ravne podeljuje diplome o zaključenih študijskih programih
prve stopnje (visokošolski strokovni študijski program).
5. člen
Diploma vsebuje:
-      
polno ime samostojnega visokošolskega zavoda Visoka šola Ravne na
Koroškem,
-      
ime akreditiranega študijskega programa,
-      
stopnjo pridobljene izobrazbe,
-      
pridobljen strokovni naslov,
-      
ime in priimek kandidata ter datum in kraj njegovega rojstva.
Diploma ima zaporedno številko, datum diplomiranja, datum
izdaje, pečat VŠ Ravne ter podpis dekana VŠ Ravne.
Dimenzije diplome so 210 mm x 297 mm.
6. člen
Vse diplome in potrdila, ki jih izda VŠ Ravne, so sestavljena
v slovenskem jeziku.
Priloga k diplomi, ki je sestavni del diplome, je sestavljena
v slovenskem in angleškem jeziku. Vsebino priloge k diplomi določi minister,
pristojen za visoko šolstvo.
7. člen
O izdanih diplomah in potrdilih VŠ Ravne vodi evidenco v
skladu z zakonom in posebnimi predpisi.
8. člen
Če se pojavi utemeljen sum, da imetnik diplome ali potrdila
ni opravil s študijskim programom predpisanih obveznosti, uvede VŠ Ravne
skladno z veljavnimi predpisi ustrezne postopke.
9. člen
VŠ Ravne izda dvojnik diplome diplomantu, ki je ustrezno
preklical izgubljeno, uničeno ali odtujeno diplomo, če je iz evidence, ki jo
vodi VŠ Ravne, razvidno, da mu je bil po končanih študijskih obveznostih izdan
izvirnik diplome.
V gornjem desnem kotu na prvi strani je napisano, da gre za
dvojnik.
Na prvi strani dvojnika diplome se navedejo podatki, ki jih
mora po tem pravilniku vsebovati diploma, s tem, da se namesto lastnoročnega
podpisa pri podpisniku zapiše »l.r.«.
Na hrbtni strani dvojnika diplome dekan VŠ Ravne podpiše
klavzulo o skladnosti podatkov dvojnika diplome s podatki evidence, na temelju
katere se dvojnik diplome izdaja. Na hrbtni strani dvojnika diplome se odtisne
pečat VŠ Ravne.
V evidenco o izdanih diplomah se vpiše podatek o izdanem
dvojniku diplome, skupaj s podatki o preklicu izvirnika.
10. člen
Ta pravilnik začne veljati
naslednji dan po objavi v Uradnem listu Republike Slovenije.
v. d. dekanje
dr. Tadeja Primožič Merkač l.r.