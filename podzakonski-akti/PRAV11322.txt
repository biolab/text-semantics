1. SPLOŠNE DOLOČBE
1. člen
(vsebina)
S tem pravilnikom se določijo pogoji
sofinanciranja, merila za izbor in postopek izbire za sofinanciranje
realizacije slovenskih avdiovizualnih projektov (v nadaljevanju: projekt).
2. člen
(pomen izrazov)
Posamezni izrazi v tem pravilniku imajo
naslednji pomen:
1.    
»realizacija projekta« je proces, ki zajema priprave na snemanje,
snemanje, in postprodukcijo projekta;
2.    
»priprave na snemanje projekta« je faza v produkciji projekta, ki obsega
produkcijske aktivnosti do uvrstitve projekta v program sofinanciranja;
3.    
»snemanje projekta« je faza v produkciji projekta, ki obsega čas od
prvega do zadnjega snemalnega dne;
4.    
»postprodukcija projekta« je zaključna faza v produkciji projekta, ki
obsega vse produkcijske aktivnosti od zaključka snemanja projekta do dokončanja
projekta.
2. POGOJI SOFINANCIRANJA
3. člen
(Pogoji sodelovanja na javnem razpisu)
(1) Agencija sofinancira realizacijo
slovenskih avdiovizualnih projektov preko javnega razpisa (v nadaljevanju:
razpis).
(2) Za slovenske avdiovizualne
projekte se štejejo dela, ki so izvorno producirana v slovenskem jeziku ali
dela, ki so producirana v madžarskem in italijanskem jeziku, če so namenjena
madžarski ali italijanski narodni skupnosti, ki živita na območju Republike
Slovenije, ter dela slovenskega kulturnega izvora iz drugih področij umetnosti,
če so izražena kot individualne intelektualne stvaritve s področja
književnosti, znanosti in umetnosti in so izdelana oziroma primerna za
predvajanje v medijih.
(3) Podrobnejši pogoji sodelovanja in
sofinanciranja projektov se lahko določijo z besedilom razpisa.
4. člen
(omejitve sodelovanja na razpisu)
(1) Na razpisu agencije ne morejo biti
sofinancirane fizične ter pravne osebe in z njimi povezane osebe, opredeljene v
4. členu Zakona o Slovenskem filmskem centru, javni agenciji Republike
Slovenije (Uradni list RS, št. 77/10; v nadaljnjem besedilu: ZSFCJA), ki ob
prijavi na razpis nimajo poravnanih vseh zapadlih pogodbenih obveznosti do
agencije in ministrstva, pristojnega za kulturo.
(2) Na razpisu za sredstva agencije ne
morejo sodelovati osebe s projekti, namenjenimi marketingu in ekonomski
propagandi.
(3) Prijavitelj, ki je za prijavljeni
projekt na razpis že prejel javna sredstva, ne sme s sredstvi agencije kriti
istih stroškov, ki jih je kril sredstvi, prejetimi na drugem razpisu, na
podlagi katerega se sofinancirajo projekti iz javnih sredstev.
(4) Agencija ne sofinancira
prijavljenih projektov, ki so že bili sofinancirani na podlagi razpisov,
namenjenih za sofinanciranje projektov iz proračunske postavke za avdiovizualne
medije, ki jih je izvedlo ministrstvo, pristojno za kulturo ter projektov, ki
so bili sofinancirani na drugih razpisih realizacije filmskih projektov
agencije.
(5) Agencija ne sofinancira
prijavljenih projektov prijavitelja:
-      
če so bile z revizijo kateregakoli sofinanciranega projekta prijavitelja
s strani agencije v obdobju petih let pred objavo razpisa, ugotovljene
nepravilnosti in če prijavitelj v roku šestih mesecev od dokončanja revizije
le-teh ne odpravi;
-      
če prijavitelj v obdobju petih let pred objavo razpisa, na katerega se
prijavlja ni dokončal s strani ministrstva, pristojnega za kulturo ali agencije
sofinanciranega projekta ter ministrstvu, pristojnemu za kulturo oziroma
agenciji ni povrnil že izplačanih sredstev za nedokončan projekt;
-      
če prijavitelj v obdobju petih let pred objavo razpisa za katerikoli
sofinanciran projekt s strani agencije ni predložil agenciji revizije iz 15.
člena ZSFCJA;
-      
če projekt, sofinanciran iz javnih sredstev v roku enega leta po
dokončanju ni bil predvajan v enem izmed medijev.
5. člen
(ponovna prijava istega projekta na
razpis)
(1) Ob drugi in vsaki naslednji
prijavi istega projekta na razpis za sofinanciranje avdiovizualnih projektov,
na katerega je že bil prijavljen, mora prijavitelj pisno obrazložiti razloge za
ponovno prijavo in spremembe v prijavi.
(2) Projekt, ki ga je agencija že
financirala v enem od področij filmskih in avdiovizualnih dejavnosti, ne more
biti ponovno financiran iz istega področja filmske oziroma avdiovizualne
dejavnosti.
6. člen
(razpisna vrednost sofinanciranja)
(1) Projekti, prijavljeni na razpise
slovenskih avdiovizualnih dejavnosti, se sofinancirajo na podlagi veljavne
sheme državne pomoči, kar se navede v posameznem razpisu.
(2) Z besedilom razpisa se določita
okvirna vrednost razpisanih sredstev in najvišji možni znesek sofinanciranja
posameznih projektov, ki jih sofinancira agencija na podlagi razpisa, ob
upoštevanju omejitev ZSFCJA. Z razpisom se lahko določijo tudi prednostni
vsebinski kriteriji za izbor projektov.
3. MERILA ZA IZBOR
7. člen
(Sofinanciranje avdiovizualnih projektov)
(1) Namen sofinanciranja realizacije
projektov je omogočanje ustvarjalnosti in profesionalne izvedbe slovenske
avdiovizualne produkcije oziroma slovenskih avdiovizualnih del, namenjenih
predvajanju v medijih.
(2) Skladno s tem pravilnikom se lahko
sofinancirajo projekti:
-      
pravnih in fizičnih oseb, ki so registrirane za dejavnosti produkcije
filmov, video filmov, televizijskih oddaj (J59.110);
-      
izdajateljev vsebin, registriranih za produkcijo avdiovizualnih in/ali
filmskih del, ne glede na način razširjanja.
(3) Prijavitelji, katerih projekti se
bodo sofinancirali po tem pravilniku, morajo ob podpisu pogodbe predložiti
izjavo o programski volji izdajatelja medija, ki je vpisan v razvid medijev.
8. člen
(Merila za sofinanciranje avdiovizualnih
projektov)
Pristojna
strokovno programska komisija oceni in ovrednoti na razpis prijavljene
avdiovizualne projekte:

a)

ocena scenarija ali vsebinske zasnove projekta

50 točk


 

(upošteva se pomen projekta za razvoj ustvarjanja slovenskih
  avdiovizualnih del in za uveljavitev slovenske avdiovizualne produkcije doma
  in v tujini, pomen projekta za razvoj slovenske kulture in slovenskega jezika
  ter izvirnost in inovativnost v rabi medija ter utemeljenost izvedbe
  projekta)

 


b)

ocena režiserja

30 točk


 

-      
  odmevnost ustvarjalnega dela režiserja na avdiovizualnem področju

20 točk


 

-      
  ocena režijskega koncepta (kvaliteta, profesionalnost izvedbe,
  raznovrstnost, izvirnost, komunikativnost in aktualnost avtorjevega pristopa)

10 točk


c)

ocena »producenta«

20 točk


 

-      
  odmevnost producentovega dela na avdiovizualnem področju (strokovna in
  finančna kredibilnost glede na realizirane projekte)

15 točk


 

-      
  ocena okvirnega finančnega in terminskega načrta za produkcijo
  avdiovizualnega dela

5 točk

9. člen
(število točk)
(1) Posamezen projekt iz prejšnjega
člena je lahko ocenjen z največ 100 točkami.
(2) Z besedilom razpisa iz 8. člena
tega pravilnika se določi število točk, ki ga mora vsak prijavljeni projekt
doseči, da ga pristojna strokovno programska komisija predlaga direktorju v
sofinanciranje.
4. POSTOPEK IZBORA PROJEKTOV
10. člen
(potek postopka izbora projektov)
Razpisi se izvajajo po naslednjih fazah:
a.   uvedba postopka:
- priprava
podlag za sprejem sklepa o začetku postopka;
- sprejem
sklepa o začetku postopka;
- objava
razpisa;
b.   priprava vlog za obravnavo ter zavržbe:
- 
evidentiranje prispelih vlog;
- 
odpiranje vlog;
- 
pozivanje na dopolnitev nepopolnih vlog in njihovo dopolnjevanje;
- 
izdaja posamičnih sklepov o zavržbi nepopolnih in nepravočasnih vlog ter
vlog, ki jih niso vložile upravičene osebe;
c.   ocenjevanje in vrednotenje vlog:
- ocenjevanje
in vrednotenje ustreznih vlog,
- oblikovanje
končnega predloga strokovno programske komisije;
d.   izbor projektov oziroma programov: izdaja posamičnih odločb o
odobritvi ali zavrnitvi sofinanciranja projekta.
11. člen
(sklep)
Direktor agencije sprejme sklep o začetku
postopka za izbiro projektov, s katerim določi:
-      
razpisno področje s strokovno utemeljitvijo;
-      
postopek;
-      
okvirna vrednost razpisanih sredstev;
-      
datum objave;
-      
besedilo razpisa.
12. člen
(izvedba razpisa)
(1) Besedilo razpisa se objavi na
spletnem mestu agencije, v Uradnem listu Republike Slovenije pa se objavi informacija
o razpisu.
(2) Besedilo razpisa mora vsebovati
najmanj podatke, določene z zakonom, ki ureja uresničevanje javnega interesa za
kulturo.
(3) V času trajanja razpisa mora biti
razpisna dokumentacija dosegljiva vsem zainteresiranim na spletnem mestu in
sedežu agencije.
13. člen
(sprejemanje in evidentiranje vlog)
(1) Vloge se lahko oddajo na sedežu
agencije, pošljejo po pošti ali preko osebe, ki opravlja posredovanje vlog kot
svojo dejavnost. Kolikor razpis to omogoča, se vloge lahko oddajo tudi preko
spleta.
(2) Vsaka prispela vloga in njene
morebitne dopolnitve se evidentirajo kot ena zadeva.
(3) Uradna oseba agencije, ki sprejema
vloge, prispele na razpis, na vsaki vlogi jasno označi datum prejema oziroma
oddaje na pošti. Na enak način evidentira tudi vsako dopolnitev oziroma
spremembo vloge.
14. člen
(odpiranje vlog, prispelih na razpis)
(1) Vloge, prispele na razpis, odpre
komisija za odpiranje vlog, ki jo izmed zaposlenih na agenciji imenuje direktor
agencije. Odpiranju sme prisostvovati predstavnik prijavitelja, ki kandidira na
razpisu. Komisijo sestavljajo najmanj trije člani.
(2) O odpiranju vlog se piše zapisnik,
ki vsebuje najmanj naslednje podatke:
-      
naziv in sedež agencije;
-      
datum in čas začetka ter konca odpiranja vlog;
-      
imena navzočih ter odsotnih članov komisije;
-      
imena navzočih oseb, ki kandidirajo na razpisu, oziroma njihovih
predstavnikov;
-      
seznam prispelih vlog z navedbo šifre vloge, nazivom oziroma imenom
prijavitelja ter naslovom projekta in
-      
ugotovitve o pravočasnosti in popolnosti prispelih vlog ter o
upravičenosti oseb, ki so vloge podale.
(3) Komisija za odpiranje vlog
pripravi za vse popolne in pravočasne vloge upravičenih oseb (v nadaljnjem
besedilu: ustrezne vloge) skupno poročilo, ki mora vsebovati šifro vloge,
podatke o prijavitelju in naslov projekta.
(4) Na podlagi ugotovitve iz zapisnika
iz drugega odstavka tega člena, da je pravočasna vloga upravičene osebe
formalno nepopolna, pristojni uslužbenec agencije pozove stranko, da jo dopolni
v petih dneh od prejema poziva k dopolnitvi. Po izteku roka za dopolnitev,
komisija za odpiranje vlog sestavi zapisnik, ki vsebuje seznam formalno
nepopolnih vlog z navedbo šifre vloge, nazivom oziroma imenom prijavitelja ter
naslovom projekta in ugotovitve, ali so formalno nepopolne vloge pravočasno in
v celoti dopolnjene. Komisija za odpiranje vlog pripravi poročilo o vlogah, ki
so bile pravočasno in v celoti dopolnjene. Poročilo mora vsebovati podatke,
določene v prejšnjem odstavku.
15. člen
(zavrženje vlog)
(1) Na podlagi zapisnika o odpiranju
oziroma dopolnjevanju vlog iz prejšnjega člena direktor agencije s posamičnim
sklepom zavrže vlogo, ki ni pravočasna ali popolna ali ki je ni vložila
upravičena oseba.
(2) Vloga, prispela na razpis je
pravočasna, če je prispela v roku, določenem v besedilu razpisa.
(3) Vloga je popolna, če vsebuje vse
obvezne sestavine, ki jih določa besedilo razpisa. Za popolno se šteje tudi nepopolna
vloga, ki jo je stranka v celoti dopolnila v petih dneh od prejema poziva k
dopolnitvi. Vloga se šteje za popolno tudi v primeru, da se je prijavitelj na
isti razpis prijavil z več projekti in je samo eni od vlog priložil vse obvezne
sestavine.
(4) Upravičena oseba je tista oseba,
katere vloga izpolnjuje pogoje, določene v besedilu razpisa. Izpolnjevanje
pogojev se ugotavlja na podlagi obveznih dokazil in vloge stranke.
16. člen
(ocenjevanje in vrednotenje)
(1) Strokovno presojo in ocenjevanje
vseh pravočasnih in popolnih vlog upravičenih oseb izvede pristojna strokovno
programska komisija.
(2) Pristojna strokovno programska
komisija oceni prijavljene projekte po merilih, določenih s tem pravilnikom.
17. člen
(črtan)
18. člen
(poročilo strokovno programske komisije)
(1) Na podlagi ocene projektov
pristojna strokovno programska komisija pripravi direktorju agencije poročilo,
ki mora vsebovati:
-      
šifro vloge;
-      
podatke o prijavitelju;
-      
naslov projekta, navedenega v vlogi;
-      
mnenje in obrazložene ocene projektov, prijavljenih na razpis;
-      
predlog, kateri projekti naj se financirajo in kateri naj se zavrnejo.
(2) Poročilo iz prejšnjega odstavka
vsebuje tudi po prednostnem redu razvrščeno rezervno listo projektov ustreznih
vlog, ki lahko postanejo predmet sofinanciranja v primeru sprostitve ali
povečanja proračunskih sredstev ali rezervno listo, na podlagi katere se lahko
povečuje obseg sofinanciranja že odobrenih projektov.
19. člen
(odločitev direktorja)
(1) Po pridobitvi poročila strokovno programske komisije iz
prejšnjega člena tega pravilnika, direktor v roku petnajstih dni povabi
prijavitelje projektov, prijavljenih na razpis, ki jih je glede na število točk
strokovno programska komisija predlagala direktorju v sofinanciranje, na
usklajevanje finančnih, časovnih in vseh drugih modalitet izvedbe prijavljenega
projekta.
(2) O sofinanciranju prijavljenih projektov odloča direktor na
podlagi mnenj in obrazloženih ocen o prijavljenih projektih, podanih s strani
pristojnih strokovno programskih komisij agencije, razpoložljivih sredstev in
poslovno-programskega načrta dela, izpolnjevanja obveznosti producenta do
agencije (in Filmskega sklada Republike Slovenije kot njenega pravnega predhodnika)
po predhodno sklenjenih pogodbah. Pri odločitvi mora direktor upoštevati tudi
izvedljivost projekta glede na finančni načrt in predračun projekta.
(3) Če se direktor ne strinja z mnenji in ocenami posamezne strokovno
programske komisije o sofinanciranju projektov, lahko sprejme odločitev, ki ne
sledi mnenjem in ocenam strokovno programskih komisij agencije.
(4) V primeru iz prejšnjega odstavka mora direktor razloge za
takšno svojo odločitev obrazložiti. Obrazložitev mora direktor nemudoma
posredovati svetu agencije, ki mora na prvi naslednji seji o tem sprejeti
mnenje. Posredovanje obrazložitve razlogov iz prejšnjega stavka ne zadrži
odločitve direktorja.
(5) Agencija sofinancira projekte največ do 50 odstotkov vseh
izkazanih upravičenih stroškov. Ta omejitev ne velja za nizko proračunski,
mladinski ali otroški oziroma zahteven projekt, ki ga agencija sofinancira
največ do 80 odstotkov vseh izkazanih upravičenih stroškov.
(6) Zapisnik izvedbenega usklajevanja z vsemi usklajenimi modalitetami
projekta, ki ga podpišeta prijavitelj projekta in direktor, se doda v razpisno
dokumentacijo projekta in v primeru sofinanciranja projekta zavezuje
prijavitelja in agencijo.
(7) Če se prijavitelj vabilu na izvedbeno usklajevanje ne
odzove ali če finančnih, časovnih in vseh drugih modalitet izvedbe projekta ni
mogoče uskladiti, se šteje, da je prijavitelj odstopil od zahteve za
sofinanciranje projekta, na kar mora agencija prijavitelja v vabilu opozoriti.
(8) Ko se izvedbena usklajevanja iz prvega odstavka tega člena
končajo, direktor izda odločbe o sofinanciranju izbranih projektov.
20. člen
(pritožba)
(1) Zoper odločbo agencije ima
prijavitelj pravico do pritožbe v roku 15 dni od dneva njene vročitve. O
pritožbi odloča ministrstvo, pristojno za kulturo.
(2) Pritožba se vloži pisno ali ustno
na zapisnik pri agenciji. Vložena pritožba ne zadrži podpisa pogodb s prijavitelji
izbranih projektov za sofinanciranje.
(3) Predmet pritožbe ne morejo biti
merila za ocenjevanje vlog in pogoji razpisa.
5. UREDITEV MEDSEBOJNIH RAZMERIJ S POGODBO
21. člen
(pogodba)
(1) Na podlagi dokončne odločbe iz 19.
člena tega pravilnika se sklene pogodba, s katero se uredijo medsebojne pravice
in obveznosti agencije in prijavitelja, katerega projekt je bil sprejet v
sofinanciranje (v nadaljnjem besedilu: izbrani prijavitelj). Pogodba se glede
na določbe razpisa sklene za določen čas, vendar največ za dve leti od podpisa
pogodbe o sofinanciranju projekta.
(2) Agencija po pravnomočnosti
odločbe, s katero se posamezni projekt sprejme v sofinanciranje, pisno pozove
prijavitelja izbranega projekta na podpis pogodbe.
(3) Če izbrani prijavitelj projekta v
roku 15 dni po vročitvi poziva iz drugega odstavka tega člena ne sklene
predlagane pogodbe, se šteje, da je odstopil od sofinanciranja projekta z
javnimi sredstvi, da pogodba ni sklenjena in da je agencija prosta obveznosti,
ki bi zanjo izhajale iz odločbe o sofinanciranju, na kar mora biti izbrani
prijavitelj v vabilu oziroma pozivu predhodno opozorjen. Rok za podpis pogodbe
se lahko podaljša, če izbrani prijavitelj agenciji pisno sporoči objektivne
razloge za podaljšanje roka ali se lahko skrajša v skladu z roki, ki jih
urejajo predpisi o zaključku proračunskega leta.
22. člen
(vsebina pogodbe)
(1) Pogodba mora vsebovati naslednje
elemente:
1.    
pogodbene stranke (naziv oziroma ime, naslov, davčna številka, številka
transakcijskega računa in zastopnika izvajalca);
2.    
predmet pogodbe;
3.    
kateri namen in cilji pogodbe sestavljajo javni interes, kot je splošno
opredeljen v predpisu oziroma nacionalnem programu za kulturo;
4.    
cilje, ki bodo realizirani v obdobju sklenitve pogodbe zaradi
uresničitve namena pogodbe, roke, v katerih morajo biti cilji doseženi, in
kriterije za spremljanje njihovega uresničevanja;
5.    
trajanje pogodbe;
6.    
obseg, roke in način zagotavljanja sredstev agencije;
7.    
vrednost projekta in višino dodeljenih sredstev s strani agencije;
8.    
terminski plan porabe sredstev;
9.    
rok, do katerega lahko izbrani prijavitelj črpa proračunska sredstva;
10.  navedbo
dokazil in elementov zahtevka za izplačilo dodeljenih sredstev;
11.  skrbnike
pogodb vseh pogodbenih strank;
12.  določbo
o obveznosti poročanja o izvedbi projekta, obveznosti poročila o poteku in
rezultatih porabe dodeljenih sredstev oziroma najmanj zaključnega poročila;
13.  določbo,
da mora izbrani prijavitelj sproti obveščati agencijo o spremembah, ki lahko
vplivajo na izpolnitev pogodbenih obveznosti;
14.  določbo
o dolžnosti sodelovanja izbranega prijavitelja (izbrani prijavitelj se je
dolžan odzivati na poziv agencije po posredovanju dokumentacije in pojasnilih,
vezanih na izvedbo projekta);
15.  pravico
agencije, da spremlja in nadzira izvajanje pogodbe ter namensko porabo
proračunskih sredstev;
16.  določbo
o obveznosti producenta, da arhivira projektno obračunsko dokumentacijo za čas,
določen v pogodbi (vendar ne manj kot 5 let);
17.  določbo
o urejenosti avtorskih in sorodnih pravic na projektu – o prenosu materialnih
avtorskih pravic na producenta;
18.  določbo,
da mora izbrani prijavitelj ob nenamenski porabi dodeljenih sredstev ali ob
neizpolnitvi predmeta pogodbe že izplačana sredstva vrniti agenciji, skupaj z zakonitimi
zamudnimi obrestmi;
19.  določbe
o sankcijah zaradi neizpolnjevanja pogodbenih obveznosti;
20.  določbo
o obveznosti in o načinu obveščanja javnosti, da je predmet pogodbe
sofinanciran s strani agencije in
21.  podpis
in datum podpisa pogodbenih strank.
(2) Glede na posebnosti predmeta
pogodbe lahko pogodba vsebuje tudi druge elemente.
(3) V pogodbi o realizaciji projekta
je potrebno določiti tudi tehnični standard zapisa, rok oddaje dokončanega projekta
agenciji, ter pogoje oddaje arhivskega materiala.
23. člen
(tranše)
(1) Izplačila na podlagi sklenjene
pogodbe med agencijo in izbranim prijaviteljem se, če s pogodbo ni drugače
določeno, opravijo po tranšah.
(2) Izplačila tranš se opravijo v
skladu s predpisi o izplačilih iz državnega proračuna in ZSFCJA.
(3) Število tranš, višina posamezne
tranše, roki in pogoji za izplačilo tranš se določijo s pogodbo med agencijo in
izbranim prijaviteljem projekta.
(4) Prva tranša, ki je avans, lahko
znaša največ 25 odstotkov celotne obveznosti agencije in mora biti izplačana
najkasneje v tridesetih dneh po podpisu pogodbe in predložitvi listine o
zavarovanju za kvalitetno izvedbo sofinanciranega projekta v višini zneska, ki
je določen z besedilom razpisa.
(5) Agencija lahko izplača izbranemu
prijavitelju sofinanciranega projekta posamezno tranšo le, če je izbrani
izvajalec do zahtevka za izplačilo tranše izpolnil vse svoje pogodbene
obveznosti, ki jih je moral izpolniti za izplačilo posamezne tranše.
24. člen
(nižja ali višja poraba finančnih
sredstev)
(1) Izbranemu prijavitelju, ki za
izplačilo predloži dokumentacijo, ki izkazuje manjšo porabo sredstev od
predvidene po pogodbi, agencija izplača le toliko sredstev, za kolikor izkazuje
upravičeno porabo.
(2) Agencija lahko izplača izbranemu
prijavitelju le toliko sredstev, za kolikor je izbrani prijavitelj izkazal
upravičenih stroškov, nastalih pri aktivnostih, ki so v neposredni zvezi s
sofinanciranim projektom po pogodbi.
(3) Glede upravičenih stroškov, ki jih
agencija na podlagi sklenjene pogodbe sofinancira, se uporablja Pravilnik
Slovenskega filmskega centra, javne agencije Republike Slovenije o upravičenih
stroških (Uradni list RS, št. 60/11 in 82/11), z izjemo poglavja IV.
(4) Ne glede na določbo prejšnjega
odstavka, agencija sofinanciranim projektom ne sofinancira stroškov promocije
in distribucije.
25. člen
(izjemno povečanje odobrenih sredstev)
Ne glede na določbo prvega odstavka
prejšnjega člena, se višina odobrenih sredstev lahko izjemoma zviša največ za
10 odstotkov medsebojno dogovorjene vrednosti projekta.
26. člen
(odstopanje od vrednosti posamezne
postavke predračuna)
(1) Vrednosti posameznih postavk
znotraj posameznih sklopov predračuna lahko izbrani prijavitelji projektov
spreminjajo.
(2) Če je odstopanje po posameznem
sklopu predračuna večje od 30 odstotkov, vendar se bo to kompenziralo v okviru
predračunske vrednosti, mora producent o tem obvestiti agencijo.
(3) Ne glede na določbi prvega in
drugega odstavka tega člena, producent po sklenitvi pogodbe z agencijo iz 21.
člena tega pravilnika, za honorarje soavtorjev po zakonu, ki ureja avtorsko in
sorodne pravice ne sme izplačati nižjega zneska, kot ga je navedel v predračunu
prijave na razpis, razen če se soavtorji sofinanciranega projekta po pregledu
odobrene višine sofinanciranja s tem strinjajo.
27. člen
(spremljanje in spremembe pogodb)
(1) Skrbniki pogodb so odgovorni za
spremljanje izpolnjevanja pogodbenih obveznosti in namensko porabo sredstev.
(2) Izbrani prijavitelj projekta je
dolžan v osmih dneh obvestiti agencijo o spremembah, ki utegnejo vplivati na
izpolnitev njegovih obveznosti, določenih v pogodbi. Na podlagi obvestila lahko
agencija sklene z izbranim prijaviteljem projekta dodatek k pogodbi ali odstopi
od pogodbe in zahteva vrnitev že izplačanih sredstev s pripadajočimi zakonitimi
zamudnimi obrestmi.
(3) V primeru nastopa okoliščin iz
prejšnjega člena je izbrani prijavitelj projekta dolžan ukreniti vse, kar je v
njegovih močeh, da omeji škodljive posledice.
(4) Agencija ima pravico in dolžnost,
da izvedbo projekta v vseh fazah vsebinsko in finančno nadzira.
28. člen
(odstop od pogodbe)
(1) Agencija lahko odstopi od pogodbe,
če:
-      
izbrani prijavitelj projekta ni porabil sredstev skladno z namenom,
določenim v pogodbi;
-      
izbrani prijavitelj projekta ne izpolnjuje svojih pogodbenih obveznosti;
-      
izbrani prijavitelj projekta agencije ne obvesti o razlogih prekinitve,
spremembe in nemotenega poteka izvajanja financiranega projekta;
-      
agencija ob nadzoru sofinanciranega projekta ugotovi, da izbrani
prijavitelj projekta dodeljena sredstva uporablja negospodarno, nepregledno
oziroma v nasprotju z namensko porabo sredstev, določeno s predračunom
sofinanciranega projekta;
-      
agencija ugotovi, da obračunska dokumentacija, ki jo izbrani prijavitelj
projekta predloži vsebinsko ne ustreza finančnemu načrtu projekta, razen če je
agencija k spremembi finančnega načrta dala pisno soglasje;
-      
se izkaže, da sredstva za projekt, ki bi jih moral zagotoviti izbrani
prijavitelj projekta, niso v celoti zagotovljena oziroma plačilo stroškov
projekta ne poteka v skladu s predloženo obračunsko dokumentacijo;
-      
sofinanciran projekt ni končan v roku, dogovorjenim s to pogodbo, in se
pogodbene stranke pred iztekom roka niso dogovorile drugače;
-      
je izbrani prijavitelj pridobil sredstva na podlagi neresničnih in
zavajajočih podatkov;
-      
izbrani prijavitelj najkasneje do roka dokončanja sofinanciranega
projekta ne predloži predpogodbe ali pogodbe z izdajateljem medija, iz katere
izhaja, da bo sofinanciran projekt najkasneje v dveh letih po dokončanju,
uvrščen v programsko shemo izdajatelja medija in javno prikazan;
-      
v drugih primerih, kot to določa pogodba o sofinanciranju projekta.
(2) Če agencija odstopi od pogodbe iz
razlogov, navedenih v prejšnjem odstavku tega člena, mora izbrani prijavitelj
agenciji vrniti že izplačana sredstva, skupaj z zakonskimi zamudnimi obrestmi
od dneva nakazila do dneva vračila.
29. člen
(neutemeljeno neizpolnjevanje pogodbenih
obveznosti agencije)
(1) Če agencija neutemeljeno ne
izpolnjuje pogodbenih obveznosti, lahko izbrani prijavitelj projekta v roku
petnajstih dni od neizpolnjene zapadle obveznosti agencijo obvesti, da bo v
primeru, da agencija v roku sedmih dni od prejema obvestila ne bo izpolnila
zapadlih obveznosti do izbranega prijavitelja, do izpolnitve le-teh, prekinil z
realizacijo projekta.
(2) V primeru iz prvega odstavka tega
člena izbrani prijavitelj ni odgovoren za nastalo morebitno škodo, ki bi
nastala zaradi razloga iz prejšnjega odstavka.
30. člen
(nadaljevanje projekta z drugim
izvajalcem)
(1) Če agencija prekine pogodbo o
sofinanciranju projekta z izbranim prijaviteljem projekta iz razlogov,
navedenih v 28. členu tega pravilnika, in ob tem oceni, da je glede na fazo
realizacije smotrno projekt dokončati, se lahko agencija in izbrani prijavitelj
s pogodbo dogovorita o prenosu materialnih avtorskih pravic in izročitev vseh
materialnih sredstev in materialov, ki so bili do prekinitve pogodbe izdelani
ali pridobljeni za projekt, drugemu producentu, s katerim agencija podpiše
pogodbo o nadaljevanju realizacije in dokončanju projekta.
(2) Direktor agencije mora pred odločitvijo
o drugem producentu iz predhodnega odstavka predhodno pridobiti mnenje
pristojne strokovno programske komisije.
31. člen
(vključitev novega koproducenta)
Vključitev novega koproducenta po sklenitvi
pogodbe je možna s predhodnim soglasjem agencije.
32. člen
(navajanje sofinancerja v javnosti)
V uvodnih in zaključnih napisih ter
promocijskih materialih mora biti na posebej izpostavljenem in dobro vidnem
mestu navedeno, da je projekt nastal s finančno pomočjo agencije.

Pravilnik o izvedbi postopka izbire
projektov, pogojih in merilih za izbor avdiovizualnih projektov (Uradni list
RS, št. 54/12)
vsebuje naslednjo prehodno in končno določbo:
»PREHODNA IN KONČNA DOLOČBA
33. člen
(prehodna
določba)
Postopki, ki so se začeli pred
uveljavitvijo tega pravilnika se zaključijo v skladu z Uredbo o izvedbi rednega
letnega javnega razpisa za sofinanciranje projektov iz proračunske postavke za
avdiovizualne medije (Uradni list RS, št. 52/03, 35/04 in 34/06).
34. člen
(začetek
veljavnosti)
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o spremembah Pravilnika o
izvedbi postopka izbire projektov, pogojih in merilih za izbor avdiovizualnih
projektov (Uradni list RS, št. 43/14)
vsebuje naslednjo končno določbo:
»3. člen
Ta pravilnik začne veljati naslednji dan po
objavi v Uradnem listu
Republike Slovenije.«.