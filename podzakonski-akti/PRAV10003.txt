1. člen
S tem pravilnikom se sprejme gozdnogospodarski načrt gozdnogospodarske
enote Zgornje Dravsko polje (2010–2019), št. 12‑09/10
z dne 25. 8. 2010, ki ga je za obdobje od 1. Januarja 2010 do 31. decembra 2019
izdelal Zavod za gozdove Slovenije, Območna enota Maribor.
2. člen
Gozdnogospodarska enota Zgornje Dravsko polje, ki meri 11.212,82
ha, se nahaja v Gozdnogospodarskem območju Maribor, v občinah Maribor, Rače ‑ Fram, Starše, Hoče ‑ Slivnica in Miklavž na Dravskem polju,
oziroma v katastrskih občinah Brezje, Tezno, Pobrežje, Zrkovci, Dogoše, Bohova,
Dobrava, Rače, Ješenca, Podova, Gorica, Loka pri Rošnji, Starše, Zlatoličje, Prepolje,
Marjeta na Dravskem polju, Rogoza, Bohova, Slivnica, Orehova vas, Hotinja vas,
Miklavž na Dravskem polju in Skoke.
3. člen
V gozdnogospodarski enoti Zgornje Dravsko polje je s 1.
januarjem 2010 ugotovljeno naslednje stanje gozdov:
a)    
lastništvo: 80,20% zasebnih gozdov v lasti fizičnih ali pravnih oseb,
17,10% državnih gozdov in 2,70% gozdov lokalnih skupnosti;
b)    
površina: 2.336,54 ha, od katere je 1.409,71 ha večnamenskih gozdov,
45,69 ha gozdov s posebnim namenom, v katerih gozdnogospodarski ukrepi niso
dovoljeni, 813,99 ha gozdov s posebnim namenom, v katerih so gozdnogospodarski ukrepi
dovoljeni, in 67,15 ha varovalnih gozdov;
c)    
lesna zaloga: 302,3 m3/ha, od tega 168,7 m3/ha
iglavcev in 133,6 m3/ha listavcev;
d)    
tekoči letni prirastek: 8,48 m3/ha, od tega 4,81 m3/ha
iglavcev in 3,67 m3/ha listavcev.
4. člen
(1) V gozdnogospodarskem načrtu gozdnogospodarske enote
Zgornje Dravsko polje (2010–2019) je ob upoštevanju usmeritev iz
gozdnogospodarskega načrta Gozdnogospodarskega območja Maribor, izdelanega za
obdobje od 1. Januarja 2001 do 31. decembra 2010, ugotovljenega stanja gozdov, analize
preteklega gospodarjenja, zakonitosti razvoja gozdov ter pridobljenih spoznanj
pri spremljanju razvoja gozdov v gozdnogospodarski enoti Zgornje Dravsko polje
določeno, da so najbolj poudarjene funkcije gozdov, ki določajo način
gospodarjenja z gozdom:
-       
ekološke funkcije na površini 951,02 ha in
-       
socialne funkcije na površini 349,26 ha.
(2) Na podlagi funkcij gozdov in njihovega ovrednotenja so v
gozdnogospodarskem načrtu gozdnogospodarske enote Zgornje Dravsko polje
(2010–2019) določeni cilji gospodarjenja z gozdom in gozdnim prostorom ter
usmeritve za njihovo doseganje.
5. člen
(1) Na podlagi ciljev in usmeritev iz drugega odstavka prejšnjega
člena so v gozdnogospodarski enoti Zgornje Dravsko polje za obdobje od 1.
januarja 2010 do 31. Decembra 2019 določeni naslednji ukrepi:
-       
najvišji možni posek v višini 112.943 m3, od tega 69.437 m3
iglavcev in 43.506 m3 listavcev,
-       
gojitvena dela, potrebna za ohranitev in razvoj gozdov, na površini
112,36 ha,
-       
nega drogovnjaka na površini 63,87 ha,
-       
varstvena dela, potrebna za zaščito pred divjadjo, in sicer zaščita
sadik gozdnega drevja z 59.200 tulci ter zaščita s 1.300 m ograje,
-       
nega habitatov prosto živečih živali, in sicer vzdrževanje grmišč na
površini 3 ha, vzdrževanje vodnih 3 virov, postavitev in vzdrževanje gnezdnic v
obsegu 2,25 delovnih dni.
(2) V gozdnogospodarskem načrtu gozdnogospodarske enote
Zgornje Dravsko polje (2010–2019) so določeni ukrepi in načini njihove izvedbe
tudi na ravneh rastiščnogojitvenih razredov in odsekov.
6. člen
Pri izdelavi gozdnogojitvenih načrtov za posamezne ekosisteme
in njihove dele v gozdnogospodarski enoti Zgornje Dravsko polje, v obdobju od
uveljavitve tega pravilnika do 31. decembra 2019, se morajo upoštevati cilji,
usmeritve in ukrepi, določeni v gozdnogospodarskem načrtu gozdnogospodarske enote
Zgornje Dravsko polje (2010–2019).
7. člen
Po en izvod gozdnogospodarskega načrta gozdnogospodarske enote
Zgornje Dravsko polje (2010–2019) je na vpogled na sedežu Zavoda za gozdove
Slovenije, Območne enote Maribor, Tyrševa 15, Maribor, na sedežu Zavoda za
gozdove Slovenije, Krajevne enote Maribor, Tyrševa 15, Maribor, in na Ministrstvu
za kmetijstvo, gozdarstvo in prehrano, Dunajska 22, Ljubljana, kjer se hrani
tudi dokumentacija v zvezi s postopkom sprejemanja gozdnogospodarskega načrta
gozdnogospodarske enote Zgornje Dravsko polje (2010–2019).
8. člen
Ta pravilnik začne veljati naslednji dan po objavi v Uradnem listu
Republike Slovenije.
Št. 007-523/2010
Ljubljana, dne 30. decembra 2010
EVA 2010-2311-0056
mag. Dejan Židan l.r.
Minister
za kmetijstvo, gozdarstvo in prehrano