1. člen
(vsebina)
Ta pravilnik določa status, naloge in način
delovanja stanovanjskega sveta (v nadaljnjem besedilu: svet).
2. člen
(status in naloge)
Svet je posvetovalno delovno telo ministra,
pristojnega za stanovanjske zadeve, in ima naslednje naloge:
-      
sodeluje pri pripravi in sprejemanju nacionalnega stanovanjskega
programa države ter pri pripravi njegovih morebitnih sprememb in dopolnitev;
-      
sodeluje pri usklajevanjih nacionalnih programov države s področja
drugih javnih politik z nacionalnim stanovanjskim programom;
-      
spremlja stanje na področju stanovanjske dejavnosti in izvajanje
nacionalnega stanovanjskega programa države ter uresničevanje njegovih ciljev;
-      
spremlja izvajanje stanovanjske in prostorske politike države in
lokalnih skupnosti;
-      
ocenjuje učinkovitost instrumentov oziroma tekoče stanovanjske politike
in sinergije sektorskih politik in ukrepov v zvezi s stanovanjskim področjem;
-      
oblikuje predloge za ukrepe iz pristojnosti ministrstva za stanovanjske
zadeve;
-      
oblikuje predloge za ukrepe iz pristojnosti drugih ministrstev v delu,
ki se nanaša na stanovanjsko politiko države;
-      
znotraj stanovanjske politike ocenjuje upoštevanje ciljev regionalnega
razvoja in varstva okolja ter izboljševanja kakovosti prostora, stanovanjskega
urbanizma, arhitekture in bivalnega okolja;
-      
oblikuje predloge za morebitne spremembe in dopolnitve, ki zadevajo
cilje in instrumente nacionalnega stanovanjskega programa in delovanja
institucij, pomembnih za stanovanjsko področje;
-      
daje predloge v zvezi z oblikovanjem stanovanjske politike ter
strategije udejanjanja nacionalnega stanovanjskega programa.
3. člen
(sestava sveta)
(1) Svet ima predsednika in
šest članov.
(2) Predsednik sveta je minister,
pristojen za stanovanjske zadeve (v nadaljnjem besedilu: minister).
(3) En član sveta je vsakokratni
direktor Stanovanjskega sklada Republike Slovenije, javnega sklada, preostalih
pet članov pa imenuje minister in so predstavniki:
-      
ministrstva, pristojnega za finance,
-      
ministrstva, pristojnega za socialne zadeve,
-      
združenja lastnikov nepremičnin,
-      
najemojemalcev,
-      
izvajalcev nepremičninskih storitev.
4. člen
(mandat)
(1) Mandat vseh članov preneha
s prenehanjem vsakokratnega mandata ministra.
(2) Novi minister lahko podaljša
mandat sveta in ga uskladi s svojim mandatom.
5. člen
(način delovanja)
(1) Svet se sestaja in deluje
na sejah. Seje sklicuje in vodi predsednik sveta. Vabilo na sejo se posreduje
po elektronski pošti.
(2) Če je predsednik sveta odsoten, ga
nadomešča po njegovem pooblastilu član sveta.
(3) Svet se sestaja po potrebi na
predlog predsednika sveta ali najmanj treh članov sveta.
(4) Če zahtevajo sklic seje sveta
člani sveta morajo utemeljitev zahteve za sklic poslati predsedniku po elektronski
pošti skupaj s predlogom za sklic.
(5) Sodelovanje v svetu je častna
funkcija. Sejnine in drugi stroški udeležbe se ne izplačujejo.
(6) Svet se sestane najmanj štirikrat
letno.
6. člen
(roki za gradivo)
(1) Za sejo sveta se vabila z
dnevnim redom in gradiva pošljejo članom sveta po elektronski pošti pet dni
pred sejo.
(2) Ne glede na prejšnji odstavek se
lahko v primeru, da gre za zadeve, ki so nujne, gradivo članom sveta pošlje tri
dni pred sejo.
7. člen
(odločanje)
(1) Seja sveta je sklepčna, če
je na njej prisotna več kot polovica članov.
(2) Sklepi sveta se sprejemajo z
javnim glasovanjem z dvigom rok.
(3) Sklep je sprejet, če zanj glasuje
večina navzočih članov.
8. člen
(sodelovanje na sejah)
Predsednik sveta lahko povabi na sejo tudi
predstavnike drugih državnih organov oziroma predstavnike raziskovalnih
institucij, predstavnike organizacij civilne družbe in drugih, ki bi lahko
sodelovali pri proučevanju in iskanju najprimernejših rešitev za zadeve iz
pristojnosti sveta.
9. člen
(zapisnik)
(1) O poteku seje se vodi
zapisnik, ki ga svet obravnava in potrjuje na naslednji seji.
(2) V zapisnik se na zahtevo vpišejo
tudi ločena mnenja članov sveta.
(3) Zapisnik podpiše predsednik sveta.
10. člen
(javnost dela)
(1) Seje sveta niso javne.
(2) O delu sveta javnost obvešča
njegov predsednik.
11. člen
(zagotavljanje pogojev za delo
Stanovanjskega sveta)
(1) Administrativne,
organizacijske in strokovne naloge za delo sveta opravlja ministrstvo,
pristojno za stanovanjske zadeve (v nadaljnjem besedilu: ministrstvo).
(2) Dokumentacija, vezana na seje
sveta, se hrani na ministrstvu.
12. člen
(prenehanje veljavnosti)
Z dnem uveljavitve tega pravilnika preneha
veljati Pravilnik o določitvi poslovnika o delu stanovanjskega sveta (Uradni
list RS, št. 78/09).
13. člen
(začetek veljavnosti)
Ta pravilnik začne veljati naslednji dan po
objavi v Uradnem listu Republike Slovenije.
Št. 007-286/2012/3
Ljubljana, dne 6. julija 2012
EVA 2012-2430-0145
Zvone
Černač l.r.
Minister
za infrastrukturo in prostor