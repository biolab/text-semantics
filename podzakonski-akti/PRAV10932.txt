1. člen
(1) Ta pravilnik določa:
-       
način izdaje, vsebino in obliko potrdila o
prijavi prebivanja za državljana države članice Evropske unije, dovoljenja za
stalno prebivanje za državljana države članice EU, dovoljenja za prebivanje za
družinskega člana državljana države članice EU in dovoljenja za prebivanje za
družinskega člana slovenskega državljana;
-       
obrazec prošnje za izdajo oziroma obnovo
potrdila o prijavi prebivanja za državljana države članice EU, obrazec prošnje
za izdajo dovoljenja za stalno prebivanje za državljana države članice EU,
obrazec prošnje za izdajo oziroma podaljšanje dovoljenja za začasno prebivanje
za družinskega člana državljana države članice EU ali slovenskega državljana in
obrazec prošnje za izdajo dovoljenja za stalno prebivanje za družinskega člana
državljana države članice EU oziroma slovenskega državljana;
-       
obrazec potrdila o vloženi prošnji za izdajo
oziroma obnovo potrdila o prijavi prebivanja za državljana države članice EU
ter obrazec potrdila o vloženi prošnji za izdajo oziroma podaljšanje dovoljenja
za začasno prebivanje za družinskega člana državljana države članice EU ali
slovenskega državljana;
-       
način označitve prenehanja potrdila o prijavi
prebivanja in dovoljenja za stalno prebivanje za državljana države članice EU
in dovoljenja za začasno in stalno prebivanje za družinskega člana državljana
države članice EU oziroma slovenskega državljana;
-       
postopek v primeru pogrešitve;
-       
ceno obrazca potrdila o prijavi prebivanja in dovoljenja
za stalno prebivanje za državljana države članice EU ter dovoljenja za začasno
in stalno prebivanje za družinskega člana državljana države članice EU oziroma
slovenskega državljana.
(2) Določbe tega pravilnika, ki se
uporabljajo za državljane držav članic EU, se uporabljajo tudi za državljane
držav članic Evropskega gospodarskega prostora.
2. člen
Potrdilo o prijavi prebivanja za državljana
države članice EU, dovoljenje za stalno prebivanje za državljana države članice
EU, dovoljenje za začasno in stalno prebivanje za družinskega člana državljana
države članice EU in dovoljenje za začasno in stalno prebivanje za družinskega
člana slovenskega državljana se izda v obliki izkaznice, kot samostojni dokument.
3. člen
Izkaznica iz prejšnjega člena vsebuje fotografijo osebe, ki
ji je izdana, in podatke o vrsti dovoljenja, roku veljavnosti dovoljenja
oziroma potrdila, priimku in imenu, državljanstvu, spolu in datumu rojstva
osebe, ki ji je izdana izkaznica, naslovu prebivališča v Republiki Sloveniji
ter podatke o organu, ki je izkaznico izdal, in datumu izdaje.
4. člen
Izkaznica iz 2. člena tega pravilnika je
plastificirana, velikosti 91 X 60 mm.
5. člen
Izkaznica iz 2. člena tega pravilnika se
izda na ustreznem obrazcu iz priloge št. 1 tega pravilnika.
6. člen
(1) Prošnja za izdajo oziroma obnovo
potrdila o prijavi prebivanja za državljana države članice EU, prošnja za
izdajo dovoljenja za stalno prebivanje za državljana države članice EU, ter
prošnja za izdajo oziroma podaljšanje dovoljenja za začasno prebivanje za
družinskega člana državljana države članice EU ali slovenskega državljana in
prošnja za izdajo dovoljenja za stalno prebivanje za družinskega člana državljana
države članice EU ali slovenskega državljana se vloži na obrazcu iz priloge št.
2 tega pravilnika.
(2) O vloženi prošnji za izdajo
oziroma obnovo potrdila o prijavi prebivanja za državljana države članice EU,
ter o vloženi prošnji za izdajo oziroma podaljšanje dovoljenja za začasno
prebivanje za družinskega člana državljana države članice EU ali slovenskega
državljana se izda potrdilo na obrazcu iz priloge št. 3 tega pravilnika.
7. člen
Prenehanje potrdila oziroma dovoljenja za
prebivanje se označi tako, da se izkaznico iz 2. člena tega pravilnika dvakrat
preluknja na mestu, kjer je fotografija. Tako preluknjano potrdilo oziroma
dovoljenje za prebivanje upravna enota stranki vrne.
8. člen
Pogrešitev, izgubo ali tatvino izkaznice iz
2. člena tega pravilnika mora tujec takoj, če to ni mogoče pa najpozneje v
osmih dneh, naznaniti katerikoli upravni enoti.
9. člen
Priloge št. 1, 2 in 3 so sestavni del tega
pravilnika in so objavljene skupaj z njim.
10. člen
Cena izkaznice je 2.25 eura.

Priloga
1: Obrazec potrdila o prijavi prebivanja za državljana države članice
Evropskega gospodarskega prostora; Obrazec dovoljenja za
stalno prebivanje za državljana države članice Evropskega gospodarskega
prostora, Obrazec dovoljenja za prebivanje za družinskega člana državljana
države članice Evropskega gospodarskega prostora; Obrazec dovoljenja za
prebivanje za družinskega člana slovenskega državljana
Priloga
2: Obrazec prošnje za izdajo oziroma obnovo potrdila o prijavi prebivanja za
državljana države članice Evropskega gospodarskega prostora; Obrazec prošnje za
izdajo dovoljenja za stalno prebivanje za državljana države članice Evropskega
gospodarskega prostora; Obrazec prošnje za izdajo oziroma podaljšanje
dovoljenja za začasno prebivanje za družinskega člana državljana države članice
Evropskega gospodarskega prostora ali Slovenskega državljana; Obrazec prošnje
za izdajo dovoljenja za stalno prebivanje za družinskega člana državljana
države članice Evropskega gospodarskega prostora ali Slovenskega državljana
Priloga
3: Obrazci potrdil o vloženi prošnji

Pravilnik o vsebini, obliki, načinu izdaje ter
prenehanja potrdil o prijavi prebivanja in dovoljenj za prebivanje za
državljane držav članic Evropske unije in njihove družinske člane ter družinske
člane slovenskih državljanov (Uradni list RS, št. 99/11)
vsebuje naslednjo končno določbo:
»11. člen
Ta pravilnik začne veljati petnajsti dan po
objavi v Uradnem listu Republike Slovenije.«.

Pravilnik o spremembi Pravilnika o vsebini,
obliki, načinu izdaje ter prenehanja potrdil o prijavi prebivanja in dovoljenj
za prebivanje za državljane držav članic Evropske unije in njihove družinske
člane ter družinske člane slovenskih državljanov (Uradni list RS, št. 90/12) vsebuje naslednjo končno določbo:
»2. člen
Ta pravilnik začne veljati naslednji dan po objavi v Uradnem listu Republike Slovenije.«.

Pravilnik o spremembi Pravilnika o vsebini,
obliki, načinu izdaje ter prenehanja potrdil o prijavi prebivanja in dovoljenj
za prebivanje za državljane držav članic Evropske unije in njihove družinske
člane ter družinske člane slovenskih državljanov (Uradni list RS, št. 65/13) vsebuje naslednjo končno določbo:
»2. člen
Ta pravilnik začne veljati peti dan po objavi v Uradnem listu Republike Slovenije.«.

Pravilnik o spremembah Pravilnika o vsebini,
obliki, načinu izdaje ter prenehanja potrdil o prijavi prebivanja in dovoljenj
za prebivanje za državljane držav članic Evropske unije in njihove družinske
člane ter družinske člane slovenskih državljanov (Uradni list RS, št. 6/15) vsebuje naslednjo končno določbo:
»3. člen
Ta pravilnik začne veljati 1. februarja
2015.«.