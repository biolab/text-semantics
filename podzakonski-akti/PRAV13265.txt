1. člen
S tem pravilnikom se sprejme gozdnogospodarski načrt
gozdnogospodarske enote Tuhinj-Motnik (2018–2027) št. 04-33/18 z dne
18. 9. 2018, ki ga je za obdobje od 1. januarja 2018 do
31. decembra 2027 izdelal Zavod za gozdove Slovenije, Območna enota
Ljubljana.
2. člen
Gozdnogospodarska enota Tuhinj-Motnik, ki meri 10.273,11 ha,
se nahaja v gozdnogospodarskem območju Ljubljana, v občini Kamnik, oziroma v
katastrskih občinah Zgornji Motnik, Motnik, Špitalič, Hribi, Zgornji Tuhinj,
Rakitovec, Pšajnovica, Šmartno, Hruševka, Znojile, Podhruška in Loke.
3. člen
V gozdnogospodarski enoti Tuhinj-Motnik je 1. januarja
2018 ugotovljeno naslednje stanje gozdov:
1.     
lastništvo: 97,1 % zasebnih gozdov v lasti fizičnih ali pravnih oseb,
2,4 % državnih gozdov ter 0,5 % gozdov lokalnih skupnosti;
2.     
površina: 7.115,23 ha, od katere je 7.080,43 ha večnamenskih ter 34,80
ha varovalnih gozdov;
3.     
lesna zaloga: 319,4 m3/ha, od tega 162,7 m3/ha
iglavcev in 156,7 m3/ha listavcev;
4.     
tekoči letni prirastek: 9,36 m3/ha, od tega 5,22 m3/ha
iglavcev in 4,14 m3/ha listavcev.
4. člen
(1) V gozdnogospodarskem načrtu gozdnogospodarske enote
Tuhinj-Motnik (2018–2027) je ob upoštevanju usmeritev iz gozdnogospodarskega
načrta gozdnogospodarskega območja Ljubljana, izdelanega za obdobje od
1. januarja 2011 do 31. decembra 2020, ugotovljenega stanja gozdov,
analize preteklega gospodarjenja, zakonitosti razvoja gozdov in pridobljenih spoznanj
pri spremljanju razvoja gozdov v gozdnogospodarski enoti Tuhinj-Motnik
določeno, da so najbolj poudarjene funkcije gozdov, ki določajo način
gospodarjenja z gozdom:
-       
proizvodne funkcije na površini 2.831,61 ha,
-       
ekološke funkcije na površini 1.152,93 ha ter
-       
socialne funkcije na površini 427,26 ha.
(2) Na podlagi funkcij gozdov in njihovega ovrednotenja
so v gozdnogospodarskem načrtu gozdnogospodarske enote Tuhinj-Motnik
(2018–2027) določeni cilji gospodarjenja z gozdom in gozdnim prostorom ter
usmeritve za njihovo doseganje.
5. člen
(1) Na podlagi ciljev in usmeritev iz drugega odstavka
prejšnjega člena so v gozdnogospodarski enoti Tuhinj-Motnik za obdobje od
1. januarja 2018 do 31. decembra 2027 določeni naslednji ukrepi:
1.     
najvišji možni posek v višini 516.813 m3, od tega 276.134 m3
iglavcev in 240.679 m3 listavcev;
2.     
gojitvena dela, potrebna za ohranitev in razvoj gozdov, na dejanski
površini 591,82 ha;
3.     
nega drogovnjaka na površini 169,31 ha ter
4.     
zaščita s 545 m ograje.
(2) V gozdnogospodarskem načrtu gozdnogospodarske enote
Tuhinj-Motnik (2018–2027) so določeni ukrepi in načini njihove izvedbe tudi na
ravneh rastiščnogojitvenih razredov in odsekov.
6. člen
Pri izdelavi gozdnogojitvenih načrtov za posamezne ekosisteme
in njihove dele v gozdnogospodarski enoti Tuhinj-Motnik v obdobju od
uveljavitve tega pravilnika do 31. decembra 2027 se morajo upoštevati
cilji, usmeritve in ukrepi, določeni v gozdnogospodarskem načrtu
gozdnogospodarske enote Tuhinj-Motnik (2018–2027).
7. člen
Po en izvod gozdnogospodarskega načrta gozdnogospodarske enote
Tuhinj-Motnik (2018–2027) je na vpogled na sedežu Zavoda za gozdove Slovenije,
Krajevne enote Kamnik, Tunjiška 21, 1240 Kamnik, na sedežu Zavoda za gozdove
Slovenije, Območne enote Ljubljana, Tržaška cesta 2, 1000 Ljubljana, in na
Ministrstvu za kmetijstvo, gozdarstvo in prehrano, Dunajska 22, 1000 Ljubljana,
kjer se hrani tudi dokumentacija v zvezi s postopkom sprejemanja
gozdnogospodarskega načrta gozdnogospodarske enote Tuhinj-Motnik (2018–2027).
8. člen
Ta pravilnik začne veljati naslednji dan po objavi v Uradnem listu
Republike Slovenije.
Št. 007-252/2018
Ljubljana, dne 18. decembra 2018
EVA 2018-2330-0010
dr. Aleksandra Pivec l.r.
Ministrica
za kmetijstvo, gozdarstvo in prehrano