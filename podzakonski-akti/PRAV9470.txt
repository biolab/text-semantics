1. člen
S tem pravilnikom se sprejme gozdnogospodarski načrt gozdnogospodarske
enote Kapla (2009–2018), št. 12‑15/09
z dne 18. 11. 2009, ki ga je za obdobje od 1. januarja 2009 do 31. decembra
2018 izdelal Zavod za gozdove Slovenije, Območna enota Maribor.
2. člen
Gozdnogospodarska enota Kapla, ki meri 3.728,11 ha, se nahaja
v Gozdnogospodarskem območju Maribor, v Občini Podvelka, oziroma v katastrskih
občinah Spodnja Kapla, Zgornji Vurmat in Ožbalt.
3. člen
V gozdnogospodarski enoti Kapla je s 1. januarjem 2009 ugotovljeno
naslednje stanje gozdov:
A)    
lastništvo: 84,10% zasebnih gozdov v lasti fizičnih ali pravnih oseb in
15,90% državnih gozdov;
B)    
površina: 2.840,16 ha, od katere je 2.676,15 ha večnamenskih gozdov in
164,01 ha varovalnih gozdov;
C)   
lesna zaloga: 352,9 m3/ha, od tega 231,5 m3/ha
iglavcev in 121,4 m3/ha listavcev;
D)   
tekoči letni prirastek: 7,75 m3/ha, od tega 5,24 m3/ha
iglavcev in 2,51 m3/ha listavcev.
4. člen
(1) V gozdnogospodarskem načrtu gozdnogospodarske enote Kapla
(2009–2018) je ob upoštevanju usmeritev iz gozdnogospodarskega načrta
Gozdnogospodarskega območja Maribor, izdelanega za obdobje od 1. januarja 2001
do 31. Decembra 2010, ugotovljenega stanja gozdov, analize preteklega gospodarjenja,
zakonitosti razvoja gozdov ter pridobljenih spoznanj pri spremljanju razvoja
gozdov v gozdnogospodarski enoti Kapla določeno, da so najbolj poudarjene
funkcije gozdov, ki določajo način gospodarjenja z gozdom:
-       
proizvodne funkcije na površini 2.600,95 ha,
-       
ekološke funkcije na površini 939,18 ha ter
-       
socialne funkcije na površini 239,80 ha.
(2) Na podlagi funkcij gozdov in njihovega ovrednotenja so v
gozdnogospodarskem načrtu gozdnogospodarske enote Kapla (2009–2018) določeni
cilji gospodarjenja z gozdom in gozdnim prostorom ter usmeritve za njihovo
doseganje.
5. člen
(1) Na podlagi ciljev in usmeritev iz drugega odstavka prejšnjega
člena so v gozdnogospodarski enoti Kapla za obdobje od 1. januarja 2009 do 31.
decembra 2018 določeni naslednji ukrepi:
-       
najvišji možni posek v višini 169.425 m3, od tega 115.511 m3
iglavcev in 53.914 m3 listavcev,
-       
gojitvena dela, potrebna za ohranitev in razvoj gozdov, na površini
568,24 ha,
-       
nega drogovnjaka na površini 89,64 ha,
-       
nega prebiralnega gozda na površini 299,00 ha,
-       
varstvena dela, potrebna za zaščito pred divjadjo, in sicer zaščita s
premazom na površini 12,80 ha, zaščita sadik gozdnega drevja s 90.875 tulci,
-       
nega habitatov prosto živečih živali, in sicer vzdrževanje travinj na
površini 9,87 ha ter sadnja plodonosnega drevja v obsegu 17,08 delovnih dni.
(2) V gozdnogospodarskem načrtu gozdnogospodarske enote Kapla
(2009–2018) so določeni ukrepi in načini njihove izvedbe tudi na ravneh
rastiščnogojitvenih razredov in odsekov.
6. člen
Pri izdelavi gozdnogojitvenih načrtov za posamezne ekosisteme
in njihove dele v gozdnogospodarski enoti Kapla, v obdobju od uveljavitve tega
pravilnika do 31. decembra 2018, se morajo upoštevati cilji, usmeritve in
ukrepi, določeni v gozdnogospodarskem načrtu gozdnogospodarske enote Kapla (2009–2018).
7. člen
Po en izvod gozdnogospodarskega načrta gozdnogospodarske enote
Kapla (2009–2018) je na vpogled na sedežu Zavoda za gozdove Slovenije, Območne
enote Maribor, Tyrševa 15, Maribor, na sedežu Zavoda za gozdove Slovenije,
Krajevne enote Podvelka, Podvelka 1, Podvelka in na Ministrstvu za kmetijstvo,
gozdarstvo in prehrano, Dunajska 58, Ljubljana, kjer se hrani tudi
dokumentacija v zvezi s postopkom sprejemanja gozdnogospodarskega načrta
gozdnogospodarske enote Kapla (2009–2018).
8. člen
Ta pravilnik začne veljati naslednji dan po objavi v Uradnem listu
Republike Slovenije.
Št. 322-01-12-19/01/9
Ljubljana, dne 26. novembra 2009
EVA 2009-2311-0044
prof. dr. Milan Pogačnik l.r.
Minister
za kmetijstvo,
gozdarstvo in prehrano