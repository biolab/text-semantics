1. člen
S tem pravilnikom se sprejme gozdnogospodarski načrt gozdnogospodarske
enote Rodni vrh (2004–2013), št. 12-30/04
z dne 18. januarja 2005, ki ga je za obdobje od 1. januarja 2004 do 31.
decembra 2013 izdelal Zavod za gozdove Slovenije, Območna enota Maribor.
2. člen
Gozdnogospodarska enota Rodni vrh, ki meri 6.072,63 ha, se
nahaja v Gozdnogospodarskem območju Maribor, v občinah Majšperk, Videm,
Podlehnik in Žetale, oziroma v katastrskih občinah Janški vrh, Zgornja Pristava,
Jurovci, Gorca, Dolena, Rodni vrh, Jablovec, Zakl, Dežno, Stanošina, Kozminci,
Strajna, Dobrina in Kočice.
3. člen
V gozdnogospodarski enoti Rodni vrh je z dnem 1. januarjem 2004
ugotovljeno naslednje stanje gozdov:
A)    
površina: 2.930,29 ha, od katere je 502,64 ha državnih gozdov, 2.321,03
ha zasebnih gozdov v lasti fizičnih oseb in 106,62 ha zasebnih gozdov v lasti
pravnih oseb;
B)    
lesna zaloga: 285,9 m3/ha, od tega 31,7 m3/ha iglavcev
in 254,2 m3/ha listavcev;
C)   
tekoči letni prirastek: 8,55 m3/ha, od tega 1,07 m3/
ha iglavcev in 7,48 m3/ha listavcev.
4. člen
(1) V gozdnogospodarskem načrtu gozdnogospodarske enote Rodni
vrh (2004–2013) je ob upoštevanju
usmeritev iz gozdnogospodarskega načrta Gozdnogospodarskega območja Maribor,
izdelanega za obdobje od 1. januarja 2001 do 31. decembra 2010, ugotovljenega
stanja gozdov, analize preteklega gospodarjenja, zakonitosti razvoja gozdov ter
pridobljenih spoznanj pri spremljanju razvoja gozdov v gozdnogospodarski enoti
Rodni vrh določeno, da so najbolj poudarjene funkcije gozdov, ki določajo način
gospodarjenja z gozdom,
-       
proizvodne funkcije na površini 2.903,59 ha,
-       
ekološke funkcije na površini 166,02 ha ter
-       
socialne funkcije na površini 26,7 ha.
(2) Na podlagi funkcij gozdov in njihovega ovrednotenja so v
gozdnogospodarskem načrtu gozdnogospodarske enote Rodni vrh (2004–2013) določeni cilji gospodarjenja z gozdom
in gozdnim prostorom ter usmeritve za njihovo doseganje.
5. člen
(1) Na podlagi ciljev in usmeritev iz drugega odstavka prejšnjega
člena so v gozdnogospodarski enoti Rodni vrh za obdobje od 1. januarja 2004 do
31. decembra 2013 določeni naslednji ukrepi:
-       
najvišji možni posek v višini 136.620 m3, od tega 15.006 m3
iglavcev in 121.614 m3 listavcev,
-       
gojitvena dela, potrebna za ohranitev in razvoj gozdov, na površini
549,97 ha,
-       
nega mlajšega drogovnjaka na površini 65,02 ha,
-       
varstvena dela, potrebna za zaščito pred divjadjo, in sicer zaščita s
količenjem ali tulci v obsegu 53.520 kosov ter vzdrževalna varstvena dela v
obsegu 164,5 delovnih dni,
-       
varstvena dela, potrebna za zaščito pred boleznimi in žuželkami, v
obsegu 118 delovnih dni,
-       
varstvena dela, potrebna za zaščito pred požari v obsegu 28 delovnih
dni,
-       
nega habitatov prosto živečih živali, in sicer vzdrževanje grmišč na
površini 2,03 ha, vzdrževanje vodnih površin v obsegu 6 delovnih dni ter
postavitev valilnic in druga podobna dela v obsegu 4 delovnih dni,
-       
gradnja gozdnih cest v dolžini 8,2 km,
-       
gradnja gozdnih vlak v dolžini 12,5 km.
(2) V gozdnogospodarskem načrtu gozdnogospodarske enote Rodni
vrh (2004–2013) so določeni ukrepi in
načini njihove izvedbe tudi na ravneh gospodarskih razredov in odsekov.
6. člen
Pri izdelavi gozdnogojitvenih načrtov za posamezne ekosisteme
in njihove dele v gozdnogospodarski enoti Rodni vrh v obdobju od uveljavitve
tega pravilnika do 31. Decembra 2013 se morajo upoštevati cilji, usmeritve in
ukrepi, določeni v gozdnogospodarskem načrtu gozdnogospodarske enote Rodni vrh
(2004–2013).
7. člen
Po en izvod gozdnogospodarskega načrta gozdnogospodarske enote
Rodni vrh (2004–2013) je na vpogled na
sedežu Zavoda za gozdove Slovenije, Območne enote Maribor, Tyrševa 15, Maribor,
na sedežu Zavoda za gozdove Slovenije, Krajevne enote Ptuj, Zoisova pot 5,
Ptuj, in na Ministrstvu za kmetijstvo, gozdarstvo in prehrano, Dunajska 58,
Ljubljana, kjer se hrani tudi dokumentacija v zvezi s postopkom sprejemanja
gozdnogospodarskega načrta gozdnogospodarske enote Rodni vrh (2004–2013).
8. člen
Ta pravilnik začne veljati naslednji dan po objavi v Uradnem listu
Republike Slovenije.
Št. 322-01-12-10/01/8
Ljubljana, dne 7. marca 2005.
EVA 2004-2311-0413
Ministrica
za kmetijstvo, gozdarstvo
in prehrano
Marija Lukačič l. r.