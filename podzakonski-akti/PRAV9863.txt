Uvodne določbe
1. člen
(1) S tem pravilnikom se ureja vsebina
poročil iz prvega, drugega in petega odstavka 77. člena ZRev‑2.
(2) Pojmi v tem pravilniku so
razumljeni tako, kot jih opredeljuje ZRev‑2.
Namen poročanja
2. člen
Namen poročanja po tem pravilniku je
preverjanje spoštovanja in izpolnjevanja zahtev ZRev‑2 ter nadziranje izvajanja
revizijskih družb oziroma opravljanja nalog pooblaščenih revizorjev.
Poročanje o spremembah po prvem
odstavku 77. člena
3. člen
Revizijska družba mora v roku 10 dni
poročati Inštitutu o spremembi vseh dejstev in okoliščin ter aktov, na podlagi
katerih je pridobila dovoljenje za opravljanje storitev revidiranja oziroma jih
je predložila v skladu z 69. členom ZRev‑2 ali so kako drugače pomembni za
presojanje izpolnjevanja pogojev revizijske družbe za opravljanje storitev
revidiranja.
Poročanje po drugem odstavku 77.
člena
4. člen
(1) Revizijska družba enkrat letno
(vsako leto posebej) do 31. maja poroča Inštitutu in Agenciji o:
-       
spremembah dejstev in okoliščin ter aktov, na podlagi katerih je
pridobila dovoljenje za opravljanje storitev revidiranja, in sicer tako, da v
poročilu opiše te spremembe za obdobje od 16. maja preteklega leta do
15. maja tekočega leta na ustreznem obrazcu iz priloge tega poročila;
-       
načinu izračuna zavarovalne vsote za zavarovane revizorjeve
odgovornosti;
-       
zaposlenih;
-       
vseh pogodbah o revidiranju računovodskih izkazov, ki so bile sklenjene
v obdobju od 16. maja preteklega leta do 15. maja tekočega leta;
-       
vseh pogodbah, ki jih je revizijska družba v obdobju med 16. majem
preteklega leta in 15. majem tekočega leta sklenila za opravljanje drugih
poslov dajanja zagotovil in poslov opravljanja dogovorjenih postopkov;
-       
število porabljenih ur za posamezne skupine članov revizijske ekipe za
vsako posa­mezno revizijo računovodskih izkazov.
(2) O načinu izračuna zavarovalne
vsote za zavarovanje revizorjeve odgovornosti iz druge alinee prvega odstavka
tega člena poroča revizijska družba Inštitutu in Agenciji tako, da za v času
poročanja veljavno polico sklenjenega zavarovanja navede podatke o:
-       
pogodbi z najvišjo ceno za storitev revidiranja v času sklepanja
(podaljševanje) zavarovanja;
-       
naročniku s katerim je bila sklenjena pogodba s prejšnje alinee;
-       
vsoti cen vseh pogodb za storitve revidiranja, sklenjenih v obdobju leta
dni pred dnevom sklenitve (podaljšanja) zavarovanja;
-       
zavarovalni vsoti;
-       
zavarovalnici;
-       
obdobju veljavnosti zavarovanja.
(3) O zaposlenih iz tretje alinee
prvega odstavka tega člena poroča revizijska družba Inštitutu in Agenciji tako,
da navede podatke o zaposlenih po stanju na dan 15. maj, in sicer:
-       
skupno število zaposlenih;
-       
imena in priimke redno zaposlenih pooblaščenih revizorjev;
-       
imena in priimke pooblaščenih revizorjev, ki z revizijsko družbo sodelujejo
na drugih pogodbenih podlagah, ter navedbo pravne podlage za sodelovanje z
revizijsko družbo;
-       
imena in priimke drugih pogodbenih sodelavcev, ter navedbo pravne
podlage za sodelovanje z revizijsko družbo;
-       
imena in priimke drugih redno zaposlenih na področju revidiranja, ki
sodelujejo v revizijskih ekipah za revidiranje računovodskih izkazov, z navedbo
let delovnih izkušenj;
-       
imena in priimke administrativnih delavcev na področju revidiranja;
-       
število zaposlenih na drugih področjih.
(4) O vseh pogodbah o revidiranju
računovodskih izkazov iz četrte alinee prvega odstavka tega člena, ki so bile
sklenjene v obdobju od 16. maja preteklega leta do 15. maja tekočega
leta poroča revizijska družba Inštitutu in Agenciji tako, da navede naslednje
podatke o vsaki posamezni pogodbi:
1.     
Firmo naročnika revizije (konsolidiranih) računovodskih izkazov;
2.     
Matično številko naročnika;
3.     
Sedež naročnika;
4.     
Velikost po kriterijih iz zakona, ki ureja gospodarske družbe;
5.     
Dejavnost naročnika;
6.     
Uvrščenost vrednostnih papirjev naročnika na organiziran trg vrednostnih
papirjev;
7.     
Datum pogodbe;
8.     
Predmet pogodbe;
9.     
Poslovno leto, ki je predmet revidiranja;
10.  
Pogodbeno ceno (brez vračunanega DDV);
11.  
Registrsko številko ključnega revizijskega partnerja, ob podpisu pogodbe
predvidenega za podpis revizijskega poročila;
12.  
Ime in priimek ključnega revizijskega partnerja, predvidenega za podpis
revizijskega poročila;
13.  
Navedba pravnega razmerja med ključnim revizijskim partnerjem in
revizijsko družbo;
14.  
S pogodbo načrtovano število ur ključnega revizijskega partnerja;
15.  
S pogodbo načrtovano število ur osebja z več kot dvema letoma izkušenj
pri reviziji, ne upoštevajoč ključnega revizijskega partnerja;
16.  
S pogodbo načrtovano število ur ostalega osebja v revizijski ekipi;
17.  
Znesek pogodbene cene, ki pokriva predvideno porabo časa ključnega
revizijskega partnerja;
18.  
Znesek pogodbene cene, ki pokriva predvideno porabo časa osebja z več
kot dvema letoma izkušenj pri reviziji, ne upoštevajoč ključnega revizijskega
partnerja;
19.  
Znesek pogodbene cene, ki pokriva predvideno porabo časa ostalega osebja
v revizijski ekipi;
20.  
Zaračunano ceno revidiranja (brez vračunanega DDV);
21.  
Dejansko opravljeno število ur ključnega revizijskega partnerja;
22.  
Dejansko opravljeno število ur osebja z več kot dvema letoma izkušenj
pri reviziji, ne upoštevajoč ključnega revizijskega partnerja;
23.  
Dejansko opravljeno število ur ostalega osebja v revizijski ekipi;
24.  
Registrsko številko ključnega revizijskega partnerja, ki je podpisal
revizijsko poročilo;
25.  
Ime in priimek ključnega revizijskega partnerja, ki je podpisal revizijsko
poročilo;
26.  
Znesek dejansko zaračunane cene, ki pokriva porabljen časa ključnega
revizijskega partnerja;
27.  
Znesek dejansko zaračunane cene, ki pokriva porabljen časa osebja z več
kot dvema letoma izkušenj pri reviziji, ne upoštevajoč ključnega revizijskega
partnerja;
28.  
Znesek dejansko zaračunane cene, ki pokriva porabljen časa ostalega
osebja v revizijski ekipi;
29.  
Vrsta mnenja v poročilu o revidiranju (konsolidiranih) računovodskih
izkazov;
30.  
Datum poročila o revidiranju (konsolidiranih) računovodskih izkazov;
31.  
Ime in priimek, pravno razmerje z revizijsko družbo, registrsko številko
ter porabljen čas za vsakega pooblaščenega revizorja, ki je poleg ključnega
revizijskega partnerja še sodeloval v revizijski ekipi;
32.  
Imena in priimki članov revizijske skupine z več kot dvema letoma
delovnih izkušenj, ne upoštevajoč ključnega revizijskega partnerja;
33.  
Imena in priimke ostalih članov revizijske skupine;
34.  
Ime in priimek veščaka(ov), ki je(so) bil(i) angažiran(i) pri
revidiranju v skladu z MSR 620 (Uporaba veščakovih storitev), področje za
katerega je(so) bil(i) angažiran(i) ter njegov(njihov) strokovni naziv.
(5) O vseh pogodbah, ki jih je
revizijska družba v obdobju med 16. majem preteklega leta in
15. majem tekočega leta sklenila za opravljanje drugih poslov dajanja
zagotovil in poslov opravljanja dogovorjenih postopkov iz pete alinee prvega
odstavka tega člena poroča revizijska družba Inštitutu in Agenciji tako, da
navede:
1.     
Firmo naročnika revizije (konsolidiranih) računovodskih izkazov;
2.     
Matično številko naročnika;
3.     
Sedež naročnika;
4.     
Velikost po kriterijih iz zakona, ki ureja gospodarske družbe;
5.     
Dejavnost naročnika;
6.     
Uvrščenost vrednostnih papirjev naročnika na organiziran trg vrednostnih
papirjev;
7.     
Predmet pogodbe;
8.     
Pogodbeno ceno (brez vračunanega DDV);
9.     
Registrsko številko ključnega revizijskega partnerja;
10.  
Ime in priimek ključnega revizijskega partnerja, odgovornega za
revizijsko poročilo;
11.  
Navedba pravnega razmerja med ključnim revizijskim partnerjem in
revizijsko družbo;
12.  
S pogodbo načrtovano število ur ključnega revizijskega partnerja;
13.  
S pogodbo načrtovano število ur ostalega osebja v revizijski ekipi;
14.  
Znesek pogodbene cene, ki pokriva predvideno porabo časa ključnega
revizijskega partnerja;
15.  
Znesek pogodbene cene, ki pokriva predvideno porabo časa ostalega osebja
v revizijski ekipi;
16.  
Zaračunano ceno revidiranja (brez vračunanega DDV);
17.  
Dejansko opravljeno število ur ključnega revizijskega partnerja;
18.  
Dejansko opravljeno število ur ostalega osebja v revizijski ekipi;
19.  
Znesek dejansko zaračunane cene, ki pokriva porabljen časa ključnega
revizijskega partnerja;
20.  
Znesek dejansko zaračunane cene, ki pokriva porabljen časa ostalega
osebja v revizijski ekipi;
21.  
Datum poročila o revidiranju;
22.  
Ime in priimek, pravno razmerje z revizijsko družbo, registrsko številko
ter porabljen čas za vsakega pooblaščenega revizorja, ki je poleg ključnega
revizijskega partnerja še sodeloval v revizijski ekipi;
23.  
Imena in priimke članov revizijske skupine z več kot dvema letoma
delovnih izkušenj, ne upoštevajoč ključnega revizijskega partnerja;
24.  
Imena in priimke ostalih članov revizijske skupine;
25.  
Ime in priimek veščaka(ov), ki je(so) bil(i) angažiran(i) pri
revidiranju v skladu z MSR 620 (Uporaba veščakovih storitev), področje za
katerega je(so) bil(i) angažiran(i) ter njegov(njihov) strokovni naziv.
Poročilo o razrešitvi ali odstopu
revizorja računovodskih izkazov po petem odstavku 77. člena
5. člen
(1) Revizijska družba s poročilom o
razrešitvi ali odstopu pisno obvestiti Inštitut in Agencijo o razlogih za
razrešitev ali odstop revizijske družbe v obdobju, za katero je veljalo imenovanje.
(2) V poročilu iz prvega odstavka tega
člena revizijska družba navede naslednje informacije:
-       
Naročnika – firmo pravne osebe, ki je sklenila pogodbo o revidiranju
računovodskih izkazov;
-       
matično številko naročnika;
-       
sedež naročnika;
-       
poslovno leto revidiranja;
-       
velikost naročnika (veliko, srednje ali majhno podjetje po sodilih
zakona, ki ureja gospodarske družbe);
-       
pogodbeno ceno brez vključenega DDV;
-       
datum prekinitve sklenjene pogodbe;
-       
razlog prekinitve pogodbe (razrešitev revizijske družbe ali odstop
revizijske družbe);
-       
v primeru razrešitve revizijske družbe revizijska družba navede razloge
za razrešitev in novo imenovano revizijsko družbo, če so ji te okoliščine
poznane;
-       
v primeru odstopa revizijske družbe od pogodbe le‑ta v poročilu natančno
opiše razloge, zaradi katerih je prekinila pogodbo o revidiranju računovodskih
izkazov in navede novo revizijsko družbo, ki je posel prevzela, če so ji te
okoliščine poznane.
(3) Poročilo iz tega člena se
posreduje v roku 10 dni po razrešitvi oziroma odstopu revizijske družbe od
pogodbe.
Način poročanja
6. člen
(1) Revizijska družba poročila iz 3.
člena posreduje Inštitutu, iz 5. člena pa Inštitutu in Agenciji v pisni obliki
z ustreznimi prilogami, ki dokazujejo navedbe v poročilih.
(2) Revizijska družba poročilo iz 4.
člena tega pravilnika posreduje Inštitutu in Agenciji. Obrazce in navodila za
poročanje predpiše Inštitut, objavijo pa se na spletnih straneh Agencije in
Inštituta. Revizijska družba mora poročilo izpolniti v skladu z navodili in ga
posredovati v pisni obliki ter v elektronski obliki na ustreznem nosilcu
podatkov, ki se ga priloži pisnemu poročilu. Poročilo v elektronski obliki mora
biti posredovano v obliki in formatu, kot je objavljen na spletnih straneh.
(3) Vsa poročila iz tega pravilnika se
Agenciji oziroma Inštitutu posreduje s priporočeno pošiljko oziroma vložijo
osebno v času uradnih ur.

Pravilnik o rednem letnem poročanju
revizijskih družb (Uradni list RS, št. 80/09)
vsebuje naslednjo prehodno in končni določbi:
»Prehodna in končni določbi
7. člen
(1) Revizijska družba poročilo iz
četrtega člena tega pravilnika v katerem zajame potrebne informacije za obdobje
od 16. maja 2009 do 15. maja 2010, prvič posreduje Inštitutu in
Agenciji do 31. maja 2010.
(2) Z dnem uveljavitve tega pravilnika
preneha veljati Seznam dokumentacije s katero je revizijska družba dolžna
poročati inštitutu na podlagi 55. člena ZRev‑1 (Uradni list RS, št. 65/02).
(3) Pravilnik začne veljati naslednji
dan po objavi v Uradnem listu Republike Slovenije.«.

Pravilnik o spremembi Pravilnika o rednem
letnem poročanju revizijskih družb (Uradni list RS, št. 38/13)
vsebuje naslednjo končno določbo:
»2. člen
Pravilnik začne veljati naslednji dan po
objavi v Uradnem listu Republike Slovenije.«.