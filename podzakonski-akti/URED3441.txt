I. SPLOŠNE DOLOČBE
1. člen
Ta uredba določa za območje Loga pod Mangartom, ki je
ogroženo zaradi pojava drobirskih tokov, meje ogroženega območja, razvrstitev
zemljišč na njem v razrede glede na stopnjo ogroženosti, pogoje in omejitve za
izvajanje dejavnosti in gradnje na teh zemljiščih.
2. člen
(1) Na območju Loga pod Mangartom, ogroženem zaradi pojava
drobirskih tokov (v nadaljnjem besedilu: ogroženo območje), so zemljišča
razvrščena v tri razrede glede na stopnjo ogroženosti: 
-       
zemljišča na območju velike ogroženosti, 
-       
zemljišča na območju srednje ogroženosti in 
-       
zemljišča na območju majhne ogroženosti. 
(2) Meje notranjih območij ogroženega območja iz prejšnjega
odstavka so izražene z lomnimi točkami v državnem koordinatnem sistemu. 
(3) Lomne točke zunanje meje območja velike ogroženosti ter
parcele, ki jih ta meja seka ali po meji katerih ta zunanja meja poteka, so
določene v prilogi 1, ki je sestavni del te uredbe. 
(4) Lomne točke zunanje meje območja srednje ogroženosti ter
parcele, ki jih ta meja seka ali po meji katerih ta zunanja meja poteka, so
določene v prilogi 2, ki je sestavni del te uredbe. 
(5) Lomne točke zunanje meje območja majhne ogroženosti ter
parcele, ki jih ta meja seka ali po meji katerih ta zunanja meja poteka, so
določene v prilogi 3, ki je sestavni del te uredbe. 
(6) Meje notranjih območij ogroženega območja iz prvega
odstavka tega člena so izrisane na karti v prilogi 4, ki je sestavni del te
uredbe.
3. člen
V tej uredbi uporabljeni pojmi imajo naslednji pomen: 
1.     
gradnja je izvedba gradbenih del po predpisih, ki urejajo graditev
objektov. Gradnja obsega gradnjo novega objekta, rekonstrukcijo objekta,
nadomestno gradnjo in odstranitev objekta, 
2.     
obstoječi objekt je objekt, ki je bil zgrajen ali se je uporabljal na
dan uveljavitve te uredbe, in objekt, za katerega je bilo pred uveljavitvijo te
uredbe pridobljeno gradbeno dovoljenje ali je bil za njihovo gradnjo odrejen
program priprave lokacijskega načrta.
II. PREPOVEDI IN OMEJITVE ZA GRADNJO
4. člen
(1) Na ogroženem območju je prepovedano graditi vse vrste
objektov razen tistih, za katere je gradnja na posameznem notranjem območju
ogroženega območja v tabeli 1 priloge 5, ki je sestavni del te uredbe, označena
s »+«. 
(2) Ne glede na določbe prejšnjega odstavka je na posameznem
notranjem območju ogroženega območja gradnja objekta dovoljena, če je v tabeli
1 priloge 5 te uredbe označena s »pd« in je za njo k projektnim rešitvam iz
projekta za pridobitev gradbenega dovoljenja izdano vodno soglasje. 
(3) Če gre za projekt za pridobitev gradbenega dovoljenja za
gradnjo objekta iz prejšnjega odstavka na območju, ki se ureja z lokacijskim
načrtom, preverja njene vplive na vodni režim vodnega telesa ministrstvo,
pristojno za vode (v nadaljnjem besedilu: ministrstvo), v postopku izdaje
mnenja k lokacijskemu načrtu.
5. člen
(1) Gradnja enostavnega objekta, za katero v skladu s
predpisi, ki ureja vrste zahtevnih, manj zahtevnih in enostavnih objektov in
pogoje za gradnjo teh objektov, ni treba pridobiti gradbenega dovoljenja, je
prepovedana, če je ta za posamezno notranje območje ogroženega območja v tabeli
2 priloge 5 te uredbe označena z »-«. 
(2) Gradnja enostavnega objekta iz prejšnjega odstavka je na
posameznem notranjem območju ogroženega območja dovoljena, če je v tabeli 2
priloge 5 te uredbe označena s »+«.
6. člen
(1) Za gradnjo stavbe izda ministrstvo vodno soglasje iz 4.
člena te uredbe, če je: 
-       
stavba tlorisno locirana tako, da deluje na drobirski tok kot cepilni
klin, in je postavljena na nasutem terenu in je v zatišju glede na smer
delovanja drobirskega toka ter ima povišan vhod in je na strani delovanja
drobirskega toka brez odprtin v kletni etaži, 
-       
stena stavbe, ki je obrnjena v smeri delovanja drobirskega toka, konstrukcijsko
oblikovana in dimenzionirana na udarno delovanje posameznih komponent
drobirskega toka in na njegov zajezni tlak in 
-       
za notranjo razporeditev prostorov v stavbi upoštevana smer delovanja
drobirskega toka. 
(2) Za rekonstrukcijo obstoječe stavbe izda ministrstvo vodno
soglasje iz 4. člena te uredbe, če projektne rešitve vključujejo izvedbo
gradbenih varstvenih ukrepov za zmanjšanje ogroženosti obstoječe stavbe zaradi
delovanja drobirskega toka v skladu s pogoji iz prejšnjega odstavka. 
(3) Če gre za projekt za pridobitev gradbenega dovoljenja za
gradnjo stavbe iz prvega odstavka te uredbe ali za rekonstrukcijo obstoječe
stavbe iz prejšnjega odstavka na območju, ki se ureja z lokacijskim načrtom, se
v njem podrobneje določijo tudi pogoji gradnje iz prejšnjih odstavkov tega
člena.
III. PRILAGODITEV OBSTOJEČIH OBJEKTOV
7. člen
(1) Lastnik obstoječe stanovanjske ali nestanovanjske stavbe
iz tabele 1 priloge 5 te uredbe, mora zagotoviti njeno odstranitev, če je
stavba na območju velike ogroženosti. 
(2) Lastnik obstoječega enostavnega objekta na območju velike
ogroženosti mora zagotoviti njegovo odstranitev, če je gradnja tega enostavnega
objekta v tabeli 2 priloge 5 te uredbe označena z »-«.
IV. KONČNA DOLOČBA
8. člen
Ta uredba začne veljati petnajsti dan po objavi v Uradnem
listu Republike Slovenije.
Št. 351-16/2004-1
Ljubljana, dne 29. julija 2004.
EVA 2004-2511-0222
Vlada Republike Slovenije
mag. Anton Rop l. r. 
Predsednik

Priloga
1: Območje velike ogroženosti
Priloga
2: Območje srednje ogroženosti
Priloga
3: Območje majhne ogroženosti
Priloga
4: Karta ogroženih območij
Priloga
5: Tabeli 1 in 2