I. SPLOŠNI DOLOČBI
1. člen
(vsebina pravilnika)
Ta pravilnik določa podrobnejše pogoje za vpis v evidenco
pridelovalcev in predelovalcev ekoloških in integriranih kmetijskih pridelkov
ali živil v delu, ki se nanaša na pridelovalce in predelovalce ekoloških
kmetijskih pridelkov ali živil, podrobnejše pogoje za vpis v evidenco
ekološkega rastlinskega razmnoževalnega materiala in rastlinskega
razmnoževalnega materiala iz preusmeritve, ekološko vzrejenih živali in
ekološko gojenih nedoraslih organizmov iz akvakulture ter za izvajanje:
-       
Uredbe (EU) 2018/848 Evropskega parlamenta in Sveta z dne 30. maja
2018 o ekološki pridelavi in označevanju ekoloških proizvodov in razveljavitvi
Uredbe Sveta (ES) št. 834/2007 (UL L št. 150 z dne 14. 6. 2018,
str. 1), zadnjič spremenjene z Delegirano uredbo Komisije (EU) 2022/474
z dne 17. januarja 2022 o spremembi Priloge II k Uredbi
(EU) 2018/848 Evropskega parlamenta in Sveta glede posebnih zahtev za pridelavo
in uporabo neekoloških sejancev, sejancev iz preusmeritve in ekoloških sejancev
ter drugega rastlinskega razmnoževalnega materiala (UL L št. 98 z dne
25. 3. 2022, str. 1), (v nadaljnjem besedilu: Uredba 2018/848/EU) in
-       
Izvedbene uredbe Komisije (EU) 2020/464 z dne 26. marca 2020 o
določitvi nekaterih pravil za uporabo Uredbe (EU) 2018/848 Evropskega
parlamenta in Sveta glede dokumentov, potrebnih za retroaktivno priznanje
obdobij za namen preusmeritve, pridelave ekoloških proizvodov in informacij, ki
jih predložijo države članice (UL L št. 98 z dne 31. 3. 2020,
str. 2), zadnjič spremenjene z Izvedbeno uredbo Komisije (EU) 2020/2042 z
dne 11. decembra 2020 o spremembi Izvedbene uredbe (EU) 2020/464 glede datuma
začetka njene uporabe in nekaterih drugih datumov v zvezi z uporabo Uredbe (EU)
2018/848 Evropskega parlamenta in Sveta o ekološki pridelavi (UL L št. 420
z dne 14. 12. 2020, str. 9), (v nadaljnjem besedilu: Izvedbena uredba
2020/464/EU).
2. člen
(pomen izrazov)
Izraza, uporabljena v tem pravilniku, pomenita:
-       
obrat javne prehrane je obrat javne prehrane v skladu z Uredbo (EU)
št. 1169/2011 Evropskega parlamenta in Sveta z dne 25. oktobra 2011 o
zagotavljanju informacij o živilih potrošnikom, spremembah uredb (ES)
št. 1924/2006 in (ES) št. 1925/2006 Evropskega parlamenta in Sveta
ter razveljavitvi Direktive Komisije 87/250/EGS, Direktive Sveta 90/496/EGS,
Direktive Komisije 1999/10/ES, Direktive 2000/13/ES Evropskega parlamenta in
Sveta, direktiv Komisije 2002/67/ES in 2008/5/ES in Uredbe Komisije (ES)
št. 608/2004 (UL L št. 304 z dne 22. 11. 2011, str. 18),
zadnjič spremenjeno z Uredbo (EU) 2015/2283 Evropskega parlamenta in Sveta z
dne 25. novembra 2015 o novih živilih, spremembi Uredbe (EU)
št. 1169/2011 Evropskega parlamenta in Sveta in razveljavitvi Uredbe (ES)
št. 258/97 Evropskega parlamenta in Sveta ter Uredbe Komisije (ES)
št. 1852/2001 (UL L št. 327 z dne 11. 12. 2015, str. 1);
-       
izvajalec dejavnosti je izvajalec dejavnosti v skladu s 13. točko
3. člena Uredbe 2018/848/EU.
II. EVIDENCA PRIDELOVALCEV IN PREDELOVALCEV EKOLOŠKIH IN
INTEGRIRANIH KMETIJSKIH PRIDELKOV ALI ŽIVIL
3. člen
(vpis izvajalca dejavnosti, skupine izvajalcev ali obrata
javne prehrane v evidenco)
(1) Izvajalca dejavnosti, skupino izvajalcev ali obrat
javne prehrane v evidenco pridelovalcev in predelovalcev ekoloških in
integriranih kmetijskih pridelkov ali živil vpiše organizacija za kontrolo in
certificiranje, pri kateri je izvajalec, skupina izvajalcev ali obrat javne
prehrane vključen v nadzor ekološke pridelave in predelave v skladu z zakonom,
ki ureja kmetijstvo.
(2) Če se izvajalec dejavnosti in skupine izvajalcev, ki
so vpisani v register kmetijskih gospodarstev, prijavijo pri organizaciji za
kontrolo in certificiranje po 25. oktobru tekočega leta, ga organizacija
za kontrolo in certificiranje vpiše v evidenco iz tega člena za naslednje leto.
(3) Podatki glede pridelave oziroma predelave
kmetijskega pridelka ali živila so:
1.     
podatki o statusu izvajalca dejavnosti, skupine izvajalcev ali obrata
javne prehrane;
2.     
podatki o statusu, vrsti in količini kultur;
3.     
podatki o statusu, vrsti in količini proizvodov;
4.     
podatki o statusu, vrsti in številu živali;
5.     
podatki o statusu, vrsti in velikosti kmetijskega zemljišča v uporabi;
6.     
podatki o letu vstopa izvajalca dejavnosti, skupine izvajalcev ali
obrata javne prehrane v nadzor ekološke pridelave in predelave in
7.     
ime organizacije za kontrolo in certificiranje, pri kateri je izvajalec
dejavnosti, skupina izvajalcev ali obrat javne prehrane vključen v nadzor.
(4) Naziv in površina kmetijske rastline, ki se uvršča
med zelenjavo ali zelišča, se v evidenco iz tega člena vnese, če le ta znaša
več kot 0,2 ha iste kmetijske rastline. Če je le ta manjša od 0,19 ha, se lahko
vnese kot »zelenjava« ali kot »zelišča«.
4. člen
(status kmetijskega zemljišča v uporabi ali živali)
(1) Kmetijsko zemljišče v uporabi se v evidenci iz
prejšnjega člena označi z naslednjimi statusi:
-       
s statusom »E« se označi tisto kmetijsko zemljišče v uporabi, na katerem
je zaključeno obdobje preusmeritve;
-       
s statusom »P« se označi tisto kmetijsko zemljišče v uporabi, ki je v
obdobju preusmeritve;
-       
s statusom »K« se označi tisto kmetijsko zemljišče v uporabi, na katerem
pridelava ne poteka v skladu z Uredbo 2018/848/EU, s tem pravilnikom in uredbo,
ki ureja ekološko pridelavo in predelavo kmetijskih pridelkov in živil;
-       
s statusom »N« se označi tisto kmetijsko zemljišče v uporabi, ki ni
vključeno v nadzor ekološke pridelave in predelave.
(2) Če ima kmetijsko zemljišče v uporabi status delno
»P«, delno pa »E«, se tako kmetijsko zemljišče v uporabi označi s statusom »E«.
(3) Če ima kmetijsko zemljišče v uporabi status delno
»E« ali »P«, delno pa »N«, se tako kmetijsko zemljišče v uporabi označi s
statusom »N«.
(4) Če je izvajalcu dejavnosti ali skupini izvajalcev
izdana pozitivna odločba o odobritvi skrajšanja obdobja preusmeritve za
posamezna kmetijska zemljišča v uporabi v skladu z Uredbo 2018/848/EU po
25. oktobru tekočega leta, se takšna kmetijska zemljišča v uporabi s
statusom »E« označijo od 1. januarja naslednjega leta.
(5) Živali se v evidenci iz prejšnjega člena označijo z
naslednjimi statusi:
-       
s statusom »E« se označi tista žival, ki je zaključila obdobje
preusmeritve;
-       
s statusom »P« se označi tista žival, ki je v obdobju preusmerjanja in
-       
s statusom »K« se označi tista žival, ki ni v skladu z Uredbo
2018/848/EU in uredbo, ki ureja ekološko pridelavo in predelavo kmetijskih
pridelkov in živil.
5. člen
(status izvajalca dejavnosti, skupine izvajalcev ali obrata
javne prehrane)
(1) Izvajalec dejavnosti ali skupina izvajalcev se v
evidenci iz 3. člena tega pravilnika označi z naslednjimi statusi:
1.     
s statusom »eko« se označi tisti izvajalec dejavnosti ali skupina
izvajalcev, ki ima zaključeno obdobje preusmeritve in je pridobila certifikat
za najmanj en ekološki kmetijski pridelek ali živilo;
2.     
s statusom »P1« se označi tisti izvajalec dejavnosti ali skupina
izvajalcev, ki je vključena prvo leto obdobja preusmeritve;
3.     
s statusom »P2« se označi tisti izvajalec dejavnosti ali skupina
izvajalcev, ki je vključena drugo leto obdobja preusmeritve;
4.     
s statusom »P3« se označi tisti izvajalec dejavnosti ali skupina
izvajalcev, ki je vključena tretje leto obdobja preusmeritve;
5.     
s statusom »PX« se označi tisti izvajalec dejavnosti ali skupina
izvajalcev, ki je v obdobju preusmeritve več kot tri leta;
6.     
s statusom »K« se označi tisti izvajalec dejavnosti ali skupina
izvajalcev, ki ne prideluje ali predeluje v skladu z Uredbo 2018/848/EU, s tem
pravilnikom in uredbo, ki ureja ekološko pridelavo in predelavo kmetijskih pridelkov
in živil, ter zato ni pridobil certifikata za kmetijski pridelek ali živilo ali
je bil ta razveljavljen;
7.     
s statusom »Delna kmetija eko« se označi tisti izvajalec dejavnosti ali
skupina izvajalcev, ki ima zaključeno obdobje preusmeritve za tisti del svojih
površin, ki so pod nadzorom ekološke pridelave in predelave, in je pridobil
certifikat za najmanj en ekološki kmetijski pridelek ali živilo in
8.     
s statusom »Delna kmetija P« se označi tisti izvajalec dejavnosti ali
skupina izvajalcev, ki je v obdobju preusmeritve za tisti del svojih površin,
ki so pod nadzorom ekološke pridelave in predelave.
(2) Obrat javne prehrane, izvajalec dejavnosti ali
skupina izvajalcev, ki se ukvarja s predelavo, se v evidenci iz 3. člena
tega pravilnika označi z naslednjima statusoma:
1.     
s statusom »ekološki«, če se ukvarja s predelavo ekoloških proizvodov in
ima certifikat za ekološka živila, in
2.     
s statusom »vzporedna predelava«, če ima vzporedno predelavo ekoloških
in konvencionalnih proizvodov in ima certifikat za ekološka živila.
6. člen
(seznam certifikatov)
Organizacija za kontrolo in certificiranje na seznam
certifikatov vnese certifikat posameznega izvajalca dejavnosti, skupine
izvajalcev ali obrata javne prehrane v skladu z Uredbo 2018/848/EU.
Organizacija za kontrolo in certificiranje vsak dan oziroma najpozneje v treh
dneh od nastale spremembe posodobi seznam certifikatov.
III. EVIDENCA EKOLOŠKEGA RASTLINSKEGA RAZMNOŽEVALNEGA
MATERIALA IN RASTLINSKEGA RAZMNOŽEVALNEGA MATERIALA IZ PREUSMERITVE, EKOLOŠKO
VZREJENIH ŽIVALI IN EKOLOŠKO GOJENIH NEDORASLIH ORGANIZMOV IZ AKVAKULTURE
7. člen
(evidenca ekološkega rastlinskega razmnoževalnega materiala
in rastlinskega razmnoževalnega materiala iz preusmeritve, ekološko vzrejenih
živali in ekološko gojenih nedoraslih organizmov iz akvakulture)
V evidenci ekološkega rastlinskega razmnoževalnega materiala
in rastlinskega razmnoževalnega materiala iz preusmeritve, ekološko vzrejenih
živali in ekološko gojenih nedoraslih organizmov iz akvakulture se vodijo
podatki o tistih vrstah in sortah ekološkega rastlinskega razmnoževalnega
materiala in rastlinskega razmnoževalnega materiala iz preusmeritve, ekološko
vzrejenih živalih in ekološko gojenih nedoraslih organizmih iz akvakulture, ki
so na voljo v Republiki Sloveniji.
8. člen
(vpis v evidenco)
(1) Vloga za vpis v evidenco iz prejšnjega člena mora
poleg podatkov iz zakona, ki ureja kmetijstvo, vsebovati podatke iz
26. člena Uredbe 2018/848/EU, iz Priloge III Uredbe 2020/464/EU in:
-       
kopijo certifikata, ki potrjuje pridelavo, rejo ali gojenje ekološkega
rastlinskega razmnoževalnega materiala in rastlinskega razmnoževalnega
materiala iz preusmeritve, ekološko vzrejenih živali in ekološko gojenih
nedoraslih organizmov iz akvakulture;
-       
izjavo, da ekološki rastlinski razmnoževalni material in rastlinski
razmnoževalni material iz preusmeritve izpolnjuje zahteve za trženje v skladu s
pravilnikom, ki ureja semenski material kmetijskih rastlin;
-       
registrsko številko dobavitelja, ki mu je bila dodeljena ob vpisu v
register dobaviteljev v skladu s pravilnikom, ki ureja semenski material
kmetijskih rastlin;
-       
izjavo, da bo ministrstvo nemudoma obvestil, če ekološkega rastlinskega
razmnoževalnega materiala in rastlinskega razmnoževalnega materiala iz
preusmeritve, ekološko vzrejenih živali in ekološko gojenih nedoraslih
organizmov iz akvakulture ne bo imel več na voljo.
(2) Ministrstvo izbriše iz evidence iz prejšnjega člena
že vpisane podatke o ekološkem rastlinskem razmnoževalnem materialu,
rastlinskem razmnoževalnem materialu iz preusmeritve, ekološko vzrejenih živali
in ekološko gojenih nedoraslih organizmov iz akvakulture, če ugotovi, da
izvajalec dejavnosti ali skupina izvajalcev ne izpolnjuje zahtev iz Uredbe
2018/848/EU oziroma tega pravilnika ali če ga izvajalec dejavnosti ali skupina
izvajalcev obvesti, da nima več na voljo ekološkega rastlinskega
razmnoževalnega materiala, rastlinskega razmnoževalnega materiala iz
preusmeritve, ekološko vzrejenih živali in ekološko gojenih nedoraslih
organizmov iz akvakulture, ki ga je vpisal v evidenco iz prejšnjega člena.
9. člen
(obnavljanje evidence razmnoževalnega materiala)
(1) V evidenci iz 7. člena tega pravilnika je treba
podatke o ekološkem rastlinskem razmnoževalnem materialu in rastlinskem
razmnoževalnem materialu iz preusmeritve obnavljati dvakrat letno, in sicer:
-       
15. februarja in
-       
1. septembra.
(2) Izvajalec dejavnosti ali skupina izvajalcev
spremembe podatkov, ki se nanašajo na podatke iz prejšnjega odstavka, sporoči
ministrstvu dvakrat letno, in sicer do 5. februarja in do
20. avgusta.
(3) V evidenci iz 7. člena tega pravilnika se
podatki o ekološko vzrejenih živalih in ekološko gojenih nedoraslih organizmih
obnovijo v 5 dneh, odkar izvajalec dejavnosti ali skupina izvajalcev vloži
popolno vlogo iz prejšnjega člena.
IV. KONČNI DOLOČBI
10. člen
(prenehanje veljavnosti)
Z dnem uveljavitve tega pravilnika preneha veljati Pravilnik
o ekološki pridelavi in predelavi kmetijskih pridelkov oziroma živil (Uradni
list RS, št. 72/18, 17/19 – popr).
11. člen
(začetek veljavnosti)
Ta pravilnik začne veljati petnajsti dan po objavi v Uradnem
listu Republike Slovenije.
Št. 007-709/2021
Ljubljana, dne 25. julija 2022
EVA 2021-2330-0118
Irena Šinko
ministrica
za kmetijstvo,
gozdarstvo in prehrano