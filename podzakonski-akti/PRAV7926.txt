I. SPLOŠNI DOLOČBI
1. člen
(vsebina)
Ta pravilnik določa program izpita za izvršitelja (v
nadaljnjem besedilu: izpit), sestavo in oblikovanje izpitnih komisij, vsebino
in obliko prijave k izpitu, potek in ocenjevanje izpita, zapisnik o poteku
izpita, potrdilo o opravljenem izpitu, plačilo stroškov izpita, vodenje evidenc
o izpitih in druga vprašanja v zvezi z načinom opravljanja izpita.
2. člen
(naloge ministrstva)
V okviru izvajanja izpitov ministrstvo, pristojno za
pravosodje (v nadaljnjem besedilu: ministrstvo), opravlja naslednje naloge: 
-       
spremlja in usklajuje delo izpitnih komisij, 
-       
skrbi za nemoteno in usklajeno delo izpitnih komisij, 
-       
najmanj enkrat letno skliče posvet predsednikov in članov izpitnih
komisij ali jih na drugačen način seznani z ugotovitvami o izvajanju tega pravilnika
zaradi poenotenja kriterijev na izpitih, 
-       
opravlja strokovna in administrativno-tehnična dela za izpitno komisijo,
-       
zagotavlja sredstva za plačilo za delo in povračilo potnih stroškov
predsednikov in članov komisij ter zapisnikarjev.
II. PROGRAM IZPITA
3. člen
(vsebina)
Izpit zajema preverjanje znanja s področja ustavne ureditve,
organizacije pravosodja in državne uprave ter temelje pravne ureditve Evropske
unije, civilnega procesnega prava s poudarkom na izvršilnem postopku in
postopku zavarovanja, in drugih izbranih področij prava in ekonomije ter
vključuje poleg poznavanja predpisov z navedenih področij tudi teorijo in sodno
prakso z navedenih področij.
4. člen
(področja)
(1) Program izpita iz prejšnjega člena obsega preverjanje
znanj z naslednjih področij: 
1.     
Ustavna ureditev, organizacija pravosodja in državne uprave ter temelji
pravne ureditve Evropske unije: 
- 
veljavna ustavna ureditev, temeljne človekove pravice in svoboščine; 
- 
ustavna ureditev pravosodja, s poudarkom na sodstvu; 
- 
organizacija pravosodja na sploh in organizacija notariata, odvetništva,
državnega pravobranilstva ter sodstva s poudarkom na določbah, ki urejajo
organizacijo in vrsto sodišč, pristojnosti sodišč in sodni red; 
- 
ustavna ureditev in organizacija državne uprave; 
- 
temelji pravne ureditve Evropske unije glede pravne narave in vrste
pravnih aktov Evropske unije ter sodnega varstva v Evropski uniji. 
2.     
Civilno procesno pravo: 
- 
temeljna načela in pojmi ter osnove poteka sodnih postopkov; 
- 
pravdni postopek s poudarkom na določbah zakona o pravdnem postopku, ki
se subsidiarno uporabljajo v izvršilnem postopku in postopku zavarovanja; 
- 
izvršilni postopek in postopek zavarovanja po določbah zakona o izvršbi
in zavarovanju in podzakonskih aktov s poudarkom na: 
·      temeljna
načela izvršilnega postopka; 
·      potek
izvršilnega postopka in postopka zavarovanja; 
·      pristojnosti,
pravice in obveznosti sodišča, izvršitelja, strank, udeležencev in drugih oseb
v postopku; 
·      izvršilna
sredstva in predmeti izvršbe za izterjavo denarne terjatve ter uveljavitev
nedenarne terjatve; 
·      stroški
izvršilnega postopka, varščina in obračun plačila za delo in stroške
izvršitelja; 
·      poslovanje
izvršitelja (splošno, vročanje, pooblastila, poslovanje s sodnimi pologi,
poročanje in evidence izvršiteljev, nadzor, disciplinska odgovornost). 
3.     
Druga izbrana področja prava in ekonomije: 
- 
izvršilni postopek in postopek zavarovanja po predpisih, ki urejajo
splošni in posebne upravne postopke; 
- 
temelji gospodarskega prava s poudarkom na: 
·      statusno-pravna
ureditev upnikov in dolžnikov ter značilnosti posameznih gospodarskih družb in
samostojnih podjetnikov posameznikov; 
·      statusne
spremembe družb in samostojnih podjetnikov posameznikov; 
·      prenehanje
družb in samostojnih podjetnikov posameznikov – temeljni pojmi, stečaj,
prisilna poravnava in likvidacija iz stečajnega prava; 
·      osnove
prava vrednostnih papirjev – pojem vrednostnih papirjev, vrste vrednostnih
papirjev, razpolaganje z vrednostnimi papirji, trgovanje z vrednostnimi
papirji; 
·      osnove
prava industrijske lastnine – temeljni pojmi, pridobitev in prenos pravic; 
- 
temelji civilnega materialnega prava s poudarkom na: 
·      obligacijsko
pravo – opredelitev in razumevanje splošnih pojmov, temeljno glede oseb
civilnega prava in glede obligacijskih razmerij ter pravnih poslov
obligacijskega prava, ki pridejo v poštev pri delu izvršitelja; 
·      osnove
stvarnega prava – opredelitev in razumevanje pojmov stvarnega prava; 
·      osnove
družinskega prava – opredelitev in razumevanje pojmov družinskega prava; 
·      osnove
dednega prava – opredelitev in razumevanje pojmov dednega prava; 
- 
področje ekonomije in davčnega prava s poudarkom na: 
·      izbrana
poglavja iz računovodskih standardov; 
·      izbrana
poglavja iz poslovnih financ; 
·      davčna
ureditev in davčne obveznosti. 
(2) Ministrstvo letno izdela podrobnejši program izpita ter
seznam pravnih predpisov, strokovne literature in sodne prakse, ki zajemajo
znanja oziroma področja iz prejšnjega odstavka. 
(3) Program in seznam iz prejšnjega odstavka sta na vpogled
na sedežu ministrstva in pri Zbornici izvršiteljev ter se objavita na njunih
spletnih straneh.
III. PRIPRAVLJALNI SEMINARJI
5. člen
(pripravljalni seminarji)
(1) Ministrstvo lahko organizira pripravljalne seminarje za
pripravo oseb, ki želijo opravljati izpit za izvršitelja (v nadaljnjem
besedilu: kandidat), na izpit za izvršitelja. 
(2) Pripravljalni seminarji obsegajo predstavitev predpisov,
teorije in sodne prakse s področij, navedenih v prejšnjem členu, ter
predstavitev uporabe teh znanj v praksi. Pripravljalni seminarji so v obsegu
najmanj osem šolskih ur. 
(3) Pripravljalne seminarje izvajajo strokovnjaki s pravnega
in ekonomskega področja. Izvajalce imenuje minister, pristojen za pravosodje (v
nadaljnjem besedilu: minister). 
(4) O poteku in vsebini pripravljalnega seminarja ministrstvo
pisno obvesti kandidate. 
(5) O udeležbi na pripravljalnem seminarju se kandidatu izda
pisno potrdilo. 
(6) Stroške pripravljalnega seminarja krijejo kandidati, ki
se ga udeležijo. V primeru, da se kandidat brez opravičenega razloga
pripravljalnega seminarja določenega dne ne udeleži, se mu že plačani stroški
ne vrnejo.
IV. PRIJAVA K IZPITU
6. člen
(postopek prijave)
(1) Kandidat pošlje prijavo ministrstvu po pošti ali po
elektronski poti. 
(2) Prijava iz prejšnjega odstavka vsebuje naslednje podatke
o kandidatu: 
-       
osebno ime; 
-       
datum in kraj rojstva; 
-       
davčno številko; 
-       
stalno prebivališče; 
-       
začasno prebivališče; 
-       
podatke o opravljenem strokovnem izpitu (naziv izpita, vsebina izpita,
kje in kdaj je opravljal izpit); 
-       
podatek o številu opravljanj izpita; 
-       
datum prijave; 
-       
podpis kandidata. 
(3) Dokazilo o točnosti podatka iz šeste alineje prejšnjega
odstavka si priskrbi ministrstvo samo. Če kandidat v prijavi iz prvega odstavka
tega člena ministrstvu izrecno prepove pridobivanje tega podatka, mora kandidat
to dokazilo priložiti k prijavi iz prvega odstavka tega člena. 
(4) Minister obvestilo o dnevu, uri in kraju opravljanja
izpita ter sestavi izpitne komisije pošlje kandidatu in objavi na spletni
strani ministrstva najmanj 15 dni pred dnem, določenim za pisni del izpita.
V. IZPITNA KOMISIJA
7. člen
(sestava)
(1) Kandidat opravlja izpit pred tričlansko izpitno komisijo,
sestavljeno iz predsednika in dveh članov. 
(2) Minister imenuje predsednika in člane izpitne komisije
izmed pravnih in ekonomskih strokovnjakov ter zapisnikarja in izda odločbo o
imenovanju. 
(3) Člani izpitne komisije morajo imeti najmanj VII. stopnjo
izobrazbe pravne smeri in opravljen pravniški državni izpit oziroma VII.
stopnjo ekonomske smeri. Zapisnikar mora imeti najmanj V. stopnjo izobrazbe.
8. člen
(naloge)
(1) Predsednik izpitne komisije skrbi za pravilnost poteka
izpita. 
(2) Zapisnikar vodi zapisnik o poteku izpita in opravlja
druge administrativno-tehnične naloge za izpitno komisijo.
9. člen
(plačilo)
(1) Predsedniku, članom izpitne komisije in zapisnikarju
pripada plačilo za delo in povračilo stroškov po odredbi ministra, s katero se
določi višina plačila za delo in povračila stroškov. 
(2) Sredstva za delo komisije se zagotavljajo iz namenskih
prihodkov in se izplačujejo iz proračuna Republike Slovenije.
VI. POTEK IN OCENJEVANJE IZPITA
10. člen
(sestava izpita)
(1) Izpit za izvršitelja je sestavljen iz pisnega in ustnega
dela. Uspešno opravljen pisni del izpita je pogoj za pristop k ustnemu delu
izpita. 
(2) Kandidat opravlja najprej pisni del izpita.
11. člen
(pisni del)
(1) Pisni del izpita obsega izdelavo pisne naloge s področij
iz 4. člena tega pravilnika. 
(2) Področje izvršilnega postopka in postopka zavarovanja po
določbah zakona o izvršbi in zavarovanju ter podzakonskih aktov se preverja z
reševanjem problema v obliki študije primera, druga področja pravnih in
ekonomskih znanj iz 4. člena tega pravilnika pa se preverjajo na podlagi
posebnega vprašalnika. 
(3) Predsednik in člana izpitne komisije se dogovorijo o
razdelitvi posameznih področij tako, da eden pripravi študijo primera, druga
dva pa poseben vprašalnik.
12. člen
(potek pisnega dela izpita)
(1) Pisni del izpita traja največ šest šolskih ur in je
razdeljen na dva dela. 
(2) Prvi del pisnega izpita predstavlja poseben vprašalnik,
sestavljen iz vprašanj s področja pravnih in ekonomskih znanj iz 4. člena tega
pravilnika, razen s področja izvršilnega postopka in postopka zavarovanja po
določbah zakona o izvršbi in zavarovanju ter podzakonskih aktov. 
(3) Drugi del pisnega izpita obsega reševanje problema s
študijo primera s področja izvršilnega postopka in postopka zavarovanja po
določbah zakona o izvršbi in zavarovanju ter podzakonskih aktov. 
(4) Kandidat dobi ob pričetku opravljanja pisnega dela izpita
samo prvi del pisnega izpita – poseben vprašalnik. Pri opravljanju tega dela
izpita kandidat ne sme imeti pri sebi zakonov, podzakonskih aktov ter druge
strokovne literature, niti jih ne sme uporabljati. 
(5) Ko odda vprašalnik, se kandidatu izroči drugi del pisnega
izpita – reševanje problema s študijo primera. Pri opravljanju tega dela izpita
lahko kandidat uporablja zakone, podzakonske akte ter drugo strokovno
literaturo.
13. člen
(nadzor nad potekom pisnega dela izpita)
(1) V času opravljanja pisnega dela izpita se kandidat ne sme
z nikomer posvetovati in ne sme imeti pri sebi nobenih telekomunikacijskih
naprav, niti jih ne sme uporabljati. 
(2) Izvajanje prepovedi posvetovanja iz prejšnjega odstavka v
času opravljanja pisnega dela izpita stalno nadzorujeta dva zapisnikarja.
Namesto zapisnikarja lahko nadzor opravlja tudi oseba, zaposlena na
ministrstvu, ki jo določi minister. Število oseb, ki nadzorujejo izvajanje
prepovedi, se določi glede na število kandidatov, ki opravljajo pisni del
izpita. Pri tem se upošteva, da lahko dve osebi nadzorujeta največ 10
kandidatov, za vsakih naslednjih 10 kandidatov pa se določi dodatna oseba. 
(3) Kandidat lahko izpitni prostor zapusti le z dovoljenjem
osebe iz prejšnjega odstavka, ki opravlja nadzor. Osebno ime kandidata, čas
njegove odsotnosti in osebno ime osebe, ki je kandidata v tem času nadzirala,
se zabeleži v zapisniku. 
(4) Kršitev določb tega člena ima enake posledice kot neuspešno
ocenjena pisna naloga.
14. člen
(ocenjevanje pisne naloge)
(1) Predsednik in člani izpitne komisije pregledajo prvi in
drugi del pisnega izpita po posameznih področjih, kot so pripravili študijo
primera in poseben vprašalnik, najkasneje v sedmih dneh po datumu pisnega dela
izpita in ga točkujejo s točkami. 
(2) Za prvi in drugi del pisnega izpita lahko kandidat prejme
največ 100 točk za vsak del posebej. 
(3) Na podlagi števila točk in obrazložitve predsednika ter
članov izpitne komisije pisni del izpita kot celoto nato oceni izpitna komisija
z opisnima ocenama »uspešno« ali »neuspešno«. 
(4) Pisni del izpita je ocenjen kot »uspešno«, če kandidat
doseže najmanj 75 točk pri vsakem delu pisnega izpita.
15. člen
(ponovni preizkus)
(1) Kandidat, ki pri pisnem delu izpita doseže 75 ali več
točk le pri enem delu pisnega izpita, lahko ponavlja drugi del pisnega izpita,
pri katerem ni dosegel najmanj 75 točk. 
(2) Če tudi pri ponovnem preizkusu kandidat ne doseže najmanj
75 točk, se celotni pisni del izpita oceni kot neuspešen.
16. člen
(ponovna prijava)
(1) Če kandidat le pri enem delu pisnega izpita ni dosegel
najmanj 75 točk, ga izpitna komisija pisno obvesti o številu točk in ga pozove,
da lahko pristopi k opravljanju drugega dela pisnega izpita, pri katerem ni
dosegel najmanj 75 točk, če v 30 dneh po prejemu obvestila vloži novo prijavo
po prvem do tretjem odstavku 6. člena tega pravilnika. V obvestilu ga opozori
na posledice iz tretje alineje tretjega odstavka 23. člena tega pravilnika. 
(2) Minister obvesti kandidata o izpitu v skladu s četrtim
odstavkom 6. člena tega pravilnika.
17. člen
(ustni del)
(1) Ustni del izpita opravlja kandidat najkasneje v roku 14
dni po pisnem delu izpita. 
(2) Pri ustnem delu izpita kandidat odgovarja na vprašanja v
zvezi s študijo primera iz pisnega dela izpita in na vprašanja, s katerimi se
preveri znanje kandidata z vseh posameznih področij, navedenih v 4. členu tega
pravilnika.
18. člen
(potek ustnega dela izpita)
(1) Kandidatu postavljajo vprašanja predsednik in člani
izpitne komisije po posameznih področjih, kot so pripravili študijo primera in
poseben vprašalnik za pisni del izpita. 
(2) Ustni del traja, kolikor je potrebno za preverjanje
kandidatove usposobljenost, vendar največ uro in pol.
19. člen
(ocenjevanje ustnega dela izpita)
(1) Oceno ustnih odgovorov vsak na svojem področju predlaga
izpraševalec, potrdita pa jo predsednik in drugi član komisije oziroma oba
člana izpitne komisije, če je izpraševalec za posamezno področje predsednik
komisije. 
(2) Ustni del izpita oceni izpitna komisija kot celoto z
opisnima ocenama »uspešno« ali »neuspešno«.
20. člen
(ponovni preizkus)
Kandidat, ki je bil pri ustnem delu izpita ocenjen kot
neuspešen, lahko ustni del izpita ponavlja. Če je kandidat tudi pri ponovnem
ustnem izpitu ocenjen kot neuspešen, se šteje, da celotnega izpita ni opravil,
in mora ponovno opravljati tudi pisni del izpita.
21. člen
(ponovna prijava)
(1) Kandidat, ki je bil pri ustnem delu izpita ocenjen kot
neuspešen in želi ponavljati ustni del izpita, mora v 30 dneh po datumu
opravljanja ustnega dela izpita vložiti novo prijavo po prvem do tretjem
odstavku 6. člena tega pravilnika. Predsednik komisije kandidata opozori na
posledice iz tretje alineje tretjega odstavka 23. člena tega pravilnika. 
(2) Minister obvesti kandidata o izpitu v skladu s četrtim
odstavkom 6. člena tega pravilnika.
22. člen
(zapisnik)
(1) O ustnem delu izpita se za vsakega kandidata vodi
zapisnik na obrazcu št. 2, ki je sestavni del tega pravilnika in je objavljen
skupaj z njim. 
(2) Zapisnik vsebuje osebne podatke kandidata, sestavo
komisije, datum opravljanja pisnega dela izpita, oceno pisnega dela izpita
skupaj s številom doseženih točk za oba dela pisnega izpita, datum opravljanja
ustnega dela izpita, vprašanja iz ustnega dela izpita za posamezna področja,
ocene za posamezna področja in skupno oceno iz ustnega dela izpita ter končni
uspeh kandidata. 
(3) Izdelek kandidata na pisnem delu izpita je priloga k
zapisniku iz prejšnjega odstavka in je njegov sestavni del. 
(4) Zapisnik podpišejo predsednik izpitne komisije, člani
izpitne komisije in zapisnikar.
23. člen
(uspeh izpita)
(1) Uspeh kandidata ocenjuje izpitna komisija tako, da po
ločenih opisnih ocenah iz vsakega dela izpita ugotovi enotno oceno “izpit je
opravil(a)” ali “izpita ni opravil(a)”. 
(2) Kandidat dobi oceno »izpit je opravil/a«, če je kot
uspešen ocenjen pisni del izpita in če kandidat prvič ali v ponovnem preizkusu
uspešno opravi tudi ustni del izpita. 
(3) Kandidat dobi oceno “izpita ni opravil(a)”, če: 
-       
je kot neuspešen ocenjen pisni del izpita tudi v ponovnem preizkusu; 
-       
če je pisni del izpita ocenjen kot uspešen, vendar kandidat tudi v
ponovnem preizkusu ne opravi uspešno ustnega dela izpita; 
-       
če kandidat ne vloži prijave za ponovno opravljanje enega dela pisnega
izpita v roku iz prvega odstavka 16. člena tega pravilnika oziroma če kandidat
ne vloži prijave za ponovno opravljanje ustnega dela izpita v roku iz prvega
odstavka 21. člena tega pravilnika. 
(4) Rezultate izpita razglasi predsednik izpitne komisije ob
navzočnosti članov izpitne komisije, zapisnikarja in kandidata takoj po
končanem ustnem delu izpitu, v primeru iz tretje alineje prejšnjega odstavka pa
je kandidat o rezultatu obveščen pisno.
24. člen
(potrdilo)
(1) Kandidatu, ki je izpit opravil, se izda potrdilo o opravljenem
izpitu na obrazcu št. 1, ki je sestavni del tega pravilnika in je objavljen
skupaj z njim. 
(2) V potrdilu se navede, da je kandidat opravil izpit za
izvršitelja v skladu s tem pravilnikom. 
(3) Potrdilo podpiše predsednik izpitne komisije. 
(4) Potrdilo o opravljenem izpitu se izda v dveh izvodih, od
katerih prejme enega kandidat, drugi pa ostane v spisu ministrstva.
25. člen
(odstop od izpita)
(1) Če kandidat brez opravičenega razloga določenega dne ne
pristopi k opravljanju izpita ali ponovitvi pisnega ali ustnega dela izpita ali
če brez opravičenega razloga odstopi, ko je že začel opravljati izpit, se
šteje, da izpita ni opravil. 
(2) Minister kandidatu, ki iz opravičenih razlogov določenega
dne ne pristopi k opravljanju izpita ali ponovitvi pisnega ali ustnega dela
izpita, ali kandidatu, ki iz opravičenih razlogov odstopi, ko je že začel
opravljati izpit, na njegov pisni predlog z obvestilom določi nov rok za
opravljanje tega dela izpita. Tako dovoljen pristop se ne šteje za ponovno
opravljanje izpita. 
(3) Predlog iz prejšnjega odstavka mora biti vložen najmanj
tri delovne dni pred datumom izpita, če ga iz posebej utemeljenih razlogov v
tem roku ni mogoče vložiti, pa takoj, ko razlogi prenehajo.
VII. STROŠKI IZPITA
26. člen
(stroški izpita)
(1) Stroške izpita plača kandidat na podlagi izstavljenega
računa. 
(2) V primeru, da se kandidat brez opravičenega razloga
izpita določenega dne ne udeleži ali odstopi med opravljanjem izpita, se mu že
plačani stroški ne vrnejo. 
(3) Za ponavljanje pisnega ali ustnega dela izpita kandidat
za vsako ponavljanje plača sorazmeren del stroškov. Kandidat mora pred
pristopom k ponavljanju pisnega dela izpita predložiti dokazilo o plačanih
stroških izpita.
VIII. EVIDENCA IZPITOV
27. člen
(spis)
Za vsakega kandidata se vodi spis, ki vsebuje prijavo k
izpitu s prilogami, obvestilo iz četrtega odstavka 6. člena tega pravilnika,
zapisnik o izpitu in potrdilo o opravljenem izpitu.
28. člen
(evidenca)
Ministrstvo za namene spremljanja in izvajanja izpitov za
izvršitelje ter imenovanja izvršiteljev vodi evidenco izpitov za izvršitelje,
ki vsebuje: 
-       
zaporedno številko, 
-       
osebno ime kandidata, 
-       
datum in kraj rojstva kandidata, 
-       
številko spisa kandidata, 
-       
osebna imena predsednika in članov izpitne komisije, 
-       
datum opravljanja izpita, 
-       
uspeh na izpitu.
IX. KONČNI DOLOČBI
29. člen
(prenehanje veljavnosti)
Z dnem, ko začne veljati ta pravilnik, preneha veljati
Pravilnik o vsebini, programu in načinu opravljanja izpita za izvršitelja
(Uradni list RS, št. 95/02).
30. člen
(začetek veljavnosti)
Ta pravilnik začne veljati naslednji dan po objavi v Uradnem
listu Republike Slovenije.
Št. 007-375/2006
Ljubljana, dne 30. januarja 2007
EVA 2006-2011-0104
dr. Lovro Šturm l.r. 
Minister 
za pravosodje

Obrazec
št. 1: Potrdilo o opravljenem izpitu za izvršitelja
Obrazec
št. 2: Zapisnik o izpitu za izvršitelja