1
Za kulturni spomenik državnega pomena se razglasi enoto
dediščine:
-       
Maribor – Šola Vinarska 14 (EŠD 6273).
Enota ima zaradi kulturnih, krajinskih,
umetnostno-arhitekturnih, zgodovinskih in drugih izjemnih lastnosti poseben
pomen za Republiko Slovenijo. Zato jo razglašamo za kulturni spomenik državnega
pomena z lastnostmi arhitekturnega spomenika in kulturne krajine.
2
Lastnosti, ki utemeljujejo razglasitev za spomenik državnega
pomena:
Prosto stoječa enonadstropna stavba s secesijsko in
klasicistično krašeno glavno fasado, s simboličnim prikazom vinarske
dejavnosti. Obdaja jo park. Celota je izjemna za SZ Slovenije in širše.
3. člen
Spomenik obsega zemljišče, parcelni številki *148, 482, k.o.
Krčevina.
Meja spomenika je vrisana na katastrskem načrtu v merilu
1:2880 in na temeljnem topografskem načrtu v merilu 1:5000. Meja vplivnega
območja je vrisana na temeljnem katastrskem načrtu v merilu 1:5000. Izvirnika
načrtov, ki sta sestavni del tega odloka, hranita Ministrstvo za kulturo,
Uprava Republike Slovenije za varstvo kulturne dediščine in Javni zavod
Republike Slovenije za varstvo kulturne dediščine (v nadaljevanju: zavod).
4
Za spomenik velja varstveni režim, ki določa:
-       
varovanje kulturnih, arheoloških, arhitekturnih, krajinskih, likovnih,
zgodovinskih vrednot v celoti, v njihovi izvirnosti in neokrnjenosti,
-       
prepovedano je spreminjati gabarite stavbe, njeno tlorisno zasnovo in
predelovati originalno stavbno opremo,
-       
podrejanje vsake rabe in vseh posegov v šolo in njene objekte ter odprti
prostor ohranjanju in vzdrževanju varovanih spomeniških lastnosti,
-       
prepovedane so predelave vseh likovnih in tehničnih prvin stavbe, ki so
ovrednotene kot del spomenika,
-       
prepovedane so spremembe namembnosti parkovnih površin, dovoljena je
raba, ki ohranja park in njegove objekte ter odprti prostor: značilen tloris,
razpored posameznih dreves, rastlinskih združb in druge opreme parka, varuje
vedute na parkovno celoto in ohranja poglede na park in iz parka,
-       
znotraj območja je prepovedano postavljanje objektov trajnega ali
začasnega značaja, vključno z nadzemno in podzemno infrastrukturo ter nosilci
reklam, razen v primerih, ki jih s predhodnim kulturnovarstvenim soglasjem
odobri pristojni zavod,
-       
prepovedana je vožnja z motornimi vozili znotraj zaščitenega območja,
razen za potrebe vzdrževanja, raziskovanja in oskrbe,
-       
omogočanje predstavitve celote in posameznih zaščitenih elementov ter
dostopnost javnosti v meri, ki ne ogroža varovanja spomenika in v 2. točki
odloka naštetih posameznih elementov te enote.
Zavarovano območje je namenjeno:
-       
trajni ohranitvi kulturnih, arheoloških, arhitekturnih, krajinskih,
likovnih, zgodovinskih vrednot,
-       
povečevanju pričevalnosti kulturnega spomenika,
-       
predstavitvi kulturnih vrednot spomenika in premične dediščine in situ,
v tisku in drugih medijih,
-       
znanstveno-raziskovalnemu delu,
-       
učno-demonstracijskemu delu.
-       
prepoved predelav vseh likovnih in tehničnih prvin stavbe, ki so
ovrednotene kot del spomenika.
5
Za vsako spremembo funkcije kulturnega spomenika ali
njegovega dela in za vsak poseg v spomenik, njegove dele ali zemljišče, so
potrebni predhodni pisni kulturnovarstveni pogoji in na njihovi podlagi
kulturnovarstveno soglasje zavoda.
6
Pristojni organ mora v dveh mesecih po uveljavitvi tega
odloka na podlagi 13. člena zakona o varstvu kulturne dediščine (Uradni list
RS, št. 7/99) izdati odločbe o varstvu lastnikom spomenika ali njegovih
sestavnih delov.
Odločbe iz prejšnjega odstavka določajo pogoje za
raziskovanje, načine vzdrževanja, pogoje za posege, fizično zavarovanje, pravni
promet, način upravljanja in rabe spomenika, dostopnost spomenika za javnost in
časovne okvire dostopnosti, posamezne druge ukrepe in prepovedi za čim bolj
učinkovito varstvo spomenika.
Varstveni režim lahko omejuje lastninsko pravico le v obsegu,
ki je nujen za izvajanje varstva spomenika.
7
Nadzor nad izvajanjem tega odloka opravlja Inšpektorat
Republike Slovenije za področje kulturne dediščine.

Priloga:
Kulturni spomenik državnega pomena; Šola - Vinarska 14 (topografski načrt)

Odlok o razglasitvi Šole – Vinarska 14 za
kulturni spomenik državnega pomena (Uradni list RS, št. 81/99) vsebuje naslednjo končno določbo:
»8
Ta odlok začne veljati naslednji dan po objavi v Uradnem
listu Republike Slovenije.«.

Odlok o spremembi odloka o razglasitvi Šole –
Vinarska 14 za kulturni spomenik državnega pomena (Uradni list RS; št. 22/02) vsebuje naslednjo končno določbo:
»2. člen
Ta odlok začne veljati naslednji dan po objavi v Uradnem
listu Republike Slovenije.«.