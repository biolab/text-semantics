1. člen
S to uredbo se v skladu z zakonom določijo količniki za
določitev osnovne plače in dodatki zaposlenim v službah Vlade Republike
Slovenije in v upravnih organih.
Izraz »zaposleni«, uporabljen v tej uredbi, pomeni višjega
upravnega, upravnega in strokovno-tehničnega delavca.
2. člen
Količniki za določitev osnovne plače delovnih mest, ki niso
določeni z zakonom in s to uredbo, se določijo v aktih o notranji organizaciji
in sistemizaciji delovnih mest. Pri tem se upoštevajo količniki za določitev
osnovne plače delovnih mest iste stopnje zahtevnosti, določeni z zakonom.
3. člen
Za delovna mesta višjih upravnih delavcev v službah Vlade
Republike Slovenije in v upravnih organih se določijo naslednji količniki za
določitev osnovne plače: 
-       
višji svetovalec 4,40, 
-       
svetovalec predstojnika 4,70, 
-       
pomočnik predstojnika 5,30, 
-       
podsekretar 5,60, 
-       
svetovalec Vlade Republike Slovenije 6,00, 
-       
državni podsekretar 6,40, 
-       
generalni sekretar 6,80. 
Za delovno mesto šefa kabineta predsednika Vlade Republike
Slovenije se uporablja količnik, določen za generalnega sekretarja, za delovno
mesto šefa kabineta generalnega sekretarja Vlade Republike Slovenije pa se
uporablja količnik, ki je določen za državnega podsekretarja. 
Za delovna mesta šefov kabinetov ministrov se smiselno
uporabljajo količniki, ki so določeni za ostale višje upravne delavce.
4. člen
Za delovna mesta načelnikov upravnih enot se določijo
količniki za določitev osnovne plače v višini 5,60, 6,00, 6,40 ali 6,80, za
delovna mesta vodij notranjih organizacijskih enot in vodij izpostav v upravni
enoti pa količniki v višini 4,40, 4,70, 5,30, 5,60 ali 6,00.
5. člen
Količnik za zaposlenega na delovnem mestu iz 3. in 4. člena
te uredbe določi organ, pristojen za imenovanje ali od njega pooblaščeno telo.
6. člen
Za delovna mesta delavcev s posebnimi pooblastili in
odgovornostmi se za vrednotenje posebnih pogojev dela in posebne odgovornosti
določi dodatek, in sicer za: 
-       
inšpektorje v višini 15% osnovne plače; 
-       
davčne izterjevalce v višini do 12% osnovne plače. 
Za delovna mesta načelnikov upravnih enot se za vrednotenje
posebnih odgovornosti določi dodatek v višini 12% osnovne plače.
Določbe prvega odstavka tega člena ne veljajo za delovna
mesta inšpektorjev in izterjevalcev Carinske uprave Republike Slovenije, ki jim
v skladu z zakonom o carinski službi pripada dodatek za vrednotenje posebnih
pogojev dela in pooblaščenost ter dodatek za vrednotenje posebnih odgovornosti.
7. člen
Za delovna mesta vodij notranjih organizacijskih enot, ki nimajo
statusa višjega upravnega delavca, se določi dodatek za vodenje v višini do 10%
osnovne plače.
8. člen
Za vrednotenje omejitev, ki izhajajo iz dela, ter zaradi
posebnih obremenitev ter odgovornosti dela pripadajo višjim upravnim delavcem
dodatki, in sicer:
-       
zaradi omejitev, ki izhajajo iz dela, pripada višjim upravnim delavcem,
ki poleg svojega dela ne smejo opravljati dejavnosti v gospodarskih družbah ali
opravljati enaka oziroma podobna dela, kot jih opravljajo na svojem delovnem
mestu, pri drugem organu ali organizaciji, dodatek v višini 15% osnovne plače;
-       
zaradi posebnih obremenitev ter odgovornosti dodatek v višini 20%
osnovne plače.
Dodatek iz druge alinee prejšnjega odstavka pripada višjim
upravnim delavcem, ki prejemajo dodatek iz prvega odstavka 6. člena te uredbe
ter višjim upravnim delavcem, ki prejemajo dodatek za denacionalizacijo ali
dodatek za delo na področju zaščite in reševanja in na obrambnem področju v
višini 5%.
9. člen
Za vrednotenje posebnih obremenitev in prepovedi pripada
določenim zaposlenim dodatek v višini 15% osnovne plače, in sicer:
-       
inšpektorjem, ki neposredno opravljajo naloge inšpekcijskega nadzorstva
ter ne smejo, poleg del, ki niso združljiva z deli v državnem organu,
opravljati samostojnega osebnega dela oziroma za drugega delodajalca enakih ali
podobnih del iz stroke, na področju katere opravlja inšpekcijsko nadzorstvo;
-       
policistom, ki ne smejo opravljati dela, ki bi jih oviralo pri
opravljanju policijskih nalog;
-       
delavcem Slovenske obveščevalno-varnostne agencije, ki ne smejo
opravljati dela, ki bi jih oviralo pri izvrševanju delovnih nalog, ali dela, ki
bi škodovalo ugledu agencije, oziroma tistega dela, ki ni združljivo z naravo
dejavnosti agencije;
-       
kontrolorjem letenja v Upravi Republike Slovenije za zračno plovbo, ki so
pri delu izpostavljeni posebnim obremenitvam in pogojem dela, ki vplivajo na
telesno in duševno zmožnost za varno, pravilno in pravočasno opravljanje
delovnih obveznosti;
-       
pooblaščenim uradnim osebam Uprave za izvrševanje kazenskih sankcij, ki
ne smejo opravljati dela, ki bi jih oviralo pri upravljanju nalog uprave, ali
dela, ki bi škodovalo delu uprave, oziroma dela, ki ni združljivo z naravo
dejavnosti uprave;
-       
delavcem Ministrstva za obrambo, ki opravljajo posebej zahtevna
operativna dela obrambe in zaščite, in ne smejo sodelovati v upravljanju
podjetij, zavodov oziroma gospodarskih družb, oziroma ne smejo opravljati del,
ki bi bila v nasprotju z njihovim statusom in položajem oziroma ne smejo
opravljati del, ki bi jih ovirala pri opravljanju nalog obrambe in zaščite;
-       
višjim upravnim in upravnim delavcem Carinske uprave Republike
Slovenije, ki ne smejo biti člani uprave ali nadzornega sveta gospodarske
družbe, družbeniki v osebnih družbah ali samostojni podjetniki posamezniki in
opravljati dela, ki je nezdružljivo z opravljanjem dejavnosti službe.
Tistim zaposlenim, ki so imenovani v naziv višjega upravnega
delavca in prejemajo dodatek v skladu s tem členom, ne pripada dodatek iz
prvega odstavka 8. člena te uredbe, dodatek iz drugega odstavka 8. člena te uredbe
pa jim pripada v višini 5%.
10. člen
Za vrednotenje posebnih odgovornosti ter zaradi omejitev, ki
izhajajo iz dela, pripadajo delavcem Davčne uprave Republike Slovenije dodatki,
in sicer: 
-       
zaradi omejitev, ki izhajajo iz dela, pripada delavcem Davčne uprave
Republike Slovenije, ki ne smejo biti člani uprave ali nadzornega sveta
gospodarskih družb ter ne smejo opravljati dejavnosti, ki je nezdružljiva z
opravljanjem davčne službe, dodatek v višini 15% osnovne plače; 
-       
zaradi posebnih odgovornosti pripada delavcem Davčne uprave Republike
Slovenije dodatek v višini do 30% osnovne plače.
Delavcem Davčne uprave Republike Slovenije, ki so imenovani v
naziv višjega upravnega delavca in prejemajo dodatke po tem členu, ne pripada
dodatek iz prvega odstavka 8. člena te uredbe, dodatek iz drugega člena te uredbe
pa jim pripada v višini 5%.
10.a člen
Za vrednotenje omejitev, ki izhajajo iz z zakonom omejene
pravice do stavke, pripada določenim zaposlenim dodatek v višini 0,10
količnika, in sicer:
-       
policistom, ki so med stavko dolžni opravljati z zakonom določene naloge
policije, in drugim delavcem policije, ki so dolžni zagotoviti nemoteno
izvajanje teh nalog;
-       
uradnim osebam Slovenske obveščevalno-varnostne agencije, ki morajo med
stavko opravljati z zakonom določene naloge agencije, in drugim delavcem
agencije, ki morajo uradnim osebam agencije omogočiti izvršitev nalog agencije,
ki so nujne in katerih opustitev bi lahko pomenila takojšnjo in neposredno
nevarnost za varnost države;
-       
pooblaščenim uradnim osebam Carinske uprave Republike Slovenije, ki so
dolžne med stavko zagotoviti nemoteno opravljanje z zakonom določenih nalog;
-       
vojaškim osebam, ki med opravljanjem vojaške službe nimajo pravice do
stavke, in drugim delavcem Ministrstva za obrambo, ki opravljajo upravne in
strokovne zadeve na področju obrambe in zaščite ter morajo zagotavljati
nemoteno izvajanje z zakonom določenih nalog;
-       
kontrolorjem letenja Uprave Republike Slovenije za zračno plovbo, ki
morajo tudi med izvajanjem stavke zagotavljati neoviran zračni promet iz in v
tujino, preprečevati možnost nastanka škode, zagotavljati nemoteno delovanje
državnih organov ter iskanje in reševanje v primeru letalske nesreče in varno
odvijanje letalskega prometa;
-       
delavcem Uprave za izvrševanje kazenskih sankcij, ki morajo med stavko
opravljati vsa dela in naloge, ki zagotavljajo varnost in nemoteno delovanje
uprave, pazniki pa morajo tudi spremljati in varovati priprte osebe po odredbi
sodišča.
11. člen
Za vrednotenje posebnih obremenitev, ki se nanašajo na
delovna mesta pooblaščenih uradnih oseb, ki vodijo in opravljajo dejanja v
upravnem postopku denacionalizacije, se določi dodatek v višini do 20% osnovne
plače.
12. člen
Na območju lokalnih skupnosti, v katerih živita italijanska
ali madžarska narodna skupnost, se za delovna mesta, za katera je v aktu o
notranji organizaciji in sistemizaciji delovnih mest predpisan pogoj znanje
jezika narodne skupnosti, določi dodatek, in sicer za: 
-       
aktivno znanje jezika narodne skupnosti v višini 6% osnovne plače, 
-       
pasivno znanje jezika narodne skupnosti v višini 3% osnovne plače.
13. člen
Višina dodatka iz 6., 7., 10. in 11. člena te uredbe se za
posamezno delovno mesto določi v aktu o notranji organizaciji in sistemizaciji
delovnih mest.
14. člen
Upravnim delavcem, ki opravljajo naloge, ki so povezane s
posebnimi napori, s psihofizičnimi obremenitvami in z delom s strankami ter
zaradi teh posebnosti svojega dela ne prejemajo nobenih drugih dodatkov,
pripadajo dodatki, in sicer: 
-       
delavcem na delovnih mestih v V. tarifni skupini v višini 0,75
količnika, 
-       
delavcem na delovnih mestih v VI. tarifni skupini v višini 0,85
količnika, 
-       
delavcem na delovnih mestih v VII., VIII. in IX. tarifni skupini v
višini 1,05 količnika.
15. člen
Strokovno tehničnim delavcem, ki opravljajo naloge, ki so
povezane s posebnimi napori in s psihofizičnimi obremenitvami ter zaradi teh
posebnosti svojega dela ne prejemajo nobenih drugih dodatkov, pripadajo
dodatki, in sicer: 
-       
delavcem na delovnih mestih v V. tarifni skupini v višini 0,70
količnika, 
-       
delavce na delovnih mestih v VI. tarifni skupini v višini 0,80
količnika, 
-       
delavce na delovnih mestih v VII., VIII. in IX. tarifni skupini v višini
1,00 količnika.
16. člen
Zaposlenim v vladnih službah in upravnih organih pripada
dodatek za delo v upravi v višini: 
-       
delavcem na delovnih mestih v I. do vključno V. tarifne skupine v višini
0,45 količnika, 
-       
delavcem na delovnih mestih v VI. tarifni skupini v višini 0,50
količnika in 
-       
delavcem na delovnih mestih v VII. tarifni skupini v višini 0,55
količnika. 
Določba prejšnjega odstavka ne velja za višje upravne
delavce, razen za višje upravne delavce, ki opravljajo naloge inšpekcijskega
nadzorstva, ter za delavce iz 14. in 15. člena te uredbe. 
Dodatki iz prvega odstavka tega člena ne pripadajo: 
-       
delavcem, ki prejemajo dodatek za posebna pooblastila in odgovornosti v
skladu s to uredbo, 
-       
kontrolorjem letenja, ki prejemajo dodatek za posebne obremenitve,
omejitve in prepovedi v skladu s to uredbo, 
-       
delavcem davčne službe, ki prejemajo dodatek po posebnem zakonu, 
-       
delavcem Carinske uprave Republike Slovenije, ki prejemajo dodatek za
vrednotenje posebne odgovornosti po posebnem zakonu, 
temveč jim pripadajo dodatki v višini: 
-       
na delovnih mestih v V. tarifni skupini 0,10 količnika, 
-       
na delovnih mestih v VI. tarifni skupini 0,15 količnika in 
-       
na delovnih mestih v VII. tarifni skupini 0,20 količnika.
16.a člen
Zaposlenim v vladnih službah in v upravnih organih pripada v
skladu z dogovorom o načinu usklajevanja plač v javnem sektorju v letu 2001
(Uradni list RS, št. 122/00) dodatek v višini 0,15 količnika, in sicer od 1. 8.
2001 dalje.
17. člen
Dodatek za mentorstvo v višini 30% urne vrednosti osnovne
plače pripada delavcu, ki je s programom določen za mentorja in sicer za vsako
z normativom določeno mentorsko uro.
18. člen
Dodatek za strokovni ali znanstveni naziv pripada delavcu s
specializacijo po dveletnem programu, z magisterijem in doktoratom znanosti, ki
ni pogoj za zasedbo delovnega mesta, na katerega je delavec razporejen, v
višini: 
-       
0,20 količnika za specializacijo, 
-       
0,30 količnika za magisterij, 
-       
0,50 količnika za doktorat znanosti.
Dodatki iz prejšnjega odstavka se med seboj izključujejo.
19. člen
Policistom, ki opravljajo naloge v posebnih policijskih
enotah, ustanovljenih na podlagi 13. člena zakona o policiji (Uradni list RS,
št. 48/98 in 66/98 – popravek) pripada za čas posebnega usposabljanja za delo v
posebni policijski enoti dodatek v višini 50% urne vrednosti osnovne plače za
vsako uro tega usposabljanja, za čas neposrednega izvajanja nalog v taki enoti pa
dodatek za delo v posebnih policijskih enotah v višini 100% urne vrednosti
osnovne plače za vsako uro dela.
20. člen
Določenim pooblaščenim uradnim osebam v Carinski upravi
Republike Slovenije, določenim uradnim osebam v Slovenski
obveščevalno-varnostni agenciji, določenim policistom in določenim delavcem na
področju obrambe in zaščite pripada dodatek za posebno nevarnost in ogroženost
v višini 0,20 količnika. 
Dodatek iz prejšnjega odstavka pripada delavcem, razporejenim
na delovna mesta, na katerih opravljajo naloge v specifičnih in posebej
neugodnih delovnih razmerah, kot na primer delo z eksplozivnimi sredstvi in
razstrelivi, dezaktiviranje eksplozivnih sredstev, posebna izpostavljenost
nevarnosti in ogroženost delavca pri opravljanju nalog na področju preiskovanja
posebej hudih oblik organiziranega kriminala ter opravljanje specifičnih varnostnih
nalog v tujih državah.
Dodatek iz prvega odstavka tega člena pripada tudi zaposlenim
v Ministrstvu za notranje zadeve, ki v skladu z zakonom o azilu neposredno
opravljajo naloge in ukrepe v zvezi z obravnavo, nastanitvijo in oskrbo
prosilcev za azil in zaposlenim v Policiji, Centru za tujce, ki v skladu z
zakonom o tujcih neposredno opravljajo naloge obravnave, nastanitve in oskrbe
tujcev.
Delovna mesta, na katerih pripada delavcem ta dodatek, določi
pristojni minister po predhodnem soglasju Komisije Vlade Republike Slovenije za
administrativne in kadrovske zadeve.
Na podlagi 93. člena zakona o policiji (Uradni list RS, št.
49/98) pripada policistom, ki opravljajo posebno nevarne naloge, dodatek v
višini 0,10 količnika.
Dodatek iz prejšnjega odstavka pripada policistom na delovnih
mestih, kjer opravljajo policijske naloge več kot polovico delovnega časa zunaj
objektov policije, v neposrednem stiku z ljudmi in pri tem izvršujejo
policijska pooblastila. Kriterije za določitev teh delovnih mest določi
minister za notranje zadeve v aktu o sistemizaciji delovnih mest policije.

Uredba o količnikih za določitev osnovne
plače in dodatkih zaposlenim v službah Vlade Republike Slovenije in v upravnih
organih (Uradni list RS, št. 35/96)
vsebuje naslednjo prehodno in končni določbi:
»21. člen
Dodatki iz 14., 15. in 16. člena se izplačujejo od 1. 8. 1996
dalje v višini 50%, od 1. 9. 1996 dalje v višini 75% in od 1. 10. 1997 dalje v
višini 100%.
22. člen
Z dnem uveljavitve te uredbe preneha veljati uredba o
količnikih za določitev osnovne plače funkcionarjev, ki jih imenuje Vlada
Republike Slovenije, in drugih zaposlenih v službah Vlade Republike Slovenije,
upravnih organih in upravnih enotah (Uradni list RS, št. 22/94, 32/94, 56/94,
82/94 in 45/95).
23. člen
Ta uredba začne veljati naslednji dan po objavi v Uradnem
listu Republike Slovenije, razen 10. člena, ki velja od 1. 7. 1996 dalje.«.

Uredba o spremembah in dopolnitvah uredbe
o količnikih za določitev osnovne plače in dodatkih zaposlenim v službah Vlade
Republike Slovenije in v upravnih organih (Uradni list RS, št. 5/98) vsebuje
naslednjo končno določbo:
»4. člen
Ta uredba začne veljati naslednji dan po objavi v Uradnem
listu Republike Slovenije.«.

Uredba o spremembah in dopolnitvah uredbe
o količnikih za določitev osnovne plače in dodatkih zaposlenim v službah Vlade
Republike Slovenije in v upravnih organih (Uradni list RS, št. 33/00)
vsebuje naslednjo prehodno in končno določbo:
»14. člen
Dodatek za vrednotenje posebnih obremenitev in odgovornosti
iz druge alinee 8. člena pripada zaposlenim: 
-       
od 1. 5. 2000 v višini 5%, 
-       
od 1. 1. 2001 v višini 10% in 
-       
od 1. 7. 2001 v višini 15%. 
Dodatek za vrednotenje omejitve pravice do stavke iz 10.a
člena pripada zaposlenim: 
-       
od 1. 5. 2000 v višini 0,05 količnika, 
-       
od 1. 1. 2001 v višini 0,10 količnika. 
Upravnim delavcem pripada dodatek: 
-       
na delovnih mestih v V. tarifni skupini od 1. 5. 2000 dalje v višini
0,45 količnika, od 1.1. 2001 pa v višini 0,55 količnika, od 1. 7. 2001 v višini
0,65 količnika; 
-       
na delovnih mestih v VI. tarifni skupini od 1. 5. 2000 v višini 0,55
količnika, od 1. 1. 2001 pa v višini 0,65 količnika, od 1. 7. 2001 v višini
0,75 količnika in 
-       
na delovnih mestih v VII., VIII. in IX. tarifni skupini od 1. 5. 2000 v
višini 0,60 količnika, od 1. 1. 2001 pa v višini 0,75 količnika in od 1. 7.
2001 v višini 0,90 količnika. 
Strokovno-tehničnim delavcem pripada dodatek: 
-       
na delovnih mestih v V. tarifni skupini od 1. 5. 2000 dalje v višini
0,40 količnika, od 1. 1. 2001 pa v višini 0,50 količnika, od 1. 7. 2001 v
višini 0,60 količnika, 
-       
na delovnih mestih v VI. tarifni skupini od 1. 5. 2000 v višini 0,50
količnika, od 1.1. 2001 pa v višini 0,60 količnika, od 1. 7. 2001 v višini 0,70
količnika in 
-       
na delovnih mestih v VII., VIII. in IX. tarifni skupini od 1. 5. 2000 v
višini 0,55 količnika, od 1. 1. 2001 pa v višini 0,70 količnika in od 1. 7.
2001 v višini 0,85 količnika. 
Dodatek iz 16. člena pripada zaposlenim: 
-       
od 1. 5. 2000 v višini 0,25 količnika, 
-       
od 1. 1. 2001 v višini 0,35 količnika.
15. člen
Ta uredba začne veljati petnajsti dan po objavi v Uradnem
listu Republike Slovenije.«.

Uredba o spremembah in dopolnitvah uredbe
o količnikih za določitev osnovne plače in dodatkih zaposlenim v službah Vlade
Republike Slovenije in v upravnih organih (Uradni list RS, št. 1/01)
spreminja 14. člen Uredbe o spremembah in dopolnitvah uredbe o količnikih za
določitev osnovne plače in dodatkih zaposlenim v službah Vlade Republike
Slovenije in v upravnih organih (Uradni list RS, št. 33/00)
tako, da se glasi:
»14. člen
Dodatek za vrednotenje posebnih obremenitev in odgovornosti
iz druge alinee 8. člena pripada zaposlenim: 
-       
od 1. 5. 2000 v višini 5%, 
-       
od 1. 1. 2001 v višini 10% in 
-       
od 1. 12. 2001 v višini 15%. 
Dodatek za vrednotenje omejitve pravice do stavke iz 10.a
člena pripada zaposlenim: 
-       
od 1. 5. 2000 v višini 0,05 količnika, 
-       
od 1. 1. 2001 v višini 0,10 količnika. 
Upravnim delavcem pripada dodatek: 
-       
na delovnih mestih v V. tarifni skupini od 1. 5. 2000 dalje v višini
0,45 količnika, od 1.1. 2001 pa v višini 0,55 količnika, od 1. 12. 2001 v
višini 0,65 količnika; 
-       
na delovnih mestih v VI. tarifni skupini od 1. 5. 2000 v višini 0,55
količnika, od 1. 1. 2001 pa v višini 0,65 količnika, od 1. 12. 2001 v višini
0,75 količnika in 
-       
na delovnih mestih v VII., VIII. in IX. tarifni skupini od 1. 5. 2000 v
višini 0,60 količnika, od 1. 1. 2001 pa v višini 0,75 količnika in od 1. 12.
2001 v višini 0,90 količnika. 
Strokovno-tehničnim delavcem pripada dodatek: 
-       
na delovnih mestih v V. tarifni skupini od 1. 5. 2000 dalje v višini
0,40 količnika, od 1. 1. 2001 pa v višini 0,50 količnika, od 1. 12. 2001 v višini
0,60 količnika, 
-       
na delovnih mestih v VI. tarifni skupini od 1. 5. 2000 v višini 0,50
količnika, od 1.1. 2001 pa v višini 0,60 količnika, od 1. 12. 2001 v višini
0,70 količnika in 
-       
na delovnih mestih v VII., VIII. in IX. tarifni skupini od 1. 5. 2000 v višini
0,55 količnika, od 1. 1. 2001 pa v višini 0,70 količnika in od 1. 12. 2001 v
višini 0,85 količnika. 
Dodatek iz 16. člena pripada zaposlenim: 
-       
od 1. 5. 2000 v višini 0,25 količnika, 
-       
od 1. 1. 2001 v višini 0,35 količnika.«;
ter vsebuje
naslednji prehodni in končno določbo:
»10. člen
Dodatek za vrednotenje posebnih obremenitev in odgovornosti
iz druge alinee 8. člena uredbe pripada zaposlenim: 
-       
od 1. 5. 2002 v višini 20%. 
Dodatek za vrednotenje posebnih obremenitev in odgovornosti
iz drugega odstavka 8. člena uredbe, dodatek iz drugega odstavka 9. člena
uredbe ter dodatek iz drugega odstavka 10. člena uredbe pripada zaposlenim: 
-       
od 1. 5. 2002 v višini 5%. 
Upravnim delavcem pripada dodatek iz 14. člena uredbe: 
-       
na delovnih mestih v V. tarifni skupini od 1. 5. 2002 dalje v višini
0,75 količnika, 
-       
na delovnih mestih v VI. tarifni skupini od 1. 5. 2002 v višini 0,85 in 
-       
na delovnih mestih v VII., VIII. in IX. tarifni skupini od 1. 5. 2002 v
višini 1,05 količnika. 
Strokovno tehničnim delavcem pripada dodatek iz 15. člena
uredbe: 
-       
na delovnih mestih v V. tarifni skupini od 1. 5. 2002 dalje v višini
0,70 količnika, 
-       
na delovnih mestih v VI. tarifni skupini od 1. 5. 2002 v višini 0,80
količnika in 
-       
na delovnih mestih v VII., VIII. in IX. tarifni skupini od 1. 5. 2002 v
višini 1,00 količnika. 
Novo besedilo 16. člena uredbe se uporablja od 1. 5. 2002. 
Dodatki iz 19. in 20. člena uredbe, uveljavljeni s
spremembami in dopolnitvami v tej uredbi, pripadajo zaposlenim od 1. 3. 2001.
11. člen
Določila 6. člena te uredbe se začnejo uporabljati 1. 5.
2002. 
Določila 7. in 8. člena te uredbe se začnejo uporabljati 1.
3. 2001
12. člen
Ta uredba začne veljati petnajsti dan po objavi v Uradnem
listu Republike Slovenije.«.

Uredba o dopolnitvi uredbe o količnikih za
določitev osnovne plače in dodatkih zaposlenim v službah Vlade Republike
Slovenije in v upravnih organih (Uradni list RS, št. 63/01)
vsebuje naslednjo končno določbo:
»2. člen
Ta uredba začne veljati naslednji dan po objavi v Uradnem
listu Republike Slovenije.«.

Uredba o spremembi in dopolnitvi uredbe o
količnikih za določitev osnovne plače in dodatkih zaposlenim v službah Vlade
Republike Slovenije in v upravnih organih (Uradni list RS, št. 37/02)
določa:
»2. člen
(odpravljen)
ter vsebuje
naslednjo končno določbo:
»3. člen
Ta uredba začne veljati naslednji dan po objavi v Uradnem
listu Republike Slovenije.«.

Odločba o odpravi 2. člena uredbe o
spremembi in dopolnitvi uredbe o količnikih za določitev osnovne plače in
dodatkov zaposlenim v službah Vlade Republike Slovenije in v upravnih organih
in 1. člena uredbe o spremembi uredbe o določitvi dodatkov strokovnim in
administrativno-tehničnim ter drugim delavcem na sodiščih, državnih tožilstvih,
državnemu pravobranilstvu in v organih za postopek o prekrških (Uradni list RS,
št. 60/02)
določa:
»Člen 2 uredbe o spremembi in dopolnitvi uredbe o količnikih
za določitev osnovne plače in dodatkov zaposlenim v službah Vlade Republike
Slovenije in v upravnih organih (Uradni list RS, št. 37/02) in 1. člen uredbe o
spremembi uredbe o določitvi dodatkov strokovnim in administrativno-tehničnim
ter drugim delavcem na sodiščih, državnih tožilstvih, državnemu pravobranilstvu
in v organih za postopek o prekrških (Uradni list RS, št. 37/02) se odpravita.«.

Uredba o spremembah uredbe o količnikih za
določitev osnovne plače in dodatkih zaposlenim v službah Vlade Republike
Slovenije in v upravnih organih (Uradni list RS, št. 61/02)
določa:
»1. člen
Določbe 8., 9., 10., 14., 15. in 16. člena uredbe o
količnikih za določitev osnovne plače in dodatkih zaposlenim v službah Vlade
Republike Slovenije in v upravnih organih (Uradni list RS, št. 35/96, 5/98,
33/00, 1/01, 63/01 in 37/02) se razveljavijo, kolikor se nanašajo na povišanje
dodatkov oziroma nove dodatke v delu, ki pripadajo zaposlenim od 1. maja 2002
dalje.«;
ter vsebuje
naslednjo končno določbo:
»2. člen
Ta uredba začne veljati naslednji dan po objavi v Uradnem
listu Republike Slovenije.«.