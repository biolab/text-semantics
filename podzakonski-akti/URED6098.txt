I. SPLOŠNE DOLOČBE
1. člen
(namen)
(se delno preneha uporabljati)
(1) Ta uredba določa za male in
srednje kurilne naprave:
-       
merila za razvrščanje kurilnih naprav;
-       
gorivo, ki se sme uporabljati v kurilnih napravah;
-       
vrednotenje emisij snovi v dimnih plinih;
-       
mejne vrednosti emisije snovi iz kurilnih naprav;
-       
ukrepe v zvezi z zmanjševanjem emisije snovi v zrak;
-       
obratovalni monitoring emisije snovi v zrak.
(2) Za vprašanja o emisiji snovi v
zrak iz srednjih kurilnih naprav, ki niso urejena s to uredbo, se uporablja
predpis, ki ureja emisije snovi v zrak iz nepremičnih virov onesnaževanja.
(3) Ta uredba se uporablja tudi za
določanje mejnih vrednosti emisij snovi v zrak in obratovalnega monitoringa
emisij snovi v zrak, ki nastanejo pri uporabi odpadkov v malih in srednjih
kurilnih napravah, razen če to ni posebej določeno v predpisu, ki ureja sežig
odpadkov, predpisu, ki ureja vrsto dejavnosti in naprav, ki lahko povzročajo
onesnaževanje okolja večjega obsega ali predpisu, ki ureja emisijo snovi v zrak
iz nepremičnih virov onesnaževanja. Pri uporabi odpadkov se upošteva mejna
vrednost, kot je določena za brikete in pelete iz naravnega lesa.
2. člen
(uporaba)
(se delno preneha uporabljati)
(1) Določbe te uredbe se uporabljajo
za emisijo snovi iz malih in srednjih kurilnih naprav ne glede na to, ali je
uporabljeno gorivo trdno, tekoče ali plinasto, in ne glede na to, ali gre za
pripravo tople vode, pare ali vročega olja, posredno sušenje ali druge postopke
obdelave predmetov ali materiala, razen za kurilne naprave:
-       
v katerih se odpadki sosežigajo skladno z določbami predpisa, ki ureja
emisijo snovi v zrak iz sežigalnic odpadkov,
-       
ki so kotli za kuhanje žganja, ki jih uporabljajo mali proizvajalci
žganja v skladu s predpisom, ki ureja trošarino, ali
-       
pri katerih se produkti zgorevanja uporabljajo neposredno v proizvodnem
procesu, predvsem pri neposrednem segrevanju, sušenju ali drugih postopkih
obdelave predmetov ali materiala, na primer peka jedi z neposrednim stikom z
vročimi dimnimi plini ali s podobnim načinom priprave jedi, v pečeh za ponovno
segrevanje ali v pečeh za toplotno obdelavo.
(2) Določbe te uredbe se ne
uporabljajo za napravo, ki je:
-       
namenjena dogorevanju zaradi čiščenja odpadnih plinov s sežiganjem, če
ne obratuje kot samostojna kurilna naprava,
-       
namenjena pridobivanju električne energije ali toplote v skladu s
predpisom, ki ureja emisijo snovi v zrak iz nepremičnih plinskih turbin z
vhodno toplotno močjo manj kakor 50 MW in iz nepremičnih motorjev z notranjim
izgorevanjem,
-       
reaktor za kemijske procese ali
-       
kurilna naprava, ki v skladu s stanjem tehnike obratuje brez dimovodnih
naprav, kot je na primer infrardeči grelnik na plinasto gorivo.
3. člen
(pojmi)
(se delno preneha uporabljati)
Izrazi, uporabljeni v tej uredbi, imajo
naslednji pomen:
1.     
črnina dimnih plinov je po Ringelmannu merilo za njihovo sajavost pri
zgorevanju goriva. Njihova črnina se primerja z lestvico šestih polj različne
črnosti (Ringelmannova lestvica), ki se stopnjujejo od 0 do 5, pri čemer je
vsako naslednje polje za 20 odstotkov bolj črno od prejšnjega. S to lestvico se
vidno presoja črnina dimnih plinov, izpuščenih skozi odvodnik kurilne naprave;
2.     
delegirana uredba je uredba Komisije Evropske unije, ki določa vsebino
energijske nalepke in standardiziranih podatkov za posamezno skupino proizvodov
na podlagi Direktive 2010/30/EU Evropskega parlamenta in Sveta z dne
19. maja 2010 o navajanju porabe energije in drugih virov izdelkov,
povezanih z energijo, s pomočjo nalepk in standardiziranih podatkov o izdelku
(UL L št. 153 z dne 18. 6. 2010, str. 1);
3.     
dimni plini so odpadni plini iz male ali srednje kurilne naprave, ki so
onesnaženi s snovmi v trdnem, tekočem ali plinastem stanju; njihov volumenski
pretok je izražen v kubičnih metrih na uro (m³/h) pri normni temperaturi 273 K
in tlaku 101,3 kPa ter po korekciji za vsebnost vodnih hlapov v m³/h;
4.     
dimno število je merilo za sajavost dimnih plinov, ki se ugotavlja na
podlagi stopnje potemnelosti filtrirnega papirja. Potemnelost filtrirnega
papirja se primerja z lestvico desetih polj različne intenzitete počrnelosti od
popolnoma bele na prvem polju lestvice do popolnoma črne na desetem polju
lestvice, pri čemer se ugotavlja, kateri stopnji v lestvici je počrnelost
najbližja. Dimno število se meri pri tekočem in plinastem gorivu;
5.     
dobavitelj je pravna oseba ali samostojni podjetnik posameznik, ki
dobavlja kurilno napravo v državah članicah Evropske unije ali uvaža kurilno
napravo iz držav zunaj Evropske unije ali jo proizvaja;
6.     
emisija snovi je kakršenkoli izpust snovi iz male ali srednje kurilne
naprave v zrak;
7.     
enosobna kurilna naprava je mala kurilna naprava na trdno gorivo, ki je
namenjena zlasti ogrevanju prostora v stavbi, v katerega je postavljena,
vključno s štedilniki s posredno ogrevano pečico ali brez nje;
8.     
gorivo so vse v kurišče dovedene gorljive snovi, vključno z negorljivimi
sestavinami;
9.     
kurilna naprava je generator toplote, v katerem se toplota pridobiva z
zgorevanjem goriva (npr. kondenzacijski, nizkotemperaturni, toplovodni,
vročevodni in parni kotli), ter generatorji toplega ali vročega zraka, vključno
s pomožnimi napravami, zlasti za pripravo, razprševanje oziroma mešanje goriva
z zgorevalnim zrakom. Kurilna naprava je lahko mala, srednja ali velika;
10.  
kurilna naprava s kombinirano kurjavo je naprava, v kateri lahko
izmenično zgorevata dve ali več vrst goriva;
11.  
kurilna naprava z mešano kurjavo je naprava, v kateri hkrati zgorevata
dve ali več vrst goriva;
12.  
kurišče je del kurilne naprave, v kateri zgoreva gorivo;
13.  
kvalitativno spremljanje koncentracije celotnega prahu je trajna meritev
emisije celotnega prahu z merilniki za nadzor prepustnosti filtra v skladu s
standardom SIST EN 15859;
14.  
mala kurilna naprava je kurilna naprava, ki je sestavljena iz enega ali
več kurišč ter veznih elementov za odvajanje dimnih plinov skozi odvodnik in iz
odvodnika dimnih plinov, če njena vhodna toplotna moč ne presega vrednosti,
določene s to uredbo za male kurilne naprave;
15.  
najvišja temperatura ogrevalnega medija je njegova najvišja temperatura
pri izstopu iz kurilne naprave;
16.  
naravni les je les, ki je lahko obdelan samo mehansko;
17.  
nazivna toplotna moč kurilne naprave je najvišja, v trajnem pogonu
koristno oddana toplota v časovni enoti. Če ima kurilna naprava izraženo
območje toplotne moči, je nazivna toplotna moč tista, ki je trenutno
nastavljena in označena na tej napravi. Brez te posebne oznake se za nazivno
toplotno moč šteje najvišja vrednost v območju toplotne moči, ki je dosežena
pri normalnem obratovanju kurilne naprave;
18.  
obstoječa mala ali srednja kurilna naprava je kurilna naprava, ki se je
uporabljala na dan uveljavitve te uredbe;
19.  
odprti kamin je enosobna kurilna naprava na trdno gorivo, ki je zlasti
namenjena neposrednemu ogrevanju prostora v stavbi, v katerega je postavljena,
in obratuje odprto ter ni namenjena izključno za pripravo jedi;
20.  
osnovna peč je enosobna kurilna naprava na trdno gorivo, ki je zgrajena
iz mineralnih vrst materiala z veliko specifično toplotno kapaciteto zaradi
shranjevanja toplote ter obrtniško zgrajena na kraju uporabe;
21.  
poraba goriva kurilne naprave je poraba, izražena v količini goriva na
časovno enoto in izmerjena med trajnim obratovanjem kurilne naprave;
22.  
srednja kurilna naprava je kurilna naprava, ki je sestavljena iz enega
ali več kurišč ne glede na vrsto uporabljenega goriva ter veznih elementov za
odvajanje dimnih plinov skozi odvodnik in iz odvodnika dimnih plinov, če njena
vhodna toplotna moč ne presega vrednosti, določene s to uredbo za srednje
kurilne naprave;
23.  
toplotna izguba z dimnimi plini je toplota, ki jo kurilna naprava oddaja
z njimi in se za kurilne naprave na tekoče in plinasto gorivo izračuna na
podlagi enačbe iz priloge 1, ki je sestavni del te uredbe;
24.  
toplotni izkoristek kurilne naprave je razmerje med toplotno močjo, ki
jo ta naprava oddaja ogrevalnemu mediju, ter zmnožkom kurilne vrednosti in
porabe goriva, izraženo v odstotkih. Toplotni izkoristek kurilne naprave se
lahko izračuna iz izmerjene toplotne izgube z dimnimi plini na način iz priloge
1 te uredbe;
25.  
trgovec je pravna oseba ali samostojni podjetnik posameznik, ki daje
kurilno napravo na trg končnemu uporabniku;
26.  
upravljavec kurilne naprave je pravna oseba, samostojni podjetnik
posameznik ali fizična oseba, ki ima v posesti kurilno napravo med njenim
obratovanjem, ali oseba, ki je vložila zahtevo za pridobitev okoljevarstvenega
dovoljenja za obratovanje kurilne naprave;
27.  
vhodna toplotna moč kurilne naprave je toplotna moč, izračunana na
podlagi kurilne vrednosti goriva in količine goriva, ki pri trajnem pogonu
kurilne naprave lahko zgori v časovni enoti. Kurilna vrednost se opredeli za
vsak primer posebej.
II. MALE IN SREDNJE KURILNE NAPRAVE
4. člen
(merila za razvrščanje kurilnih naprav)
(se delno preneha uporabljati)
Posamična kurilna naprava se določi kot
mala ali srednja kurilna naprava glede na:
-       
svojo vhodno toplotno moč,
-       
namen uporabe z zgorevanjem goriva pridobljene toplote in
-       
vrsto goriva, ki se uporablja za zgorevanje v kurišču.
5. člen
(male kurilne naprave)
(se delno preneha uporabljati)
(1) Mala kurilna naprava je tista, ki
proizvaja toploto za ogrevanje prostorov v stavbah ali za ogrevanje sanitarne
vode v stavbah ali za oboje, če je njena:
-       
vhodna toplotna moč manjša od 1 MW pri uporabi trdnega goriva iz 1.
točke tretjega odstavka tega člena,
-       
vhodna toplotna moč manjša od 5 MW pri uporabi tekočega goriva iz 2.
točke tretjega odstavka tega člena ali
-       
vhodna toplotna moč manjša od 10 MW pri uporabi plinastega goriva iz 3.
točke tretjega odstavka tega člena.
(2) Za malo kurilno napravo se šteje
tudi:
-       
naprava, ki uporablja trdno gorivo ter delno ali v celoti proizvaja
toploto za soproizvodnjo ali proizvodnjo elektrike, izvajanje tehnoloških
procesov (na primer priprava tople vode za tehnološke namene, pare ali vročega
olja), posredno sušenje ali druge postopke obdelave predmetov ali materiala, če
je vhodna toplotna moč manjša od 1 MW;
-       
naprava, ki uporablja tekoče ali plinasto gorivo za soproizvodnjo
toplote in elektrike, če vhodna toplotna moč ne presega vrednosti iz prejšnjega
odstavka in se proizvedena toplota uporablja tudi za ogrevanje prostorov stavb.
(3) V mali kurilni napravi, razen v
odprtem kaminu, se lahko uporabljajo:
1.     
trdno gorivo:
- 
naravni les v vseh oblikah (drva, žagovina, kosi, odrezki, lubje,
storži) in lesni ostanki, ki nastajajo pri obdelavi in predelavi lesa ter
proizvodnji pohištva (barvan ali lakiran les, iverne in vlaknene plošče ter
drugi lepljeni izdelki), če vsebnost katerakoli nevarne snovi v ostankih ne
presega mejne vrednosti onesnaževala za več kot 25 odstotkov in so pri tem
vsebnosti ostalih onesnaževal znotraj predpisanih mejnih vrednosti za ostanke
iz neonesnažene biomase iz priloge 4, ki je sestavni del te uredbe. Delež mase
vode v naravnem lesu in lesnih ostankih na maso vlažnega lesa mora biti manjši
od 20 odstotkov, razen če se gorivo uporablja v napravah, ki so po navedbah
proizvajalca primerne za gorivo z večjo vsebnostjo vode;
- 
briketi ali peleti iz naravnega lesa, če za njihovo proizvodnjo ni
uporabljeno vezivo, razen veziva iz škroba, rastlinskega stearina, melase ali
celuloznih vlaken;
- 
premog ter briketi in koks iz premoga, če vsebnost celotnega žvepla ne
presega 1 odstotek mase goriva;
2.     
tekoče gorivo:
- 
plinsko olje v skladu s predpisom, ki ureja fizikalno-kemijske lastnosti
tekočega goriva, ki je namenjeno uporabi kot gorivo za ogrevanje;
- 
druge vrste tekočega goriva, kot so metanol, etanol in neobdelano
rastlinsko olje in metil ester iz rastlinskega olja, če pri zgorevanju ne
povzročajo višjih emisij kot plinsko olje;
3.     
plinasto gorivo: zemeljski plin in utekočinjeni naftni plin.
(4) V odprtem
kaminu se lahko uporablja samo naravni les v kosih, vključno s skorjo (polena,
sekanci, dračje, storži), lesni ostanki ali briketi ali peleti iz naravnega
lesa.
6. člen
(srednje kurilne naprave)
(se delno preneha uporabljati)
(1) Srednja kurilna naprava je kurilna
naprava, ki:
-       
iz trdnega goriva proizvaja toploto, če je vhodna toplotna moč enaka ali
večja od 1 MW in manjša od 50 MW,
-       
iz tekočega goriva proizvaja toploto za ogrevanje stavb, če je vhodna
toplotna moč enaka ali večja od 5 MW in manjša od 50 MW,
-       
iz plinastega goriva proizvaja toploto za ogrevanje stavb, če je vhodna
toplotna moč enaka ali večja od 10 MW in manjša od 50 MW ali
-       
iz tekočega ali plinastega goriva, delno ali v celoti proizvaja toploto
za tehnološke procese (na primer priprava tople vode za tehnološke namene, pare
ali vročega olja) ali posredno sušenje ali druge postopke obdelave predmetov
ali materiala, proizvodnjo elektrike, če je njena nazivna toplotna moč večja od
4 kW in vhodna toplotna moč manjša od 50 MW.
(2) V srednji kurilni napravi se lahko
poleg trdnega goriva iz 1. točke tretjega odstavka prejšnjega člena kot gorivo
uporabljajo tudi: 
-       
ostanki biomase rastlinskega izvora iz proizvodnje in obdelave celuloze,
papirja in kartona ter proizvodnje živil in pijač (v nadaljnjem besedilu:
biomasni ostanki), če vsebnost katerakoli nevarne snovi v ostankih ne presega
mejne vrednosti onesnaževala za več kot 25 odstotkov in so pri tem vsebnosti
ostalih onesnaževal znotraj predpisanih mejnih vrednosti za ostanke iz
onesnažene biomase iz priloge 4 te uredbe; 
-       
koks iz nafte; 
-       
premog ter briketi in koks iz premoga z vsebnostjo celotnega žvepla več
kot en odstotek mase goriva, če je naprava opremljena z razžvepljevalno
napravo; 
-       
vse trdno gorivo iz tega in prejšnjega člena z deležem mase vode v
gorivu na maso vlažnega goriva nad 20 odstotkov, če se uporabljajo v napravah,
ki so po navedbah proizvajalca primerne za gorivo z večjo vsebnostjo vode.
(3) V srednji kurilni napravi iz druge
alineje prvega odstavka tega člena in v srednji kurilni napravi, ki delno ali v
celoti proizvaja toploto za tehnološke procese (na primer priprava tople vode
za tehnološke namene, pare ali vročega olja) ali posredno sušenje ali druge
postopke obdelave predmetov ali materiala ter proizvodnjo elektrike, z vhodno
močjo enako ali večjo od 1 MW, se lahko poleg tekočih goriv iz 2. točke
tretjega odstavka prejšnjega člena kot gorivo uporablja tudi:
-       
emulgirani naravni bitumen in težko kurilno olje, če se uporabljata v
skladu z določbami predpisa, ki ureja fizikalno-kemijske lastnosti tekočega
goriva;
-       
biogorivo, pridobljeno z biološko obdelavo odpadkov;
-       
mast in olje iz živalskih stranskih proizvodov, če so izpolnjeni pogoji
iz Uredbe (ES) št. 1069/2009 Evropskega parlamenta in Sveta z dne 21. oktobra
2009 o določitvi zdravstvenih pravil za živalske stranske proizvode in
pridobljene proizvode, ki niso namenjeni prehrani ljudi, ter razveljavitvi
Uredbe (ES) št. 1774/2002 (Uredba o živalskih stranskih proizvodih) (UL L št.
300 z dne 14. 11. 2009, str. 1).
(4) V vseh srednjih kurilnih napravah
se lahko poleg plinastega goriva iz 3. točke tretjega odstavka prejšnjega člena
kot gorivo uporabljajo tudi koksni plin, sintetični plin, rafinerijski plin,
plin iz blata čistilnih naprav, odlagališčni plin, hlapi metanola in bioplin.
(5) (črtan).
7. člen
(združevanje več kurilnih naprav v eno
veliko kurilno napravo)
(se delno preneha uporabljati)
(1) Ob namestitvi dveh ali več
srednjih kurilnih naprav, katerih skupna vhodna toplotna moč je enaka ali večja
od 50 MW, se vse naprave štejejo kot ena velika kurilna naprava, če
ministrstvo, pristojno za okolje (v nadaljnjem besedilu: ministrstvo), v
postopku za presojo vplivov na okolje ali v postopku izdaje okoljevarstvenega
dovoljenja za obratovanje kurilnih naprav ugotovi, da je tehnično izvedljivo
izpuščati njihove dimne pline skozi skupni odvodnik dimnih plinov in da tako
odvajanje ne bi povečalo cene siceršnje namestitve posamičnih odvodnikov dimnih
plinov za več kakor 100 odstotkov.
(2) Ugotovitev ministrstva iz
prejšnjega odstavka se vključi v poročilo o presoji vplivov na okolje oziroma v
okoljevarstveno dovoljenje za obratovanje kurilnih naprav.
7.a člen
(meritev onesnaževal v ostankih)
(se delno preneha uporabljati)
(1) Upravljavec, ki uporablja ali daje na
trg lesne ostanke iz prve alineje 1. točke tretjega odstavka 5. člena te uredbe
in biomasne ostanke iz prve alineje drugega odstavka 6. člena te uredbe, mora
zagotoviti izvajanje meritve nevarnih snovi v teh ostankih. 
(2) Meritev nevarnih snovi v ostankih se
mora opraviti: 
-       
pred prvo uporabo ali dajanjem na trg, in 
-       
v roku 30 dni po uvedbi novega ali spremembi obstoječega tehnološkega
procesa proizvodnje lesnih izdelkov, ki vključuje nove vhodne lesne materiale,
predhodno že obdelane s kemičnimi sredstvi, ali drugačne sestavine lepil,
premazov in drugih kemičnih sredstev za pripravo ali zaščito lesa, ki se
uporabljajo pri obdelavi lesa in proizvodnji pohištva, ali 
-       
v roku 30 dni po uvedbi novega ali spremembi obstoječega tehnološkega
procesa obdelave biomase, posledica česar je drugačna kemična sestava biomasnih
ostankov. 
(3) Meritev nevarnih snovi iz prejšnjega
odstavka lahko izvaja le pravna oseba ali samostojni podjetnik posameznik, ki
je za to akreditiran po standardu SIST EN ISO/IEC 17025 za določanje
onesnaževal iz priloge 4 te uredbe. 
(4) Upravljavec iz prvega odstavka tega
člena mora rezultate opravljenih meritvah nevarnih snovi skladno z drugim
odstavkom tega člena hraniti najmanj pet let in ministrstvu ali pristojnemu
inšpektorju na zahtevo omogočiti vpogled vanje. 
(5) Ne glede na določbi prvega in drugega
odstavka tega člena ni treba izvajati meritve: 
-       
nevarnih snovi v lesnih ostankih ali biomasnih ostankih, ki izvirajo
izključno iz mehanske obdelave; 
-       
pentaklorfenola v biomasnih ostankih. 
(6) Če vsebnost nevarnih snovi v lesnih
ostankih preseže mejne vrednosti, ki so za male kurilne naprave določene v prvi
alineji 1. točke tretjega odstavka 5. člena te uredbe, se lahko ti ostanki
štejejo kot biomasni ostanki, ki se uporabljajo v srednji kurilni napravi, če
ne presegajo mejnih vrednosti iz prve alineje drugega odstavka 6. člena te
uredbe. Če vsebnost nevarnih snovi v biomasnih ostankih preseže mejne
vrednosti, ki so določene v prvi alineji drugega odstavka 6. člena te uredbe,
se ti ostanki štejejo za odpadke.
III. VREDNOTENJE EMISIJE SNOVI
8. člen
(vsebnost dušika v tekočem gorivu)
(se delno preneha uporabljati)
(1) Mejna koncentracija dušikovih
oksidov v dimnih plinih srednje kurilne naprave, ki uporablja plinsko olje,
določena v 16. členu te uredbe, se uporablja za plinsko olje, v katerem
vsebnost dušika ne presega referenčne vrednosti dušika 140 mg/kg. Za večje
vsebnosti dušika v plinskem olju je treba izmerjeno koncentracijo dušikovih
oksidov v dimnih plinih preračunati na referenčno vsebnost dušika po metodi iz
standarda SIST EN 267 (dodatka b in c).
(2) Mejna koncentracija dušikovih
oksidov v dimnih plinih srednje kurilne naprave, ki uporablja goriva iz
tretjega odstavka 6. člena te uredbe, določena v 16. členu te uredbe, velja,
kadar vsebnost dušika ne presega 0,09 masnega odstotka. Za večje vsebnosti
dušika se mejna koncentracija določi na podlagi naslednjega izračuna:
mejna koncentracija dušikovih oksidov = – 830 • x2
+ 1700 • x + 200,
pri čemer je x vsebnost dušika v teh
vrstah goriva, izražena v masnih odstotkih.
9. člen
(upoštevanje računske vsebnosti kisika)
Koncentracije snovi v dimnih plinih iz
kurilnih naprav se preračunajo na koncentracijo v suhih dimnih plinih, upoštevajoč
računske vsebnosti kisika, ki so določene s to uredbo.
10. člen
(kurilne naprave z mešano kurjavo)
(1) Za kurilno napravo z mešano
kurjavo se določi mejna koncentracija tako, da se mejne koncentracije za vsako
vrsto goriva posebej pomnožijo z deležem toplotne energije, ki ga gorivo
prispeva v kurišče. Tako pomnožene vrednosti mejnih koncentracij se seštejejo.
(2) Mejne koncentracije v dimnih
plinih odvodnika kurilne naprave z več kurišči, v katerih se uporablja različno
gorivo, se določijo na način iz prejšnjega odstavka.
(3) Če je toplotni prispevek goriva,
za katerega so v skladu s to uredbo določene največje mejne koncentracije, v
kurilni napravi z mešano kurjavo vsaj 50 odstotkov, veljajo za emisijo snovi iz
take kurilne naprave mejne koncentracije, ki so določene za to gorivo.
(4) Za kurilno napravo s kombinirano
kurjavo veljajo mejne koncentracije za tisto gorivo, ki trenutno zgoreva. Pri
preklopu obratovanja kurišča s trdnega goriva na plinasto ali tekoče veljajo še
štiri ure po preklopu mejne koncentracije za trdno gorivo.
(5) Za kurilno napravo s kuriščem z
zgorevanjem v vrtinčnem sloju veljajo mejne koncentracije za trdno gorivo,
določene s to uredbo, tudi ob mešani oziroma kombinirani kurjavi.
IV. MEJNE VREDNOSTI EMISIJE SNOVI ZA MALE KURILNE NAPRAVE
11. člen
(mejne vrednosti emisije snovi za male
kurilne naprave na trdno gorivo)
(1) Mejne vrednosti emisije snovi in
najnižji toplotni izkoristek so za posamezno vrsto enosobne kurilne naprave
določene v prilogi 2, ki je sestavni del te uredbe. 
(2) Za male kurilne naprave, ki uporabljajo
trdno gorivo in niso enosobne kurilne naprave, osnovne peči ali odprti kamini,
je: 
1.     
mejna koncentracija celotnega prahu: 
- 
90 mg/m3 za nazivno toplotno moč 4 kW ali več, če je trdno
gorivo premog, 
- 
100 mg/m3 za nazivno toplotno moč 4 kW ali več, če je trdno
gorivo naravni les v vseh oblikah ali lesni ostanki razen briketov ali peletov,
in 
- 
60 mg/m3 za nazivno toplotno moč 4 kW ali več, če so trdno
gorivo briketi ali peleti iz naravnega lesa; 
2.     
mejna koncentracija ogljikovega monoksida: 
- 
1000 mg/m3 za nazivno toplotno moč 4 kW ali več in manjšo od
500 kW, če je trdno gorivo premog, naravni les v vseh oblikah ali lesni
ostanki, razen briketov ali peletov, 
- 
800 mg/m3 za nazivno toplotno moč 4 kW ali več in manjšo od
500 kW, če so trdno gorivo briketi ali peleti iz naravnega lesa, in 
- 
500 mg/m3 za nazivno toplotno moč 500 kW ali več, če je trdno
gorivo premog, naravni les v vseh oblikah, lesni ostanki ali briketi ali
peleti; 
3.     
računska vsebnost kisika v dimnih plinih male kurilne naprave 13
odstotkov.
12. člen
(mejne vrednosti emisije snovi za male
kurilne naprave na tekoče gorivo)
(se delno preneha uporabljati)
(1) Za male kurilne naprave, ki
uporabljajo tekoče gorivo, je:
1.     
dimno število:
- 
največ 2 za nazivno toplotno moč, manjšo od 11 kW, in
- 
1 za nazivno toplotno moč 11 kW ali več;
2.     
mejna koncentracija ogljikovega monoksida 150 mg/kWh;
3.     
mejna vsebnost dušikovega monoksida in dušikovega dioksida v dimnih
plinih, izraženih kot NO2, izračunana glede na zmogljivost ogrevanja
male kurilne naprave:
- 
110 mg/kWh za nazivno toplotno moč, manjšo ali enako 120 kW,
- 
120 mg/kWh za nazivno toplotno moč, večjo od 120 kW in manjšo ali
enako 400 kW, in
- 
185 mg/kWh za nazivno toplotno moč, večjo od 400 kW;
4.     
toplotna izguba z dimnimi plini, kadar je kurilna naprava namenjena
ogrevanju prostorov v stavbah ali ogrevanju sanitarne vode v stavbah ali
obojemu hkrati, največ dve odstotni točki več od toplotnih izgub pri vgrajenem
atmosferskem gorilniku oziroma največ eno odstotno točko od toplotnih izgub pri
drugih gorilnikih, pri čemer so največje vrednosti toplotnih izgub:
- 
11 odstotkov, če je nazivna toplotna moč večja od 11 kW in manjša
ali enaka 25 kW in se kurilna naprava ne uporablja izključno za ogrevanje
sanitarne vode,
- 
deset odstotkov, če je nazivna toplotna moč večja od 25 kW in manjša ali
enaka 28 kW in se kurilna naprava ne uporablja izključno za ogrevanje sanitarne
vode,
- 
deset odstotkov, če je nazivna toplotna moč večja od 28 kW in manjša ali
enaka 50 kW,
- 
devet odstotkov, če je nazivna toplotna moč večja od 50 kW in manjša ali
enaka 400 kW, in
- 
šest odstotkov, če je nazivna toplotna moč večja od 400 kW.
(2) Ne glede na določbo 3. točke
prejšnjega odstavka je za male kurilne naprave s kombiniranimi kurišči na
plinasto gorivo, ki uporabljajo kot rezervno gorivo tekoče gorivo manj kot 300
ur letno, pri uporabi tekočega goriva mejna koncentracija dušikovega monoksida
in dušikovega dioksida, izraženih kot NO2, enaka 250 mg/m³.
13. člen
(mejne vrednosti emisije snovi za male
kurilne naprave na plinasto gorivo)
(se delno preneha uporabljati)
Za male kurilne naprave, ki uporabljajo
plinasto gorivo, je:
1.     
mejna koncentracija ogljikovega monoksida 100 mg/kWh;
2.     
mejna vsebnost dušikovega monoksida in dušikovega dioksida v dimnih
plinih, izraženih kot NO2, izračunana glede na zmogljivost ogrevanja
male kurilne naprave:
- 
60 mg/kWh za nazivno toplotno moč, manjšo ali enako 120 kW,
- 
80 mg/kWh za nazivno toplotno moč, večjo od 120 kW, in manjšo ali
enako 400 kW, in
- 
120 mg/kWh za nazivno toplotno moč, večjo od 400 kW;
3.     
toplotna izguba z dimnimi plini, kadar je kurilna naprava namenjena
ogrevanju prostorov v stavbah ali ogrevanju sanitarne vode v stavbah ali
obojemu hkrati, največ dve odstotni točki več od toplotnih izgub pri vgrajenem
atmosferskem gorilniku oziroma največ eno odstotno točko od toplotnih izgub pri
drugih gorilnikih, pri čemer so največje vrednosti toplotnih izgub:
- 
11 odstotkov, če je nazivna toplotna moč večja od 11 kW in manjša
ali enaka 25 kW in se kurilna naprava ne uporablja izključno za ogrevanje
sanitarne vode,
- 
deset odstotkov, če je nazivna toplotna moč večja od 25 kW in manjša ali
enaka 28 kW in se kurilna naprava ne uporablja izključno za ogrevanje sanitarne
vode,
- 
deset odstotkov, če je nazivna toplotna moč večja od 28 kW in manjša ali
enaka 50 kW,
- 
devet odstotkov, če je nazivna toplotna moč večja od 50 kW in manjša ali
enaka 400 kW, in
- 
šest odstotkov, če je nazivna toplotna moč večja od 400 kW.
V. MEJNE VREDNOSTI EMISIJE SNOVI ZA SREDNJE KURILNE NAPRAVE
14. člen
(uporaba mejnih vrednosti emisije snovi)
(se delno preneha uporabljati)
Za dimne pline iz srednjih kurilnih naprav
se ne uporabljajo določbe predpisa, ki ureja emisije snovi v zrak iz nepremičnih
virov onesnaževanja, v zvezi z mejnimi vrednostmi za:
-       
masni pretok celotnega prahu,
-       
masni pretok celotnih organskih snovi,
-       
anorganske delce, razen če se kot gorivo ne uporablja koks,
-       
anorganske snovi v plinastem stanju,
-       
organske snovi I. in II. nevarnostne skupine,
-       
rakotvorne snovi ter
-       
dioksine in furane.
15. člen
(mejne vrednosti emisije snovi za srednje
kurilne naprave na trdno gorivo)
(se delno preneha uporabljati)
Za srednje kurilne naprave, ki uporabljajo
trdno gorivo, je:
1.     
mejna koncentracija celotnega prahu 20 mg/m³;
2.     
mejna koncentracija ogljikovega monoksida 150 mg/m³, pri čemer se
za naprave z vhodno toplotno močjo manjšo od 2,5 MW, koncentracija ogljikovega
monoksida ugotavlja pri nazivni toplotni moči srednje kurilne naprave;
3.     
mejna koncentracija dušikovega monoksida in dušikovega dioksida,
izraženih kot NO2:
- 
250 mg/m³, če naprava uporablja kot gorivo naravni les v vseh oblikah,
lesne ostanke ali brikete ali pelete iz naravnega lesa,
- 
300 mg/m³ za napravo s kuriščem z zgorevanjem v vrtinčnem sloju, če
uporablja katerokoli trdno gorivo, razen naravnega lesa v vseh oblikah, lesnih
ostankov ali briketov ali peletov iz naravnega lesa,
- 
400 mg/m³, če naprava, ki ni naprava s kuriščem z zgorevanjem v
vrtinčnem sloju, uporablja drugo gorivo, ne tisto iz prve alineje te točke in
je njena vhodna toplotna moč 10 MW ali več, in
- 
500 mg/m³, če naprava, ki ni naprava s kuriščem z zgorevanjem v
vrtinčnem sloju, uporablja drugo gorivo, ne tisto iz prve alineje te točke in
je njena vhodna toplotna moč manjša od 10 MW;
4.     
mejna koncentracija didušikovega oksida, izraženega kot N2O,
150 mg/m³ za napravo s kuriščem z zgorevanjem v vrtinčnem sloju, če uporablja
premog;
5.     
mejna koncentracija žveplovega dioksida in žveplovega trioksida,
izraženih kot SO2:
- 
250 mg/m³ za napravo s kuriščem z zgorevanjem v vrtinčnem sloju, razen
če te mejne koncentracije ni mogoče doseči z ekonomsko upravičenimi ukrepi, pri
čemer pa mejni emisijski faktor, izražen kot razmerje med maso žvepla v dimnih
plinih in maso žvepla v gorivu, ne sme presegati 25 odstotkov,
- 
1 300 mg/m³, če naprava uporablja črni premog, in
- 
1 000 mg/m³, če naprava uporablja drugo trdno gorivo;
6.     
mejna koncentracija celotnega organskega ogljika za srednjo kurilno
napravo 10 mg/m3, če se uporablja za gorivo naravni les v vseh
oblikah, lesni ostanki, biomasni ostanki, briketi ali peleti iz naravnega lesa;
7.     
računska vsebnost kisika v dimnih plinih srednje kurilne naprave, ki
uporablja za gorivo premog, brikete in koks iz premoga, je sedem odstotkov, za
drugo trdno gorivo pa 11 odstotkov.
16. člen
(mejne vrednosti emisije snovi za srednje
kurilne naprave na tekoče gorivo)
(se delno preneha uporabljati)
Za srednje kurilne naprave, ki uporabljajo
tekoče gorivo, je:
1.     
mejna koncentracija celotnega prahu 50 mg/m³, razen za naprave, ki
uporabljajo za gorivo plinsko olje, metanol, etanol, neobdelano rastlinsko olje
ali metilester iz rastlinskega olja, pri katerem se koncentracija celotnega
prahu v dimnih plinih ne ugotavlja;
2.     
dimno število 1 za naprave, ki uporabljajo za gorivo plinsko olje,
metanol, etanol, neobdelano rastlinsko olje ali metilester iz rastlinskega
olja;
3.     
mejna koncentracija ogljikovega monoksida 80 mg/m³;
4.     
mejna koncentracija dušikovega monoksida in dušikovega dioksida,
izraženih kot NO2:
- 
180 mg/m³, če naprava uporablja plinsko olje in je najvišja temperatura
vode v kotlu nižja od 110 °C, presežek tlaka v njem pa ni večji od 0,05 MPa,
- 
200 mg/m³, če naprava uporablja plinsko olje in je najvišja temperatura
vode v kotlu med 110 °C in 210 °C, presežek tlaka v njem pa je med 0,05 MPa in
1,8 MPa,
- 
250 mg/m³, če naprava uporablja plinsko olje in je najvišja temperatura
vode v kotlu višja od 210 °C, presežek tlaka v njem pa večji od 1,8 MPa, in
- 
350 mg/m³, če naprava uporablja drugo tekoče gorivo ali če v kotlu medij
za prenos toplote ni voda;
5.     
mejna koncentracija žveplovega dioksida in žveplovega trioksida,
izraženih kot SO2:
- 
1 300 mg/m³, če naprava uporablja težko kurilno olje, in
- 
850 mg/m³, če naprava uporablja drugo tekoče gorivo;
6.     
računska vsebnost kisika v dimnih plinih srednje kurilne naprave, ki
uporablja odpadno lužino iz proizvodnje celuloze šest odstotkov, pri uporabi
drugih vrst tekočega goriva pa tri odstotke.
17. člen
(mejne vrednosti emisije snovi za srednje
kurilne naprave na plinasto gorivo)
(se delno preneha uporabljati)
(1) Za srednje kurilne naprave, ki
uporabljajo plinasto gorivo, je:
1.     
mejna koncentracija celotnega prahu za kurilne naprave, katerih vhodna
toplotna moč je 20 MW ali več:
- 
5 mg/m³ za naprave, ki uporabljajo zemeljski plin, utekočinjeni naftni
plin, rafinerijski plin, plin iz blata čistilnih naprav ali bioplin, in
- 
10 mg/m³ za naprave, ki uporabljajo drugo plinasto gorivo;
2.     
mejna koncentracija ogljikovega monoksida 80 mg/m³;
3.     
mejna koncentracija dušikovega monoksida in dušikovega dioksida,
izraženih kot NO2:
- 
100 mg/m³, če naprava uporablja zemeljski plin in je najvišja
temperatura vode v kotlu nižja od 110 °C, presežek tlaka v njem pa ni večji od
0,05 MPa,
- 
110 mg/m³, če naprava uporablja zemeljski plin in je najvišja
temperatura vode v kotlu med 110 °C in 210 °C, presežek tlaka v njem pa je med
0,05 MPa in 1,8 MPa,
- 
150 mg/m³, če naprava uporablja zemeljski plin in je najvišja
temperatura vode v kotlu višja od 210 °C, presežek tlaka v njem pa večji od 1,8
MPa, in
- 
200 mg/m³, če naprava uporablja drugo plinasto gorivo ali če v kotlu
medij za prenos toplote ni voda;
4.     
mejna koncentracija žveplovega dioksida in žveplovega trioksida,
izraženih kot SO2:
- 
5 mg/m³, če naprava uporablja utekočinjen naftni plin,
- 
10 mg/m³, če naprava uporablja zemeljski plin,
- 
50 mg/m³, če naprava uporablja rafinerijski plin, in
- 
350 mg/m³, če naprava uporablja drugo plinasto gorivo;
5.     
računska vsebnost kisika v dimnih plinih srednje kurilne naprave, ki
uporablja plinasto gorivo, tri odstotke.
(2) Ne glede na določbe prejšnjega
odstavka se določbe o mejnih koncentracijah ne uporabljajo za uporabo odlagališčnega
plina v srednji kurilni napravi oziroma za kakršno koli sežiganje tega plina.
VI. UKREPI ZMANJŠEVANJA EMISIJ SNOVI V ZRAK
18. člen
(uporaba čistilnih naprav dimnih plinov)
(se delno preneha uporabljati)
(1) Srednje kurilne naprave, ki imajo
vgrajene naprave za razžveplanje dimnih plinov, naprave za zmanjševanje emisije
celotnega prahu, naprave za zmanjševanje anorganskih halogenskih spojin v
dimnih plinih ali druge tehnike za zmanjševanje emisij, lahko obratujejo z
zmanjšano učinkovitostjo ali brez teh naprav v primeru okvare, motnje ali
izpada največ 120 ur letno, od tega največ 24 ur nepretrgoma. Vsa stanja, ko je
zaradi zmanjšane učinkovitosti ali izpada teh naprav presežena mejna vrednost
emisije, mora upravljavec kurilne naprave evidentirati v obratovalni dnevnik
skladno s predpisom, ki ureja emisijo snovi v zrak iz nepremičnih virov
onesnaževanja.
(2) Ne glede na določbo prejšnjega
odstavka mora upravljavec srednje kurilne naprave vsak izpad čistilnih naprav
prijaviti inšpektoratu, pristojnemu za varstvo okolja.
(3) Čas obratovanja iz prvega odstavka
tega člena, v katerem je presežena dvakratna mejna koncentracija, se upošteva
kot čas izpada čistilnih naprav.
(4) Srednja kurilna naprava, ki
uporablja plinasto gorivo, ki vsebujejo dušikove spojine, in ki ni zemeljski
plin, mora imeti skladno z uporabo najboljših razpoložljivih tehnik čiščenja
dimnih plinov vgrajeno napravo za zmanjševanje vsebnosti dušikovih oksidov v
dimnih plinih.
19. člen
(izpuščanje dimnih plinov)
(se delno preneha uporabljati)
(1) Upravljavec male in srednje
kurilne naprave mora zagotoviti izpuščanje dimnih plinov v okolje samo skozi
njen dimnik.
(2) Upravljavec srednje kurilne
naprave mora zagotoviti, da se pri načrtovanju in izračunu potrebne višine
dimnika upoštevajo določbe predpisa, ki ureja emisijo snovi v zrak iz
nepremičnih virov onesnaženja.
(3) Pri projektiranju in vgradnji
kurilnih, dimovodnih in prezračevalnih naprav morajo biti za neoporečno
vgradnjo malih kurilnih naprav izpolnjene zahteve standardov SIST EN 1443, SIST
EN 13384, SIST EN 15287 in SIST EN 13501-1.
20. člen
(toplotni zbiralnik)
(1) Male kurilne naprave, razen
enosobnih kurilnih naprav, z nazivno toplotno močjo 4 kW ali več in s tekočim
sredstvom za prenos toplote, ki so postavljene in dane v uporabo po
1. aprilu 2011 ter uporabljajo kot gorivo naravni les v vseh oblikah, lesne
ostanke brikete ali pelete iz naravnega lesa, morajo imeti
vodni toplotni zbiralnik s prostornino najmanj 12 litrov na liter polnilnega
prostora z gorivom. Vodni toplotni zbiralnik mora imeti tudi prostornino
najmanj 55 litrov na kW nazivne toplotne moči kurilne naprave.
(2) Če se mala kurilna naprava iz
prejšnjega odstavka z gorivom samodejno polni, mora imeti vodni toplotni
zbiralnik prostornino najmanj 20 litrov na kW nazivne toplotne moči kurilne
naprave.
(3) Ne glede na določbe prvega in
drugega odstavka tega člena se lahko uporabi drugačen toplotni zbiralnik enake
zmogljivosti shranjevanja toplote.
(4) Prvi in drugi odstavek tega člena
se ne uporabljata za:
1.     
samodejno polnjene kurilne naprave, ki dosegajo mejne vrednosti po tej
uredbi pri najmanjši nastavljivi moči kurilne naprave;
2.     
kurilne naprave, ki pri polni obremenitvi obratujejo v sistemu oskrbe s
toploto za pokrivanje osnovne in srednje obremenitve, za pokrivanje konične
obremenitve in dodatnih obremenitev pa se uporablja drug vir toplote;
3.     
kurilne naprave, ki obratujejo izključno pri polni obremenitvi.
21. člen
(označevanje kurilnih naprav)
Kurilne naprave, ki se dajejo na trg v
uporabo, morajo biti opremljene z energijsko nalepko in podatkovno kartico
skladno s predpisom, ki ureja navajanje porabe energije in drugih virov z
energijskimi nalepkami in standardiziranimi podatki za proizvode, povezane z
energijo.
21.a člen
(dajanje na trg)
(1) Enosobne kurilne naprave, ki niso
osnovna peč ali peč za savno, se lahko dajejo na trg, če emisije celotnega
prahu in ogljikovega monoksida ne presegajo mejnih koncentracij, kot so
določene v prvem odstavku 11. člena te uredbe.
(2) Male kurilne naprave, ki
uporabljajo trdno gorivo in niso enosobne kurilne naprave, osnovne peči ali
odprti kamini, uporabljajo pa se za ogrevanje prostorov ali ogrevanje prostorov
in sanitarne vode z nazivno toplotno močjo, manjšo ali enako 500 kW, ali za
soproizvodnjo elektrike z nazivno toplotno močjo, manjšo ali enako 50 kW, se
lahko dajejo na trg, če emisije celotnega prahu in ogljikovega monoksida ne
presegajo mejnih koncentracij, kot so določene v drugem odstavku 11. člena te
uredbe.
(3) Male kurilne naprave z nazivno
toplotno močjo, manjšo ali enako 400 kW, ki uporabljajo plinsko olje ali
plinasto gorivo, se lahko dajejo na trg, če emisije dušikovih oksidov, izražene
kot NO2, ne presegajo emisij, kot so določene v 12. in 13. členu te
uredbe.
(4) Dobavitelj naprav iz drugega in
tretjega odstavka tega člena pred njihovim dajanjem na trg v listini, priloženi
proizvodu, ali na sami napravi navede vrednost emisij iz drugega in tretjega
odstavka tega člena.
VII. OBRATOVALNI MONITORING EMISIJE SNOVI
22. člen
(obratovalni monitoring emisije snovi za
male in srednje kurilne naprave)
(se delno preneha uporabljati)
(1) Upravljavec male kurilne naprave
mora zagotoviti izvajanje prvih meritev in obratovalnega monitoringa emisije
snovi v zrak v skladu s predpisom, ki ureja oskrbo malih kurilnih naprav,
dimnih vodov in zračnikov pri opravljanju javne službe izvajanja meritev,
pregledovanja in čiščenja kurilnih naprav, dimnih vodov in zračnikov,
upravljavec srednje kurilne naprave pa v skladu s predpisom, ki ureja prve
meritve in obratovalni monitoring emisije snovi v zrak iz nepremičnih virov
onesnaževanja.
(2) Prve
meritve in občasne meritve emisije snovi se ne opravljajo na malih kurilnih
napravah na tekoče in plinasto gorivo, katerih nazivna toplotna moč je manjša
ali enaka 11 kW.
(3) Občasne meritve niso potrebne, če
ima mala ali srednja kurilna naprava vgrajene umerjene merilnike emisije snovi
za trajno merjenje, ki delujejo nepretrgoma.
(4) Ne glede na določbe prvega
odstavka tega člena ni treba zagotavljati prvih meritev in obratovalnega
monitoringa upravljavcu srednje kurilne naprave:
-       
na plinsko olje, vhodne toplotne moči pod 5 MW, in
-       
na zemeljski plin ali utekočinjeni naftni plin vhodne toplotne moči pod
10 MW,
če upravljavec srednje kurilne naprave
najmanj enkrat letno zagotovi nastavitev zgorevanja, ki jo izvede servis, ki ga
pooblasti proizvajalec naprave. Upravljavec srednje kurilne naprave mora
potrdilo o opravljenem servisu kurilne naprave hraniti najmanj pet let.
(5) Ne glede na določbo prvega
odstavka tega člena mora izvajalec obratovalnega monitoringa preveriti pri
kurilnih napravah na trdna goriva, kjer je v času izvajanja obratovalnega
monitoringa pripravljen les za kurjenje v teh napravah, delež mase vode v lesu
na maso vlažnega lesa v tem lesu in ugotovljeno vrednost vključiti v poročilo o
obratovalnem monitoringu.
(6) Ne glede na
določbo prve alineje drugega odstavka 5. člena te uredbe se kurilna naprava z
vhodno toplotno močjo, enako ali večjo od 500 kW in manjšo od 1 MW, ki
uporablja trdno gorivo ter delno ali v celoti proizvaja toploto za
soproizvodnjo ali proizvodnjo elektrike ali za izvajanje tehnoloških procesov,
za namen izvajanja prvih meritev in obratovalnega monitoringa emisij v zrak
šteje kot srednja kurilna naprava.
23. člen
(izvajanje trajnih meritev za srednje
kurilne naprave)
(se delno preneha uporabljati)
(1) Za srednjo kurilno napravo mora
upravljavec naprave glede na vrsto goriva in vhodno toplotno moč zagotoviti
izvajanje trajnih meritev naslednjih količin:
-       
kvalitativno spremljanje koncentracije celotnega prahu za naprave na
trdno gorivo z vhodno toplotno močjo, večjo od 5 MW in enako ali manjšo od 25
MW;
-       
koncentracije celotnega prahu za naprave na trdno gorivo, če je njihova
vhodna toplotna moč večja od 25 MW;
-       
koncentracije celotnega prahu za naprave na tekoče gorivo, če je njihova
vhodna toplotna moč večja od 20 MW, razen za tiste, ki uporabljajo plinsko
olje, metanol, etanol, neobdelano rastlinsko olje ali metilester iz
rastlinskega olja;
-       
dimnega števila za naprave na tekoče gorivo, če je njihova vhodna
toplotna moč večja od 20 MW in uporabljajo plinsko olje, metanol, etanol,
neobdelano rastlinsko olje ali metilester iz rastlinskega olja;
-       
koncentracije ogljikovega monoksida za naprave na trdno gorivo, če je
njihova vhodna toplotna moč večja od 2,5 MW;
-       
koncentracije ogljikovega monoksida za naprave na tekoče gorivo, in
sicer:
1.     
na plinsko olje, metanol, etanol, neobdelano rastlinsko olje ali
metilester iz rastlinskega olja, če je njihova vhodna toplotna moč večja od 20
MW, in
2.     
na drugo tekoče gorivo, če je njihova vhodna toplotna moč večja od 10
MW;
-       
koncentracije žveplovih oksidov za naprave na premog, brikete in koks iz
premoga, emulgirani naravni bitumen ali težko kurilno olje, če vsebnost
celotnega žvepla v gorivu presega en odstotek mase goriva.
(2) Ne glede na določbo prejšnjega
odstavka, ni treba zagotavljati trajnih meritev na srednjih kurilnih napravah,
ki obratujejo manj kot 500 ur v koledarskem letu. Upravljavec takih naprav
zapisuje obratovalne ure. Zapisi obratovalnih ur se morajo hraniti najmanj pet
let.
VIII. NADZOR
24. člen
(inšpekcijski nadzor)
Nadzor nad izvajanjem te uredbe opravlja
inšpekcija, pristojna za varstvo okolja, razen nad
določbo 7.a člena in 21.a člena, ki ga opravlja tudi inšpekcija, pristojna za
trg.
IX. KAZENSKE DOLOČBE
25. člen
(prekrški upravljavca kurilne naprave)
(1) Z globo od 4.000 do 40.000 eurov
se za prekršek kaznuje upravljavec kurilne naprave, ki je pravna oseba ali
samostojni podjetnik posameznik, če ravna v nasprotju z določbami tretjega,
četrtega ali petega odstavka 5. člena, drugega, tretjega, četrtega ali petega
odstavka 6. člena, prvega in drugega odstavka 7.a člena, 18. člena, 19. člena,
20. člena, 22. člena, 23. člena, 27. člena, 28. člena, 29. člena, 30. člena,
31. člena ali 32. člena te uredbe.
(2) Z globo od 1.200 do 4.100 eurov se
za prekršek iz prejšnjega odstavka kaznuje tudi odgovorna oseba pravne osebe.
(3) Z globo od 1.200 do 4.100 eurov se
za prekršek iz prvega odstavka tega člena kaznuje upravljavec kurilne naprave,
ki je fizična oseba.
26. člen
(prekrški dobavitelja kurilne naprave)
(1) Z globo od 4.000 do 40.000 eurov
se za prekršek kaznuje dobavitelj male kurilne naprave, ki je pravna oseba ali
samostojni podjetnik posameznik, če ravna v nasprotju s 33. členom te uredbe.
(2) Z globo od 1.200 do 4.100 eurov se
za prekršek iz prejšnjega odstavka kaznuje odgovorna oseba pravne osebe.

Priloga
1: Izračun toplotnega izkoristka kurilne naprave
Priloga
2: Mejne vrednosti emisije snovi v zrak za enosobne kurilne naprave
Priloga
3: Vsebina emisijske nalepke
Priloga
4: Mejne vrednosti za vsebnost nevarnih snovi v ostankih iz biomase

Uredba o emisiji snovi v zrak iz malih in
srednjih kurilnih naprav (Uradni list RS, št. 24/13) vsebuje naslednje prehodne in
končne določbe:
»X. PREHODNE IN KONČNE DOLOČBE
27. člen
(prilagoditev
male kurilne naprave na trdna goriva)
(1) Obstoječa enosobna kurilna naprava
se lahko uporablja, če je z meritvijo emisije snovi v zrak dokazano izpolnjevanje
zahtev iz tretjega in četrtega stolpca preglednice v prilogi 2 te uredbe.
Meritev emisije snovi v zrak se mora izvesti za obstoječo kurilno napravo, ki
je bila izdelana:
-       
od vključno leta 1951 do vključno leta 1985 izvesti do 31. decembra
2014;
-       
od vključno leta 1986 do vključno leta 1994 izvesti do 31. decembra
2018;
-       
od vključno leta 1995 do vključno leta 2011 izvesti do 31. decembra
2024.
(2) Obstoječa enosobna kurilna naprava
iz prejšnjega odstavka se lahko uporablja brez dokazanega izpolnjevanja zahtev
iz prejšnjega odstavka, če:
-       
se uporablja za nekomercialne namene in njena nazivna toplotna moč ne
preseže 15 kW,
-       
je edini vir ogrevanja stanovanjskih prostorov ali
-       
je bila izdelana ali postavljena pred 1. januarjem 1950.
(3) Obstoječa mala kurilna naprava na
trdno gorivo, ki ni enosobna kurilna naprava, osnovna peč ali odprti kamin in
je bila izdelana od vključno leta 1996 do vključno leta 2011, se lahko
uporablja:
1.     
če emisije snovi v zrak ne presegajo mejnih vrednosti iz drugega
odstavka 11. člena te uredbe, ali
2.     
največ do dopolnjenih 20 let od leta izdelave male kurilne naprave, če
emisije snovi v zrak izpolnjujejo zahteve v zvezi z naslednjimi mejnimi
vrednostmi:
a.   
črnina dimnih plinov 1;
b.   
mejna koncentracija ogljikovega monoksida:
-     4 000
mg/m³ za nazivno toplotno moč 50 kW ali več in manjšo od 150 kW, če je trdno
gorivo premog, naravni les v vseh oblikah, briketi ali peleti, razen obdelanega
neonesnaženega lesa prve kategorije,
-     2 000
mg/m³ za nazivno toplotno moč 150 kW ali več in manjšo od 500 kW, če je trdno
gorivo premog, naravni les v vseh oblikah, briketi ali peleti, razen obdelanega
neonesnaženega lesa prve kategorije,
-     1 000
mg/m³ za nazivno toplotno moč 500 kW ali več, če je trdno gorivo premog,
naravni les v vseh oblikah, briketi ali peleti, razen obdelanega neonesnaženega
lesa prve kategorije,
-     800 mg/m³
za nazivno toplotno moč 30 kW ali več in manjšo ali enako od 100 kW, če je
trdno gorivo obdelan neonesnažen les prve kategorije,
-     500 mg/m³
za nazivno toplotno moč večjo od 100 kW in manjšo ali enako 500 kW, če je trdno
gorivo obdelan neonesnažen les prve kategorije,
-     300 mg/m³
za nazivno toplotno moč večjo od 500 kW, če je trdno gorivo obdelan
neonesnažen les prve kategorije;
c.   
mejna koncentracija celotnega prahu, če je trdno gorivo obdelan
neonesnažen les prve kategorije, je 150 mg/m³;
d.   
računska vsebnost kisika v dimnih plinih je za male kurilne naprave, ki
uporabljajo za gorivo premog, brikete in koks iz premoga, osem odstotkov, za drugo
trdno gorivo pa 13 odstotkov.
(4) Obstoječa mala kurilna naprava na
trdno gorivo, ki ni enosobna kurilna naprava, osnovna peč ali odprti kamin, in
je bila izdelana do leta 1996, se mora do 31. decembra 2015 prilagoditi
mejnim vrednostim iz drugega odstavka 11. člena te uredbe in do roka
prilagoditve izpolnjevati zahteve v zvezi z mejnimi vrednostmi iz 2. točke
prejšnjega odstavka.
(5) Za male kurilne naprave, ki
uporabljajo trdno gorivo in niso enosobne kurilne naprave, osnovne peči ali
odprti kamini iz drugega odstavka 11. člena te uredbe in ki so postavljene in
dane v uporabo po 31. decembru 2015 je:
1.     
mejna koncentracija celotnega prahu:
- 
20 mg/m³ za nazivno toplotno moč 4 kW ali več do vključno 100 kW,
- 
60 mg/m³ za nazivno toplotno moč večjo od 100 kW;
2.     
mejna koncentracija ogljikovega monoksida:
- 
400 mg/m³ za nazivno toplotno moč 4 kW ali več, če je trdno gorivo
premog, naravni les v vseh oblikah, briketi ali peleti, razen obdelanega
neonesnaženega lesa prve kategorije,
- 
400 mg/m³ za nazivno toplotno moč 30 kW ali več in manjšo ali enako od
500 kW, če je trdno gorivo obdelan neonesnažen les prve kategorije,
- 
300 mg/m³ za nazivno toplotno moč večjo od 500 kW, če je trdno
gorivo obdelan neonesnažen les prve kategorije;
3.     
računska vsebnost kisika v dimnih plinih male kurilne naprave 13
odstotkov.
28. člen
(prilagoditev
male kurilne naprave na tekoče gorivo)
(1) Obstoječa mala kurilna naprava na
tekoče gorivo, ki je bila izdelana v letih od vključno 1996 do vključno 2011,
se lahko uporablja:
1.     
če emisije snovi v zrak ne presegajo mejnih vrednosti iz prvega odstavka
12. člena te uredbe, ali
2.     
največ do dopolnjenih 20 let od leta izdelave male kurilne naprave, če
emisije snovi v zrak izpolnjujejo naslednje zahteve:
a.     dimno
število:
-     največ 2 za nazivno toplotno moč, manjšo od 11 kW,
-     1 za nazivno toplotno moč 11 kW ali več;
b.     mejna
koncentracija za ogljikovega monoksida 175 mg/m³;
c.     mejna
koncentracija dušikovega oksida 250 mg/m³.
(2) Obstoječa mala kurilna naprava na
tekoče gorivo, ki je bila izdelana do leta 1996, se mora do 31. decembra
2015 prilagoditi mejnim vrednostim iz prvega odstavka 12. člena te uredbe
in do roka prilagoditve izpolnjevati zahteve v zvezi z mejnimi vrednostmi iz
prejšnjega odstavka.
29. člen
(prilagoditev
male kurilne naprave na plinasto gorivo)
(1) Obstoječa mala kurilna naprava na
plinasto gorivo, ki je bila izdelana v letih od vključno 1996 do vključno 2011,
se lahko uporablja:
1.     
če emisije snovi v zrak ne presegajo mejnih vrednosti iz 13. člena te
uredbe, ali
2.     
najdlje do dopolnjenih 20 let od leta izdelave male kurilne naprave, če
emisije snovi v zrak izpolnjujejo naslednje zahteve:
- 
mejna koncentracija za ogljikovega monoksida 100 mg/m³;
- 
mejna koncentracija dušikovega oksida 150 mg/m³ za zemeljski plin in 200
mg/m³ za utekočinjen naftni plin.
(2) Obstoječa mala kurilna naprava na
plinasto gorivo, ki je bila izdelana do leta 1996, se mora do 31. decembra
2015 prilagoditi mejnim vrednostim iz 13. člena te uredbe in do roka
prilagoditve izpolnjevati zahteve v zvezi z mejnimi vrednostmi iz prejšnjega
odstavka.
30. člen
(prilagoditev
obstoječe srednje kurilne naprave na trdno gorivo)
(1) Upravljavec obstoječe srednje
kurilne naprave na trdno gorivo, ki je bila zgrajena ali dana v obratovanje do
31. decembra 2011, in srednje kurilne naprave na trdno gorivo, za katero
je bilo do 31. decembra 2011 pridobljeno okoljevarstveno soglasje ali
gradbeno dovoljenje, mora prilagoditi njeno obratovanje v zvezi z mejnimi
vrednostmi emisij snovi določbam te uredbe:
-       
najpozneje do 31. decembra 2017, če je bila obstoječa srednja kurilna
naprava izdelana pred letom 1995;
-       
najdlje do dopolnjenih 27 letih od leta izdelave obstoječe srednje
kurilne naprave, če je bila izdelana v letu 1995 ali pozneje.
(2) Do prilagoditve obstoječe srednje
kurilne naprave iz prejšnjega odstavka določbam te uredbe se ne glede na
določbe 15. člena te uredbe uporabljajo naslednje mejne vrednosti:
-       
300 mg/m³ za emisijo ogljikovega monoksida;
-       
650 mg/m³ za emisijo dušikovih oksidov;
-       
1 700 mg/m³ za emisijo žveplovih oksidov;
-       
150 mg/m³ za emisijo celotnega prahu pri uporabi trdnega goriva v
srednjih kurilnih napravah z vhodno toplotno močjo manjšo od 5 MW;
-       
50 mg/m³ za celotni prah pri uporabi trdnega goriva v srednji kurilni
napravi z vhodno toplotno močjo enako ali večjo od 5 MW;
-       
150 mg/m³ za emisijo didušikovega oksida, izraženega kot N2O,
za srednjo kurilno napravo s kuriščem z zgorevanjem v vrtinčnem sloju, če
uporablja premog;
-       
sedem odstotkov računske vsebnosti kisika v dimnih plinih srednje
kurilne naprave, ki uporablja za gorivo premog, brikete in koks iz premoga;
-       
11 odstotkov računske vsebnosti kisika v dimnih plinih srednje kurilne
naprave, ki uporablja trdno gorivo, ki niso premog, briketi in koks iz premoga;
-       
50 mg/m³ za celotni organski ogljik, če se uporablja za gorivo naravni
les v vseh oblikah, briketi ali peleti iz naravnega lesa, ali neonesnažena ali
delno onesnažena biomasa v skladu s predpisom, ki ureja predelavo nenevarnih
odpadkov v trdno gorivo.
(3) Ne glede na mejno vrednost iz prve
in pete alineje prejšnjega odstavka se za rekonstruirano obstoječo srednjo
kurilno napravo na trdno gorivo iz naravnega lesa v vseh oblikah ali na brikete
ali pelete iz naravnega lesa, ki je bila izdelana pred letom 1995, uporabi:
-       
1 000 mg/m³ za ogljikov monoksid;
-       
150 mg/m³ za celotni prah.
31. člen
(prilagoditev
obstoječe srednje kurilne naprave na tekoče gorivo)
(1) Upravljavec obstoječe srednje
kurilne naprave na tekoče gorivo, ki je bila zgrajena ali dana v obratovanje do
31. decembra 2011, in srednje kurilne naprave na trdno gorivo, za katero
je bilo do 31. decembra 2011 pridobljeno okoljevarstveno soglasje ali
gradbeno dovoljenje, mora prilagoditi njeno obratovanje v zvezi z mejnimi
vrednostmi emisij snovi določbam te uredbe:
-       
najpozneje do 31. decembra 2017, če je bila obstoječa srednja
kurilna naprava izdelana pred letom 1995;
-       
največ do dopolnjenih 27 letih od leta izdelave obstoječe srednje
kurilne naprave, če je bila izdelana v letu 1995 ali pozneje.
(2) Do prilagoditve obstoječe srednje
kurilne naprave iz prejšnjega odstavka določbam te uredbe se ne glede na določbo
16. člena te uredbe uporabljajo naslednje mejne vrednosti:
-       
170 mg/m³ za emisijo ogljikovega monoksida;
-       
250 mg/m³ za emisijo dušikovih oksidov pri uporabi plinskega olja;
-       
350 mg/m³ za emisijo dušikovih oksidov pri uporabi težkega kurilnega
olja;
-       
1 700 mg/m³ za emisijo žveplovih oksidov;
-       
50 mg/m³ za celotni prah, razen za naprave, ki uporabljajo za gorivo
plinsko olje, metanol, etanol, neobdelano rastlinsko olje ali metilester iz
rastlinskega olja, pri katerem se koncentracija celotnega prahu v dimnih plinih
ne ugotavlja;
-       
dimno število 1 za naprave, ki uporabljajo za gorivo plinsko olje,
metanol, etanol, neobdelano rastlinsko olje ali metilester iz rastlinskega
olja;
-       
šest odstotkov računske vsebnost kisika v dimnih plinih srednje kurilne
naprave, ki uporablja odpadno lužino iz proizvodnje celuloze;
-       
tri odstotke računske vsebnost kisika v dimnih plinih srednje kurilne
naprave, ki uporablja tekoče gorivo, ki ni odpadna lužina iz proizvodnje
celuloze.
32. člen
(prilagoditev
obstoječe srednje kurilne naprave na plinasto gorivo)
(1) Upravljavec obstoječe srednje
kurilne naprave na plinasto gorivo, ki je bila zgrajena ali dana v obratovanje
do 31. decembra 2011, in srednje kurilne naprave na trdno gorivo, za
katero je bilo do 31. decembra 2011 pridobljeno okoljevarstveno soglasje
ali gradbeno dovoljenje, mora prilagoditi njeno obratovanje v zvezi z mejnimi
vrednostmi emisij snovi določbam te uredbe:
-       
najpozneje do 31. decembra 2017, če je bila obstoječa srednja
kurilna naprava izdelana pred letom 1995;
-       
največ do dopolnjenih 27 let od leta izdelave obstoječe srednje kurilne
naprave, če je bila izdelana v letu 1995 ali pozneje.
(2) Do prilagoditve obstoječe srednje
kurilne naprave iz prejšnjega odstavka določbam te uredbe se ne glede na
določbo 17. člena te uredbe uporabljajo naslednje mejne vrednosti:
-       
100 mg/m³ za emisijo ogljikovega monoksida;
-       
200 mg/m³ za emisijo dušikovih oksidov;
-       
35 mg/m³ za emisijo žveplovih oksidov v srednji kurilni napravi, ki
uporablja zemeljski plin ali utekočinjeni naftni plin;
-       
350 mg/m³ za emisijo žveplovih oksidov v srednji kurilni napravi, ki
uporablja drugo plinasto gorivo;
-       
5 mg/m³ za celotni prah v srednji kurilni napravi z vhodno toplotno
močjo, enako ali večjo od 20 MW, ki uporablja zemeljski plin, utekočinjeni
naftni plin, rafinerijski plin, plin iz blata čistilnih naprav ali bioplin;
-       
10 mg/m³ za celotni prah v srednji kurilni napravi z vhodno toplotno
močjo, enako ali večjo od 20 MW, ki uporablja plinasto gorivo, ki ni zemeljski
plin, utekočinjeni naftni plin, rafinerijski plin, plin iz blata čistilnih
naprav ali bioplin;
-       
tri odstotke računske vsebnosti kisika v dimnih plinih.
33. člen
(uporaba
osnovne peči ali odprtega kamina)
(1) Dobavitelj osnovne peči ali
odprtega kamina, ki je izdelan za trajno vgraditev v gradbeni objekt, mora po
31. decembru 2014 v skladu z zakonom, ki ureja gradbene proizvode:
-       
ob začetku obratovanja predložiti izjavo o skladnosti z zahtevami
standarda SIST EN 13229 o nepreseganju mejnih vrednosti emisij snovi v zrak in
o doseganju toplotnega izkoristka iz preglednice priloge 2 te uredbe ali
-       
pridobiti certifikat o tipskem preizkusu v predpripravljalni kurilnici,
ki v skladu z zahtevami standarda SIST EN 13229 potrjuje, da kurilna naprava
ali vložek kurišča kurilne naprave izpolnjuje tehnične zahteve o nepreseganju
mejnih vrednosti emisij snovi v zrak in zahtevo o doseganju toplotnega
izkoristka iz preglednice priloge 2 te uredbe.
(2) Dobavitelju po 31. decembru
2014 ni treba podati izjave o skladnosti ali pridobiti certifikata, če je
kurilna naprava ali vložek za kurišče kurilne naprave iz prejšnjega odstavka
opremljen skladno s stanjem tehnike z napravo za zmanjševanje emisij prahu.
34. člen
(začetek
izvajanja meritev emisije snovi v zrak)
(1) Občasne meritve emisije snovi v
zrak iz 22. in 27. člena te uredbe se ne opravljajo na mali kurilni
napravi na trdno gorivo do objave merilnih metod v predpisu, ki ureja merjenje
emisije snovi v zrak iz male kurilne naprave pri opravljanju storitev javne
službe izvajanja meritev, pregledovanja in čiščenja kurilnih naprav, dimnih vodov
in zračnikov zaradi varstva okolja in učinkovite rabe energije, varstva
človekovega zdravja in varstva pred požarom.
(2) Ne glede na določbo pete alineje
prvega odstavka 23. člena te uredbe upravljavcu kurilne naprave z močjo do 25
MW na trdno gorivo, ki ni gorivo iz drugih nenevarnih odpadkov, kot ga
opredeljuje predpis, ki ureja predelavo nenevarnih odpadkov v trdno gorivo, in
ki je obratovala na dan uveljavitve te uredbe, ni treba zagotavljati trajnih
meritev ogljikovega monoksida pred 31. decembrom 2017 ali pred
31. decembrom tistega leta, ko je naprava stara 27 let, če je to
pozneje.
35. člen
(degradirano
okolje)
(1) Če je mala ali srednja kurilna
naprava v območju, ki se skladno z zakonom, ki ureja varstvo okolja, določi kot
degradirano okolje zaradi onesnaženosti zraka, se za kurilne naprave na tem
območju prehodni roki iz 27., 28., 29., 30., 31. in 32. člena te uredbe
skrajšajo za tri leta, vendar ne več kot dve leti po začetku veljavnosti
programa ukrepov za izboljšanje kakovosti okolja in njegovih delov na tem
območju.
(2) Ne glede na določbo prejšnjega
odstavka skrajšanje prehodnih rokov za tri leta ni zahtevano, če so v programu
ukrepov za izboljšanje kakovosti okolja in njegovih delov na območju
degradiranega okolja predvideni drugačni roki kot v prejšnjem odstavku ali
drugačne obveznosti za upravljavce malih ali srednjih kurilnih naprav.
36. člen
(označevanje
male kurilne naprave)
(1) Do začetka uveljavitve delegirane
uredbe, ki bo skladno s predpisom iz 21. člena te uredbe določila uporabo in
vsebino energijske nalepke in standardiziranih podatkov za kurilne naprave, se
lahko enosobne kurilne naprave in osnovne peči ter male kurilne naprave z
nazivno močjo od 4 kW do 100 kW opremljajo z nalepko, ki prikazuje emisijsko
učinkovitost male kurilne naprave (v nadaljnjem besedilu: emisijska nalepka).
(2) Dobavitelj ali trgovec namesti
emisijsko nalepko na embalažo in na malo kurilno napravo na zunanjo sprednjo
ali zgornjo stran tako, da je jasno vidna in čitljiva.
(3) Vsebina emisijske nalepke je podana
v prilogi 3, ki je sestavni del te uredbe.
37. člen
(prenehanje
veljavnosti)
Z dnem uveljavitve te uredbe preneha
veljati Uredba o emisiji snovi v zrak iz malih in srednjih kurilnih naprav
(Uradni list RS, št. 23/11).
38. člen
(začetek
veljavnosti)
Ta uredba začne veljati naslednji dan po
objavi v Uradnem listu Republike Slovenije.«.

Uredba o spremembah in dopolnitvah Uredbe o
emisiji snovi v zrak iz malih in srednjih kurilnih naprav (Uradni list RS, št. 2/15) spreminja 27. člen uredbe tako, da
se glasi:
»27. člen
(prilagoditev
male kurilne naprave na trdna goriva)
(1) Obstoječa enosobna kurilna naprava
se lahko uporablja, če je z meritvijo emisije snovi v zrak dokazano izpolnjevanje
zahtev iz tretjega in četrtega stolpca preglednice v prilogi 2 te uredbe.
Meritev emisije snovi v zrak se mora izvesti za obstoječo kurilno napravo, ki
je bila izdelana:
-       
od vključno leta 1951 do vključno leta 1985 izvesti do 31. decembra
2014;
-       
od vključno leta 1986 do vključno leta 1994 izvesti do 31. decembra
2018;
-       
od vključno leta 1995 do vključno leta 2011 izvesti do 31. decembra
2024.
(2) Obstoječa enosobna kurilna naprava
iz prejšnjega odstavka se lahko uporablja brez dokazanega izpolnjevanja zahtev
iz prejšnjega odstavka, če:
-       
se uporablja za nekomercialne namene in njena nazivna toplotna moč ne
preseže 15 kW,
-       
je edini vir ogrevanja stanovanjskih prostorov ali
-       
je bila izdelana ali postavljena pred 1. januarjem 1950.
(3) Obstoječa mala kurilna naprava na
trdno gorivo, ki ni enosobna kurilna naprava, osnovna peč ali odprti kamin in
je bila izdelana od vključno leta 1996 do vključno leta 2011, se lahko
uporablja:
1.     
če emisije snovi v zrak ne presegajo mejnih vrednosti iz drugega
odstavka 11. člena te uredbe, ali
2.     
največ do dopolnjenih 20 let od leta izdelave male kurilne naprave, če
emisije snovi v zrak izpolnjujejo zahteve v zvezi z naslednjimi mejnimi
vrednostmi: 
a.     črnina
dimnih plinov 1; 
b.     mejna
koncentracija ogljikovega monoksida: 
-    
4000 mg/m3 za nazivno toplotno moč
50 kW ali več in manjšo od 150 kW, če je trdno gorivo premog, naravni les v
vseh oblikah, lesni ostanki, briketi ali peleti, 
-    
2000 mg/m3 za nazivno toplotno moč
150 kW ali več in manjšo od 500 kW, če je trdno gorivo premog, naravni les v
vseh oblikah, lesni ostanki, briketi ali peleti, 
-    
1000 mg/m3 za nazivno toplotno moč
500 kW ali več, če je trdno gorivo premog, naravni les v vseh oblikah, lesni
ostanki, briketi ali peleti; 
c.   
mejna koncentracija celotnega prahu, če je trdno gorivo naravni les v vseh
oblikah, lesni ostanki, briketi ali peleti, je 150 mg/m3; 
d.   
računska vsebnost kisika v dimnih plinih je za male kurilne naprave, ki
uporabljajo za gorivo premog, brikete in koks iz premoga, osem odstotkov, za
drugo trdno gorivo pa 13 odstotkov.
(4) Obstoječa mala kurilna naprava na
trdno gorivo, ki ni enosobna kurilna naprava, osnovna peč ali odprti kamin, in
je bila izdelana do leta 1996, se mora do 31. decembra 2015 prilagoditi
mejnim vrednostim iz drugega odstavka 11. člena te uredbe in do roka prilagoditve
izpolnjevati zahteve v zvezi z mejnimi vrednostmi iz 2. točke prejšnjega
odstavka.
(5) Za male kurilne naprave, ki
uporabljajo trdno gorivo in niso enosobne kurilne naprave, osnovne peči ali
odprti kamini iz drugega odstavka 11. člena te uredbe in ki so postavljene in
dane v uporabo po 31. decembru 2015, je: 
1.     
mejna koncentracija celotnega prahu: 
- 
40 mg/m3 za kurilne naprave z avtomatskim dodajanjem goriva, 
- 
60 mg/m3 za kurilne naprave z ročnim dodajanjem goriva; 
2.     
mejna koncentracija ogljikovega monoksida: 
- 
500 mg/m3 za kurilne naprave z avtomatskim dodajanjem goriva,
- 
700 mg/m3 za kurilne naprave z ročnim dodajanjem goriva in
nazivno toplotno močjo manjšo ali enako 500 kW, 
- 
500 mg/m3 za kurilne naprave z ročnim dodajanjem goriva in
nazivno toplotno močjo večjo od 500 kW; 
3.     
računska vsebnost kisika v dimnih plinih male kurilne naprave 13
odstotkov.«;
spreminja 30. člen uredbe tako, da se glasi:
»30. člen
(prilagoditev
obstoječe srednje kurilne naprave na trdno gorivo)
(1) Upravljavec obstoječe srednje kurilne
naprave na trdno gorivo, ki je bila zgrajena ali dana v obratovanje do
31. decembra 2011, in srednje kurilne naprave na trdno gorivo, za katero
je bilo do 31. decembra 2011 pridobljeno okoljevarstveno soglasje ali
gradbeno dovoljenje, mora prilagoditi njeno obratovanje v zvezi z mejnimi
vrednostmi emisij snovi določbam te uredbe:
-       
najpozneje do 31. decembra 2017, če je bila obstoječa srednja
kurilna naprava izdelana pred letom 1995;
-       
najdlje do dopolnjenih 27 letih od leta izdelave obstoječe srednje kurilne
naprave, če je bila izdelana v letu 1995 ali pozneje.
(2) Do prilagoditve obstoječe srednje
kurilne naprave iz prejšnjega odstavka določbam te uredbe se ne glede na
določbe 15. člena te uredbe uporabljajo naslednje mejne vrednosti:
-       
300 mg/m³ za emisijo ogljikovega monoksida;
-       
650 mg/m³ za emisijo dušikovih oksidov;
-       
1 700 mg/m³ za emisijo žveplovih oksidov;
-       
150 mg/m³ za emisijo celotnega prahu pri uporabi trdnega goriva v
srednjih kurilnih napravah z vhodno toplotno močjo manjšo od 5 MW;
-       
50 mg/m³ za celotni prah pri uporabi trdnega goriva v srednji kurilni
napravi z vhodno toplotno močjo enako ali večjo od 5 MW;
-       
150 mg/m³ za emisijo didušikovega oksida, izraženega kot N2O,
za srednjo kurilno napravo s kuriščem z zgorevanjem v vrtinčnem sloju, če
uporablja premog;
-       
sedem odstotkov računske vsebnosti kisika v dimnih plinih srednje
kurilne naprave, ki uporablja za gorivo premog, brikete in koks iz premoga;
-       
11 odstotkov računske vsebnosti kisika v dimnih plinih srednje kurilne
naprave, ki uporablja trdno gorivo, ki niso premog, briketi in koks iz premoga;
-       
50 mg/m3 za celotni organski ogljik, če se uporablja za
gorivo naravni les v vseh oblikah, lesni ostanki, biomasni ostanki, briketi ali
peleti iz naravnega lesa.
(3) Ne glede na mejno vrednost iz prve
in pete alineje prejšnjega odstavka se za rekonstruirano obstoječo srednjo
kurilno napravo na trdno gorivo iz naravnega lesa v vseh oblikah, lesne
ostanke, biomasne ostanke ali na brikete ali pelete iz
naravnega lesa, ki je bila izdelana pred letom 1995, uporabi:
-       
1 000 mg/m³ za ogljikov monoksid;
-       
150 mg/m³ za celotni prah.«;
spreminja 33. člen uredbe tako, da se glasi:
»33. člen
(uporaba
osnovne peči ali odprtega kamina)
(1) Dobavitelj osnovne peči ali
odprtega kamina, ki je izdelan za trajno vgraditev v gradbeni objekt, mora po
31. decembru 2014 v skladu z zakonom, ki ureja gradbene proizvode:
-       
ob začetku obratovanja predložiti izjavo o lastnostih skladno z
zahtevami standarda SIST EN 13229 o nepreseganju mejnih vrednosti emisij snovi
v zrak in o doseganju toplotnega izkoristka iz preglednice priloge 2 te uredbe
ali
-       
pridobiti poročilo o določitvi tipa proizvoda v predpripravljalni
kurilnici, ki v skladu z zahtevami standarda SIST EN 13229 potrjuje, da kurilna
naprava ali vložek kurišča kurilne naprave izpolnjuje tehnične zahteve o
nepreseganju mejnih vrednosti emisij snovi v zrak in zahtevo o doseganju
toplotnega izkoristka iz preglednice priloge 2 te uredbe.
(2) Dobavitelju po 31. decembru
2014 ni treba podati izjave o lastnostih ali pridobiti poročila, če je kurilna
naprava ali vložek za kurišče kurilne naprave iz prejšnjega odstavka opremljen
skladno s stanjem tehnike z napravo za zmanjševanje emisij prahu.«;
spreminja 34. člen uredbe tako, da se glasi:
»34. člen
(začetek
izvajanja meritev emisije snovi v zrak)
(1) Občasne meritve emisije snovi v
zrak iz 22. in 27. člena te uredbe se ne opravljajo na mali kurilni
napravi na trdno gorivo do objave merilnih metod v predpisu, ki ureja merjenje
emisije snovi v zrak iz male kurilne naprave pri opravljanju storitev javne službe
izvajanja meritev, pregledovanja in čiščenja kurilnih naprav, dimnih vodov in
zračnikov zaradi varstva okolja in učinkovite rabe energije, varstva
človekovega zdravja in varstva pred požarom.
(2) Ne glede na določbo pete alineje
prvega odstavka 23. člena te uredbe upravljavcu kurilne naprave z močjo do 25
MW na trdno gorivo, ki niso odpadki, če je ta naprava na dan uveljavitve te
uredbe obratovala, ni treba zagotavljati trajnih meritev ogljikovega monoksida
pred 31. decembrom 2017 ali pred 31. decembrom tistega leta, ko je
naprava stara 27 let, če je to pozneje.«;
ter vsebuje naslednje prehodne in končno
določbo:
»PREHODNE IN KONČNA DOLOČBA
16. člen
Ne glede na tretji odstavek novega 7.a
člena uredbe lahko pravna oseba ali samostojni podjetnik posameznik s
pooblastilom ministrstva za izdelavo ocene odpadkov v skladu z zakonom, ki
ureja varstvo okolja, izvaja meritve nevarnih snovi še 18 mesecev po
uveljavitvi te uredbe.
17. člen
(1) Mala kurilna naprava, ki je bila
izdelana v letih 2012 do uveljavitve te uredbe z nazivno toplotno močjo manjšo
ali enako 400 kW, ki uporablja plinsko olje kot gorivo, se lahko uporablja
največ do dopolnjenih 20 let od izdelave male kurilne naprave, če je vsebnost
dušikovega monoksida in dušikovega dioksida v dimnih plinih, izraženih kot NO2,
manjša ali enaka 250 mg/kWh. 
(2) Mala kurilna naprava, ki je bila
izdelana v letih 2012 do uveljavitve te uredbe z nazivno toplotno močjo manjšo
ali enako 400 kW, ki uporablja plinasto gorivo, se lahko uporablja največ do
dopolnjenih 20 let od izdelave male kurilne naprave, če je vsebnost dušikovega
monoksida in dušikovega dioksida v dimnih plinih, izraženih kot NO2,
manjša ali enaka: 
-       
150 mg/kWh, če je gorivo zemeljski plin, in 
-       
200 mg/kWh, če je gorivo utekočinjeni naftni plin.
18. člen
Ta uredba začne veljati petnajsti dan po
objavi v Uradnem listu Republike Slovenije.«.

Uredba o spremembah in dopolnitvah Uredbe o
emisiji snovi v zrak iz malih in srednjih kurilnih naprav (Uradni list RS, št. 50/16) spreminja 27. člen uredbe tako, da
se glasi:
»27. člen
(prilagoditev
male kurilne naprave na trdna goriva)
(1) Obstoječa enosobna kurilna naprava
se lahko uporablja, če je z meritvijo emisije snovi v zrak dokazano izpolnjevanje
zahtev iz tretjega in četrtega stolpca preglednice v prilogi 2 te uredbe.
Meritev emisije snovi v zrak se mora izvesti za obstoječo kurilno napravo, ki
je bila izdelana:
-       
od vključno leta 1951 do vključno leta 1985 izvesti do 31. decembra
2014;
-       
od vključno leta 1986 do vključno leta 1994 izvesti do 31. decembra
2018;
-       
od vključno leta 1995 do vključno leta 2011 izvesti do 31. decembra
2024.
(2) Obstoječa enosobna kurilna naprava
iz prejšnjega odstavka se lahko uporablja brez dokazanega izpolnjevanja zahtev
iz prejšnjega odstavka, če:
-       
(črtana),
-       
je edini vir ogrevanja stanovanjskih prostorov ali
-       
je bila izdelana ali postavljena pred 1. januarjem 1950.
(3) Obstoječa mala kurilna naprava na
trdno gorivo, ki ni enosobna kurilna naprava, osnovna peč ali odprti kamin in
je bila izdelana od vključno leta 1996 do vključno leta 2011, se lahko
uporablja:
1.     
če emisije snovi v zrak ne presegajo mejnih vrednosti iz drugega
odstavka 11. člena te uredbe, ali
2.     
največ do dopolnjenih 20 let od leta izdelave male kurilne naprave, če
emisije snovi v zrak izpolnjujejo zahteve v zvezi z naslednjimi mejnimi
vrednostmi: 
a.     črnina
dimnih plinov 1; 
b.     mejna
koncentracija ogljikovega monoksida: 
-    
4000 mg/m3 za nazivno toplotno moč
50 kW ali več in manjšo od 150 kW, če je trdno gorivo premog, naravni les v
vseh oblikah, lesni ostanki, briketi ali peleti, 
-    
2000 mg/m3 za nazivno toplotno moč
150 kW ali več in manjšo od 500 kW, če je trdno gorivo premog, naravni les v
vseh oblikah, lesni ostanki, briketi ali peleti, 
-    
1000 mg/m3 za nazivno toplotno moč
500 kW ali več, če je trdno gorivo premog, naravni les v vseh oblikah, lesni
ostanki, briketi ali peleti; 
c.   
mejna koncentracija celotnega prahu, če je trdno gorivo naravni les v
vseh oblikah, lesni ostanki, briketi ali peleti, je 150 mg/m3; 
d.   
računska vsebnost kisika v dimnih plinih je za male kurilne naprave, ki
uporabljajo za gorivo premog, brikete in koks iz premoga, osem odstotkov, za
drugo trdno gorivo pa 13 odstotkov.
(4) Obstoječa mala kurilna naprava na
trdno gorivo, ki ni enosobna kurilna naprava, osnovna peč ali odprti kamin, in
je bila izdelana do leta 1996, se mora do 31. decembra 2015 prilagoditi
mejnim vrednostim iz drugega odstavka 11. člena te uredbe in do roka
prilagoditve izpolnjevati zahteve v zvezi z mejnimi vrednostmi iz 2. točke prejšnjega
odstavka.
(5) Za male kurilne naprave, ki
uporabljajo trdno gorivo in niso enosobne kurilne naprave, osnovne peči ali
odprti kamini iz drugega odstavka 11. člena te uredbe in ki so postavljene in
dane v uporabo po 31. decembru 2015, je: 
1.     
mejna koncentracija celotnega prahu: 
- 
40 mg/m3 za kurilne naprave z avtomatskim dodajanjem goriva, 
- 
60 mg/m3 za kurilne naprave z ročnim dodajanjem goriva; 
2.     
mejna koncentracija ogljikovega monoksida: 
- 
500 mg/m3 za kurilne naprave z avtomatskim dodajanjem goriva,
- 
700 mg/m3 za kurilne naprave z ročnim dodajanjem goriva in
nazivno toplotno močjo manjšo ali enako 500 kW, 
- 
500 mg/m3 za kurilne naprave z ročnim dodajanjem goriva in
nazivno toplotno močjo večjo od 500 kW; 
3.     
računska vsebnost kisika v dimnih plinih male kurilne naprave 13
odstotkov.«;
spreminja 28. člen uredbe tako, da se glasi:
»28. člen
(prilagoditev
male kurilne naprave na tekoče gorivo)
(1) Obstoječa mala kurilna naprava na
tekoče gorivo, ki je bila izdelana v letih od vključno 1996 do vključno 2011, se
lahko uporablja:
1.     
če emisije snovi v zrak ne presegajo mejnih vrednosti iz prvega odstavka
12. člena te uredbe, ali
2.     
največ do dopolnjenih 20 let od leta izdelave male kurilne naprave, če
emisije snovi v zrak pri tri odstotni računski vsebnosti kisika v dimnih plinih
izpolnjujejo naslednje zahteve:
a.     dimno
število:
-     največ 2 za nazivno toplotno moč, manjšo od 11 kW,
-     1 za nazivno toplotno moč 11 kW ali več;
b.     mejna
koncentracija za ogljikovega monoksida 175 mg/m³;
c.     mejna
koncentracija dušikovega oksida 250 mg/m³.
(2) Obstoječa mala kurilna naprava na
tekoče gorivo, ki je bila izdelana do leta 1996, se mora do 31. decembra
2015 prilagoditi mejnim vrednostim iz prvega odstavka 12. člena te uredbe
in do roka prilagoditve izpolnjevati zahteve v zvezi z mejnimi vrednostmi iz
prejšnjega odstavka.«;
spreminja 29. člen uredbe tako, da se glasi:
»29. člen
(prilagoditev
male kurilne naprave na plinasto gorivo)
(1) Obstoječa mala kurilna naprava na
plinasto gorivo, ki je bila izdelana v letih od vključno 1996 do vključno 2011,
se lahko uporablja:
1.     
če emisije snovi v zrak ne presegajo mejnih vrednosti iz 13. člena te
uredbe, ali
2.     
najdlje do dopolnjenih 20 let od leta izdelave male kurilne naprave, če
emisije snovi v zrak pri tri odstotni računski vsebnosti kisika v dimnih plinih
izpolnjujejo naslednje zahteve:
- 
mejna koncentracija za ogljikovega monoksida 100 mg/m³;
- 
mejna koncentracija dušikovega oksida 150 mg/m³ za zemeljski plin in 200
mg/m³ za utekočinjen naftni plin.
(2) Obstoječa mala kurilna naprava na
plinasto gorivo, ki je bila izdelana do leta 1996, se mora do 31. decembra
2015 prilagoditi mejnim vrednostim iz 13. člena te uredbe in do roka
prilagoditve izpolnjevati zahteve v zvezi z mejnimi vrednostmi iz prejšnjega
odstavka.«;
spreminja 31. člen uredbe tako, da se glasi:
»31. člen
(prilagoditev
obstoječe srednje kurilne naprave na tekoče gorivo)
(1) Upravljavec obstoječe srednje
kurilne naprave na tekoče gorivo, ki je bila zgrajena ali dana v obratovanje do
31. decembra 2011, in srednje kurilne naprave na tekoče gorivo, za katero je bilo do 31. decembra 2011 pridobljeno
okoljevarstveno soglasje ali gradbeno dovoljenje, mora prilagoditi njeno
obratovanje v zvezi z mejnimi vrednostmi emisij snovi določbam te uredbe:
-       
najpozneje do 31. decembra 2017, če je bila obstoječa srednja kurilna
naprava izdelana pred letom 1995;
-       
največ do dopolnjenih 27 letih od leta izdelave obstoječe srednje
kurilne naprave, če je bila izdelana v letu 1995 ali pozneje.
(2) Do prilagoditve obstoječe srednje
kurilne naprave iz prejšnjega odstavka določbam te uredbe se ne glede na
določbo 16. člena te uredbe uporabljajo naslednje mejne vrednosti:
-       
170 mg/m³ za emisijo ogljikovega monoksida;
-       
250 mg/m³ za emisijo dušikovih oksidov pri uporabi plinskega olja;
-       
350 mg/m³ za emisijo dušikovih oksidov pri uporabi težkega kurilnega
olja;
-       
1 700 mg/m³ za emisijo žveplovih oksidov;
-       
50 mg/m³ za celotni prah, razen za naprave, ki uporabljajo za gorivo
plinsko olje, metanol, etanol, neobdelano rastlinsko olje ali metilester iz
rastlinskega olja, pri katerem se koncentracija celotnega prahu v dimnih plinih
ne ugotavlja;
-       
dimno število 1 za naprave, ki uporabljajo za gorivo plinsko olje,
metanol, etanol, neobdelano rastlinsko olje ali metilester iz rastlinskega
olja;
-       
šest odstotkov računske vsebnost kisika v dimnih plinih srednje kurilne
naprave, ki uporablja odpadno lužino iz proizvodnje celuloze;
-       
tri odstotke računske vsebnost kisika v dimnih plinih srednje kurilne
naprave, ki uporablja tekoče gorivo, ki ni odpadna lužina iz proizvodnje
celuloze.«;
spreminja 32. člen uredbe tako, da se glasi:
»32. člen
(prilagoditev
obstoječe srednje kurilne naprave na plinasto gorivo)
(1) Upravljavec obstoječe srednje
kurilne naprave na plinasto gorivo, ki je bila zgrajena ali dana v obratovanje
do 31. decembra 2011, in srednje kurilne naprave na plinasto gorivo, za katero je bilo do 31. decembra 2011 pridobljeno
okoljevarstveno soglasje ali gradbeno dovoljenje, mora prilagoditi njeno
obratovanje v zvezi z mejnimi vrednostmi emisij snovi določbam te uredbe:
-       
najpozneje do 31. decembra 2017, če je bila obstoječa srednja
kurilna naprava izdelana pred letom 1995;
-       
največ do dopolnjenih 27 let od leta izdelave obstoječe srednje kurilne
naprave, če je bila izdelana v letu 1995 ali pozneje.
(2) Do prilagoditve obstoječe srednje
kurilne naprave iz prejšnjega odstavka določbam te uredbe se ne glede na
določbo 17. člena te uredbe uporabljajo naslednje mejne vrednosti:
-       
100 mg/m³ za emisijo ogljikovega monoksida;
-       
200 mg/m³ za emisijo dušikovih oksidov;
-       
35 mg/m³ za emisijo žveplovih oksidov v srednji kurilni napravi, ki
uporablja zemeljski plin ali utekočinjeni naftni plin;
-       
350 mg/m³ za emisijo žveplovih oksidov v srednji kurilni napravi, ki
uporablja drugo plinasto gorivo;
-       
5 mg/m³ za celotni prah v srednji kurilni napravi z vhodno toplotno
močjo, enako ali večjo od 20 MW, ki uporablja zemeljski plin, utekočinjeni
naftni plin, rafinerijski plin, plin iz blata čistilnih naprav ali bioplin;
-       
10 mg/m³ za celotni prah v srednji kurilni napravi z vhodno toplotno
močjo, enako ali večjo od 20 MW, ki uporablja plinasto gorivo, ki ni zemeljski
plin, utekočinjeni naftni plin, rafinerijski plin, plin iz blata čistilnih
naprav ali bioplin;
-       
tri odstotke računske vsebnosti kisika v dimnih plinih.«;
spreminja 33. člen uredbe tako, da se glasi:
»33. člen
(uporaba
osnovne peči ali odprtega kamina)
(1) Dobavitelj osnovne peči ali
odprtega kamina, ki je izdelan za trajno vgraditev v gradbeni objekt, mora po
31. decembru 2014 v skladu z zakonom, ki ureja gradbene proizvode:
-       
ob začetku obratovanja predložiti izjavo o lastnostih skladno z
zahtevami standarda SIST EN 13229 o nepreseganju mejnih vrednosti emisij snovi
v zrak in o doseganju toplotnega izkoristka iz preglednice priloge 2 te uredbe
ali
-       
pridobiti dokument priglašenega laboratorija, ki določa tip proizoda v
predpripravljalni kurilnici, ki v skladu z zahtevami standarda SIST EN 13229
potrjuje, da kurilna naprava ali vložek kurišča kurilne naprave izpolnjuje
tehnične zahteve o nepreseganju mejnih vrednosti emisij snovi v zrak in zahtevo
o doseganju toplotnega izkoristka iz preglednice priloge 2 te uredbe.
(2) Dobavitelju po 31. decembru
2014 ni treba podati izjave o lastnostih ali pridobiti dokumenta
priglašenega laboratorija, ki določa tip proizvoda, če je
kurilna naprava ali vložek za kurišče kurilne naprave iz prejšnjega odstavka
opremljen skladno s stanjem tehnike z napravo za zmanjševanje emisij prahu.«;
ter vsebuje naslednjo prehodno in končno
določbo:
»PREHODNA IN KONČNA ODLOČBA
10. člen
(1) Novi šesti odstavek 22. člena
uredbe se za obstoječe kurilne naprave, ki so obratovale na dan uveljavite te
uredbe, začne uporabljati 1. januarja 2017.
(2) Ne glede na določbo prejšnjega
odstavka se novi šesti odstavek 22. člena uredbe za obstoječe kurilne naprave
po predelavi s tekočega ali plinastega goriva na trdno gorivo, ki začnejo obratovati
v času od uveljavitve te uredbe do 31. avgusta 2016, začne uporabljati
1. septembra 2016.
(3) Novi šesti odstavek 22. člena
uredbe se za nove kurilne naprave začne uporabljati 1. septembra 2016.
11. člen
Ta uredba začne veljati petnajsti dan po objavi
v Uradnem listu Republike Slovenije.«.

Uredba o emisiji snovi v zrak iz srednjih
kurilnih naprav, plinskih turbin in nepremičnih motorjev (Uradni list RS, št. 17/18) v zvezi s prenehanjem uporabe
določb za srednje kurilne naprave spreminja 28. člen uredbe tako, da se glasi:
»28. člen
(prilagoditev
male kurilne naprave na tekoče gorivo)
(se delno preneha uporabljati)
(1) Obstoječa mala kurilna naprava na
tekoče gorivo, ki je bila izdelana v letih od vključno 1996 do vključno 2011,
se lahko uporablja:
1.     
če emisije snovi v zrak ne presegajo mejnih vrednosti iz prvega odstavka
12. člena te uredbe, ali
2.     
največ do dopolnjenih 20 let od leta izdelave male kurilne naprave, če
emisije snovi v zrak pri tri odstotni računski vsebnosti kisika v dimnih plinih
izpolnjujejo naslednje zahteve:
a.     dimno
število:
-     največ 2 za nazivno toplotno moč, manjšo od 11 kW,
-     1 za nazivno toplotno moč 11 kW ali več;
b.     mejna
koncentracija za ogljikovega monoksida 175 mg/m³;
c.     mejna
koncentracija dušikovega oksida 250 mg/m³.
(2) Obstoječa mala kurilna naprava na
tekoče gorivo, ki je bila izdelana do leta 1996, se mora do 31. decembra
2015 prilagoditi mejnim vrednostim iz prvega odstavka 12. člena te uredbe
in do roka prilagoditve izpolnjevati zahteve v zvezi z mejnimi vrednostmi iz
prejšnjega odstavka.«;
spreminja 29. člen uredbe tako, da se glasi:
»29. člen
(prilagoditev
male kurilne naprave na plinasto gorivo)
(se delno preneha uporabljati)
(1) Obstoječa mala kurilna naprava na
plinasto gorivo, ki je bila izdelana v letih od vključno 1996 do vključno 2011,
se lahko uporablja:
1.     
če emisije snovi v zrak ne presegajo mejnih vrednosti iz 13. člena te
uredbe, ali
2.     
najdlje do dopolnjenih 20 let od leta izdelave male kurilne naprave, če
emisije snovi v zrak pri tri odstotni računski vsebnosti kisika v dimnih plinih
izpolnjujejo naslednje zahteve:
- 
mejna koncentracija za ogljikovega monoksida 100 mg/m³;
- 
mejna koncentracija dušikovega oksida 150 mg/m³ za zemeljski plin in 200
mg/m³ za utekočinjen naftni plin.
(2) Obstoječa mala kurilna naprava na
plinasto gorivo, ki je bila izdelana do leta 1996, se mora do 31. decembra
2015 prilagoditi mejnim vrednostim iz 13. člena te uredbe in do roka
prilagoditve izpolnjevati zahteve v zvezi z mejnimi vrednostmi iz prejšnjega
odstavka.«;
spreminja 30. člen uredbe tako, da se glasi:
»30. člen
(prilagoditev
obstoječe srednje kurilne naprave na trdno gorivo)
(se delno preneha uporabljati)
(1) Upravljavec obstoječe srednje
kurilne naprave na trdno gorivo, ki je bila zgrajena ali dana v obratovanje do
31. decembra 2011, in srednje kurilne naprave na trdno gorivo, za katero
je bilo do 31. decembra 2011 pridobljeno okoljevarstveno soglasje ali
gradbeno dovoljenje, mora prilagoditi njeno obratovanje v zvezi z mejnimi
vrednostmi emisij snovi določbam te uredbe:
-       
najpozneje do 31. decembra 2017, če je bila obstoječa srednja
kurilna naprava izdelana pred letom 1995;
-       
najdlje do dopolnjenih 27 letih od leta izdelave obstoječe srednje
kurilne naprave, če je bila izdelana v letu 1995 ali pozneje.
(2) Do prilagoditve obstoječe srednje
kurilne naprave iz prejšnjega odstavka določbam te uredbe se ne glede na
določbe 15. člena te uredbe uporabljajo naslednje mejne vrednosti:
-       
300 mg/m³ za emisijo ogljikovega monoksida;
-       
650 mg/m³ za emisijo dušikovih oksidov;
-       
1 700 mg/m³ za emisijo žveplovih oksidov;
-       
150 mg/m³ za emisijo celotnega prahu pri uporabi trdnega goriva v
srednjih kurilnih napravah z vhodno toplotno močjo manjšo od 5 MW;
-       
50 mg/m³ za celotni prah pri uporabi trdnega goriva v srednji kurilni
napravi z vhodno toplotno močjo enako ali večjo od 5 MW;
-       
150 mg/m³ za emisijo didušikovega oksida, izraženega kot N2O,
za srednjo kurilno napravo s kuriščem z zgorevanjem v vrtinčnem sloju, če
uporablja premog;
-       
sedem odstotkov računske vsebnosti kisika v dimnih plinih srednje
kurilne naprave, ki uporablja za gorivo premog, brikete in koks iz premoga;
-       
11 odstotkov računske vsebnosti kisika v dimnih plinih srednje kurilne
naprave, ki uporablja trdno gorivo, ki niso premog, briketi in koks iz premoga;
-       
50 mg/m3 za celotni organski ogljik, če se uporablja za
gorivo naravni les v vseh oblikah, lesni ostanki, biomasni ostanki, briketi ali
peleti iz naravnega lesa.
(3) Ne glede na mejno vrednost iz prve
in pete alineje prejšnjega odstavka se za rekonstruirano obstoječo srednjo
kurilno napravo na trdno gorivo iz naravnega lesa v vseh oblikah, lesne
ostanke, biomasne ostanke ali na brikete ali pelete iz
naravnega lesa, ki je bila izdelana pred letom 1995, uporabi:
-       
1 000 mg/m³ za ogljikov monoksid;
-       
150 mg/m³ za celotni prah.«;
spreminja 31. člen uredbe tako, da se glasi:
»31. člen
(prilagoditev
obstoječe srednje kurilne naprave na tekoče gorivo)
(se delno preneha uporabljati)
(1) Upravljavec obstoječe srednje
kurilne naprave na tekoče gorivo, ki je bila zgrajena ali dana v obratovanje do
31. decembra 2011, in srednje kurilne naprave na tekoče gorivo, za katero je bilo do 31. decembra 2011 pridobljeno
okoljevarstveno soglasje ali gradbeno dovoljenje, mora prilagoditi njeno
obratovanje v zvezi z mejnimi vrednostmi emisij snovi določbam te uredbe:
-       
najpozneje do 31. decembra 2017, če je bila obstoječa srednja
kurilna naprava izdelana pred letom 1995;
-       
največ do dopolnjenih 27 letih od leta izdelave obstoječe srednje
kurilne naprave, če je bila izdelana v letu 1995 ali pozneje.
(2) Do prilagoditve obstoječe srednje
kurilne naprave iz prejšnjega odstavka določbam te uredbe se ne glede na
določbo 16. člena te uredbe uporabljajo naslednje mejne vrednosti:
-       
170 mg/m³ za emisijo ogljikovega monoksida;
-       
250 mg/m³ za emisijo dušikovih oksidov pri uporabi plinskega olja;
-       
350 mg/m³ za emisijo dušikovih oksidov pri uporabi težkega kurilnega
olja;
-       
1 700 mg/m³ za emisijo žveplovih oksidov;
-       
50 mg/m³ za celotni prah, razen za naprave, ki uporabljajo za gorivo
plinsko olje, metanol, etanol, neobdelano rastlinsko olje ali metilester iz
rastlinskega olja, pri katerem se koncentracija celotnega prahu v dimnih plinih
ne ugotavlja;
-       
dimno število 1 za naprave, ki uporabljajo za gorivo plinsko olje,
metanol, etanol, neobdelano rastlinsko olje ali metilester iz rastlinskega
olja;
-       
šest odstotkov računske vsebnost kisika v dimnih plinih srednje kurilne
naprave, ki uporablja odpadno lužino iz proizvodnje celuloze;
-       
tri odstotke računske vsebnost kisika v dimnih plinih srednje kurilne
naprave, ki uporablja tekoče gorivo, ki ni odpadna lužina iz proizvodnje
celuloze.«;
spreminja 32. člen uredbe tako, da se glasi:
»32. člen
(prilagoditev
obstoječe srednje kurilne naprave na plinasto gorivo)
(se delno preneha uporabljati)
(1) Upravljavec obstoječe srednje
kurilne naprave na plinasto gorivo, ki je bila zgrajena ali dana v obratovanje
do 31. decembra 2011, in srednje kurilne naprave na plinasto gorivo, za katero je bilo do 31. decembra 2011 pridobljeno
okoljevarstveno soglasje ali gradbeno dovoljenje, mora prilagoditi njeno
obratovanje v zvezi z mejnimi vrednostmi emisij snovi določbam te uredbe:
-       
najpozneje do 31. decembra 2017, če je bila obstoječa srednja
kurilna naprava izdelana pred letom 1995;
-       
največ do dopolnjenih 27 let od leta izdelave obstoječe srednje kurilne
naprave, če je bila izdelana v letu 1995 ali pozneje.
(2) Do prilagoditve obstoječe srednje
kurilne naprave iz prejšnjega odstavka določbam te uredbe se ne glede na
določbo 17. člena te uredbe uporabljajo naslednje mejne vrednosti:
-       
100 mg/m³ za emisijo ogljikovega monoksida;
-       
200 mg/m³ za emisijo dušikovih oksidov;
-       
35 mg/m³ za emisijo žveplovih oksidov v srednji kurilni napravi, ki
uporablja zemeljski plin ali utekočinjeni naftni plin;
-       
350 mg/m³ za emisijo žveplovih oksidov v srednji kurilni napravi, ki
uporablja drugo plinasto gorivo;
-       
5 mg/m³ za celotni prah v srednji kurilni napravi z vhodno toplotno
močjo, enako ali večjo od 20 MW, ki uporablja zemeljski plin, utekočinjeni
naftni plin, rafinerijski plin, plin iz blata čistilnih naprav ali bioplin;
-       
10 mg/m³ za celotni prah v srednji kurilni napravi z vhodno toplotno
močjo, enako ali večjo od 20 MW, ki uporablja plinasto gorivo, ki ni zemeljski
plin, utekočinjeni naftni plin, rafinerijski plin, plin iz blata čistilnih
naprav ali bioplin;
-       
tri odstotke računske vsebnosti kisika v dimnih plinih.«;
spreminja 35. člen uredbe tako, da se glasi:
»35. člen
(degradirano
okolje)
(se delno preneha uporabljati)
(1) Če je mala ali srednja kurilna
naprava v območju, ki se skladno z zakonom, ki ureja varstvo okolja, določi kot
degradirano okolje zaradi onesnaženosti zraka, se za kurilne naprave na tem
območju prehodni roki iz 27., 28., 29., 30., 31. in 32. člena te uredbe
skrajšajo za tri leta, vendar ne več kot dve leti po začetku veljavnosti
programa ukrepov za izboljšanje kakovosti okolja in njegovih delov na tem
območju.
(2) Ne glede na določbo prejšnjega
odstavka skrajšanje prehodnih rokov za tri leta ni zahtevano, če so v programu
ukrepov za izboljšanje kakovosti okolja in njegovih delov na območju
degradiranega okolja predvideni drugačni roki kot v prejšnjem odstavku ali
drugačne obveznosti za upravljavce malih ali srednjih kurilnih naprav.«;
ter vsebuje naslednjo končno določbo:
»42. člen
(začetek
veljavnosti)
Ta uredba začne veljati petnajsti dan po
objavi v Uradnem listu Republike Slovenije.«.