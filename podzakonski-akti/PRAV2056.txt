1. člen
Prošnjo za izdajo oziroma podaljšanje
dovoljenja za prebivanje vloži tujec na ustreznem obrazcu iz priloge št.1 tega
navodila. O vloženi prošnji za podaljšanje dovoljenja za začasno prebivanje
oziroma za izdajo nadaljnjega dovoljenja za začasno prebivanje se izda potrdilo
na obrazcu iz priloge št. 2 tega navodila.
2. člen
Dovoljenje za prebivanje vsebuje podatke o
vrsti dovoljenja, namenu, zaradi katerega se izda, roku veljavnosti, dovoljenjih
in listinah, potrebnih za izdajo dovoljenja, osebne podatke osebe, ki ji je
bilo izdano dovoljenje, ter podatke o kraju in datumu izdaje dovoljenja za
prebivanje.
Dovoljenje za prebivanje se izda v obliki
nalepke, velikosti 74 × 105 mm.
V primeru, da tujec nima veljavnega potnega
lista, se dovoljenje za stalno prebivanje izda na obrazcu iz priloge 9
pravilnika o načinu izvajanja zakona o tujcih (Uradni list RS, št. 19/91-I in
52/94).
3. člen
Dovoljenje za prebivanje se izda na obrazcu
iz priloge št. 3 tega navodila, tako da se prilepi v potni list.
4. člen
Prenehanje dovoljenja za prebivanje se
označi tako, da se preko dovoljenja odtisne štampiljka iz priloge št. 4 tega
navodila, optični variabilni znak – kinegram pa se prečrta s koničastim
kovinskim predmetom.
V primeru odpovedi prebivanja se po tem, ko
postane odločba o odpovedi prebivanja izvršljiva, ta označi v potnem listu
tako, da se vanj odtisne štampiljka iz priloge št. 5 tega navodila. Tujcu,
kateremu je bilo odpovedano prebivanje, se v potnem listu razveljavi izdani
vizum ali izdano dovoljenje za prebivanje na način iz prejšnjega odstavka tega
člena.
5. člen
Priloge št. od 1 do 5 so sestavni del tega
navodila in so objavljene skupaj z njim.
6. člen
Z dnem, ko začne veljati to navodilo
prenehajo veljati prvi odstavek 6. člena, 7. člen ter prvi in četrti odstavek
9. člena pravilnika o načinu izvajanja zakona o tujcih (Uradni list RS,
št. 19/91-I in 52/94).
7. člen
To navodilo začne veljati 1. junija 2000.
Št. 0301-12/04/74-2000
Ljubljana, dne 17. maja 2000.
Borut
Šuklje l. r.
Minister
za notranje zadeve

Priloga št. 1: Obrazci
prošenj za izdajo dovoljenja za prebivanje
Priloga št. 2: Obrazci
potrdil o vloženi prošnji
Priloga št. 3: Obrazec
dovoljenja za prebivanje
Priloga št. 4: Potrdilo
o razveljavitvi
Priloga št. 5: Potrdilo
o odpovedi prebivanja