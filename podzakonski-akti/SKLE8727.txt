Vlada Republike Slovenije in reprezentativni sindikati
javnega sektorja soglašajo: 
1.     
Javni uslužbenci začasno v letu 2011 ne napredujejo v višji plačni
razred. Glede na ne napredovanje v višji plačni razred v letu 2011, se leto
2011 ne šteje v napredovalno obdobje za napredovanje v višji plačni razred, se
pa tudi za leto 2011 izvaja ocenjevanje delovne uspešnosti. 
Javni
uslužbenci, ki v letu 2011 napredujejo v naziv ali višji naziv, pridobijo
pravico do plače v skladu s pridobljenim nazivom ali višjim nazivom s 1. 1.
2012. Javni uslužbenci pa napredujejo v višji naziv in pridobijo plačilo v
skladu s pridobljenim nazivom ali višjim nazivom tudi v letu 2011 v primerih,
ko je pridobitev višjega naziva pogoj za opravljanje dela na delovnem mestu, na
katerega se javni uslužbenec premešča oziroma, za katerega je sklenil pogodbo o
zaposlitvi. 
Enak ukrep
Vlada Republike Slovenije načrtuje tudi za pravosodne funkcionarje. 
O ukrepih na
področju napredovanja v višji plačni razred v letu 2012 se pogodbeni stranki
dogovorita v okviru sprememb sistema napredovanj v plačne razrede. 
2.     
Obdobje, v katerem javnim uslužbencem ne pripada del plače za redno
delovno uspešnost, se od novembra 2011 podaljša do novembra 2012. 
3.     
Omejitev višine izplačila delovne uspešnosti iz naslova povečanega
obsega dela, ki velja za obdobje od decembra 2009 do decembra 2011, velja tudi
za obdobje od decembra 2011 do novembra 2012. 
4.     
Javni uslužbenec doseže osnovno plačo, ki pripada višjemu plačnemu
razredu zaradi odprave nesorazmerij s 1. oktobrom 2010. 
Ne glede na
prejšnji odstavek se višja osnovna plača, ki pripada javnemu uslužbencu zaradi
odprave nesorazmerja, začne izplačevati za mesec oktober v dveh zaporednih
letih, ki sledita letu, v katerem realna rast bruto družbenega proizvoda
preseže 2,5% tako, da se v prvem letu do tedaj dosežena osnovna plača javnega
uslužbenca poviša za vrednost tretje četrtine odprave nesorazmerja v osnovni
plači javnega uslužbenca, in v drugem letu pa še za vrednost četrte četrtine
odprave nesorazmerja. 
V obdobju iz
prejšnjega odstavka se javnim uslužbencem, ki imajo sklenjeno delovno razmerje
v javnem sektorju pred 1. oktobrom 2010, obračuna in določi osnovna plača na
način, kot se jim je določila za mesec september 2010. Javnim uslužbencem, ki
se zaposlijo po 1. oktobru 2010 ali so po tem datumu premeščeni na drugo
delovno mesto oziroma sklenejo pogodbo o zaposlitvi za drugo delovno mesto, so
imenovani v naziv oziroma višji naziv ali napredujejo v višji plačni razred, se
v obdobju ne izplačevanja plač, doseženih v skladu s prvim odstavkom tega
člena, določi osnovna plača na način, kot bi se jim v enakih primerih določila
za mesec september 2010. 
Črta se
dosedanji peti odstavek 50. člena Kolektivne pogodbe za javni sektor. 
5.     
Črta se drugi odstavek 3. člena Aneksa št. 2 h KPJS, ki določa
uskladitev osnovnih plač v januarju 2011. 
6.     
Splošna uskladitev osnovnih plač se v letu 2011 ne izvede. Če dejanska
rast cen življenjskih potrebščin v Republiki Sloveniji od decembra 2010 do
decembra 2011 preseže 2%, se osnovne plače v januarju 2012 uskladijo za nastalo
razliko nad 2%. 
7.     
Vlada RS se zavezuje, da v kolikor bo v parlamentarni obravnavi predloga
zakona o interventnih ukrepih zaradi gospodarske krize prišlo do kakršnih koli
sprememb določb glede usklajevanja z inflacijo v letu 2011 pokojnin ali
transferov posameznikom in gospodinjstvom enak način usklajevanja zagotovila
tudi za plače v javnem sektorju. 
8.     
Splošna uskladitev osnovnih plač za leto 2012 se določi v roku iz 5.
člena ZSPJS. 
9.     
Regres za letni dopust se v letih 2011 in 2012 izplača v višini 692 EUR
in se izplača pri plači za mesec april 2011 in april 2012. Vlada Republike
Slovenije se zaveže, da bo predlagala zakonsko rešitev, ki bi zagotovila, da
funkcionarji v letih 2011 in 2012 glede regresa ne bodo v ugodnejšem položaju
kot javni uslužbenci. 
10.  
Vlada Republike Slovenije se zavezuje, da zmanjšanje števila zaposlenih
v javnem sektorju do vključno leta 2013 ne bo preseglo 1% na letni ravni od
skupnega števila zaposlenih v javnem sektorju. 
11.  
Vlada RS kot ustanoviteljica javnih zavodov ne bo zmanjševala števila
zaposlenih v javnem sektorju na način, da bi se iz javnih zavodov izločali deli
dejavnosti in na teh delih zaposleni delavci. 
12.  
Do konca leta 2011 se zaključijo pogajanja in usklajevanja o odpravi pomanjkljivosti
novega plačnega sistema, in sicer usklajevanja sprememb zakonodaje, ki se
nanašajo zlasti na napredovanje, delovno uspešnost in nedoseganje zahtevane
izobrazbe ter pogajanja o spremembah uvrstitev delovnih mest in nazivov v
plačne razrede v KPJS in panožnih kolektivnih pogodbah, vključno z odpravo
pomanjkljivosti, dogovorjene v Dogovoru o ukrepih na področju plač v javnem
sektorju zaradi spremenjenih makroekonomskih razmer za obdobje 2009 in 2010 z
dne 24. 2. 2009. 
13.  
Vlada RS se zavezuje, da za leto 2011 ne bo enostransko posegala v
politiko plač dogovorjeno z Aneksom št. 4 h KPJS in tem dogovorom. 
13.   Ta dogovor se objavi v
Uradnem listu Republike Slovenije.
Št. 0100-704/2010/86
Ljubljana, dne 5. novembra 2010
EVA 2010-3111-0070
Vlada Republike Slovenije
Irma Pavlinič Krebs l.r. 
Ministrica za javno upravo
dr. Franc Križanič l.r. 
Minister za finance
 
Reprezentativni sindikati javnega sektorja 
SINDIKAT VZGOJE, IZOBRAŽEVANJA, ZNANOSTI IN KULTURE
SLOVENIJE 
Branimir Štrukelj l.r
SINDIKAT VETERINARJEV SLOVENIJE – PERGAM 
Milan Štimec 
NI PODPISAL
SINDIKAT DELAVCEV V VZGOJNI, IZOBRAŽEVALNI IN RAZISKOVALNI
DEJAVNOSTI SLOVENIJE 
Bojan Hribar l.r.
GLOSA – SINDIKAT KULTURE SLOVENIJE 
Doro Hvalica 
NI PODPISAL
SINDIKAT DRŽAVNIH ORGANOV 
SLOVENIJE 
Drago Ščernjavič 
NI PODPISAL
POLICIJSKI SINDIKAT SLOVENIJE 
Branko Prah l.r.
SINDIKAT CARINIKOV SLOVENIJE 
Dušan Pečnik 
NI PODPISAL
SINDIKAT ZDRAVSTVA IN SOCIALNEGA VARSTVA SLOVENIJE 
Zvonko Vukadinovič l.r.
FIDES, SINDIKAT ZDRAVNIKOV IN ZOBOZDRAVNIKOV SLOVENIJE 
Konrad Kuštrin 
NI PODPISAL
SINDIKAT DELAVCEV V ZDRAVSTVENI NEGI SLOVENIJE 
Jelka Mlakar l.r.
KONFEDERACIJA SINDIKATOV 90 SLOVENIJE 
Boris Mazalin 
NI PODPISAL
SINDIKAT POKLICNEGA GASILSTVA SLOVENIJE 
Zoran Kejžar 
NI PODPISAL
NEODVISNI SINDIKAT DELAVCEV LJUBLJANSKE UNIVERZE 
dr. Tomaž Sajovic l.r.
SINDIKAT KULTURNIH IN UMETNIŠKIH USTVARJALCEV RTV 
Peter Kosmač 
NI PODPISAL
SIFARM – SINDIKAT FARMACEVTOV SLOVENIJE 
Dragana Žitnik 
NI PODPISAL
SINDIKAT ZDRAVSTVA IN SOCIALNEGA SKRBSTVA SLOVENIJE 
Darinka Avguštiner 
NI PODPISAL
SIDIKATI V ZDRAVSTVU SLOVENIJE – PERGAM 
Matija Cevc 
NI PODPISAL
SVAS – SINDIKAT VLADNE AGENCIJE SLOVENIJE 
Jurij Por 
NI PODPISAL
SINDIKAT SLOVENSKIH DIPLOMATOV 
Matjaž Kovačič 
NI PODPISAL
SINDIKAT DELAVCEV RADIODIFUZIJE SLOVENIJE 
Tom Zalaznik 
NI PODPISAL
SINDIKAT SOCIALNEGA ZAVAROVANJA SLOVENIJE 
Stanislav Košir 
NI PODPISAL
SILMES – SINDIKAT LABORATORIJSKE MEDICINE SLOVENIJE 
Stane Tomšič 
NI PODPISAL
SINDIKAT MINISTRSTVA ZA OBRAMBO 
Darko Milenkovič 
NI PODPISAL
SINDIKAT NOVINARJEV SLOVENIJE 
Iztok Jurančič 
NI PODPISAL
SINDIKAT DELAVCEV PRAVOSODJA SLOVENIJE 
Tomaž Virnik l.r.
SINDIKAT CENTROV ZA SOCIALNO DELO – SINCE 07 – KSS PERGAM 
Perica Radonjič 
NI PODPISAL
SINDIKAT SEVALCEV SLOVENIJE PERGAM 
Robert Kokovnik 
NI PODPISAL
SINDIKAT KAPITANIJE SLOVENIJE 
Loredano Cetin 
NI PODPISAL
SINDIKAT POLICISTOV SLOVENIJE 
Zoran Petrovič 
NI PODPISAL
DENS – SINDIKAT ZOBOZDRAVNIKOV SLOVENIJE 
Alenka Krabonja 
NI PODPISAL
 