I
Minister za okolje in prostor odreja javno razgrnitev: 
1.     
Predloga državnega lokacijskega načrta za preložitev glavne ceste G1-6
in regionalne ceste R2-404 na območju Ilirske Bistrice, ki ga je pod številko
projekta 1256/04 maja 2005 izdelal PA Prostor d.o.o., Ljubljana (v nadaljnjem
besedilu: državni lokacijski načrt); 
2.     
povzetka za javnost; 
3.     
Poročila o vplivih na okolje za obvoznico Ilirska Bistrica, ki ga je pod
številko projekta U/94-2003 oktobra 2004 izdelal PS Prostor, d.o.o., Koper, ter
4.     
drugih strokovnih podlag, na katerih temeljijo rešitve državnega
lokacijskega načrta.
II
Gradivo iz prejšnje točke bo od 27. junija 2005 do 26. julija
2005 javno razgrnjeno: 
-       
na Ministrstvu za okolje in prostor, Direktoratu za prostor, Uradu za
prostorski razvoj, Dunajska 21, Ljubljana, in 
-       
v sejni sobi Krajevne skupnosti Ilirska Bistrica, Bazoviška cesta 12,
Ilirska Bistrica. 
Javna obravnava bo potekala dne 5. julija 2005 s pričetkom ob
18. uri v sejni sobi Občine Ilirska Bistrica, Bazoviška cesta 14, Ilirska
Bistrica.
III
Med javno razgrnitvijo in obravnavo lahko na razgrnjeni
predlog državnega lokacijskega načrta dajo pripombe in predloge vsi
zainteresirani organi, organizacije in posamezniki. Pripombe in predloge se
lahko do 26. julija 2005 poda pisno ali ustno na javni obravnavi, na mestih
javne razgrnitve kot zapis v knjigo pripomb in predlogov ali se jih posreduje
na elektronski naslov gp.mop@gov.si, pri čemer se v rubriko »zadeva« navede
ključne besede »preložitev ceste v Ilirski Bistrici«. 
O pripombah in predlogih, danih med javno razgrnitvijo,
odloči pripravljavec državnega lokacijskega načrta po predhodnem mnenju pobudnika
izdelave državnega lokacijskega načrta.
IV
Ta sklep se objavi v Uradnem listu Republike Slovenije, na
spletni strani Ministrstva za okolje in prostor (www.gov.si/upr) ter na
krajevno običajen način v časopisu Primorske novice.
Št. 350-08-23/2005
Ljubljana, dne 14. junija 2005.
EVA 2005-2511-0177
Janez Podobnik l. r.
Minister
za okolje in prostor