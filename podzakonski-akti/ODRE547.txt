1. člen
Sprejme se splošni del gozdnogospodarskega načrta
gozdnogospodarske enote Tržič, št. 03-03/95 z dne 5. 2. 2001, ki ga je izdelal
Zavod za gozdove Slovenije, Območna enota Kranj, za obdobje od 1. 1. 1995 do
31. 12. 2004. 
Cilji, usmeritve in ukrepi, ki so določeni v splošnem delu
gozdnogospodarskega načrta gozdnogospodarske enote Tržič na ravneh celotne
gozdnogospodarske enote, gospodarskih razredov in odsekov, so sestavni del te
odredbe.
2. člen
Splošni del gozdnogospodarskega načrta gozdnogospodarske
enote Tržič je izdelan v treh izvodih za 7697,17 hektarjev gozdov, ki ležijo v
gozdnogospodarskem območju Kranj, v Občini Tržič, oziroma v katastrskih občinah
Zvirče, Kovor, Leše, Bistrica, Podljubelj, Tržič, Lom pod Storžičem, Križe in
Senično.
3. člen
Po en izvod splošnega dela gozdnogospodarskega načrta
gozdnogospodarske enote Tržič je na vpogled na sedežu Zavoda za gozdove
Slovenije, Območne enote Kranj, Cesta Staneta Žagarja 27b, Kranj, na sedežu
Zavoda za gozdove Slovenije, Krajevne enote Tržič, Cankarjeva 19, Tržič, in na
Ministrstvu za kmetijstvo, gozdarstvo in prehrano Republike Slovenije, Dunajska
58, Ljubljana, kjer se hrani tudi dokumentacija v zvezi s postopkom sprejemanja
splošnega dela gozdnogospodarskega načrta gozdnogospodarske enote Tržič.
4. člen
Ta odredba začne veljati naslednji dan po objavi v Uradnem
listu Republike Slovenije.
Št. 322-01-03/7-97
Ljubljana, dne 21. marca 2001.
Minister 
za kmetijstvo, gozdarstvo in 
prehrano 
mag. Franc But l. r.