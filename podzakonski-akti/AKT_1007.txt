1.     
Ministrstvo za delo, družino, socialne zadeve in enake možnosti daje
soglasje k Aktu o ustanovitvi ustanove »FUNDACIJA DORSSEN, USTANOVA ZA
ŠTIPENDIRANJE DIJAKOV IN ŠTUDENTOV«, sestavljenem v obliki notarskega zapisa z
opr. št. SV 1314/16 z dne 3. 1. 2017 in po odpravku notarskega zapisa,
izdanega 3. 1. 2017 pri notarju Andreju Šoemenu, Trstenjakova ulica 5,
2250 Ptuj, s katerim je ustanoviteljica družba DORSSEN IMS, industrijska
montaža in servis, d.o.o., Puhova ulica 9, 2250 Ptuj, matična številka
6381057000, ustanovila ustanovo:
- 
z imenom: FUNDACIJA DORSSEN, USTANOVA ZA ŠTIPENDIRANJE DIJAKOV IN
ŠTUDENTOV,
- 
s sedežem: Borovci 64, 2281 Markovci.
2.     
Namen ustanove je:
- 
štipendiranje dijakov srednjih šol kovinarske, elektro ali druge sorodne
stroke, študentov strojništva, elektrotehnike, energetike, mehatronike in druge
tehnične usmeritve, prvenstveno iz podravske regije,
- 
zagotavljanje denarne in materialne pomoči socialno ogroženim ali
drugače prizadetim osebam,
- 
podpora organizacijam, društvom in združenjem, katerih delovanje je
usmerjeno v nudenje pomoči ogroženim ali pomoči potrebnim,
- 
organizacija ali soorganizacija različnih dobrodelnih akcij,
- 
sodelovanje pri dobrodelnih akcijah v primeru različnih naravnih in
drugih hujših nesreč,
- 
nudenje pomoči za druge dobrodelne namene.
3.     
Ustanovitveno premoženje ustanove so denarna sredstva v višini 10.000,00
eurov.
4.     
V skladu z 12. členom Zakona o ustanovah (Uradni list RS, št. 70/05 –
uradno prečiščeno besedilo in 91/05 – popr.) stroške objave soglasja v Uradnem
listu Republike Slovenije nosi ustanova. V postopku niso nastali drugi stroški.
Št. 11000-2/2017
Ljubljana, dne 27. januarja 2017
EVA 2017-2611-0010
dr. Anja Kopač Mrak l.r.
Ministrica
za delo, družino, socialne zadeve
in enake možnosti