1. člen
S tem pravilnikom se sprejme gozdnogospodarski načrt
gozdnogospodarske enote Mežakla (2005–2014), št. 02-03/05 z dne 21. 12. 2005,
ki ga je za obdobje od 1. januarja 2005 do 31. decembra 2014 izdelal Zavod za
gozdove Slovenije, Območna enota Bled.
2. člen
Gozdnogospodarska enota Mežakla, ki meri 5.568,99 ha, se
nahaja v Gozdnogospodarskem območju Bled, v občinah Bled, Jesenice in Kranjska
Gora, oziroma v katastrskih občinah Spodnje Gorje, Zgornje Gorje, Višelnica I.,
Hrušica, Podmežaklja, Dovje in Višelnica II.
3. člen
V gozdnogospodarski enoti Mežakla je s 1. januarjem 2005
ugotovljeno naslednje stanje gozdov:
A)    
lastništvo: 53,56% zasebnih gozdov v lasti fizičnih oseb, 43,96%
državnih gozdov in 2,48% zasebnih gozdov v lasti pravnih oseb;
B)    
površina: 4.413,55 ha, od katere je 2.385,21 ha gozdov s posebnim
namenom, v katerih so gozdnogospodarski ukrepi dovoljeni, in 2.028,34 ha
varovalnih gozdov;
C)   
lesna zaloga: 402,0 m3/ha, od tega 314,5 m3/ha iglavcev
in 87,5 m3/ha listavcev;
D)   
tekoči letni prirastek: 8,86 m3/ha, od tega 6,81 m3/ha
iglavcev in 2,05 m3/ha listavcev.
4. člen
(1) V gozdnogospodarskem načrtu gozdnogospodarske enote
Mežakla (2005–2014) je ob upoštevanju usmeritev iz gozdnogospodarskega načrta
Gozdnogospodarskega območja Bled, izdelanega za obdobje od 1. januarja 2001 do
31. decembra 2010, ugotovljenega stanja gozdov, analize preteklega gospodarjenja,
zakonitosti razvoja gozdov ter pridobljenih spoznanj pri spremljanju razvoja
gozdov v gozdnogospodarski enoti Mežakla določeno, da so najbolj poudarjene
funkcije gozdov, ki določajo način gospodarjenja z gozdom,
-       
proizvodne funkcije na površini 2.436,28 ha,
-       
ekološke funkcije na površini 3.021,82 ha ter
-       
socialne funkcije na površini 2.598,21 ha.
(2) Na podlagi funkcij gozdov in njihovega ovrednotenja so v
gozdnogospodarskem načrtu gozdnogospodarske enote Mežakla (2005–2014) določeni
cilji gospodarjenja z gozdom in gozdnim prostorom ter usmeritve za njihovo
doseganje.
5. člen
(1) Na podlagi ciljev in usmeritev iz drugega odstavka prejšnjega
člena so v gozdnogospodarski enoti Mežakla za obdobje od 1. januarja 2005 do
31. decembra 2014 določeni naslednji ukrepi:
-       
najvišji možni posek v višini 126.699 m3, od tega 103.988 m3
iglavcev in 22.711 m3 listavcev,
-       
gojitvena dela, potrebna za ohranitev in razvoj gozdov, na površini
355,66 ha,
-       
nega mlajšega drogovnjaka na površini 145,26 ha,
-       
varstvena dela, potrebna za zaščito pred divjadjo na površini 74,59 ha,
pred erozijo v obsegu 30 delovnih dni, pred požari z vzdrževanjem 29 km protipožarnih
presek in stez in pred žuželkami v obsegu 1000 delovnih dni, v
-       
nega habitatov prostoživečih živali, in sicer vzdrževanje grmišč na
površini 12 ha, vzdrževanje travinj na površini 10 ha, sajenje 50 sadik
plodonosnih drevesnih vrst, vzdrževanje vodnih površin v obsegu 100 delovnih
dni in drugih za gozdni ekosistem pomembnih biotopov v obsegu 38 delovnih dni.
(2) V gozdnogospodarskem načrtu gozdnogospodarske enote
Mežakla (2005–2014) so določeni ukrepi in načini njihove izvedbe tudi na ravneh
gospodarskih razredov in odsekov.
6. člen
Pri izdelavi gozdnogojitvenih načrtov za posamezne ekosisteme
in njihove dele v gozdnogospodarski enoti Mežakla v obdobju od uveljavitve tega
pravilnika do 31. decembra 2014 se morajo upoštevati cilji, usmeritve in
ukrepi, določeni v gozdnogospodarskem načrtu gozdnogospodarske enote Mežakla
(2005–2014).
7. člen
Po en izvod gozdnogospodarskega načrta gozdnogospodarske enote
Mežakla (2005–2014) je na vpogled na sedežu Zavoda za gozdove Slovenije, Območne
enote Bled, Ljubljanska cesta 19, Bled, na sedežu Zavoda za gozdove Slovenije,
Krajevne enote Pokljuka, Triglavska cesta 47, Bled in na Ministrstvu za
kmetijstvo, gozdarstvo in prehrano, Dunajska 58, Ljubljana, kjer se hrani tudi
dokumentacija v zvezi s postopkom sprejemanja gozdnogospodarskega načrta
gozdnogospodarske enote Mežakla (2005–2014).
8. člen
Ta pravilnik začne veljati naslednji dan po objavi v Uradnem listu
Republike Slovenije.
Št. 322-01-02-6/2001/9
Ljubljana, dne 31. avgusta 2006
EVA 2005-2311-0124
Marija Lukačič l.r.
Ministrica
za kmetijstvo, gozdarstvo
in prehrano