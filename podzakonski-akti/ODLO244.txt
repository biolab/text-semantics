1
Za kulturni spomenik državnega pomena se
razglasi enoto dediščine:
-       
Grad – Grad (EŠD 159).
Enota ima zaradi kulturnih, krajinskih,
umetnostno - arhitekturnih, zgodovinskih in drugih izjemnih lastnosti poseben
pomen za Republiko Slovenijo. Zato jo razglašamo za kulturni spomenik državnega
pomena z lastnostmi kulturne krajine, umetnostno-arhitekturnega spomenika in
zgodovinskega spomenika.
2
Lastnosti, ki utemeljujejo razglasitev za
spomenik državnega pomena:
Grad Grad (Gornja Lendava) je največji grad
v Prekmurju in eden največjih v Sloveniji. Postavljen je bil na razglednem
pomolu, morda že v 12. stol. Iz trdnjave z imenom Gornja Lendava je prerasel v
razkošno baročno bivališče, obkroženo s parkom.
3. člen
Spomenik obsega zemljišča s parcelnimi
številkami: 1610 (del), 1664, 1665, 1695, 1696, 1697, 1698, 1699 (del), 1701,
1702, 1703, 1735 (del), vse k. o. Grad.
Meja spomenika je vrisana na katastrskem
načrtu v merilu 1: 2500 in na temeljnem topografskem načrtu v merilu 1: 5000.
Izvirnika načrtov, ki sta sestavni del tega odloka, hranita Ministrstvo za
kulturo, Uprava Republike Slovenije za kulturno dediščino in Javni zavod
Republike Slovenije za varstvo kulturne dediščine (v nadaljnjem besedilu:
zavod).
Vplivno območje spomenika obsega vse
površine parka in brežine okoli gradu v razdalji 300 metrov od grajskega oboda
ter območja v širši okolici, na katerih bi bili postavljeni objekti ali
zasajene kulture, ki bi s svojo funkcijo, obliko ali velikostjo lahko negativno
vplivali na zaščitene elemente spomenika.
4
Za spomenik velja varstveni režim, ki
določa:
-       
varovanje kulturnih, arheoloških, arhitekturnih, krajinskih, likovnih in
zgodovinskih vrednot v celoti, v njihovi izvirnosti in neokrnjenosti,
-       
podrejanje vsake rabe in vseh posegov v grad in njegove objekte ter
prostor parka ohranjanju in vzdrževanju varovanih spomeniških lastnosti,
-       
varovanje vseh likovnih in tehničnih prvin stavbe, ki so ovrednotene kot
del spomenika,
-       
omogočanje predstavitve celote in posameznih zaščitenih elementov ter
dostopnost javnosti v meri, ki ne ogroža varovanega spomenika in v 2. točki
odloka naštetih posameznih elementov enote ter je opredeljena v odločbi o
varstvu,
-       
prepoved posegov v vse plasti arheološkega spomenika razen pooblaščenim
osebam s predhodnim pisnim soglasjem pristojnega zavoda,
-       
znotraj območja je prepovedano postavljanje objektov trajnega ali
začasnega značaja, vključno z nadzemno in podzemno infrastrukturo ter nosilci
reklam, razen v primerih, ki jih s predhodnim kulturnovarstvenim soglasjem
odobri pristojni zavod,
-       
prepovedana je vožnja z motornimi vozili znotraj zaščitenega območja,
razen za potrebe vzdrževanja, raziskovanja in oskrbe.
Zavarovano območje je namenjeno:
-       
trajni ohranitvi kulturnih, arheoloških, arhitekturnih, krajinskih,
likovnih in zgodovinskih vrednot,
-       
povečevanju pričevalnosti kulturnega spomenika,
-       
prezentaciji kulturnih vrednot spomenika in situ, v tisku in drugih
medijih,
-       
učno-demonstracijskemu delu,
-       
znanstveno-raziskovalnemu delu.
5
Za vsako spremembo funkcije kulturnega
spomenika ali njegovega dela in za vsak poseg v spomenik, njegove dele ali
zemljišče, so potrebni predhodni pisni kulturnovarstveni pogoji in na njihovi
podlagi kulturnovarstveno soglasje zavoda.
6
Pristojni organ mora v dveh mesecih po
uveljavitvi tega odloka izdati lastnikom spomenika ali njegovih sestavnih delov
odločbo o varstvu na podlagi 13. člena zakona o varstvu kulturne dediščine
(Uradni list RS, št. 7/99).
Odločbe iz prejšnjega odstavka določajo
pogoje za raziskovanje, načine vzdrževanja, pogoje za posege, fizično
zavarovanje, pravni promet, načine upravljanja in rabe spomenika, dostopnost
spomenika za javnost in časovne okvire dostopnosti, posamezne druge omejitve in
prepovedi ter ukrepe za čim bolj učinkovito varstvo spomenika.
Varstveni režim lahko omejuje lastninsko
pravico le v obsegu, ki je nujen za izvajanje varstva spomenika.
7
Nadzor nad izvajanjem tega odloka opravlja
Inšpektorat Republike Slovenije za varstvo kulturne dediščine.

Priloga:
Kulturni spomenik državnega pomena; Grad Grad (topografski načrt)

Odlok o razglasitvi Gradu Grad za kulturni
spomenik državnega pomena (Uradni list RS, št. 81/99) vsebuje naslednjo končno določbo:
»8
Ta odlok začne veljati naslednji dan po
objavi v Uradnem listu Republike Slovenije.«.

Odlok o spremembi odloka o razglasitvi Gradu
Grad za kulturni spomenik državnega pomena (Uradni list RS, št. 55/02) vsebuje naslednjo končno določbo:
»2. člen
Ta odlok začne veljati naslednji dan po
objavi v Uradnem listu Republike Slovenije.«.