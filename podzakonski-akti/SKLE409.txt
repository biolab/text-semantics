1. člen
Odreja se javna razgrnitev splošnega dela gozdnogospodarskega
načrta gozdnogospodarske enote Planina, izdelanega za obdobje od 1. 1. 1998 do
31. 12. 2007.
2. člen
Gradivo iz prejšnjega člena se razgrne za 14 dni v prostorih
Občine Dobje pri Planini, Dobje pri Planini 26, Dobje pri Planini. Javna
razgrnitev se začne osmi dan po objavi tega sklepa v Uradnem listu Republike
Slovenije.
3. člen
Lastniki gozdov in druge fizične ter pravne osebe lahko v času
javne razgrnitve podajo pisne pripombe predstavniku Zavoda za gozdove
Slovenije, ki bo v tem času prisoten na sedežu Občine Dobje pri Planini.
4. člen
V času javne razgrnitve bo organizirana javna obravnava. Datum
in kraj javne obravnave bo objavljen naknadno v prostorih Občine Dobje pri
Planini.
5. člen
Ta sklep se objavi v Uradnem listu Republike Slovenije.
Št. 322-01-9/14-99
Ljubljana, dne 7. oktobra 1999.
Minister
za kmetijstvo,
gozdarstvo in prehrano
Ciril Smrkolj l. r.