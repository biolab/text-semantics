1. člen
Na predlog Strokovnega sveta Republike
Slovenije za poklicno in strokovno izobraževanje, sprejet na 141. seji, dne
24. 5. 2013, sprejmem dopolnitev izobraževalnega programa
poklicno-­tehniškega izobraževanja Avtoservisni tehnik, sprejetega s
Pravilnikom o sprejemu izobraževalnih programov za pridobitev poklicne in
srednje strokovne izobrazbe (Uradni list RS, št. 55/07), in dopolnitev
izobraževalnega programa poklicno-tehniškega izobraževanja Tehnik mehatronike,
sprejetega s Pravilnikom o sprejemu izobraževalnih programov za pridobitev
poklicne in srednje strokovne izobrazbe (Uradni list RS, št. 53/08).
2. člen
(1) Izobraževalna programa iz
prejšnjega člena se dopolnita v 4. točki splošnega dela, s širitvijo vpisnih
pogojev.
(2) Dopolnitev se uveljavi s šolskim
letom 2014/2015.
(3) Dopolnjena izobraževalna programa
Ministrstvo za izobraževanje, znanost in šport objavi na svoji spletni strani.
3. člen
Ta odredba začne veljati naslednji dan po
objavi v Uradnem listu Republike Slovenije.
Št. 0070-118/2013
Ljubljana, dne 2. oktobra 2013
EVA 2013-3330-0145
dr. Jernej Pikalo l.r.
Minister 
za izobraževanje, znanost in šport