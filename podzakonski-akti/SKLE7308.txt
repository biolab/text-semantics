1. SPLOŠNE DOLOČBE
1. člen
S tem sklepom se ureja podrobnejša organizacija in delovanje javnega
zavoda Kobilarna Lipica ter razpolaganje s premičnim in nepremičnim premoženjem.
2. člen
Žig Kobilarne Lipica je okrogle oblike s premerom 3,2 cm, v
sredini žiga je stiliziran lipicanec, v zgornjem delu je napis "Kobilarna
Lipica 1580", v spodnjem delu je napis "Slovenija".
3. člen
Javni zavod Kobilarna Lipica ima dve organizacijski enoti, in
sicer:
1.     
Kobilarna,
2.     
Turizem.
2. DEJAVNOST
4. člen
Dejavnosti Kobilarne Lipica so:

A

– Kmetijstvo,
  lov, gozdarstvo


A/01.110

Pridelovanje žit in drugih poljščin


A/01.220

Reja ovac, koz, konj, oslov, mul in mezgov


A/01.420

Storitve za živinorejo, razen veterinarskih storitev


A/01.411

Urejanje in vzdrževanje parkov, vrtov in zelenih športnih
  površin


DE

– Proizvodnja
  vlaknin, papirja in kartona ter izdelkov iz papirja in kartona; založništvo
  in tiskarstvo


DE/22.110

Izdajanje knjig


DE/22.150

Drugo založništvo


G

– Trgovina,
  popravila motornih vozil in izdelkov široke porabe


G/51.230

Trgovina na debelo z živimi živalmi


G/51.470

Trgovina na debelo z drugimi izdelki široke porabe


G/51.570

Trgovina na debelo z ostanki in odpadki


G/51.700

Druga trgovina na debelo


G/52.488

Trgovina na drobno v drugih specializiranih prodajalnah,
  d.n.


K

– Poslovanje z
  nepremičninami, najem in poslovne storitve


K/70.200

Dajanje lastnih nepremičnin v najem


K/73.102

Raziskovanje in eksperimentalni razvoj na področju
  tehnologije


K/73.103

Raziskovanje in eksperimentalni razvoj na področju
  kmetijstva in sorodnih dejavnosti


K/74.841

Prirejanje razstav, sejmov in kongresov


K/74.843

Druge poslovne dejavnosti, d.n.


L

– Dejavnost javne
  uprave in obrambe, obvezno socialno zavarovanje


L/75.120

Dejavnost javnih ustanov, ki zagotavljajo storitve na
  področju zdravstva, izobraževanja, kulture in druge socialne storitve, razen
  obveznega socialnega zavarovanja


L/75.130

Dejavnost javnih ustanov za pospeševanje poslovne
  dejavnosti


N

– Zdravstvo in
  socialno varstvo


N/85.200

Veterinarstvo


O

– Druge javne,
  skupne in osebne storitvene dejavnosti


O/92.320

Obratovanje objektov za kulturne prireditve


O/92.521

Dejavnost muzejev


O/92.522

Varstvo kulturne dediščine


O/92.530

Dejavnost botaničnih in živalskih vrtov ter naravnih
  rezervatov


O/92.720

Druge dejavnosti za sprostitev, d.n.


O/92.623

Druge športne dejavnosti

3. ORGANI
5. člen
Organi Kobilarne Lipica so:
-       
svet;
-       
direktor;
-       
strokovni svet.
3.1 Svet
6. člen
(1) Zavod upravlja svet.
(2) Svet Kobilarne Lipica ima 9 članov, od katerih jih 7 imenuje
Vlada Republike Slovenije, in sicer predsednika in po enega izmed predstavnikov
ministrstev, pristojnih za kulturo, kmetijstvo, ohranjanje narave, turizem,
obrambo in finance, enega imenuje pristojni organ Občine Sežana, enega pa
izvolijo zaposleni Kobilarne Lipica.
(3) Volitve predstavnika delavcev se uredijo v aktu, ki ga
sprejme pristojni organ zaposlenih v skladu s predpisi, ki urejajo sodelovanje
delavcev pri upravljanju.
(4) Člani sveta Kobilarne Lipica so imenovani za 4 leta in so
po izteku mandata lahko ponovno imenovani oziroma izvoljeni.
(5) Oblikovanje in delo sveta podrobneje ureja poslovnik, ki
ga sprejme svet zavoda.
7. člen
Svet:
-       
sprejme statut;
-       
sprejme letni program dela in razvoja in finančni načrt in ju predloži v
soglasje ustanovitelju;
-       
sprejme predlog načrta upravljanja iz 8. člena Zakona o Kobilarni Lipica
in ga predloži v sprejem Vladi Republike Slovenije;
-       
sprejme letno poročilo zavoda in ga predloži v soglasje Vladi Republike
Slovenije;
-       
daje soglasje k zavodski kolektivni pogodbi, če jo zavod ima;
-       
daje soglasje k aktu o sistemizaciji delovnih mest, kadrovskemu načrtu
in načrtu nabav osnovnih sredstev in investicijskega vzdrževanja;
-       
daje soglasje k cenam javnih kulturnih storitev;
-       
daje soglasje k načrtu nabav osnovnih sredstev in investicijskega vzdrževanja;
-       
predlaga ustanovitelju spremembo ali razširitev dejavnosti;
-       
predlaga ustanovitelju imenovanje in razrešitev direktorja zavoda;
-       
sklepa pogodbo o zaposlitvi z direktorjem na podlagi akta o imenovanju
direktorja;
-       
imenuje in razrešuje člane strokovnega sveta;
-       
oblikuje stalne ali občasne komisije ali druga delovna telesa za
posamezna vprašanja iz svoje pristojnosti;
-       
nadzoruje zakonitost dela in poslovanje zavoda;
-       
spremlja, analizira in ocenjuje delovanje javnega zavoda;
-       
predlaga ustanovitelju revizijo poslovanja;
-       
ocenjuje delo direktorja;
-       
opravlja druge naloge v skladu z veljavnimi predpisi, tem sklepom in
splošnimi akti zavoda.
8. člen
(1) Prvo konstitutivno sejo sveta skliče direktor v roku 30 dni
po imenovanju članov oziroma po izvolitvi predstavnika delavcev.
(2) Članom sveta zavoda prične teči mandat z dnem konstituiranja.
(3) Člani sveta izvolijo na prvi seji izmed sebe namestnika predsednika.
9. člen
(1) Svet zavoda sklepa veljavno, če je na seji navzoča večina
članov sveta.
(2) Svet zavoda sprejema odločitve z večino glasov vseh članov.
Glasovanje o sprejemu odločitev je javno, razen če se člani sveta zavoda odločijo,
da o posameznem predlogu glasujejo tajno.
10. člen
(1) Član sveta je lahko razrešen pred potekom mandata, za
katerega je imenovan, če:
-       
sam zahteva razrešitev,
-       
se ne udeležuje sej,
-       
pri svojem delu ne ravna v skladu s predpisi,
-       
ne opravlja svojih nalog oziroma jih ne opravlja strokovno,
-       
predstavniku delavcev preneha delovno razmerje v zavodu ali predstavnik
organa pri tem organu ne opravlja več nalog, povezanih z zavodom,
-       
zaradi bolezni, daljše odsotnosti ali iz drugih utemeljenih razlogov ne
more več opravljati funkcije v svetu zavoda.
(2) V primeru predčasne razrešitve člana se za čas do izteka
mandata imenuje oziroma izvoli nov član po istem postopku, kot je bil imenovan
oziroma izvoljen razrešeni član.
(3) Predsednika in člana sveta razreši ustanovitelj na predlog
sveta ali predlagatelja.
(4) Mandat predstavnika delavca v svetu preneha na podlagi odpoklica,
ki ga podrobneje urejajo predpisi, ki določajo sodelovanje delavcev pri
upravljanju.
(5) Glede postopka razrešitve se smiselno uporabljajo določbe
o postopku za imenovanje oziroma izvolitev.
3.2. Direktor
11. člen
(1) Direktor zastopa, predstavlja in vodi poslovanje zavoda ter
odgovarja za zakonitost in strokovnost dela zavoda.
(2) Direktor mora pri vodenju poslov ravnati z javnimi in drugimi
sredstvi s skrbnostjo vestnega gospodarstvenika.
12. člen
(1) Direktorja Kobilarne Lipica imenuje in razrešuje
ustanovitelj na predlog sveta.
(2) Kandidata za direktorja predlaga svet na podlagi javnega razpisa,
za katerega se smiselno uporabljajo določila o javnem razpisu za imenovanje
direktorja po zakonu, ki ureja javne zavode.
(3) Za direktorja Kobilarne Lipica je lahko imenovan
kandidat, ki izpolnjuje naslednje pogoje:
-       
kdor ima najmanj visoko izobrazbo,
-       
najmanj pet let delovnih izkušenj,
-       
ustrezne organizacijske in upravljavske izkušnje,
-       
znanje vsaj enega svetovnega jezika.
(4) Ob prijavi na javni razpis je kandidat za direktorja dolžan
priložiti program delovanja zavoda v prihodnjih štirih letih.
(5) Mandat direktorja traja 4 leta. Po preteku mandata je lahko
ista oseba ponovno imenovana za direktorja.
(6) Na podlagi akta o imenovanju direktorja sklene z njim pogodbo
o zaposlitvi v imenu sveta njegov predsednik. Delovno razmerje se sklene za
določen čas, za čas trajanja mandata.
13. člen
(1) Direktor je lahko razrešen pred potekom mandata, za katerega
je imenovan, če nastane kateri od razlogov, določenih v zakonu, ki velja za
javne zavode.
(2) Ustanovitelj mora pred sprejemom sklepa o razrešitvi seznaniti
direktorja o razlogih za razrešitev in mu dati možnost, da se o njih izjavi.
(3) Glede postopka za razrešitev direktorja se smiselno uporabljajo
določbe, ki veljajo za postopek njegovega imenovanja in določbe zakona, ki
ureja javne zavode.
14. člen
(1) Naloge direktorja:
-       
načrtuje, organizira in vodi delo in poslovanje zavoda;
-       
sklepa pravne posle v mejah svojih pooblastil in podpisuje pogodbe,
poslovne listine ter druge dokumente;
-       
predlaga svetu zavoda sprejem letnega programa dela zavoda s finančnim
načrtom, sprejema ukrepe za njihovo izvajanje ter poroča svetu zavoda o
rezultatih dela in poslovanju zavoda;
-       
sprejema akt o sistemizaciji delovnih mest;
-       
sprejema kadrovski načrt;
-       
sprejema načrt nabav osnovnih sredstev in investicijskega vzdrževanja;
-       
sprejema druge akte, za katere je tako določeno s predpisi, in
zagotavlja pripravo aktov, ki jih sprejema svet;
-       
poroča ustanovitelju in svetu o zadevah, ki lahko pomembno vplivajo na
delovanje zavoda;
-       
pripravi letno poročilo in ga predloži v potrditev svetu zavoda;
-       
sklepa zavodsko kolektivno pogodbo, če jo zavod ima;
-       
izvršuje sklepe in odločitve sveta zavoda in drugih organov;
-       
oblikuje predloge novih programov in dodatnih storitev;
-       
skrbi za trženje storitev in določa cene storitev;
-       
skrbi za promocijo zavoda;
-       
skrbi za sodelovanje z drugimi zavodi in organizacijami;
-       
zagotavlja obveščanje delavcev v skladu s predpisi;
-       
določa podatke, ki se štejejo za poslovno skrivnost;
-       
izvaja vse pristojnosti s področja delovnih razmerij v skladu z
veljavnimi predpisi;
-       
odloča o disciplinski in odškodninski odgovornosti delavcev;
-       
odloča o razporejanju delovnega časa in odreja delo prek polnega
delovnega časa;
-       
določa plače, odloča o delovni uspešnosti in o napredovanju delavcev v
skladu s predpisi;
-       
imenuje delovne skupine ali druga telesa za izvedbo določenih nalog ali
preučitev posameznih vprašanj iz svoje pristojnosti;
-       
predpisuje vse akte, za katere ni izrecno pristojen svet, ustanovitelj
oziroma drug organ;
-       
opravlja druge zadeve, ki jih določajo veljavni predpisi in ta sklep.
(2) K aktom iz četrte, pete, šeste in desete alinee prejšnjega
odstavka daje soglasje svet.
15. člen
(1) Direktor zastopa in predstavlja zavod neomejeno in je pooblaščen
za sklepanje pogodb v okviru potrjenega finančnega načrta, razen:
-       
pogodb o investicijah, za katere je potreben sklep sveta zavoda;
-       
pogodb, ki se nanašajo na nepremičnine, ki jih ima zavod v upravljanju,
ki jih lahko sklepa v skladu z zakonom in določbami tega sklepa.
(2) S soglasjem sveta sme direktor sklepati posle, ki niso določeni
s finančnim načrtom, do zneska, ki je določen v finančnem načrtu.
(3) O porabi javnih sredstev in sredstev iz dohodka od dejavnosti
organizacijske enote Kobilarna odloča direktor s soglasjem sveta.
(4) Direktor lahko pri uresničevanju svojih pooblastil, določenih
z zakonom in tem sklepom, prenese opravljanje posameznih zadev na posamezne
delavce s posebnimi pooblastili v skladu z aktom o notranji organizaciji dela
in sistemizaciji delovnih mest.
3.3. Strokovni svet
16. člen
(1) Strokovni svet je kolegijski strokovni organ
KobilarneLipica.
(2) Strokovni svet sestavljajo vodja organizacijske enote Kobilarna
in šest zunanjih strokovnjakov, ki jih predlagajo naslednji predlagatelji:
-       
katedra za konjerejo na Biotehnični fakulteti, Oddelek za zootehnik:
strokovnjaka za konjerejo,
-       
Veterinarska fakulteta: strokovnjaka za veterino,
-       
ministrstvo, pristojno za kulturno dediščino: strokovnjaka za varstvo
kulturne dediščine,
-       
ministrstvo, pristojno za ohranjanje narave: strokovnjaka za ohranjanje
narave,
-       
ministrstvo, pristojno za turizem: člana, strokovnjaka za turizem in
-       
ministrstvo, pristojno za kmetijstvo: člana, strokovnjaka za kmetijstvo.
(3) Člane strokovnega sveta imenuje Svet Kobilarne Lipica na
podlagi predloga predlagateljev iz drugega odstavka tega člena.
(4) Mandat članov strokovnega sveta traja 4 leta in so lahko
po preteku mandata ponovno imenovani.
(5) Oblikovanje in delo strokovnega sveta podrobneje ureja
poslovnik, ki ga sprejme strokovni svet.
17. člen
Strokovni svet ima naslednje naloge:
-       
obravnava strokovna vprašanja v zvezi z režimom varstva kulturnega
spomenika in vsakega od njegovih delov;
-       
daje mnenje k strokovnim podlagam za načrt upravljanja Kobilarne Lipica
iz 8. člena Zakona o Kobilarni Lipica in za letni program dela;
-       
presoja strokovna vprašanja v zvezi z režimom varstva kulturnega
spomenika in vsakega njegovih delov v skladu s programom iz prejšnje alinee;
-       
daje svetu in direktorju mnenja in predloge glede dejavnosti Kobilarne
Lipica;
-       
poroča organom zavoda o strokovnem delu organizacijske enote Kobilarna;
-       
pripravlja programe strokovnega izobraževanja delavcev v organizacijski
enoti Kobilarna in sodeluje pri pripravi in izvajanju programov izobraževanja
delavcev javnega zavoda;
-       
vodi in usklajuje sodelovanje z drugimi strokovnimi ustanovami na področju
konjereje in konjeništva;
-       
skrbi za utrjevanje ugleda in položaja Kobilarne Lipica kot matične
kobilarne lipicanca;
-       
daje druge pobude in predloge v zvezi z delovanjem zavoda.
18. člen
(1) Prvo konstitutivno sejo strokovnega sveta skliče direktor
v roku 30 dni po imenovanju članov.
(2) Članom prične teči mandat z dnem konstituiranja
strokovnega sveta.
(3) Na prvi konstitutivni seji člani strokovnega sveta izmed sebe
izvolijo predsednika in namestnika predsednika.
(4) Strokovni svet veljavno sklepa, če je na seji navzočih večina
članov. Odločitve sprejema z večino glasov vseh članov. Glasovanje o sprejemu
odločitve je javno, razen če strokovni svet odloči, da je tajno.
19. člen
(1) Član strokovnega sveta je lahko razrešen pred potekom mandata,
za katerega je imenovan, če:
-       
sam zahteva razrešitev;
-       
se ne udeležuje sej;
-       
pri svojem delu ne ravna v skladu s predpisi;
-       
ne opravlja svojih nalog oziroma jih ne opravlja strokovno;
-       
vodja organizacijske enote Kobilarna ne opravlja več teh nalog ali
strokovnjak, imenovan na predlog predlagatelja, pri njem ne opravlja več nalog,
povezanih z nalogami strokovnega sveta;
-       
zaradi bolezni, daljše odsotnosti ali iz drugih utemeljenih razlogov ne
more več opravljati funkcije v strokovnem svetu zavoda.
(2) V primeru predčasne razrešitve člana se za čas do izteka
mandata imenuje nov član po istem postopku, kot je bil imenovan razrešeni član.
(3) Članom strokovnega sveta preneha mandat na podlagi razrešitve
ali predčasne razrešitve, ki jo sprejme sveta zavoda na predlog strokovnega
sveta ali predlagatelja iz drugega odstavka 16. člena.
(4) Glede postopka razrešitve se smiselno uporabljajo določbe
o postopku za imenovanje oziroma izvolitev.
4. PRAVNI PROMET, SREDSTVA ZAVODA, RAZPOLAGANJE IN ZASTOPANJE
4.1 Pravni promet in zastopanje
20. člen
(1) Zavod je pravna oseba s statusom javnega zavoda. V
pravnem prometu nastopa v svojem imenu in za svoj račun.
(2) Zavod odgovarja za svoje obveznosti s sredstvi, ki jih upravlja,
razen z deli spomeniške celote iz 3., 4., 5. in 6. Člena Zakona o Kobilarni
Lipica.
(3) Zavod zastopa in predstavlja direktor v okviru
pooblastil, ki jih ima zavod v pravnem prometu, in v skladu z omejitvami iz
tega sklepa in veljavnih predpisov.
21. člen
(1) Zavod sklepa pogodbe in opravlja druge pravne posle v
okviru s tem sklepom določenih dejavnosti ter gospodari z vsemi osnovnimi in
drugimi materialnimi sredstvi s skrbnostjo dobrega strokovnjaka.
(2) Osnovna in druga materialna sredstva, ki jih upravlja Kobilarna
Lipica, so last Republike Slovenije.
(3) Za svoje poslovanje in upravljanje s premoženjem je zavod
odgovoren ustanovitelju.
22. člen
(1) Zavod se včlanjuje v mednarodne organizacije rejcev konj
lipicancev in utrjuje položaj Kobilarne Lipica kot matične kobilarne lipicancev
v svetu.
(2) Zavod zagotavlja javnost sej sveta in strokovnega sveta
ter o svojem delovanju obvešča javnosti z neposredno komunikacijo, objavami
preko svetovnega spleta in v medijih.
4.2 Sredstva
23. člen
Sredstva za izvajanje svoje dejavnosti pridobiva zavod skladno
s 13. členom Zakona o Kobilarni Lipica.
24. člen
(1) Zavod sprejme finančni načrt za obdobje enega leta.
(2) Izid poslovanja se ugotavlja za javni zavod kot celoto in
po njegovih organizacijskih enotah.
(3) Presežki prihodkov nad odhodki posamezne organizacijske enote
smejo biti namenjeni za razvoj iste organizacijske enote, pri čemer se presežki
v organizacijski enoti Turizem namenjajo tudi za financiranje dejavnosti javne
službe, ki jo izvaja organizacijska enota Kobilarna.
(4) O načinu razpolaganja presežkov prihodkov nad odhodki in
kritju presežkov odhodkov nad prihodki javnega zavoda ter njihovi uporabi
oziroma kritju po organizacijskih enotah javnega zavoda odloča ustanovitelj na
predlog sveta zavoda.
25. člen
O načinu in višini pokrivanja primanjkljaja, ki ga ni mogoče pokriti
iz drugih razpoložljivih sredstev zavoda, odloča ustanovitelj na predlog
direktorja, h kateremu je podano soglasje sveta zavoda.
4.3. Razpolaganje z nepremičnim premoženjem
26. člen
(1) Nepremičnega premoženja z zavarovanega območja, določenega
v 2. členu Zakona o Kobilarni Lipica, se ne sme ne odtujiti ne zastaviti.
(2) Nepremično premoženje, ki je namenjeno za opravljanje dejavnosti
javne službe, je določeno v prilogi, ki je sestavni del tega sklepa.
(3) Nepremično premoženje, ki ni namenjeno za opravljanje dejavnosti
javne službe, lahko zavod da v najem, podnajem ali zakup. O oddaji v najem ali
zakup odloča svet zavoda na predlog direktorja, ki na podlagi svetove odobritve
sklene ustrezno pisno pogodbo.
(4) Stanovanja se lahko oddajo samo v najem in v skladu s
stanovanjskim pravilnikom, ki ga sprejme direktor s soglasjem sveta zavoda.
4.4. Razpolaganje s premičnim premoženjem in pravicami
intelektualne lastnine
27. člen
(1) Premično premoženje in pravice intelektualne lastnine, ki
so namenjene za opravljanje dejavnosti javne službe, so določene v prilogi k
temu sklepu.
(2) Premično premoženje lahko zavod proda ali drugače odtuji
ali sklepa pravne posle v zvezi z njim. O pravnih poslih v zvezi s premičnim
premoženjem, ki je namenjeno za opravljanje dejavnosti javne službe, in pravnih
poslih v zvezi z drugim premičnim premoženjem do višine, ki jo predpisi o
javnem naročanju določajo kot mejo za objavo naročila v Uradnem listu Evropske
unije, odloča svet zavoda na predlog direktorja. O vseh drugih pravnih poslih v
zvezi s premičnim premoženjem odloča direktor samostojno.
(3) Glede razpolaganja s pravicami intelektualne lastnine se
smiselno uporablja določba prejšnjega odstavka glede premičnega premoženja.
(4) Gospodarska družba, ki jo ustanovi zavod za opravljanje gospodarske
dejavnosti, sme izkoriščati podobo, ime kulturnega spomenika in pravice
intelektualne lastnine za trženje svojih dejavnosti v skladu z veljavnimi
predpisi, interesi zavoda in na način, ki ne okrni ugleda kulturnega spomenika.
Vse pravice in obveznosti se uredi s pisno pogodbo, ki jo sklene direktor
zavoda v soglasju s svetom zavoda. Gospodarska družba je odškodninsko odgovorna
za izkoriščanje podobe in imena kulturnega spomenika v nasprotju s tem sklepom.
28. člen
(1) Ne glede na določbo prejšnjega člena se prodaja lipicancev
izvede na podlagi programa prodaje, ki ga vsako koledarsko leto dopolni svet
zavoda. Letno dopolnitev programa prodaje lipicancev pripravi vodja, odgovoren
za selekcijo lipicancev (v nadaljnjem besedilu: strokovni vodja), s soglasjem komisije
za letni pregled, ki jo imenuje minister, pristojen za kmetijstvo. Način
cenitve, postopka prodaje in druga vprašanja v zvezi s prodajo uredi direktor
zavoda s pravilnikom, h kateremu da soglasje svet zavoda.
(2) Pri postopku prodaje je potrebno zagotoviti javnost
postopka (objava seznama lipicancev na uradnih spletnih straneh zavoda, v
strokovnih revijah o konjeništvu in v drugih medijih, ki so namenjeni širši
javnosti) in doseganje čim višje kupnine.
(3) Lipicanec, ki je uvrščen v letni program prodaje, se na podlagi
predhodnega soglasja sveta zavoda lahko neodplačno odtuji invalidskim
organizacijam in vzgojno izobraževalnim ustanovam, ki se ukvarjajo z izobraževanjem
in usposabljanjem na področju konjereje in konjeništva. Lipicanci se lahko
oddajo v začasno rejo oziroma vzrejo drugim rejnikom, pod pogojem, da so zaradi
starosti, bolezni ali trajne poškodbe nesposobni za kakršnekoli konjeniške
dejavnosti oziroma za rejo v čredi. Merila za neodplačno odtujitev in začasno
rejo oziroma vzrejo določi pravilnik iz prvega odstavka tega člena. Seznam
lipicancev, ki se lahko oddajo v rejo, na predlog strokovnega vodje, določi
komisija iz prvega odstavka tega člena. O oddaji v rejo odloča svet zavoda na
podlagi predloga direktorja.
(4) Za potrebe izmenjave plemenskega (genetskega) materiala med
evropsko priznanimi rejskimi organizacijami lipicanske pasme se lahko
lipicanci, ki so na prodajni listi, odtujijo (prodajo ali menjajo) ali posodijo
za določen čas. O prodaji ali menjavi lipicanca, ki je v skladu z zakonom določen
kot del kulturnega spomenika, odloča svet zavoda. O izposoji ali menjavi lipicancev,
ki niso na prodajni listi, državnim kobilarnam lipicancev za določen čas odloča
direktor na predlog strokovnega vodje in na podlagi predhodnega mnenja
strokovnega sveta. O zamenjavi ali oddaji lipicancev, ki niso na prodajni
listi, evropsko priznanim rejskim organizacijam za določen čas odloča direktor na
predlog strokovnega vodje in na podlagi predhodnega mnenja komisije za letni
pregled ter strokovnega sveta.
5. PREHODNE IN KONČNE DOLOČBE
29. člen
Z dnem uveljavitve tega sklepa preneha veljati Sklep o organizaciji
in delu javnega zavoda Kobilarna Lipica (Uradni list RS, št. 33/96, 92/99,
84/00, 13/02, 122/03, 106/04 in 77/06).
30. člen
(1) Svet zavoda mora najkasneje v roku treh mesecev uskladiti
statut zavoda z določbami tega sklepa.
(2) Direktor mora sprejeti pravilnike v skladu s tem sklepom najkasneje
v roku treh mesecev od dneva začetka veljavnosti sprememb in dopolnitev
statuta.
31. člen
Ta sklep začne veljati naslednji dan po objavi v Uradnem listu
Republike Slovenije.
Št. 32201-2/2007/4
Ljubljana, dne 27. decembra 2007
EVA 2007-3511-0016
Vlada Republike Slovenije
Janez Janša l.r.
Predsednik

Priloga:
Premoženje kobilarne Lipica, ki je namenjeno opravljanju javne službe