1. člen
Odpre se Konzulat Republike Slovenije v Katowicah na čelu s
častnim konzulom. 
Konzularno območje obsega šlezijsko in malopolsko vojvodstvo.
Konzulat spodbuja in pomaga pri razvijanju gospodarskih,
kulturnih in znanstvenih odnosov Republike Slovenije z Republiko Poljsko.
2. člen
Ta sklep začne veljati naslednji dan po objavi v Uradnem
listu Republike Slovenije.
Št. 111-43/2002-1
Ljubljana, dne 16. maja 2002.
Vlada Republike Slovenije
dr. Janez Drnovšek l. r. 
Predsednik
 