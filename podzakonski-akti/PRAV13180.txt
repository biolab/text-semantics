1. člen
Ta pravilnik določa obliko in površino opozorila, ki mora
biti razstavljeno na vidnem mestu v prostorih in na površinah športnih objektov
ter njihovih pripadajočih zemljiščih (športni kompleks), kjer je dovoljena
prodaja oziroma ponudba in uživanje alkoholnih pijač.
2. člen
Opozorilo je razstavljeno v velikosti ležečega A4 formata
(210 x 297 mm), natisnjeno v pisavi Arial z velikostjo črk 67, sredinska
poravnava, v črnem odebeljenem tisku na beli podlagi.
KONČNA DOLOČBA
3. člen
Ta pravilnik začne veljati petnajsti dan po objavi v Uradnem listu
Republike Slovenije.
Št. 0070-66/2017
Ljubljana, dne 6. septembra 2017
EVA 2017-2711-0047
Milojka Kolar Celarc l.r.
Ministrica
za zdravje