1. člen
S tem odlokom se za usklajevanje in spremljanje področja
nadzora izvoza, prenosa v Evropski uniji, posredovanja in tranzita blaga z
dvojno rabo ter zagotavljanja tehnične pomoči ustanovi komisija za nadzor
izvoza blaga z dvojno rabo (v nadaljnjem besedilu: komisija).
2. člen
(1) Komisija ima naslednje naloge:
-       
daje mnenje pred izdajo individualnih izvoznih dovoljenj in globalnih
izvoznih dovoljenj za blago z dvojno rabo, upoštevajoč dejavnike iz 12. člena
Uredbe Sveta (ES) št. 428/2009 z dne 5. maja 2009 o vzpostavitvi režima
skupnosti za nadzor izvoza, prenosa, posredovanja in tranzita blaga z dvojno
rabo (UL L št. 134 z dne 29. 5. 2009, str. 1), zadnjič spremenjene z Uredbo
(EU) 2020/2171 Evropskega Parlamenta in Sveta z dne 16. decembra 2020 o
spremembi Priloge IIa k Uredbi Sveta (ES) št. 428/2009 glede izdaje splošnega
izvoznega dovoljenja Unije za izvoz nekaterega blaga z dvojno rabo iz Unije v
Združeno kraljestvo Velika Britanija in Severna Irska (UL L št. 432 z dne 21.
12. 2020, str. 4), (v nadaljnjem besedilu: Uredba 428/2009/ES);
-       
daje mnenje o podaljšanju dovoljenj in mnenje pred izdajo mednarodnih
uvoznih potrdil;
-       
daje mnenje glede prepovedi tranzita blaga z dvojno rabo in glede
prepovedi uporabe posameznega ali vseh splošnih izvoznih dovoljenj Evropske
unije;
-       
daje mnenje pred izdajo dovoljenj za blago z dvojno rabo zaradi
omejevalnih ukrepov, ki jih je sprejela Evropska unija.
(2) Člani komisije si izmenjujejo podatke in predloge, ki so
pomembni za področje nadzora izvoza, prenosa na carinskem ozemlju Evropske
unije, posredovanja in tranzita ter za zagotavljanje tehnične pomoči za blago z
dvojno rabo.
3. člen
(1) Komisijo sestavljajo:
1.     
predstavnik ministrstva, pristojnega za gospodarstvo, ki je tudi
predsednik, in njegov namestnik;
2.     
predstavnik ministrstva, pristojnega za zunanje zadeve in njegov
namestnik;
3.     
predstavnik ministrstva, pristojnega za obrambo in njegov namestnik;
4.     
predstavnik ministrstva, pristojnega za notranje zadeve in njegov
namestnik;
5.     
predstavnik Uprave Republike Slovenije za jedrsko varnost in njegov
namestnik;
6.     
predstavnik ministrstva, pristojnega za zdravje in njegov namestnik;
7.     
predstavnik Finančne uprave Republike Slovenije in njegov namestnik;
8.     
predstavnik Slovenske obveščevalno-varnostne agencije in njegov
namestnik.
(2) Člane komisije imenuje Vlada Republike Slovenije na
predlog ministrstva, pristojnega za gospodarstvo.
4. člen
(1) Komisija dela na rednih in dopisnih sejah. Seja komisije
se lahko izjemoma, ob poslabšanju zdravstvenih, varnostnih ali drugih razmer,
na predlog predsednika ali člana komisije in po predhodnem dogovoru v komisiji
izvede kot videokonferenčna seja.
(2) Komisija o organizaciji in načinu svojega dela sprejme
poslovnik.
5. člen
Za izdajo pozitivnega predhodnega mnenja iz prve do tretje
alineje 2. člena tega odloka je potrebna soglasna odločitev vseh članov
komisije. Sprejeto predhodno mnenje predsednik komisije sporoči ministrstvu,
pristojnemu za gospodarstvo (v nadaljnjem besedilu: ministrstvo), takoj po
končani seji.
6. člen
Strokovne podlage za delo komisije pripravlja ministrstvo
skupaj z drugimi člani komisije.
7. člen
Administrativno-tehnično podporo za delo komisije zagotavlja
ministrstvo.
8. člen
Člani komisije opravljajo naloge iz 2. člena tega odloka v
okviru svojih rednih delovnih obveznosti.
9. člen
Komisija o svojem delu letno poroča Vladi Republike
Slovenije.
PREHODNI IN KONČNA DOLOČBA
10. člen
Ministrstvo v sedmih dneh po uveljavitvi tega odloka pozove
subjekte iz 3. člena tega odloka, da predlagajo svoje predstavnike za člane in
njihove namestnike v komisiji ter jih sporočijo ministrstvu.
11. člen
Dosedanji člani in namestniki komisije, ki so bili imenovani
na podlagi Sklepa o ustanovitvi Komisije za nadzor izvoza blaga z dvojno rabo
št. 01203-5/2009/16 z dne 10. 6. 2010, spremenjen s sklepi št. 01203-5/2009/31
z dne 7. 2. 2012, št. 01203-19/2012/4 z dne 11. 10. 2012, št. 01203-19/2012/9 z
dne 28. 11. 2012, št. 01203-15/2013/4 z dne 17. 10. 2013, št. 01203-5/2015-5 z
dne 12. 2. 2015, št. 01203-5/2015/49 z dne 9. 11. 2017, št. 01203-5/2015/10 z
dne 10. 12. 2015, št. 0123-5/2015/17 z dne 12. 5. 2016, št. 01203-5/2015/22 z
dne 22. 9. 2016, št. 01203-5/2015/28 z dne 8. 3. 2017, št. 01203-5/2015/38 z
dne 13. 7. 2017, št. 01203-5/2015/43 z dne 31. 8. 2017, št. 01203-5/2015/49 z
dne 9. 11. 2017 in 01203-10/2019/5 z dne 19. 12. 2019, prenehajo z delovanjem v
komisiji z dnem imenovanja članov in namestnikov v skladu s tem odlokom.
12. člen
Ta odlok začne veljati petnajsti dan po objavi v Uradnem
listu Republike Slovenije.
Št. 00726-39/2020
Ljubljana, dne 11. februarja 2021
EVA 2020-2130-0041
Vlada Republike Slovenije
Janez Janša
predsednik