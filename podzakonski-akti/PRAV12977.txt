1. člen
Ta pravilnik določa opremo, potrebno za izvajanje
dimnikarskih storitev, vsebino vloge za izdajo dovoljenja dimnikarskim družbam
in vsebino vloge za pridobitev licence dimnikarjem.
2. člen
Dimnikarska družba mora imeti naslednjo merilno in drugo
opremo, potrebno za izvajanje dimnikarskih storitev ter računalniško opremo za
povezavo z evidencami:
1.     
merilno napravo za merjenje dimnih emisij,
2.     
informacijski sistem za vodenje evidenc in zagotovljen sistem za vpis v
evidence, ki jih v zvezi z izvajanjem dimnikarskih storitev vodi in upravlja
ministrstvo, pristojno za varstvo okolja,
3.     
najmanj eno vozilo na dva zaposlena v dimnikarski družbi in
4.     
kamero za pregledovanje dimovodnih in prezračevalnih naprav.
3. člen
Vloga za izdajo dovoljenja za opravljanje dimnikarskih
storitev se vloži na obrazcu iz priloge 1, ki je sestavni del tega pravilnika.
4. člen
Vloga za pridobitev licence za izvajanje dimnikarskih
storitev se vloži na obrazcu iz priloge 2, ki je sestavni del tega pravilnika.

Priloga
1: Vloga za izdajo dovoljenja za opravljanje dimnikarskih storitev 
Priloga
2: Vloga za pridobitev licence

Pravilnik o vsebinah vlog za izdajo dovoljenj
dimnikarskim družbam in licenc dimnikarjem (Uradni list RS, št. 73/16) vsebuje naslednjo končno določbo:
»5. člen
Ta pravilnik začne veljati naslednji dan po objavi v Uradnem
listu Republike Slovenije.«.

Pravilnik o spremembah Pravilnika o vsebinah
vlog za izdajo dovoljenj dimnikarskim družbam in licenc dimnikarjem (Uradni
list RS, št. 9/17) vsebuje naslednjo končno določbo:
»2. člen
Ta pravilnik začne veljati naslednji dan po objavi v Uradnem
listu Republike Slovenije.«.