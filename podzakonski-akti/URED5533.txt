1. člen
Ta uredba določa valorizacijo katastrskega dohodka in količnik
za valorizacijo katastrskega dohodka za leto 2010.
2. člen
Valorizacija katastrskega dohodka se izvede z upoštevanjem količnika
za valorizacijo katastrskega dohodka za posamezne katastrske kulture,
ugotovljenega na podlagi:
-       
podatkov Statističnega urada Republike Slovenije o povprečnih pridelkih
od leta 2005 do 2009, brez upoštevanja najslabše in najboljše letine,
-       
podatkov Statističnega urada Republike Slovenije o povprečnih odkupnih
cenah za obdobje od leta 2001 do 2009,
-       
podatkov o materialnih stroških za leto 2001 iz kataloga kalkulacij za
načrtovanje gospodarjenja na kmetijah v Sloveniji, valoriziranih na leto 2009 z
indeksom cen življenjskih potrebščin po podatkih Statističnega urada Republike
Slovenije za obdobje od leta 2001 do 2009.
3. člen
Katastrski dohodek, določen z lestvicami katastrskega dohodka
(Uradni list SRS, št. 38/89, Uradni list RS, št. 110/99 in 129/03) in
valoriziran z valorizacijskimi količniki (Uradni list SRS, št. 42/89, Uradni
list RS, št. 47/90, 33/91-I, 62/92, 72/93, 89/98, 119/02, 60/05 in 66/06), se
za leto 2010 za vse katastrske kulture valorizira z enotnim valorizacijskim
količnikom 0,64.
4. člen
Ta uredba začne veljati naslednji dan po objavi v Uradnem listu
Republike Slovenije.
Št. 00715-16/2010
Ljubljana, dne 24. junija 2010
EVA 2010-2311-0172
Vlada Republike Slovenije
mag. Mitja Gaspari l.r.
Minister