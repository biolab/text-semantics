1. člen
Evidenca o odmeri, obračunu, izterjavi in knjiženju davkov za
pravne osebe (v nadaljnjem besedilu: evidenca) se oblikuje in vodi na način,
določen s predpisom, ki ureja knjiženje davkov.
2. člen
Evidenca zajema davke, prispevke za socialno varnost in druge
predpisane dajatve davčnih zavezancev (v nadaljnjem besedilu: davki), ki jih
pobira Davčna uprava Republike Slovenije (v nadaljnjem besedilu: DURS).
3. člen
(prenehal veljati)
4. člen
Agencija RS za plačilni promet, nadziranje in informiranje (v
nadaljevanju: agencija) zaradi vodenja evidence daje od 1. julija 1996 dalje
dnevno za vsako posamezno plačilo ali vračilo davkov DURS podatke iz 1. točke
priloge 3, ki je sestavni del te odredbe, na magnetnem mediju določenem v 2. točki
priloge 3 te odredbe.
Podatke o plačilih in vračilih davkov iz prejšnjega odstavka daje
Agencija za vsak vplačilni račun davkov, ki jih pobira DURS, pred razporejanjem
prihodkov na račune uporabnikov.
5. člen
Agencija 1. julija 1996 izroči DURS evidence in dokumentacijo
o obračunanih in plačanih davkih, ki jih je vodila za davčne zavezance.
6. člen
(se preneha uporabljati)
Agencija sporoča DURS od 1. julija 1996 podatke o davčnih
zavezancih, katerih nalogi za plačilo davkov še niso izvršeni in jih agencija
vodi v evidenci vrstnega reda plačil.
7. člen
Agencija sporoča od 1. julija 1996 dalje dnevno DURS zneske
dvignjenih sredstev in firme pravnih oseb, ki so dvignile sredstva za izplačilo
osebnih prejemkov in drugih dohodkov, od katerih se plačuje davek po odbitku.
8. člen
Način prevzema podatkov, evidenc in dokumentacije iz 4., 5.,
6. in 7. člena te odredbe od pristojnih organizacijskih enot agencije določi
direktor DURS.
9. člen
Agencija izroči RUJP podatke o izvršenih plačilih davkov pravnih
oseb za čas od 1. januarja 1996 do 30. aprila 1996 – do 31. maja 1996, za čas
od 1. maja 1996 do 31. maja 1996 – do 10. junija 1996, in sicer o vsakem
izvršenem plačilu posameznega davka na računalniškem mediju iz 3. točke priloge
3, ki je sestavni del te odredbe.
Agencija izroči RUJP podatke o vračilih preveč plačanih davkov
davčnim zavezancem ter podatke o davčnih zavezancih, katerih nalogi za plačila
davkov še niso izvršeni in jih vodi agencija v evidenci vrstnega reda plačil za
čas od 1. januarja 1996 do 30. aprila 1996 - do 31. maja 1996, za čas od 1. maja
1996 do 31. maja 1996 - do 10. junija 1996.
Na način določen v prejšnjih odstavkih sporoča agencija v mesecu
juniju 1996 RUJP dnevno nove podatke o izvršenih plačilih davkov pravnih oseb,
o vračilih preveč plačanih davkov ter o davčnih zavezancih, katerih nalogi za
plačilo davkov še niso bili izvršeni ter jih vodi agencija v evidenci vrstnega reda
plačil.

Priloga 1: Obrazec: REK-1 (prenehal
veljati)
Priloga 2: Obrazec REK-2 (prenehal
veljati)
Priloga
3: Struktura zapisov na magnetnem medijih in opis magnetnih medijev za prevzem
podatkov iz Agencije v DURS

Odredba o dajanju podatkov za vodenje davčne
evidence o odmeri, obračunu, izterjavi in knjiženju davkov za pravne osebe
(Uradni list RS, št. 26/96) vsebuje naslednjo končno določbo:
»10. člen
Ta odredba začne veljati naslednji dan po objavi v Uradnem listu
Republike Slovenije.«.

Odredba o obrazcih za obračun davkov po
odbitku in drugih dajatev ter načinu in rokih predlaganja obrazcev davčnemu
organu (Uradni list RS, št. 77/96) vsebuje naslednjo končno določbo:
»6. člen
Ta odredba začne veljati 1. januarja 1997.«.

Pravilnik o načinu ravnanja izvajalcev
plačilnega prometa v zvezi z izvrševanjem sklepov o prisilni izterjavi in
sklepov za zavarovanje izpolnitve davčne obveznosti (Uradni list RS, št. 91/02) vsebuje naslednjo končno določbo:
»20. člen
Ta pravilnik začne veljati naslednji dan po objavi v Uradnem
listu Republike Slovenije, uporabljati pa se začne 1. januarja 2003.«.