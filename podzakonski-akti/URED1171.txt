1. člen
Republika Slovenija izda priložnostne kovance ob 150-letnici
železnic na Slovenskem v obsegu in z glavnimi znamenji ter drugimi značilnostmi,
kakor je določeno s to uredbo.
2. člen
Ob 150-letnici železnic na Slovenskem izda Republika
Slovenija: 
-       
priložnostne zlatnike z nominalno vrednostjo 5000 tolarjev, in sicer
najmanj 1000 kovancev v skupni nominalni vrednosti 5,000.000 tolarjev in največ
3.000 kovancev v skupni vrednosti 15,000.000 tolarjev; 
-       
priložnostne srebrnike z nominalno vrednostjo 500 tolarjev, in sicer
najmanj 3.000 kovancev v skupni nominalni vrednosti 1,500.000 tolarjev in
največ 10.000 kovancev v skupni vrednosti 5,000.000 tolarjev; 
-       
priložnostne kovance, izdelane iz kovin, iz katerih se izdelujejo
kovanci v obtoku, z nominalno vrednostjo 5 tolarjev, v količini 300.000
kovancev in v skupni vrednosti 1,500.000 tolarjev. 
V prvi emisiji bo izdelano 1000 zlatnikov, 3000 srebrnikov in
300.000 tečajnih kovancev. 
O morebitni naknadni izdelavi priložnostnih kovancev do
največje dopustne količine v skladu s prvo in drugo alineo prvega odstavka tega
člena soglasno odločata Banka Slovenije in Ministrstvo za finance.
3. člen
Priložnostni zlatniki bodo izdelani iz zlata čistine 900/1000
v posebni tehniki z ravnimi površinami visokega sijaja in matiranimi reliefnimi
površinami priložnostnega motiva. 
Zlatniki bodo imeli težo 7 gramov in premer 24 milimetrov.
Pri vsakem posameznem zlatniku je dovoljen pri teži odmik do 1% nad težo
oziroma 1% pod težo.
4. člen
Priložnostni srebrniki bodo izdelani iz srebra čistine
925/1000 v posebni tehniki z ravnimi površinami visokega sijaja in matiranimi
reliefnimi površinami priložnostnega motiva. 
Srebrniki bodo imeli težo 15 gramov in premer 32 milimetrov.
Pri vsakem posameznem srebrniku je dovoljen pri teži odmik do 1% nad težo
oziroma 1% pod težo.
5. člen
Priložnostni kovanci, izdelani iz kovin, iz katerih se
izdelujejo kovanci v obtoku, bodo izdelani iz zlitine, ki vsebuje 78% bakra,
20% cinka in 2% niklja. 
Kovanci bodo imeli težo 6,4 grama in premer 26 milimetrov.
Pri vsakem posameznem kovancu je dopusten odmik od teže do 2% nad ali pod težo,
pri premeru pa do 0,1 mm nad oziroma pod premerom.
6. člen
Videz sprednje strani zlatnikov in tečajnih kovancev iz 3. in
5. člena te uredbe bo naslednji: 
-       
osrednji motiv na kovancih je podoba prve lokomotive, ki je pripeljala v
Celje leta 1846. Nad lokomotivo sta druga pod drugo izpisani letnici 1846 in
1996, pod lokomotivo pa besedilo: “PRVA ŽELEZNICA”.
7. člen
Videz zadnje strani priložnostnih kovancev iz 6. člena te
uredbe bo naslednji: 
-       
na kovancih je v desni zgornji četrtini upodobljen vztrajnik, v katerem
je izpisana letnica izdaje: “1996”. V sredini kovancev je na levi strani
vodoravno izpisana vrednost s številkama: “5000” oziroma: “5”, nad njima pa ob
zgornjem robu z leve proti desni besedilo: “TOLARJEV”. Ob spodnjem robu
kovancev je ob obodu kovancev napis: “REPUBLIKA SLOVENIJA”.
8. člen
Videz sprednje strani srebrnikov iz 4. člena te uredbe bo
naslednji: 
-       
osrednji motiv na kovancih je pogonski mehanizem pri kolesu lokomotive,
predstavljen v osrednjem krogu v več nivojih. Na zunanjem obodu je na gornjem
delu z leve proti desni napis: “PRVA ŽELEZNICA”, na spodnjem pa letnici:
“1846-1996”.
9. člen
Videz zadnje strani priložnostnih srebrnikov iz 8. člena te
uredbe bo naslednji: 
-       
na kovancih je v osrednjem delu izpisana številčna oznaka: “500”. Na
zunanjem obodu je na zgornji polovici v loku izpisano z leve proti desni
besedilo: “REPUBLIKA SLOVENIJA”, na spodnji pa oznaka vrednosti z besedama:
“PETSTO TOLARJEV”.
10. člen
Priložnostni kovanci, izdani na podlagi te uredbe, so po
obodu nazobčani.
11. člen
Ta uredba začne veljati naslednji dan po objavi v Uradnem
listu Republike Slovenije.
Št. 440-12/93-2/8-8
Ljubljana, dne 16. maja 1996.
Vlada Republike Slovenije
dr. Janez Drnovšek l. r. 
Predsednik