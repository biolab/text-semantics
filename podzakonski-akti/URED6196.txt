I. SPLOŠNA DOLOČBA
1. člen
(1) S to uredbo se določajo omejevalni
ukrepi v skladu s Sklepom Sveta 2012/739/SZVP z dne 29. novembra 2012 o
omejevalnih ukrepih proti Siriji in razveljavitvi Sklepa 2011/782/SZVP (UL L
330 z dne 30. 11. 2012, str. 21; v nadaljnjem besedilu: sklep
2012/739/SZVP).
(2) S to uredbo se določajo tudi
pristojni organi in sankcije za kršitve te uredbe in Uredbe Sveta (EU) št.
36/2012 z dne 18. januarja 2012 o omejevalnih ukrepih glede na razmere v
Siriji in razveljavitvi Uredbe (EU) št. 442/2011 (UL L št. 16 z dne
19. 1. 2012, str. 1), zadnjič spremenjene z Izvedbeno uredbo Sveta
(EU) št. 1117/2012 z dne 29. novembra 2012 o izvajanju člena 32(1) Uredbe
(EU) št. 36/2012 o omejevalnih ukrepih glede na razmere v Siriji (UL L št. 330
z dne 30. 11. 2012, str. 9), (v nadaljnjem besedilu: uredba
36/2012/EU).
II. OMEJEVALNI UKREPI IN PRISTOJNI ORGANI
2. člen
(1) Državljanom Republike Slovenije
ali z ozemlja Republike Slovenije ali z uporabo plovil, ki plovejo pod zastavo
Republike Slovenije, ali zrakoplovov, registriranih v Republiki Sloveniji, je
prepovedano:
a)     v Sirijo neposredno ali posredno prodajati, dobavljati, prenašati
ali izvažati oborožitev in drugo vojaško opremo vseh vrst, vključno z orožjem
in strelivom, vojaškimi vozili in opremo, paravojaško opremo ter rezervnimi in
sestavnimi deli za navedeno, ne glede na to, ali je tako blago po poreklu iz
Evropske unije ali ne (v nadaljnjem besedilu: EU),
b)     kupovati oborožitev in opremo iz prejšnje točke iz Sirije, ne glede
na to, ali izvira iz Sirije ali ne.
(2) Paravojaška oprema iz prejšnjega
odstavka vključuje zlasti:
a)     akustične naprave, ki jih proizvajalec ali dobavitelj predstavlja
kot primerne za obvladovanje nemirov, in njihove posebej izdelane sestavne
dele;
b)     ščite za uporabo v nemirih in policijske neprebojne ščite ter
njihove posebej izdelane sestavne dele;
c)     lisice, ki so izdelane za omejevanje gibanja ljudi in katerih
največja skupna velikost, vključno z verigo, je pri merjenju od zunanjega roba
enega okova do zunanjega roba drugega v zaklenjenem stanju od 240 mm do 280 mm;
d)     pasove za uporabo elektrošoka, izdelane za omejevanje gibanja ljudi
z elektrošokom z največjo napetostjo prostega teka 10 000 voltov;
e)     vodne topove in njihove posebej izdelane sestavne dele;
f)      vozila za obvladovanje nemirov, posebej izdelana ali prirejena
tako, da jih je mogoče naelektriti zaradi odganjanja protestnikov, in njihove v
ta namen posebej izdelane ali prirejene sestavne dele;
g)     pištole z električnim nabojem z največjo napetostjo prostega teka
10 000 voltov;
h)     sestavne dele, posebej izdelane ali prirejene za prenosne
pripomočke, ki so izdelani ali prirejeni za obvladovanje nemirov ali
samozaščito z uporabo elektrošoka (vključno s palicami in ščiti za povzročanje
elektrošoka, pištolami za omamljanje in takimi z električnimi naboji);
i)       gumijevke, palice za obvladovanje nemirov in podobne pripomočke za
kazenski pregon;
j)       oklepne jopiče, vključno z neprebojnimi oblačili, neprebojno
podlogo in zaščitnimi čeladami;
k)     biče;
l)       dele in dodatke, izdelane ali prirejene za uporabljanje v opremi,
ki je našteta v točkah od i do k, ali z njo.
(3) Prvi odstavek tega člena se pod
pogojem, da tak posel vnaprej odobri ministrstvo, pristojno za obrambo, ne
uporablja za prodajo, dobavo, prenos ali izvoz:
a)     nesmrtonosne vojaške opreme, namenjene zgolj za dobrodelno ali
zaščitno uporabo ali za programe Združenih narodov (v nadaljnjem besedilu: ZN)
in EU za vzpostavljanje institucij ali za operacije EU in ZN za krizno
upravljanje;
b)     nebojnih vozil, ki so bila izdelana ali opremljena z materialom za
balistično zaščito in so namenjena izključno za zaščito osebja EU in njenih
držav članic v Siriji.
(4) Prvi odstavek tega člena se ne
uporablja za zaščitna oblačila, vključno z zaščitnimi jopiči in vojaškimi
čeladami, ki jih zgolj za osebno uporabo v Sirijo začasno izvozijo osebje ZN,
osebje EU ali njenih držav članic, predstavniki medijev, delavci človekoljubnih
in razvojnih organizacij ter z njimi povezano osebje.
3. člen
(1) Vstop v Republiko Slovenijo ali
tranzit čez njeno ozemlje se prepreči osebam, navedenim v prilogi I k sklepu
2012/739/SZVP.
(2) Prejšnji odstavek se ne uporablja,
kadar Republiko Slovenijo zavezujejo mednarodnopravne obveznosti, in sicer:
a)     kadar je Republika Slovenija gostiteljica mednarodne medvladne
organizacije,
b)     kadar je Republika Slovenija gostiteljica mednarodne konference, ki
jo skliče Organizacija združenih narodov (v nadaljnjem besedilu: OZN) ali
katere pokroviteljica je OZN,
c)     na podlagi večstranskega sporazuma, ki določa privilegije in
imunitete, ali
d)     kadar je Republika Slovenija gostiteljica Organizacije za varnost
in sodelovanje v Evropi (v nadaljnjem besedilu: OVSE).
(3) O vsakem od primerov iz prejšnjega
odstavka je treba ustrezno obvestiti Svet Evropske unije.
(4) Izjeme pri ukrepih iz prvega
odstavka tega člena se lahko dovolijo, kadar je potovanje utemeljeno z:
a)     nujnimi človekoljubnimi potrebami ali
b)     udeležbo na medvladnih srečanjih, vključno s tistimi, ki jih
prireja EU ali država članica EU, ki predseduje OVSE, in na katerih poteka
politični dialog, s katerim se neposredno razvijajo demokracija, človekove
pravice in pravna država v Siriji.
(5) Če Republika Slovenija želi
odobriti izjemo na podlagi prejšnjega odstavka, mora o tem predhodno pisno
obvestiti Svet EU. Šteje se, da je bila predlagana izjema dovoljena, če proti
njej noben član Sveta EU ne pošlje pisnega ugovora v dveh delovnih dneh po
prejemu obvestila.
(6) O odobritvi izjem po tem členu
odloča ministrstvo, pristojno za zunanje zadeve, ki v skladu s tretjim in petim
odstavkom tega člena obvešča Svet EU. Z odobritvijo izjem ministrstvo,
pristojno za zunanje zadeve, seznani tudi policijo. Obvestilo iz prejšnjega
stavka mora vsebovati seznam oseb, ki jim je bil dovoljen vstop v Republiko
Slovenijo ali tranzit čez njeno ozemlje.
(7) Kadar se na podlagi tega člena
osebam dovoli vstop v Republiko Slovenijo ali tranzit čez njeno ozemlje, se
tako dovoljenje omeji na namen, za katerega je bilo dano, in na osebe, na
katere se nanaša.
4. člen
(1) V skladu z uredbo 36/2012/EU so v
Republiki Sloveniji pristojni organi za njeno izvajanje:
-       
ministrstvo, pristojno za notranje zadeve, v zvezi s tretjim odstavkom
2. člena in drugim odstavkom 3. člena uredbe 36/2012/EU, če gre za orožje,
strelivo in gospodarska razstreliva, ali ministrstvo, pristojno za obrambo, če
gre za vojaško orožje in vojaško opremo,
-       
ministrstvo, pristojno za gospodarski razvoj in tehnologijo, v zvezi z
drugim odstavkom 2.a člena, 2.b členom, tretjim odstavkom 3. člena in točke a
četrtega odstavka 3. člena uredbe 36/2012/EU,
-       
ministrstvo, pristojno za izobraževanje, znanost, kulturo in šport, v
zvezi z drugim odstavkom 4. člena in prvim odstavkom 5. člena uredbe
36/2012/EU,
-       
carinski organi v zvezi s 7. členom, prvim odstavkom 10. člena in drugim
odstavkom 12. člena uredbe 36/2012/EU,
-       
ministrstvo, pristojno za finance, na podlagi predhodnega mnenja stalne
koordinacijske skupine za omejevalne ukrepe (v nadaljnjem besedilu: skupine) iz
7. člena Zakona o omejevalnih ukrepih, ki jih Republika Slovenija uvede ali
izvaja skladno s pravnimi akti in odločitvami, sprejetimi v okviru mednarodnih
organizacij (Uradni list RS, št. 127/06; v nadaljnjem besedilu: ZOUPAMO), v
zvezi s točko b četrtega odstavka 3. člena uredbe 36/2012/EU ter v zvezi s 16.,
17., 18., 20., 20.a, 21. in 21.a členom navedene uredbe,
-       
Banka Slovenije v zvezi z drugim odstavkom 19. člena uredbe 36/2012/EU
in
-       
ministrstvo, pristojno za zunanje zadeve, v zvezi z 29. členom uredbe
36/2012/EU.
(2) V zvezi z izvajanjem uredbe
36/2012/EU po prvi alineji prvega odstavka tega člena se:
-       
pojmi »prodaja, dobava, prenos ali izvoz« iz prvega odstavka 2.a člena
uredbe 36/2012/EU štejejo za »izvoz« v skladu z Uredbo Sveta (ES) št. 428/2009
z dne 5. maja 2009 o vzpostavitvi režima Skupnosti za nadzor izvoza,
prenosa, posredovanja in tranzita blaga z dvojno rabo (UL L 134 z dne
29. 5. 2009, str. 1; v nadaljnjem besedilu: uredba 428/2009/ES) in
Zakonom o nadzoru izvoza blaga z dvojno rabo (Uradni list RS, št. 37/04 in
8/10; v nadaljnjem besedilu: ZNIBDR);
-       
v skladu z uredbo 36/2012/EU za izdajo dovoljenj smiselno uporablja
postopek s predhodnim mnenjem Komisije za nadzor nad izvozom blaga z dvojno
rabo ter obveznosti poročanja in vodenja registrov, ki so urejene z uredbo
428/2009/ES, ZNIBDR in predpisi, izdanimi na njegovi podlagi.
(3) Ministrstvo, pristojno za zunanje
zadeve, objavi seznam pristojnih organov s podatki za stike na spletni strani,
navedeni v prilogi III k uredbi 36/2012/EU.
III. KAZENSKE DOLOČBE
5. člen
(1) Z globo od 1.500 do 125.000 eurov
se za prekršek kaznuje pravna oseba ali samostojni podjetnik posameznik ali
posameznik, ki samostojno opravlja dejavnost, če:
a)     v Sirijo neposredno ali posredno prodaja, dobavlja, prenaša ali
izvaža oborožitev in drugo vojaško opremo vseh vrst, vključno z orožjem in
strelivom, vojaškimi vozili in opremo, paravojaško opremo ter rezervnimi in
sestavnimi deli za navedeno, ne glede na to, ali je tako blago po poreklu iz EU
ali ne (točka a prvega odstavka 2. člena te uredbe);
b)     kupuje oborožitev in opremo iz prejšnje točke iz Sirije ne glede na
to, ali izvira iz Sirije ali ne (točka b prvega odstavka 2. člena te uredbe).
(2) Če se pravna oseba po zakonu, ki
ureja gospodarske družbe, šteje za srednjo ali veliko gospodarsko družbo, se za
prekršek iz prejšnjega odstavka kaznuje z globo od 1.500 do 500.000 eurov.
(3) Z globo od 1.500 do 4.100 eurov se
za prekršek iz prvega odstavka tega člena kaznuje tudi odgovorna oseba pravne
osebe, odgovorna oseba samostojnega podjetnika posameznika ali odgovorna oseba
posameznika, ki samostojno opravlja dejavnost, če stori dejanje iz prvega
odstavka tega člena.
(4) Z globo od 500 do 1.200 eurov se
za prekršek kaznuje posameznik, če stori dejanje iz prvega odstavka tega člena.
6. člen
(1) Z globo od 1.500 do 125.000 eurov
se za prekršek kaznuje pravna oseba ali samostojni podjetnik posameznik ali
posameznik, ki samostojno opravlja dejavnost, če:
a)     kateri koli fizični ali pravni osebi, subjektu ali organu v Siriji
ali za uporabo v tej državi neposredno ali posredno proda, dobavi, prenese ali
izvozi opremo, ki bi se lahko uporabila za notranjo represijo in je navedena v
prilogi I k uredbi 36/2012/EU (točka a prvega odstavka 2. člena uredbe
36/2012/EU);
b)     kateri koli fizični ali pravni osebi, subjektu ali organu v Siriji
ali za uporabo v tej državi neposredno ali posredno dobavi, prenese ali izvozi
opremo, blago ali tehnologijo, navedeno v prilogi IA k uredbi 36/2012/EU, ki bi
se lahko uporabljali za notranjo represijo ali proizvodnjo in vzdrževanje
proizvodov, ki bi se lahko uporabljali za notranjo represijo (točka a prvega
odstavka 2.a člena uredbe 36/2012/EU);
c)     ne pridobi predhodnega dovoljenja za neposredno ali posredno
prodajo, dobavo, prenos ali izvoz opreme, blaga ali tehnologije, navedene v
prilogi IX k uredbi 36/2012/EU, ki bi se lahko uporabljali za notranjo
represijo ali proizvodnjo in vzdrževanje proizvodov, ki bi se lahko uporabljali
za notranjo represijo, ne glede na to, ali ima poreklo v EU ali ne, vsem
osebam, subjektom ali organom v Siriji ali za uporabo v Siriji (prvi odstavek
2.b člena uredbe 36/2012/EU);
d)     kateri koli fizični ali pravni osebi, subjektu ali organu v Siriji
ali za uporabo v tej državi neposredno ali posredno daje tehnično pomoč v zvezi
z blagom in tehnologijo s skupnega seznama vojaškega blaga EU (UL C 85 z dne
22. 3. 2012, str. 1; v nadaljnjem besedilu: skupni seznam) ali z
zagotavljanjem, proizvodnjo, vzdrževanjem in uporabo blaga, navedenega na
skupnem seznamu (točka a prvega odstavka 3. člena uredbe 36/2012/EU);
e)     kateri koli fizični ali pravni osebi, subjektu ali organu v Siriji
ali za uporabo v tej državi neposredno ali posredno zagotavlja tehnično pomoč
ali posredniške storitve, povezane z opremo, blagom ali tehnologijo iz priloge
I ali IA, ki bi se lahko uporabili za notranjo represijo ali za izdelavo in
vzdrževanje izdelkov, ki bi se lahko uporabili za notranjo represijo (točka b
prvega odstavka 3. člena uredbe 36/2012/EU);
f)      kateri koli fizični ali pravni osebi, subjektu ali organu v Siriji
ali za uporabo v tej državi neposredno ali posredno zagotavlja financiranje ali
finančno pomoč v zvezi z blagom in tehnologijo s skupnega seznama ali iz
priloge I ali IA k uredbi 36/2012/EU ter vključuje zlasti subvencije, posojila
in izvozna kreditna zavarovanja ter zavarovanja in pozavarovanja, za kakršno
koli prodajo, dobavo, prenos ali izvoz takšnega blaga in tehnologije ali za
kakršno koli zagotavljanje povezane tehnične pomoči, ali tem osebam
zagotavljanja financiranje ali finančno pomoč, vključno z izvedenimi finančnimi
instrumenti, ter zavarovanje in pozavarovanje ter posredniške storitve v zvezi
z zavarovanjem in pozavarovanjem za nakup, uvoz ali prevoz blaga in tehnologije
s skupnega seznama (točka c prvega odstavka 3. člena uredbe 36/2012/EU in
drugi odstavek 2.a člena sklepa 2011/782/SZVP);
g)     zavestno in naklepno sodeluje pri dejavnostih, katerih namen ali
učinek je obiti prepovedi iz točke a prvega odstavka 2. člena, točke a prvega
odstavka 2.a člena in točk od a do c prvega odstavka 3. člena uredbe 36/2012/EU
(točka b prvega odstavka 2. člena, točka b prvega odstavka 2.a člena in točka d
prvega odstavka 3. člena uredbe 36/2012/EU);
h)     ne pridobi predhodnega dovoljenja za zagotavljanje tehnične pomoči
ali posredniških storitev, povezanih z opremo, blagom ali tehnologijo iz
priloge IX k uredbi 36/2012/EU ter z zagotavljanjem, proizvodnjo, vzdrževanjem
in uporabo take opreme, blaga in tehnologije, neposredno ali posredno kakršni koli
osebi, subjektu ali organu v Siriji ali za uporabo v Siriji (točka a četrtega
odstavka 3. člena uredbe 36/2012/EU);
i)       ne pridobi predhodnega dovoljenja za zagotavljanje financiranja ali
finančne pomoči, povezane z blagom in tehnologijo iz priloge IX, vključno s
subvencijami, posojili in zavarovanji kreditnih izvoznih poslov, ter
zavarovanja in pozavarovanja, za vsako prodajo, dobavo, prenos ali izvoz takega
blaga in tehnologije ali za vsako zagotavljanje s tem povezane tehnične pomoči
kakršni koli osebi, subjektu ali organu v Siriji ali za uporabo v Siriji (točka
b četrtega odstavka 3. člena uredbe 36/2012/EU).
(2) Če se pravna oseba po zakonu, ki
ureja gospodarske družbe, šteje za srednjo ali veliko gospodarsko družbo, se za
prekršek iz prejšnjega odstavka kaznuje z globo od 1.500 do 500.000 eurov.
(3) Z globo od 1.500 do 4.100 eurov se
za prekršek iz prvega odstavka tega člena kaznuje tudi odgovorna oseba pravne
osebe, odgovorna oseba samostojnega podjetnika posameznika ali odgovorna oseba
posameznika, ki samostojno opravlja dejavnost, če stori dejanje iz prvega
odstavka tega člena.
(4) Z globo od 500 do 1.200 eurov se
za prekršek kaznuje posameznik, če stori dejanje iz prvega odstavka tega člena.
7. člen
(1) Z globo od 1.500 do 125.000 eurov
se za prekršek kaznuje pravna oseba ali samostojni podjetnik posameznik ali
posameznik, ki samostojno opravlja dejavnost, če brez potrebnega dovoljenja
osebam, subjektom ali organom v Siriji ali za uporabo v Siriji:
a)     neposredno ali posredno prodaja, dobavlja, prenaša ali izvaža
opremo, tehnologijo ali programsko opremo iz priloge V k uredbi 36/2012/EU, ne
glede na to, ali izvira iz EU ali ne (prvi odstavek 4. člena uredbe
36/2012/EU);
b)     neposredno ali posredno poskrbi za tehnično pomoč ali posredniške
storitve, ki so povezane z opremo, tehnologijo in programsko opremo iz priloge
V k uredbi 36/2012/EU ali z zagotavljanjem, proizvodnjo, vzdrževanjem in
uporabo opreme in tehnologije iz priloge V k uredbi 36/2012/EU ali z zagotavljanjem,
nameščanjem, uporabo ali posodabljanjem katere koli programske opreme iz
priloge V k uredbi 36/2012/EU (točka a prvega odstavka 5. člena uredbe
36/2012/EU);
c)     neposredno ali posredno zagotavlja financiranje ali finančno pomoč,
povezano z opremo, tehnologijo in programsko opremo iz priloge V k uredbi
36/2012/EU (točka b prvega odstavka 5. člena uredbe 36/2012/EU);
d)     zagotavlja kakršne koli storitve v zvezi s spremljanjem ali
prestrezanjem spletnih ali telefonskih komunikacij Siriji, njeni vladi, njenim
javnim organom, korporacijam ali agencijam ter vsem sirskim osebam ali
subjektom, ki delujejo v njenem imenu ali po njenih navodilih ali v njihovo
neposredno ali posredno korist (točka c prvega odstavka 5. člena uredbe
36/2012/EU);
e)     zavestno in namerno sodeluje pri kakršnih koli dejavnostih, katerih
cilj ali učinek je izogibanje prepovedim iz točk od a do c prvega odstavka 5.
člena uredbe 36/2012/EU (točka d prvega odstavka 5. člena uredbe 36/2012/EU).
(2) Če se pravna oseba po zakonu, ki
ureja gospodarske družbe, šteje za srednjo ali veliko gospodarsko družbo, se za
prekršek iz prejšnjega odstavka kaznuje z globo od 1.500 do 500.000 eurov.
(3) Z globo od 1.500 do 4.100 eurov se
za prekršek iz prvega odstavka tega člena kaznuje tudi odgovorna oseba pravne
osebe, odgovorna oseba samostojnega podjetnika posameznika ali odgovorna oseba
posameznika, ki samostojno opravlja dejavnost, če stori dejanje iz prvega
odstavka tega člena.
(4) Z globo od 500 do 1.200 eurov se
za prekršek kaznuje posameznik, če stori dejanje iz prvega odstavka tega člena.
8. člen
(1) Z globo od 1.500 do 125.000 eurov
se za prekršek kaznuje pravna oseba ali samostojni podjetnik posameznik ali
posameznik, ki samostojno opravlja dejavnost, če:
a)     uvaža surovo nafto ali naftne derivate v EU, ki izvirajo iz Sirije
ali so bili izvoženi iz te države (točka a 6. člena uredbe 36/2012/EU);
b)     kupuje surovo nafto ali naftne derivate, ki so v Siriji ali iz te
države izvirajo (točka b 6. člena uredbe 36/2012/EU);
c)     prevaža surovo nafto ali naftne derivate, če izvirajo iz Sirije ali
se iz te države izvažajo v katero koli drugo državo (točka c 6. člena uredbe
36/2012/EU);
d)     neposredno ali posredno zagotavlja financiranje ali finančno pomoč,
vključno z izvedenimi finančnimi instrumenti ter zavarovanjem in
pozavarovanjem, v povezavi z določbami iz točk a do c 6. člena uredbe
36/2012/EU (točka d 6. člena uredbe 36/2012/EU);
e)     zavestno in namerno sodeluje pri dejavnostih, katerih cilj ali
učinek je neposredno ali posredno izogibanje prepovedim iz točk a do d 6. člena
uredbe 36/2012/EU (točka e 6. člena uredbe 36/2012/EU).
(2) Če se pravna oseba po zakonu, ki
ureja gospodarske družbe, šteje za srednjo ali veliko gospodarsko družbo, se za
prekršek iz prejšnjega odstavka kaznuje z globo od 1.500 do 500.000 eurov.
(3) Z globo od 1.500 do 4.100 eurov se
za prekršek iz prvega odstavka tega člena kaznuje tudi odgovorna oseba pravne
osebe, odgovorna oseba samostojnega podjetnika posameznika ali odgovorna oseba
posameznika, ki samostojno opravlja dejavnost, če stori dejanje iz prvega
odstavka tega člena.
(4) Z globo od 500 do 1.200 eurov se
za prekršek kaznuje posameznik, če stori dejanje iz prvega odstavka tega člena.
9. člen
(1) Z globo od 1.500 do 125.000 eurov
se za prekršek kaznuje pravna oseba ali samostojni podjetnik posameznik ali
posameznik, ki samostojno opravlja dejavnost, če:
a)    
sirskim osebam, subjektom ali organom ali za
uporabo v Siriji:
- 
neposredno ali posredno prodaja, dobavlja, prenaša ali izvaža opremo ali
tehnologijo iz priloge VI k uredbi 36/2012/EU (prvi odstavek 8. člena uredbe
36/2012/EU);
- 
neposredno ali posredno daje tehnično pomoč ali opravlja posredniške
storitve, ki so povezane z opremo in tehnologijo iz priloge VI k uredbi
36/2012/EU ali z zagotavljanjem, proizvodnjo, vzdrževanjem in uporabo blaga iz
priloge VI k uredbi 36/2012/EU (točka a 9. člena uredbe 36/2012/EU);
- 
neposredno ali posredno zagotavlja financiranje ali finančno pomoč,
povezano z opremo in tehnologijo iz priloge VI k uredbi 36/2012/EU
(točka b 9. člena uredbe 36/2012/EU);
- 
zavestno in namerno sodeluje pri dejavnostih, katerih cilj ali učinek je
izogibanje prepovedim iz točk a ali b 9. člena uredbe 36/2012/EU (točka c 9.
člena uredbe 36/2012/EU);
b)    
neposredno ali posredno prodaja, dobavlja,
prenaša ali izvaža nove sirske bankovce in kovance, natisnjene oziroma kovane v
EU, v Centralno banko Sirije (11. člen uredbe 36/2012/EU).
(2) Če se pravna oseba po zakonu, ki
ureja gospodarske družbe, šteje za srednjo ali veliko gospodarsko družbo, se za
prekršek iz prejšnjega odstavka kaznuje z globo od 1.500 do 500.000 eurov.
(3) Z globo od 1.500 do 4.100 eurov se
za prekršek iz prvega odstavka tega člena kaznuje tudi odgovorna oseba pravne
osebe, odgovorna oseba samostojnega podjetnika posameznika ali odgovorna oseba
posameznika, ki samostojno opravlja dejavnost, če stori dejanje iz prvega
odstavka tega člena.
(4) Z globo od 500 do 1.200 eurov se
za prekršek kaznuje posameznik, če stori dejanje iz prvega odstavka tega člena.
10. člen
(1) Z globo od 1.500 do 125.000 eurov
se za prekršek kaznuje pravna oseba ali samostojni podjetnik posameznik ali
posameznik, ki samostojno opravlja dejavnost, če sirski vladi, njenim javnim
organom, korporacijam in agencijam, Centralni banki Sirije, osebam, subjektom
ali organom, ki delujejo v njihovem imenu ali po njihovih navodilih, ali
kateremu koli subjektu ali organu, ki je v njihovi lasti ali pod njihovim nadzorom:
a)     neposredno ali posredno prodaja, dobavlja, prenaša ali izvaža
zlato, plemenite kovine in diamante iz priloge VIII k uredbi 36/2012/EU, ne
glede na to, ali imajo poreklo v EU ali ne (točka a prvega odstavka 11.a člena
uredbe 36/2012/EU);
b)     neposredno ali posredno kupuje, uvaža ali prevaža zlato, plemenite
kovine in diamante iz priloge VIII k uredbi 36/2012/EU, ne glede na to, ali ima
zadevni predmet poreklo v Siriji ali ne (točka b prvega odstavka 11.a člena
uredbe 36/2012/EU);
c)     neposredno ali posredno zagotavlja tehnično pomoč ali posredniške
storitve, financiranje ali finančno pomoč, povezano z blagom iz točk a in b
11. a člena uredbe 36/2012/EU (točka c prvega odstavka 11.a člena uredbe
36/2012/EU).
(2) Če se pravna oseba po zakonu, ki
ureja gospodarske družbe, šteje za srednjo ali veliko gospodarsko družbo, se za
prekršek iz prejšnjega odstavka kaznuje z globo od 1.500 do 500.000 eurov.
(3) Z globo od 1.500 do 4.100 eurov se
za prekršek iz prvega odstavka tega člena kaznuje tudi odgovorna oseba pravne
osebe, odgovorna oseba samostojnega podjetnika posameznika ali odgovorna oseba
posameznika, ki samostojno opravlja dejavnost, če stori dejanje iz prvega
odstavka tega člena.
(4) Z globo od 500 do 1.200 eurov se
za prekršek kaznuje posameznik, če stori dejanje iz prvega odstavka tega člena.
11. člen
(1) Z globo od 1.500 do 125.000 eurov
se za prekršek kaznuje pravna oseba ali samostojni podjetnik posameznik ali
posameznik, ki samostojno opravlja dejavnost, če:
a)     v Sirijo neposredno ali posredno prodaja, dobavlja, prenaša ali
izvaža luksuzno blago, navedeno v prilogi X k uredbi 36/2012/EU (točka a prvega
odstavka 11.b člena uredbe 36/2012/EU);
b)     zavestno in naklepno sodeluje pri dejavnostih, katerih namen ali
učinek je neposredno ali posredno izogibanje prepovedi iz točke a prvega
odstavka 11. b člena uredbe 36/2012/EU (točka b prvega odstavka 11.b člena
uredbe 36/2012/EU).
(2) Če se pravna oseba po zakonu, ki
ureja gospodarske družbe, šteje za srednjo ali veliko gospodarsko družbo, se za
prekršek iz prejšnjega odstavka kaznuje z globo od 1.500 do 500.000 eurov.
(3) Z globo od 1.500 do 4.100 eurov se
za prekršek iz prvega odstavka tega člena kaznuje tudi odgovorna oseba pravne
osebe, odgovorna oseba samostojnega podjetnika posameznika ali odgovorna oseba
posameznika, ki samostojno opravlja dejavnost, če stori dejanje iz prvega
odstavka tega člena.
(4) Z globo od 500 do 1.200 eurov se
za prekršek kaznuje posameznik, če stori dejanje iz prvega odstavka tega člena.
12. člen
(1) Z globo od 1.500 do 125.000 eurov
se za prekršek kaznuje pravna oseba ali samostojni podjetnik posameznik ali
posameznik, ki samostojno opravlja dejavnost, če:
a)     prodaja, dobavlja, prenaša ali izvaža opremo ali tehnologijo,
namenjeno uporabi pri gradnji ali nameščanju novih elektrarn v Siriji, kakor je
navedeno v prilogi VII k uredbi 36/2012/EU (točka a prvega odstavka 12. člena
uredbe 36/2012/EU);
b)     neposredno ali posredno zagotavlja finančno ali tehnično pomoč v
zvezi s kakršnim koli projektom iz točke a prvega odstavka 12. člena uredbe
36/2012/EU (točka b prvega odstavka 12. člena uredbe 36/2012/EU).
(2) Če se pravna oseba po zakonu, ki
ureja gospodarske družbe, šteje za srednjo ali veliko gospodarsko družbo, se za
prekršek iz prejšnjega odstavka kaznuje z globo od 1.500 do 500.000 eurov.
(3) Z globo od 1.500 do 4.100 eurov se
za prekršek iz prvega odstavka tega člena kaznuje tudi odgovorna oseba pravne
osebe, odgovorna oseba samostojnega podjetnika posameznika ali odgovorna oseba
posameznika, ki samostojno opravlja dejavnost, če stori dejanje iz prvega
odstavka tega člena.
(4) Z globo od 500 do 1.200 eurov se
za prekršek kaznuje posameznik, če stori dejanje iz prvega odstavka tega člena.
13. člen
(1) Z globo od 1.500 do 125.000 eurov
se za prekršek kaznuje pravna oseba ali samostojni podjetnik posameznik ali
posameznik, ki samostojno opravlja dejavnost, če:
a)     sirskim osebam, subjektom ali organom iz drugega odstavka 13. člena
uredbe 36/2012/EU odobri kakršno koli finančno posojilo ali kredit (točka a
prvega odstavka 13. člena uredbe 36/2012/EU);
b)     v sirskih osebah, subjektih ali organih iz prejšnje točke pridobi
ali poveča lastniški delež (točka b prvega odstavka 13. člena uredbe 36/2012/EU);
c)     s sirskimi osebami, subjekti ali organi iz točke a tega odstavka
ustanovi kakršno koli skupno podjetje (točka c prvega odstavka 13. člena uredbe
36/2012/EU);
d)     zavestno in namerno sodeluje pri dejavnostih, katerih cilj ali
učinek je izogibanje prepovedim iz točk a do c prvega odstavka 13. člena uredbe
36/2012/EU.
(2) Če se pravna oseba po zakonu, ki
ureja gospodarske družbe, šteje za srednjo ali veliko gospodarsko družbo, se za
prekršek iz prejšnjega odstavka kaznuje z globo od 1.500 do 500.000 eurov.
(3) Z globo od 1.500 do 4.100 eurov se
za prekršek iz prvega odstavka tega člena kaznuje tudi odgovorna oseba pravne
osebe, odgovorna oseba samostojnega podjetnika posameznika ali odgovorna oseba
posameznika, ki samostojno opravlja dejavnost, če stori dejanje iz prvega
odstavka tega člena.
(4) Z globo od 500 do 1.200 eurov se
za prekršek kaznuje posameznik, če stori dejanje iz prvega odstavka tega člena.
14. člen
(1) Z globo od 1.500 do 125.000 eurov
se za prekršek kaznuje pravna oseba ali samostojni podjetnik posameznik ali
posameznik, ki samostojno opravlja dejavnost, če:
a)     ne zamrzne vseh sredstev in gospodarskih virov, ki pripadajo
osebam, subjektom ali organom iz prilog II in II a k uredbi 36/2012/EU, ki
so v njihovi lasti ali s katerimi razpolagajo (prvi odstavek 14. člena uredbe
36/2012/EU);
b)     osebam, subjektom ali organom iz prilog II in II a k uredbi
36/2012/EU neposredno ali posredno ali v njihovo korist da na voljo sredstva
ali gospodarske vire (drugi odstavek 14. člena uredbe 36/2012/EU);
c)     zavestno in naklepno sodeluje pri dejavnostih, katerih namen ali
posledica je neposredno ali posredno izogibanje ukrepom iz prvega in drugega
odstavka 14. člena uredbe 36/2012/EU (tretji odstavek 14. člena uredbe
36/2012/EU).
(2) Če se pravna oseba po zakonu, ki ureja
gospodarske družbe, šteje za srednjo ali veliko gospodarsko družbo, se za
prekršek iz prejšnjega odstavka kaznuje z globo od 1.500 do 500.000 eurov.
(3) Z globo od 1.500 do 4.100 eurov se
za prekršek iz prvega odstavka tega člena kaznuje tudi odgovorna oseba pravne
osebe, odgovorna oseba samostojnega podjetnika posameznika ali odgovorna oseba
posameznika, ki samostojno opravlja dejavnost, če stori dejanje iz prvega
odstavka tega člena.
(4) Z globo od 500 do 1.200 eurov se
za prekršek kaznuje posameznik, če stori dejanje iz prvega odstavka tega člena.
15. člen
(1) Z globo od 1.500 do 125.000 eurov
se za prekršek kaznuje pravna oseba ali samostojni podjetnik posameznik ali
posameznik, ki samostojno opravlja dejavnost, če osebam, subjektom ali organom
iz točk i do iv 24. člena uredbe 36/2012/EU neposredno ali posredno proda ali
od njih kupi državne obveznice ali obveznice z jamstvom države, izdane po
19. januarju 2012, ali če tem osebam zagotovi posredniške storitve, jim
pomaga pri izdaji takih obveznic, zagotavlja oglaševanje ali druge storitve v
zvezi s takimi obveznicami (točke a do c 24. člena uredbe 36/2012/EU).
(2) Če se pravna oseba po zakonu, ki
ureja gospodarske družbe, šteje za srednjo ali veliko gospodarsko družbo, se za
prekršek iz prejšnjega odstavka kaznuje z globo od 1.500 do 500.000 eurov.
(3) Z globo od 1.500 do 4.100 eurov se
za prekršek iz prvega odstavka tega člena kaznuje tudi odgovorna oseba pravne
osebe, odgovorna oseba samostojnega podjetnika posameznika ali odgovorna oseba
posameznika, ki samostojno opravlja dejavnost, če stori dejanje iz prvega
odstavka tega člena.
(4) Z globo od 500 do 1.200 eurov se
za prekršek kaznuje posameznik, če stori dejanje iz prvega odstavka tega člena.
16. člen
(1) Z globo od 1.500 do 125.000 eurov
se za prekršek kaznujejo:
a)     kreditna ali finančna institucija, za katero se uporablja 35. člen
uredbe 36/2012/EU, če pri sirski kreditni ali finančni instituciji odpre nov
bančni račun ali sklene nov korespondenčni bančni odnos ali v Siriji odpre novo
predstavništvo ali ustanovi novo podružnico, hčerinsko družbo ali skupno
podjetje (točke a do d prvega odstavka 25. člena uredbe 36/2012/EU);
b)     pravna oseba ali samostojni podjetnik posameznik ali posameznik, ki
samostojno opravlja dejavnost, če v imenu sirske kreditne ali finančne
institucije ali zanjo sklene sporazum o odprtju predstavništva ali ustanovitve
podružnice ali hčerinske družbe v EU (točka b drugega odstavka 25. člena uredbe
36/2012/EU);
c)     pravna oseba ali samostojni podjetnik posameznik ali posameznik, ki
samostojno opravlja dejavnost, če sirski kreditni ali finančni instituciji
omogoči pridobitev ali povečanje deleža ali kakršno koli drugo lastniško
udeležbo v kreditni ali finančni instituciji, za katero se uporablja 35. člen
uredbe 36/2012/EU (točka d drugega odstavka 24. člena uredbe 36/2012/EU).
(2) Če se kreditna ali finančna
institucija ali pravna oseba po zakonu, ki ureja gospodarske družbe, šteje za
srednjo ali veliko gospodarsko družbo, se za prekršek iz prejšnjega odstavka
kaznuje z globo od 1.500 do 500.000 eurov.
(3) Z globo od 1.500 do 4.100 eurov se
za prekršek iz prvega odstavka tega člena kaznuje tudi odgovorna oseba pravne
osebe ali odgovorna oseba samostojnega podjetnika posameznika, če stori dejanje
iz prvega odstavka tega člena.
(4) Z globo od 500 do 1.200 eurov se
za prekršek kaznuje posameznik, če stori dejanje iz prvega odstavka tega člena.
17. člen
(1) Z globo od 1.500 do 125.000 eurov
se za prekršek kaznuje pravna oseba ali samostojni podjetnik posameznik ali
posameznik, ki samostojno opravlja dejavnost, če:
a)     subjektom iz podtočk i in ii točke a prvega odstavka 26. člena
uredbe 36/2012/EU zagotavlja zavarovanje ali pozavarovanje (točka a prvega
odstavka 26. člena uredbe 961/2010/EU);
b)     zavestno in naklepno sodeluje pri dejavnostih, katerih namen ali
posledica je neposredno ali posredno izogibanje ukrepu iz točke a prvega
odstavka 26. člena uredbe 36/2012/EU (točka b prvega odstavka 26. člena uredbe
36/2012/EU).
(2) Če se pravna oseba po zakonu, ki
ureja gospodarske družbe, šteje za srednjo ali veliko gospodarsko družbo, se za
prekršek iz prejšnjega odstavka kaznuje z globo od 1.500 do 500.000 eurov.
(3) Z globo od 1.500 do 4.100 eurov se
za prekršek iz prvega odstavka tega člena kaznuje tudi odgovorna oseba pravne
osebe, odgovorna oseba samostojnega podjetnika posameznika ali odgovorna oseba
posameznika, ki samostojno opravlja dejavnost, če stori dejanje iz prvega
odstavka tega člena.
(4) Z globo od 500 do 1.200 eurov se
za prekršek kaznuje posameznik, če stori dejanje iz prvega odstavka tega člena.
18. člen
(1) Z globo od 1.500 do 125.000 eurov
se za prekršek kaznuje pravna oseba ali samostojni podjetnik posameznik ali
posameznik, ki samostojno opravlja dejavnost, če sirski vladi, njenim javnim
organom, korporacijam in agencijam ali drugim osebam ali subjektom, ki vlagajo
zahtevke prek nje ali v njeno korist, v zvezi s pogodbo ali drugo transakcijo,
na katere izvedbo so posredno ali neposredno, v celoti ali deloma vplivali
ukrepi, uvedeni z uredbo 36/2012/EU, odobri terjatev, vključno z zahtevki za
odškodnino ali nadomestilo ali podobnimi terjatvami, kakršni so zahtevki za
terjatev, globe ali uveljavljanje jamstev, zahtevki za podaljšanje ali
izplačilo obveznice, finančne garancije, vključno s terjatvami iz akreditivov
in podobnimi instrumenti.
(2) Z globo od 1.500 do 4.100 eurov se
za prekršek iz prejšnjega odstavka kaznuje tudi odgovorna oseba pravne osebe
ali odgovorna oseba samostojnega podjetnika posameznika, če stori dejanje iz
prejšnjega odstavka.
(3) Z globo od 500 do 1.200 eurov se
za prekršek kaznuje posameznik, če stori dejanje iz prvega odstavka tega člena.
19. člen
(1) Z globo od 1.500 do 125.000 eurov
se za prekršek kaznuje pravna oseba ali samostojni podjetnik posameznik ali
posameznik, ki samostojno opravlja dejavnost, če brez poseganja v veljavna
pravila glede poročanja, zaupnosti in poslovne skrivnosti:
a)     nemudoma ne pošlje vseh podatkov, ki bi prispevali k spoštovanju
obveznosti iz uredbe 36/2012/EU, kakršna je na primer zamrznitev računov in
zneskov v skladu s 14. členom uredbe 36/2012/EU, pristojnim organom,
navedenim na spletnih straneh iz priloge III k uredbi 36/2012/EU, če prebiva
ali ima sedež v Republiki Sloveniji, in neposredno ali prek teh organov
Evropski komisiji (točka a prvega odstavka 29. člena uredbe 36/2012/EU);
b)     ne sodeluje s pristojnimi organi, navedenimi na spletnih straneh iz
priloge III k uredbi 36/2012/EU, pri vsakem preverjanju takih podatkov (točka b
prvega odstavka 29. člena uredbe 36/2012/EU).
(2) Z globo od 1.500 do 4.100 eurov se
za prekršek iz prejšnjega odstavka kaznuje tudi odgovorna oseba pravne osebe,
odgovorna oseba samostojnega podjetnika posameznika ali odgovorna oseba
posameznika, ki samostojno opravlja dejavnost, če stori dejanje iz prejšnjega
odstavka.
(3) Z globo od 500 do 1.200 eurov se
za prekršek kaznuje posameznik, če stori dejanje iz prvega odstavka tega člena.
IV. NADZOR
20. člen
(1) Izvajanje določb te uredbe in
uredbe 36/2012/EU po svojih pooblastilih iz zadev stvarne pristojnosti organa
nadzirajo pristojni inšpekcijski in carinski organi, policija ter pristojni
nosilci javnih pooblastil. Če gre za vojaško orožje in vojaško opremo,
opravljajo nadzor iz prejšnjega stavka Inšpektorat Republike Slovenije za
obrambo in carinski organi, če gre za civilno orožje, strelivo in gospodarska
razstreliva, pa Inšpektorat Republike Slovenije za notranje zadeve in carinski
organi.
(2) Pri opravljanju nadzora iz
prejšnjega odstavka organi odvzamejo predmete, ki so bili uporabljeni ali
namenjeni za prekršek ali so nastali v zvezi z njim.
(3) O ugotovljenih kršitvah določb iz
te uredbe in uredbe 36/2012/EU organi iz prvega odstavka tega člena nemudoma
obvestijo ministrstvo, pristojno za zunanje zadeve.
V. PREHODNA IN KONČNA DOLOČBA
21. člen
(1) Z uveljavitvijo te uredbe preneha
veljati Uredba o omejevalnih ukrepih proti Siriji in izvajanju Uredbe Sveta
(EU) št. 442/11 (Uradni list RS, št. 59/11).
(2) Ta uredba začne veljati naslednji
dan po objavi v Uradnem listu Republike Slovenije.
Št. 00724-10/2013
Ljubljana, dne 7. marca 2013
EVA 2012-1811-0042
Vlada Republike Slovenije
Janez Janša l.r.
Predsednik