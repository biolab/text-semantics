1. člen
(vsebina)
Ta pravilnik za izvajanje tretjega odstavka
56. člena Uredbe Komisije (EU) št. 1272/2009 z dne 11. decembra 2009
o določitvi skupnih podrobnih pravil za izvajanje Uredbe Sveta (ES)
št. 1234/2007 glede odkupa in prodaje kmetijskih proizvodov z javno
intervencijo (UL L št. 349 z dne 29. 12. 2009, str. 1), zadnjič
spremenjene z Izvedbeno uredbo Komisije (EU) št. 957/2011 z dne
26. septembra 2011 o spremembi Uredbe (EU) št. 1272/2009 glede odkupa in
prodaje masla in posnetega mleka v prahu (UL L št. 249 z dne 27. 9. 2011,
str. 6), določa vrsto, obseg in pogostnost zbiranja podatkov za vzpostavitev in
izvajanje tržno informacijskega sistema za pšenico in koruzo v okviru Agencije
Republike Slovenije za kmetijske trge in razvoj podeželja (v nadaljnjem
besedilu: agencija).
2. člen
(zavezanci za poročanje)
Pravne ali fizične osebe, ki letno
odkupijo, nakupijo ali uvozijo več kot 2.000 ton pšenice oziroma koruze, morajo
agenciji poslati podatke, določene s tem pravilnikom.
3. člen
(poročanje)
(1) Pravne ali fizične osebe iz
prejšnjega člena agenciji vsak teden do torka do 12. ure poročajo o količinah
in cenah za v predhodnem tednu odkupljene, nakupljene in uvožene količine
pšenice oziroma koruze.
(2) Podatki o cenah iz prejšnjega
odstavka morajo biti navedeni v eurih na 100 kg pšenice oziroma koruze brez DDV
in na dve decimalki natančno.
4. člen
(pošiljanje podatkov)
Pravne ali fizične osebe pošljejo podatke
iz prejšnjega člena agenciji po elektronski pošti na naslov tis.aktrp@gov.si na
obrazcu iz priloge 1, ki je sestavni del tega pravilnika, oziroma na obrazcu iz
priloge 2, ki je sestavni del tega pravilnika.
5. člen
(poročanje v času žetve)
Pravne ali fizične osebe, ki so v preteklem
letu prevzele oziroma odkupile več kot 1000 ton pšenice, morajo do konca
avgusta poslati agenciji podatke o količini prevzete pšenice v času žetve
oziroma prevzema pšenice v tekočem letu.
6. člen
(pošiljanje podatkov v času žetve)
(1) Pravne ali fizične osebe iz
prejšnjega člena morajo agenciji v času žetve oziroma prevzema poročati vsak
teden do četrtka do 12. ure, o količini, ceni in kakovosti prevzete pšenice v
predhodnem tednu.
(2) Podatki o cenah iz prejšnjega
odstavka morajo biti navedeni v eurih na 100 kg pšenice brez DDV in na dve
decimalki natančno.
(3) Pravne ali fizične osebe iz
prejšnjega člena pošljejo podatke iz prvega odstavka tega člena agenciji na
obrazcu iz priloge 3, ki je sestavni del tega pravilnika, na način iz 4. člena
tega pravilnika.
7. člen
(hramba podatkov)
Zavezanci za poročanje morajo hraniti
dokumentacijo, povezano s poročanjem v skladu s tem pravilnikom, najmanj 24
mesecev od dneva poročanja.
8. člen
(prenehanje veljavnosti)
Z dnem uveljavitve tega pravilnika preneha
veljati Pravilnik o tržno informacijskem sistemu za trg s pšenico in s koruzo
(Uradni list RS, št. 53/04 in 45/08 – ZKme-1).
9. člen
(začetek veljavnosti)
Ta pravilnik začne veljati osmi dan po
objavi v Uradnem listu Republike Slovenije.
Št. 007-473/2012
Ljubljana, dne 17. julija 2013
EVA 2012-2330-0022
mag. Dejan Židan l.r.
Minister 
za kmetijstvo in
okolje

Priloga 1: Obrazec za
pošiljanje podatkov o količinah in cenah za pšenico
Priloga 2: Obrazec za
pošiljanje podatkov o količinah in cenah za koruzo
Priloga 3: Obrazec za
poročanje v času žetve oziroma prevzema pšenice