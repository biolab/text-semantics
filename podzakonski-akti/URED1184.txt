1. člen
Republika Slovenija izda priložnostne kovance ob 250-letnici
rojstva Žige Zoisa v obsegu in z glavnimi znamenji ter drugimi značilnostmi,
kakor je določeno s to uredbo.
2. člen
Ob 250-letnici rojstva Žige Zoisa izda Republika Slovenija:
-       
priložnostne zlatnike z nominalno vrednostjo 5.000 tolarjev, in sicer
najmanj tisoč kovancev v skupni nominalni vrednosti 5,000.000 tolarjev in največ
tri tisoč kovancev v skupni vrednosti 15,000.000 tolarjev;
-       
priložnostne srebrnike z nominalno vrednostjo 500 tolarjev, in sicer
najmanj tri tisoč kovancev v skupni nominalni vrednosti 1,500.000 tolarjev in
največ deset tisoč kovancev v skupni vrednosti 5,000.000 tolarjev;
-       
priložnostne kovance, izdelane iz kovin, iz katerih se izdelujejo
kovanci v obtoku, z nominalno vrednostjo 5 tolarjev, v količini dvesto tisoč
kovancev in v skupni vrednosti 1,000.000 tolarjev.
V prvi emisiji bo izdelano tisoč zlatnikov, tri tisoč srebrnikov
in dvesto tisoč tečajnih kovancev.
O morebitni naknadni izdelavi priložnostnih kovancev do največje
dopustne količine v skladu s prvo in drugo alineo prvega odstavka tega člena
soglasno odločata Banka Slovenije in Ministrstvo za finance.
3. člen
Priložnostni zlatniki bodo izdelani iz zlata čistine 900/1000
v posebni tehniki z ravnimi površinami visokega sijaja in materialnimi
reliefnimi površinami priložnostnega motiva.
Zlatniki bodo imeli težo sedem gramov in premer 24 milimetrov.
Pri vsakem posameznem zlatniku je dovoljen pri teži odmik do enega odstotka nad
težo oziroma enega odstotka pod težo.
4. člen
Priložnostni srebrniki bodo izdelani iz srebra čistine 925/1000
v posebni tehniki z ravnimi površinami visokega sijaja in matiranimi reliefnimi
površinami priložnostnega motiva.
Srebrniki bodo imeli težo 15 gramov in premer 32 milimetrov.
Pri vsakem posameznem srebrniku je dovoljen pri teži odmik do enega odstotka
nad težo oziroma enega odstotka pod težo.
5. člen
Priložnostni kovanci, izdelani iz kovin, iz katerih se izdelujejo
kovanci v obtoku, bodo izdelani iz zlitine, ki vsebuje 78 odstotkov bakra, 20
odstotkov cinka in dva odstotka niklja.
Kovanci bodo imeli težo 6,4 grama in premer 26 milimetrov. Pri
vsakem posameznem kovancu je dopusten odmik od teže do dva odstotka nad ali pod
težo, pri premeru pa do 0,1 milimetra nad oziroma pod premerom.
6. člen
Videz sprednje strani zlatnikov, srebrnikov in tečajnih kovancev
iz 3., 4. in 5. člena te uredbe bo naslednji:
-       
glavni motiv je obris profila Žige Zoisa na desni polovici kovanca in
del kolesa invalidskega vozička na spodnji polovici kovanca. V osrednjem delu
kovanca je napis .‘ZOIS ŽIGA’ postavljen tako, da črki ‘I’ druga pod drugi in glavna
prečka kolesa razdelijo kovanec na dve polovici. Ob spodnjem robu sta letnici ‘1747’
in ‘1997’ prav tako ločeni z glavno prečko.
7. člen
Videz zadnje strani priložnostnih kovancev iz 3., 4. In 5. člena
te uredbe bo naslednji:
-       
v zgornji polovici kovanca je vodoravno izpisana vrednost s številkami: ‘5000’,
‘500’ oziroma ‘5’, beseda: ‘TOLARJEV’ pa se navidezno podaljšuje v višini
zgornjega dela številke ‘5’. Nad številčno oznako kovancev je ob robu letnica
izdaje ‘1997’, v spodnji polovici kovanca je ob robu izpisano besedilo: ‘REPUBLIKA
SLOVENIJA’.
8. člen
Priložnostni kovanci, izdani na podlagi te uredbe, so po obodu
nazobčani.
9. člen
Ta uredba začne veljati naslednji dan po objavi v Uradnem listu
Republike Slovenije.
Št. 440-10/97-2
Ljubljana, dne 30. oktobra 1997.
Vlada Republike Slovenije
dr. Janez Drnovšek l. r.
Predsednik