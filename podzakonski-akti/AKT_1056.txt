1. člen
(vsebina akta)
Ta splošni akt določa rok, v katerem je upravljavec objektov za
izvajanje železniških storitev, dolžan odgovoriti na prošnje prosilcev za
dostop teh objektov ali/in za storitev v njih.
2. člen
(pomen izrazov)
Izrazi, uporabljeni v tem splošnem aktu, imajo enak pomen, kot
je določen v Zakonu o železniškem prometu.
3. člen
(določitev roka)
Upravljavec objekta za izvajanje železniških storitev je
dolžan odgovoriti na prošnje prosilcev za dostop do teh objektov ali/in za
storitev v njih, najkasneje v petnajstih dneh od prejema vloge.
4. člen
(začetek veljavnosti)
Ta splošni akt začne veljati naslednji dan po objavi v
Uradnem listu Republike Slovenije.
Ljubljana, dne
13. junija 2018
EVA 2018-2430-0040
mag. Tanja Muha l.r.
Direktorica