I
Državni pravobranilec ima pravico do:
1.     
regresa za letni dopust v enaki višini kot poslanci Državnega zbora
Republike Slovenije;
2.     
nagrade ob delovnih jubilejih:
- 
za 10 let delovne dobe v višini 50%,
- 
za 20 let delovne dobe v višini 75%,
- 
za 30 let delovne dobe v višini 100%
povprečne mesečne čiste plače v gospodarstvu
Republike Slovenije za pretekle tri mesece;
3.     
regresa med prehrano med delom v višini 10% povprečne mesečne plače v
gospodarstvu Republike Slovenije za pretekle tri mesece;
4.     
dnevnice za službeno potovanje, ki traja:
- 
6 do 8 ur v višini 1,74%,
- 
8 do 12 ur v višini 2,5%,
- 
nad 12 ur v višini 5%
povprečne mesečne plače v gospodarstvu Republike
Slovenije za pretekle tri mesece;
5.     
povračila stroškov prenočevanja:
- 
na podlagi računa za prenočevanje v hotelu nižje od de luxe kategorije v
višini zneska računa,
- 
na podlagi računa za prenočevanje v hotelih de luxe kategorije v višini
do 87,4%,
- 
brez računa v višini 30% dnevnice za službeno potovanje, ki traja nad 12
ur;
6.     
kilometrina v višini 30% cene super bencina;
7.     
povračila stroškov za službeno potovanje v tujino v višini, ki jo s
svojim aktom določi Vlada Republike Slovenije;
8.     
povračila stroškov za prevoz na delo in z dela mesečno v višini stroškov
za prevoz z javnimi prevoznimi sredstvi; če ni možnosti prevoza z javnimi
prevoznimi sredstvi, za kilometrino v višini 15% cene super bencina;
9.     
nadomestila za ločeno življenje, ki obsega:
- 
povračilo stroškov stanovanja v višini 18%,
- 
povračilo stroškov prehrane v višini 22%
povprečne mesečne plače v gospodarstvu Republike
Slovenije za pretekle tri mesece;
10.  
solidarnostne pomoči v primeru smrti državnega pravobranilca ali ožjega
družinskega člana, težje invalidnosti, daljše bolezni ter elementarne nesreče
ali požara v višini povprečne mesečne čiste plače v gospodarstvu Republike
Slovenije za pretekle tri mesece;
11.  
odpravnine ob upokojitvi, ki znaša trikratno zadnjo plačo državnega
pravobranilca.
II
Generalni državni pravobranilec na predlog
ministra, pristojnega za pravosodje, vsak mesec s sklepom določi višino zneskov
iz 1. točke tega sklepa.
Pri ugotavljanju zneskov za tekoči mesec se
upoštevajo statistični podatki in cene, znani do 25. dne preteklega meseca.
III
Dnevnice za službeno potovanje in stroški
za prevoz na delo in z dela se izključujejo. Nadomestilo za ločeno življenje
izključuje stroške za prevoz na delo in z dela.
IV
Ta sklep začne veljati naslednji dan po
tem, ko ga sprejme generalni državni pravobranilec. Sklep se objavi v Uradnem
listu Republike Slovenije.
Št. 81/97-2
Ljubljana, dne 21. maja 1997.
Generalni
državni pravobranilec
mag. Jože Gregorič l. r.