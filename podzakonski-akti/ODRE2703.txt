1. člen
Ministrica za izobraževanje, znanost in šport je sprejela
dopolnitve izobraževalnega programa srednjega strokovnega izobraževanja
Naravovarstveni tehnik v točki 3. posebnega dela programa – znanja izvajalcev,
sprejetega z Odredbo o sprejetju izobraževalnih programov poklicnega in
strokovnega izobraževanja (Uradni list RS, št. 13/20), ki jih je določil
Strokovni svet Republike Slovenije za poklicno in strokovno izobraževanje na
188. seji, dne 23. 9. 2021.
2. člen
(1) Dopolnitev izobraževalnega programa iz prejšnjega člena
Ministrstvo za izobraževanje, znanost in šport objavi na osrednjem spletnem
mestu državne uprave.
(2) Dopolnitev izobraževalnega programa iz prejšnjega
člena se začne izvajati s šolskim letom 2022/2023.
3. člen
Ta odredba začne veljati naslednji dan po objavi v Uradnem
listu Republike Slovenije.
Št. 0070-165/2021
Ljubljana, dne 8. oktobra 2021
EVA 2021-3330-0125
Prof. dr. Simona Kustec
ministrica
za izobraževanje, znanost in šport