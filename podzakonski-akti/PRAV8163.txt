1. člen
Na posameznih višjih sodiščih se določi naslednje število
pripravniških mest za sodniške pripravnike, ki jim izobraževanje zagotavlja
delodajalec in za volonterske pripravnike, in sicer na: 
-       
Višjem sodišču v Celju 44 mest, 
-       
Višjem sodišču v Kopru 50 mest, 
-       
Višjem sodišču v Ljubljani 200 mest, 
-       
Višjem sodišču v Mariboru 100 mest.
2. člen
V skupnem številu pripravniških mest za pripravnike, ki
opravljajo sodniško pripravništvo v okviru izobraževanja, ki ga zagotavlja
delodajalec, se določi število mest za usposabljanje državnotožilskih in
državnopravobranilskih pripravnikov, ki so že opravili izbirno usposabljanje,
in sicer: 
-       
na Višjem sodišču v Celju štiri mesta za usposabljanje državnotožilskih
pripravnikov, 
-       
na Višjem sodišču v Kopru štiri mesta za usposabljanje državnotožilskih
pripravnikov, 
-       
na Višjem sodišču v Ljubljani 28 mest za usposabljanje državnotožilskih
pripravnikov in tri mesta za usposabljanje državnopravobranilskih pripravnikov,
-       
na Višjem sodišču v Mariboru 16 mest za usposabljanje državnotožilskih
pripravnikov in eno mesto za usposabljanje državnopravobranilskih pripravnikov.
3. člen
Predsedniki višjih sodišč določijo, koliko pripravnikov od
skupnega števila pripravniških mest iz 1. člena tega pravilnika se bo
usposabljalo na posameznih okrožnih in okrajnih sodiščih z njihovega območja,
in zasedejo dodatna prosta mesta glede na povečanje njihovega števila v
tridesetih dneh po uveljavitvi tega pravilnika.
4. člen
Z dnem, ko začne veljati ta pravilnik, preneha veljati
Pravilnik o določitvi skupnega števila pripravniških mest na posameznih
sodiščih za sodniške pripravnike, ki jim izobraževanje zagotavlja delodajalec
in za volonterske pripravnike (Uradni list RS, št. 5/04 in 112/04).
5. člen
Ta pravilnik začne veljati 20. marca 2008.
Št. 604-35/2008/33
Ljubljana, dne 28. februarja 2008
EVA 2007-2011-0018
prof. dr. Lovro Šturm l.r. 
Minister 
za pravosodje