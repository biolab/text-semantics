1. člen
Ta tarifa določa višino primernega nadomestila (v nadaljnjem besedilu:
nadomestilo) za javno kabelsko misijo fonogramov oziroma načine za ugotavljanje
višine in odmero nadomestila.
Ta tarifa se ne uporablja, kolikor so sklenjeni skupni sporazumi
z reprezentativnimi združenji uporabnikov; v takih primerih se uporabljajo nadomestila,
dogovorjena v skupnih sporazumih.
2. člen
Definicije pojmov:
1.     
Komercialni fonogram –
fonogram, izdan v komercialne namene, za uporabo katerega je treba v skladu z
veljavno avtorsko zakonodajo plačevati nadomestilo;
2.     
Uporaba – uporaba
fonogramov v kabelski retransmisiji, v katero pa ne šteje poskusno oddajanje
novih programov v trajanju do enega meseca;
3.     
Program – kabelska
retransmisija z določenim imenom in na določenem kabelskem omrežju ali območju;
4.     
Poslušalci/gledalci na območju pokrivanja – število uporabniških kabelskih prokjučkov;
5.     
Mesečno nadomestilo –
letno nadomestilo za prenos pravic za uporabo komercialnih fonogramov za kabelsko
retransmisijo, porazdeljeno na plačevanje na 12 enakih mesečnih obrokov;
6.     
Letni prihodki – V
prihodkih, ki so podlaga za izračun nadomestila iz prvega in drugega odstavka
3. člena te tarife, se upoštevajo naslednji prihodki organizacije, po podatkih
za preteklo poslovno leto:
a)   
vsi bruto izkupički iz oglaševanja;
b)   
sponzorstva, donacije;
c)   
vloge oziroma prispevki in naročnine;
d)   
drugi prihodki, ki dotekajo organizaciji oziroma tretjim osebam, ki v
programih, ki jih prireja organizacija kot posrednik ali v lastnem imenu,
prodajajo reklamni oziroma oddajni čas ali se stranki zaračunajo kot bruto cene
(reklamni oziroma oddajni čas, obračunan po objavljenih reklamnih tarifah),
pred pribitkom DDV in oddajo oglasa;
e)   
pri kompenzacijskih in vzajemnih poslih se protistoritev pogodbenika ali
tretje osebe, ki trži reklamni oziroma oddajni čas, določa po objavljenih
reklamnih tarifah organizacije;
f)    
Ne glede na točke 6.a do e se pri določanju podlage za izračun
nadomestila ne upoštevajo izkupički iz off air prireditev, produkcije reklamnih
spotov, udeležbenih izkupičkov, odsvojitvenih izkupičkov iz investicijskih
prodaj, obrestnih izkupičkov in podobnega.
3. člen
Višina nadomestila za kabelsko retransmisijo fonogramov se
določa na sledeči način:
1.     
Izdajatelj radijskega (RA) programa, za prenos pravice za uporabo
komercialnih fonogramov v svojih programih za vsak posamezen program plačuje
nadomestilo v višini 4,5% letnih prihodkov organizacije. Nadomestilo
se plačuje mesečno.
2.     
Izdajatelj televizijskega (TV) programa, za prenos pravice za
uporabo komercialnih fonogramov v svojih programih za vsak posamezen program
plačuje nadomestilo v višini 0,75% letnih prihodkov
organizacije. Nadomestilo se plačuje mesečno.
3.     
Ne glede na določbo prve točke tega člena, organizacija za prenos
pravice za uporabo komercialnih fonogramov v svojih programih za vsak posamezen
program plačuje mesečno nadomestilo v višini 4 SIT za vsak uporabniški
kabelski priključek, vendar le v naslednjih primerih:
- 
če razmerja med organizacijo in Zavodom IPF ni mogoče urediti z uporabo
merila iz prvega odstavka tega člena (npr. prihodkov ni mogoče ugotoviti ali pa
so ti nerealni, ugotavljanje in izračun na tej podlagi bi bila preveč zahtevna
in nesorazmerna s stroški ugotavljanja);
- 
če je nadomestilo, izračunano na podlagi prihodkov organizacije, nižje
od nadomestila, ki se izračuna na podlagi števila uporabniških kabelskih
priključkov.
4. člen
Višina nadomestila iz prve točke 3. člena te tarife je določena
za 100% uporabo komercialnih fonogramov. Višina nadomestila se zniža glede na
dejansko uporabo komercialnih fonogramov v posameznem programu. Pri določanju
višine nadomestila se za vse organizacije, ki z Zavodom IPF ne sklenejo pogodbe
o prenosu pravic za uporabo fonogramov, upošteva znižanje iz prve točke 5. člena
te tarife.
5. člen
Višina nadomestila iz prve točke 3. člena se lahko sorazmerno
zmanjša za:
1.     
Fiksiranje deleža uporabe fonogramov iz repertoarja Zavoda IPF
a)   
Kolikor organizacija ne predloži dokazov o deležu uporabe komercialnih
fonogramov v svojih programih, se šteje, da znaša ta delež 70%;
b)    Organizacije, ki
v svojih programih uporabljajo manjši delež repertoarja Zavoda IPF, se po dejanski
uporabi preteklega leta delijo v plačilne razrede za tekoče leto:


Delež uporabe repertoarja Zavoda IPF

Fiksacija


65–56%
  

= 60%


55–47%

= 50%


46–36%

= 40%


35–23%

= 30%


22–11%

= 20%


10–01%

= 10%


c)    V delež
repertoarja Zavoda IPF se všteva tudi govorni program, ki je samo tiho podložen
s fonogrami, ki so del repertoarja Zavoda IPF. Ta ugodnost se vnese neposredno
v osnovno formulo tarife, dodatne ugodnosti in popusti se ne seštevajo, ampak
se sproti obračunavajo od večjih k manjšim.
2.     
V podporo dejavnosti radijskih in televizijskih programov, ki so
posebnega pomena za slovensko kulturo, lahko organizacija uveljavlja popust
v višini do 20%, v skladu z Zakonom o medijih. Organizacija mora ob podpisu
pogodbe priložiti odločbo pristojnega organa, da gre za program posebnega
pomena. O višini tega popusta odloča Svet Zavoda IPF, pri tem pa upošteva
zlasti:
- 
zgodovinski pomen fonoteke, s katero upravlja uporabnik;
- 
obstoj redkih ali nedostopnih posnetkov v tej fonoteki;
- 
število oddaj z živo glasbo.
3.     
Točnost programov
Organizacija lahko uveljavlja popust v višini do 3%, če
dostavlja Zavodu IPF točne podatke, ki so potrebni za izračun nadomestila in za
pravično delitev nadomestila med upravičence, pri čemer ima Zavod IPF pravico
občasno preverjati točnost posredovanih podatkov. Ta popust se ukine, če Zavod
IPF ugotovi večje netočnosti pri posredovanju podatkov.
4.     
Podatki, dostavljeni v obliki, ki jo predpiše Zavod IPF
Organizacija lahko uveljavlja popust v višini do 4%, če
dostavlja podatke v obliki, ki jo določi Zavod IPF.
6. člen
Organizaciji, ki z Zavodom IPF ne sklene pogodbe o prenosu
pravic za uporabo fonogramov v svojih programih in jih bo v svojih programih še
naprej uporabljala, bo Zavod IPF za uporabljene fonograme izstavljal račune na
podlagi te tarife in ob uporabi podatkov, potrebnih za odmero, ki jih pridobi
iz javno dostopnih virov.
7. člen
Pridobivanje podatkov
Organizacije morajo Zavodu IPF predložiti podatke, potrebne
za odmero nadomestila, in podatke o uporabljenih fonogramih v svojih programih.
Če predloženi podatki odstopajo od uradnih podatkov ali
dejanskega stanja ali če organizacija podatkov ne predloži, Zavod IPF odmeri
nadomestilo po podatkih, pridobljenih od organov in organizacij, pristojnih za
zbiranje teh podatkov. Za ugotavljanje podatkov o višini letnih prihodkov
organizacije, se lahko uporabijo tudi podatki o dohodkih, pridobljenih od naročnin
in subvencij za ta program in o trajanju predvajanja oglasov in najvišji
prodajni ceni za prodajo oglasnega prostora, ki ga program doseže na trgu,
zmanjšani za 20% agencijskega popusta.
Način, oblika in roki predložitve podatkov se uredijo s pogodbo,
prav tako pa tudi roki in način hrambe podatkov za odmero nadomestil in o
uporabljenih fonogramih.
8. člen
Ta tarifa se začne uporabljati 22. 6. 2005.
Ta tarifa se objavi v Uradnem listu Republike Slovenije.
Ljubljana, dne 22. junija
2005.
Predsednik
Sveta Zavoda IPF
Goran Lisica l. r.