1. člen
Avtorsko nadomestilo za uporabo avtorskih glasbenih del v
kinematografih znaša 1,4% bruto prihodka od prodaje vstopnic, brez DDV.
2. člen
Uporabnik z dovoljenjem Združenja SAZAS in plačilom avtorskega
nadomestila po tarifi pridobi pravico javne priobčitve glasbenih del iz
repertoarja Združenja SAZAS in sicer pred začetkom predstave, med predstavo
(filmska glasba oziroma glasba v filmu), med odmorom ali po predstavi, ter v
prostorih kot so hodniki do kino dvoran in toaletni prostori v sklopu kino
dvoran, do katerih ima obiskovalec dostop z nakupom kino vstopnice.
3. člen
Tarifa ne zajema kakršnih koli drugih predvajanj in izvajanj glasbe
v sklopu kinematografov ali na njihovem funkcionalnem zemljišču, kot so
koncerti, varietejske predstave, posebni večeri ter druge prireditve. Za
tovrstne prireditve se uporablja posebna tarifa.
4. člen
Ta tarifa velja, v kolikor Združenje SAZAS in uporabnik ne
skleneta posebnega sporazuma.
5. člen
Ta tarifa začne veljati z dnem objave v Uradnem listu RS.
Z dnem objave te tarife preneha
veljati tarifa za kinematografe, objavljena v Uradnem listu RS, št. 25/05.
Ljubljana, dne 27. julija 2006
Predsednik
Upravnega odbora
Združenja SAZAS
Matjaž Zupan l.r.