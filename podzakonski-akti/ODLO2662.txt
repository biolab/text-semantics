1. člen
(vsebina)
Ta odlok določa podrobnejše pogoje za dodelitev finančnega
nadomestila zaradi vpliva povečanja cen energentov v čebelarstvu (v nadaljnjem
besedilu: finančno nadomestilo).
2. člen
(pomen izrazov)
Izrazi, uporabljeni v tem odloku, pomenijo:
-       
primarna kmetijska proizvodnja je proizvodnja, kot je opredeljena v 5.
točki 2. člena Uredbe Komisije (EU) št. 702/2014 z dne 25. junija 2014 o
razglasitvi nekaterih vrst pomoči v kmetijskem in gozdarskem sektorju ter na
podeželju za združljive z notranjim trgom z uporabo členov 107 in 108 Pogodbe o
delovanju Evropske unije (UL L št. 193 z dne 1. 7. 2014, str. 1), zadnjič
spremenjene z Izvedbeno uredbo Komisije (EU) 2020/2008 z dne 8. decembra 2020 o
spremembi uredb (EU) št. 702/2014, (EU) št. 717/2014 in (EU) št. 1388/2014 v
zvezi z obdobjem njihove uporabe in drugimi ustreznimi prilagoditvami (UL L št.
414 z dne 9. 12. 2020, str. 15);
-       
enotno podjetje je podjetje v skladu z drugim odstavkom 2. člena Uredbe
Komisije (EU) št. 1408/2013 z dne 18. decembra 2013 o uporabi členov 107 in 108
Pogodbe o delovanju Evropske unije pri pomoči de minimis v kmetijskem
sektorju (UL L št. 352 z dne 24. 12. 2013, str. 9), zadnjič spremenjene z
Uredbo Komisije (EU) 2019/316 z dne 21. februarja 2019 o spremembi Uredbe (EU)
1408/2013 o uporabi členov 107 in 108 Pogodbe o delovanju Evropske unije pri
pomoči de minimis v kmetijskem sektorju (UL L št. 51 I z dne 22. 2.
2019, str. 1); (v nadaljnjem besedilu: Uredba 1408/2013/EU);
-       
čebelja družina je čebelja družina, kot je opredeljena v pravilniku, ki
ureja označevanje čebelnjakov in stojišč.
3. člen
(upravičenec)
Upravičenec do finančnega nadomestila iz tega odloka je v
skladu z zakonom, ki ureja ukrepe za omilitev posledic dviga cen energentov v
gospodarstvu in kmetijstvu, fizična ali pravna oseba, ki je vpisana v centralni
register čebelnjakov (v nadaljnjem besedilu: register čebelnjakov), v skladu s
predpisom, ki ureja register čebelnjakov, kot odgovorna oseba za vzrejo čebel
in je imela na dan 30. junija 2021 prijavljeno najmanj eno čebeljo družino.
4. člen
(podrobnejši pogoji za pridobitev finančnega nadomestila)
Upravičenec mora za pridobitev finančnega nadomestila
izpolnjevati pogoje iz zakona, ki ureja ukrepe za omilitev posledic dviga cen
energentov v gospodarstvu in kmetijstvu, in:
-       
je vpisan v register čebelnjakov na dan 5. marec 2022;
-       
glede prijavljenih čebeljih družin se upošteva zadnje sporočeno število
čebeljih družin v čebelnjakih, ki ga je upravičenec v skladu s pravilnikom, ki
ureja označevanje čebelnjakov in stojišč, sporočil od 30. oktobra 2020 do
vključno 30. junija 2021;
-       
na dan uveljavitve tega odloka ni v postopku zaradi insolventnosti po
določbah zakona, ki ureja finančno poslovanje, postopke zaradi insolventnosti
in prisilno prenehanje;
-       
na dan uveljavitve tega odloka ima poravnane zapadle davčne obveznosti
in druge denarne nedavčne obveznosti v skladu z zakonom, ki ureja finančno
upravo, v višini, ki presega 50 eurov, in
-       
za nakazilo dodeljenih sredstev ima odprt transakcijski račun v skladu z
zakonom, ki ureja kmetijstvo.
5. člen
(finančne določbe)
(1) Poleg pomoči po tem odloku se v zvezi z istimi
upravičenimi stroški istemu upravičencu ne sme dodeliti še državna pomoč, če bi
se zaradi seštevanja teh pomoči presegla intenzivnost pomoči, določena za posebne
okoliščine vsakega primera v pravnih aktih Evropske unije.
(2) Skupni znesek pomoči de minimis v primarni
kmetijski proizvodnji, ki se odobri in izplača upravičencu ali enotnemu
podjetju upravičenca, ne sme presegati zgornjih omejitev iz 3. člena Uredbe
1408/2013/EU. Ne glede na določbe drugega do petega odstavka tega člena se
pomoč ustrezno zniža, če bi bila z odobrenim finančnim nadomestilom presežena
omejitev iz tega odstavka.
(3) Če je upravičenec ali enotno podjetje upravičenca dejavno
v primarni kmetijski proizvodnji in je poleg tega dejavno v enem ali več
sektorjih ali opravlja dejavnosti, ki spadajo na področje uporabe Uredbe
Komisije (EU) št. 1407/2013 z dne 18. decembra 2013 o uporabi členov 107 in 108
Pogodbe o delovanju Evropske unije pri pomoči de minimis (UL L št. 352 z
dne 24. 12. 2013, str. 1), zadnjič spremenjene z Uredbo Komisije (EU) 2020/972
z dne 2. julija 2020 o spremembi Uredbe (EU) št. 1407/2013 v zvezi s
podaljšanjem njene veljavnosti in o spremembi Uredbe (EU) št. 651/2014 v zvezi
s podaljšanjem njene veljavnosti in ustreznimi prilagoditvami (UL L št. 215 z
dne 7. 7. 2020, str. 3), (v nadaljnjem besedilu: Uredba 1407/2013/EU), se pomoč
de minimis, dodeljena v skladu s tem odlokom, lahko kumulira s pomočjo de
minimis, dodeljeno sektorjem ali dejavnostim, ki spadajo na področje
uporabe Uredbe 1407/2013/EU, do zgornje meje, določene v Uredbi 1407/2013/EU,
če upravičenec z ločitvijo dejavnosti ali stroškov zagotovi, da za primarno
kmetijsko proizvodnjo ne prejema pomoči de minimis, dodeljene v skladu z
Uredbo 1407/2013/EU.
(4) Če je upravičenec ali enotno podjetje upravičenca dejavno
v primarni kmetijski proizvodnji in je poleg tega dejavno v sektorju ribištva
in akvakulture, se pomoč de minimis, dodeljena v skladu s tem odlokom,
lahko kumulira s pomočjo de minimis, dodeljeno sektorju ribištva in
akvakulture, do zgornje meje, določene v Uredbi Komisije (EU) št. 717/2014 z
dne 27. junija 2014 o uporabi členov 107 in 108 Pogodbe o delovanju Evropske
unije pri pomoči de minimis v sektorju ribištva in akvakulture (UL L št.
190 z dne 28. 6. 2014, str. 45), zadnjič spremenjeni z Izvedbeno uredbo
Komisije (EU) 2020/2008 z dne 8. decembra 2020 o spremembi uredb (EU) št.
702/2014, (EU) št. 717/2014 in (EU) št. 1388/2014 v zvezi z obdobjem njihove
uporabe in drugimi ustreznimi prilagoditvami (UL L št. 414 z dne 9. 12. 2020,
str. 15), (v nadaljnjem besedilu: Uredba 717/2014/EU), če upravičenec z
ločitvijo dejavnosti ali stroškov zagotovi, da za primarno kmetijsko
proizvodnjo ne prejema pomoči de minimis, dodeljene v skladu z Uredbo
717/2014/EU.
6. člen
(podrobnejši postopek za pridobitev finančnega nadomestila)
(1) Agencija Republike Slovenije za kmetijske trge in razvoj
podeželja (v nadaljnjem besedilu: agencija) upravičencem, ki izpolnjujejo
pogoje iz 4. člena tega odloka, v 30 dneh po uveljavitvi tega odloka na podlagi
podatkov iz uradnih evidenc izda informativno odločbo v skladu z zakonom, ki
ureja ukrepe za omilitev posledic dviga cen energentov v gospodarstvu in
kmetijstvu. V odločbi se navede, da gre za pomoč de minimis v primarni
kmetijski proizvodnji v skladu z Uredbo 1408/2013/EU, pri čemer navede njen
naslov in mesto objave v Uradnem listu Evropske unije.
(2) Podatke za odločanje iz prve in druge alineje 4. člena
tega odloka pridobi agencija najpozneje tretji dan od uveljavitve tega odloka
iz registra čebelnjakov, ki ga vodi Uprava Republike Slovenije za varno hrano,
veterinarstvo in varstvo rastlin.
7. člen
(preveritev pred odobritvijo pomoči in poročanje)
(1) Agencija pred odobritvijo finančnega nadomestila preveri
višino že dodeljene pomoči de minimis za posameznega upravičenca v
evidenci pomoči de minimis za kmetijstvo in ribištvo, ki jo vodi Ministrstvo
za kmetijstvo, gozdarstvo in prehrano (v nadaljnjem besedilu: ministrstvo), za
pomoč de minimis v drugih gospodarskih sektorjih pa v evidenci pomoči de
minimis, ki jo vodi Ministrstvo za finance.
(2) Za upravičence, ki so enotno podjetje, agencija pred
odobritvijo finančnega nadomestila preveri, ali že dodeljena pomoč de
minimis za vsa podjetja v okviru enotnega podjetja ne presega zgornjih
omejitev iz 3. člena Uredbe 1408/2013/EU.
(3) Agencija v 15 dneh po izplačilu finančnega nadomestila
posameznemu upravičencu poroča ministrstvu o dodeljenih pomočeh de minimis
na način, ki ga ministrstvo objavi na osrednjem spletnem mestu državne uprave
GOV.SI.
8. člen
(hramba dokumentacije)
Agencija vodi in hrani evidence z informacijami in dokazili o
dodeljenih finančnih nadomestilih iz tega odloka deset let od dneva dodelitve
zadnjega finančnega nadomestila po tem odloku.
KONČNA DOLOČBA
9. člen
(začetek veljavnosti)
Ta odlok začne veljati naslednji dan po objavi v Uradnem
listu Republike Slovenije.
Št. 00704-106/2022
Ljubljana, dne 9. marca 2022
EVA 2022-2330-0027
Vlada Republike Slovenije
Janez Janša
predsednik