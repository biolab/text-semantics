1. člen
S tem pravilnikom se sprejme gozdnogospodarski načrt
gozdnogospodarske enote Zali Log (2006–2015), št. 03-10/06 z dne 29. 8. 2006,
ki ga je za obdobje od 1. januarja 2006 do 31. decembra 2015 izdelal Zavod za
gozdove Slovenije, Območna enota Kranj.
2. člen
Gozdnogospodarska enota Zali Log, ki meri 7.266,01 ha, se
nahaja v Gozdnogospodarskem območju Kranj, v občinah Stran 6580 / Št. 46 / 29.
5. 2007 Uradni list Republike Slovenije Železniki in Gorenja vas - Poljane,
oziroma v katastrskih občinah Leskovica, Zali Log, Danje, Sorica in Davča.
3. člen
V gozdnogospodarski enoti Zali Log je s 1. januarjem 2006
ugotovljeno naslednje stanje gozdov:
a)    
lastništvo: 84,86% zasebnih gozdov v lasti fizičnih oseb, 2,94% državnih
gozdov, 0,13% občinskih gozdov in 12,08% zasebnih gozdov v lasti pravnih oseb;
b)    
površina: 5.860,75 ha, od katere je 5.506,48 ha večnamenskih gozdov,
129,84 ha gozdov s posebnim namenom, v katerih so gozdnogospodarski ukrepi
dovoljeni, in 224,43 ha varovalnih gozdov;
c)    
lesna zaloga: 377,5 m3/ha, od tega 234,4 m3/ha iglavcev
in 143,1 m3/ha listavcev;
d)    
tekoči letni prirastek: 7,29 m3/ha, od tega 4,78 m3/ha
iglavcev in 2,51 m3/ha listavcev.
4. člen
(1) V gozdnogospodarskem načrtu gozdnogospodarske enote Zali
Log (2006–2015) je ob upoštevanju usmeritev iz gozdnogospodarskega načrta
Gozdnogospodarskega območja Kranj, izdelanega za obdobje od 1. januarja 2001 do
31. decembra 2010, ugotovljenega stanja gozdov, analize preteklega
gospodarjenja, zakonitosti razvoja gozdov ter pridobljenih spoznanj pri
spremljanju razvoja gozdov v gozdnogospodarski enoti Zali Log določeno, da so
najbolj poudarjene funkcije gozdov, ki določajo način gospodarjenja z gozdom:
-       
proizvodne funkcije na površini 2.456,50 ha,
-       
ekološke funkcije na površini 875,37 ha ter
-       
socialne funkcije na površini 390,24 ha.
(2) Na podlagi funkcij gozdov in njihovega ovrednotenja so v
gozdnogospodarskem načrtu gozdnogospodarske enote Zali Log (2006–2015) določeni
cilji gospodarjenja z gozdom in gozdnim prostorom ter usmeritve za njihovo doseganje.
5. člen
(1) Na podlagi ciljev in usmeritev iz drugega odstavka prejšnjega
člena so v gozdnogospodarski enoti Zali Log za obdobje od 1. januarja 2006 do
31. decembra 2015 določeni naslednji ukrepi:
-       
najvišji možni posek v višini 291.256 m3, od tega 191.439 m3
iglavcev in 99.817 m3 listavcev,
-       
gojitvena dela, potrebna za ohranitev in razvoj gozdov, na površini
531,86 ha,
-       
nega mlajšega drogovnjaka na površini 187,96 ha,
-       
varstvena dela, potrebna za zaščito pred divjadjo, in sicer zaščita s
premazom na površini 114,52 ha, zaščita sadik gozdnega drevja s 13.700 tulci,
vzdrževanje 34.250 tulcev ter zaščita z ograjo v dolžini 700,00 m,
-       
varstvena dela, potrebna za zaščito pred žuželkami v obsegu 50 delovnih
dni,
-       
varstvena dela, potrebna za zaščito pred erozijo v obsegu 100 delovnih
dni,
-       
nega habitatov prosto živečih živali, in sicer vzdrževanje grmišč na
površini 6,00 ha, vzdrževanje travinj na površini 377,0 ha ter vzdrževanje
vodnih površin v obsegu 100 delovnih dni.
(2) V gozdnogospodarskem načrtu gozdnogospodarske enote Zali
Log (2006–2015) so določeni ukrepi in načini njihove izvedbe tudi na ravneh
gospodarskih razredov in odsekov.
6. člen
Pri izdelavi gozdnogojitvenih načrtov za posamezne ekosisteme
in njihove dele v gozdnogospodarski enoti Zali Log v obdobju od uveljavitve
tega pravilnika do 31. decembra 2015 se morajo upoštevati cilji, usmeritve in
ukrepi, določeni v gozdnogospodarskem načrtu gozdnogospodarske enote Zali Log
(2006–2015).
7. člen
Po en izvod gozdnogospodarskega načrta gozdnogospodarske enote
Zali Log (2006–2015) je na vpogled na sedežu Zavoda za gozdove Slovenije,
Območne enote Kranj, Cesta Staneta Žagarja 27b, Kranj, na sedežu Zavoda za gozdove
Slovenije, Krajevne enote Železniki, Trnje 7, Železniki, in na Ministrstvu za
kmetijstvo, gozdarstvo in prehrano, Dunajska 58, Ljubljana, kjer se hrani tudi
dokumentacija v zvezi s postopkom sprejemanja gozdnogospodarskega načrta gozdnogospodarske
enote Zali Log (2006–2015).
8. člen
Ta pravilnik začne veljati naslednji dan po objavi v Uradnem listu
Republike Slovenije.
Št. 322-01-03-9/01/16
Ljubljana, dne 7. maja 2007
EVA 2006-2311-0170
Iztok Jarc l.r.
Minister
za kmetijstvo, gozdarstvo in prehrano