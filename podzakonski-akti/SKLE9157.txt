1. člen
Banka Slovenije bo 16. januarja 2012 dala v prodajo in obtok
zbirateljske kovance, ki jih bo izdala Republika Slovenija ob Evropski
prestolnici kulture – Maribor 2012. Izdani bodo zlatniki z nominalno vrednostjo
100 eurov in srebrniki z nominalno vrednostjo 30 eurov. Znamenja zbirateljskih
kovancev so določena z Uredbo o obsegu izdaje, sestavinah, apoenih in glavnih
znamenjih zbirateljskih kovancev ob Evropski prestolnici kulture – Maribor 2012
(Uradni list RS, št. 59/11).
2. člen
Prodajna cena zlatnikov in srebrnikov bo višja od njihove
nominalne vrednosti in jo bo Banka Slovenije objavila na svoji spletni strani
preden bodo zbirateljski kovanci dani v prodajo in obtok.
3. člen
Ta sklep začne veljati naslednji dan po objavi v Uradnem
listu Republike Slovenije.
Št. GP-448/11
Ljubljana, dne 6. decembra 2011
Predsednik 
Sveta Banke Slovenije 
Marko Kranjec l.r.