1. člen
S tem odlokom se sprejme Program porabe sredstev Sklada za
podnebne spremembe v obdobju 2021–2023 (v nadaljnjem besedilu: Program), ki je
v Prilogi, ki je sestavni del tega odloka.
2. člen
(1) Ne glede na skupni znesek, določen v Programu za
posamezni ukrep, se lahko 20 % tega zneska v okviru istega ukrepa prenese in
prerazporedi v naslednja leta, ne da bi Vlada Republike Slovenije (v nadaljnjem
besedilu: vlada) sprejela spremembo Programa.
(2) Letni znesek ali del letnega zneska za izvedbo
posameznega ukrepa, ki se izvaja na podlagi veljavnih pogodb ali sporazumov,
sklenjenih na podlagi odlokov o Programu porabe sredstev Sklada za podnebne
spremembe, sprejetih v skladu z zakonom, ki ureja varstvo okolja, se lahko ne
glede na prejšnji odstavek na podlagi aneksa k pogodbi ali sporazumu prenese in
prerazporedi v naslednja leta z namenom izpolnitve obveznosti iz te pogodbe ali
sporazuma, ne da bi vlada sprejela spremembo Programa.
KONČNI DOLOČBI
3. člen
Z dnem uveljavitve tega odloka preneha veljati Odlok o
Programu porabe sredstev Sklada za podnebne spremembe v obdobju 2020–2023
(Uradni list RS, št. 14/20).
4. člen
Ta odlok začne veljati naslednji dan po objavi v Uradnem
listu Republike Slovenije.
Št. 00719-22/2021
Ljubljana, dne 24. junija 2021
EVA 2021-2550-0004
Vlada Republike Slovenije
mag. Matej Tonin
podpredsednik

Priloga:
Program porabe sredstev Sklada za podnebne spremembe v obdobju 2021–2023