I
S tem odlokom se ustanovi Svet za
elektronske komunikacije, imenujejo člani Sveta za elektronske komunikacije in
določi višina povračila stroškov in nagrade članom Sveta za elektronske komunikacije
za opravljeno delo.
II
Ustanovi se Svet za elektronske komunikacije
(v nadaljnjem besedilu: svet).
Svet je organ za spremljanje in svetovanje
pri usmerjanju trga telekomunikacij.
III.
Svet ima 11 članov, ki jih za dobo pet let
imenuje Državni zbor. Pri tem štiri člane imenuje izmed predstavnikov nevladnih
organizacij, ki delujejo na področju varstva interesov potrošnikov, od tega
vsaj enega predstavnika invalidskih organizacij in vsaj enega predstavnika
izobraževalnih institucij, preostalih sedem članov pa izmed različnih
strokovnjakov s področja elektronskih komunikacij.
Predsednika oziroma predsednico in
namestnika oziroma namestnico predsednika sveta imenujejo člani sveta izmed
sebe.
IV.
V Svet se imenujejo:
Na predlog nevladnih organizacij s področja
varstva interesov potrošnikov:
dr. Dušan CAF,
Tadej KOROŠEC,
Marko MIKULIN,
Benjamin ŽNIDARŠIČ.
Izmed različnih strokovnjakov s področja
elektronskih komunikacij:
mag. Matjaž JANŠA,
dr. Borka JERMAN BLAŽIČ,
Jasmin KUKAVICA,
Franc LENKO,
Rok MATJAŽ,
Ludvig SOTOŠEK,
Matic BITENC.
V
Način dela svet opredeli s poslovnikom, ki
ga sprejme na prvi seji.
VI
Za svoje delo imajo člani sveta pravico do
povračila stroškov in nagrade.
Za povračilo stroškov se uporabljajo
predpisi, ki urejajo te pravice za zaposlene v državnih organih v višini, ki jo
določa zakon o višini povračil stroškov v zvezi z delom in nekaterih drugih
osebnih prejemkov (Uradni list RS, št. 87/97, 9/98 in 48/01).
Mesečna nagrada, ki je sorazmerna obsegu
opravljenega dela, znaša za člane največ do 235,82 EUR, in se od 1. januarja
2008 usklajuje z letno stopnjo inflacije.
Za predsednika znaša mesečna nagrada največ
do trikratne, za namestnika predsednika pa do največ dvakratne višine
navedenega zneska. Kriteriji za višino nagrade se opredelijo s poslovnikom,
konkretno višino pa določi Svet.

Odlok o ustanovitvi Sveta za telekomunikacije
(Uradni list RS, št. 56/01)
vsebuje naslednjo prehodno in končno določbo:
»VII
Prvo sejo sveta skliče minister za
informacijsko družbo oziroma oseba, ki jo za sklic pooblasti, v roku 15 dni po
pričetku veljavnosti tega odloka.
Po preteku prvega mandata sveta, skliče
prvo sejo sveta v novi sestavi dotedanji predsednik sveta.
VIII
Ta odlok začne veljati naslednji dan po
objavi v Uradnem listu Republike Slovenije.«.

Odlok o spremembi odloka o ustanovitvi Sveta
za telekomunikacije (Uradni list RS, št. 39/02) vsebuje naslednjo končno določbo:
»II
Ta odlok začne veljati naslednji dan po
objavi v Uradnem listu Republike Slovenije.«.

Sklep o spremembi odloka o ustanovitvi Sveta
za telekomunikacije (Uradni list RS, št. 13/03) vsebuje naslednjo končno določbo:
»II
Ta sklep začne veljati naslednji dan po
objavi v Uradnem listu Republike Slovenije.«.

Odlok o spremembi Odloka o ustanovitvi Sveta
za telekomunikacije (Uradni list RS, št. 19/05) vsebuje naslednjo končno določbo:
»2
Ta odlok začne veljati naslednji dan po
objavi v Uradnem listu Republike Slovenije.«.

Odlok o spremembah Odloka o ustanovitvi Sveta
za elektronske komunikacije (Uradni list RS, št. 68/06) vsebuje naslednjo končno določbo:
»2.
Ta odlok začne veljati naslednji dan po
objavi v Uradnem listu Republike Slovenije.«.

Odlok o spremembi Odloka o ustanovitvi Sveta
za elektronske komunikacije (Uradni list RS, št. 100/07) vsebuje naslednjo končno določbo:
»2.
Ta odlok začne veljati naslednji dan po
objavi v Uradnem listu Republike Slovenije, uporablja pa se od 1. januarja 2008
dalje.«.

Odlok o spremembi Odloka o ustanovitvi Sveta
za elektronske komunikacije (Uradni list RS, št. 46/09) vsebuje naslednjo končno določbo:
»II.
Ta odlok začne veljati naslednji dan po
objavi v Uradnem listu Republike Slovenije.«.

Odlok o spremembi Odloka o ustanovitvi Sveta
za elektronske komunikacije (Uradni list RS, št. 27/10) vsebuje naslednjo končno določbo:
»II.
Ta odlok začne veljati naslednji dan po
objavi v Uradnem listu Republike Slovenije.«.

Odlok o spremembah Odloka o ustanovitvi Sveta
za elektronske komunikacije (Uradni list RS, št. 49/11) vsebuje naslednjo končno določbo:
»2.
Ta odlok začne veljati naslednji dan po
objavi v Uradnem listu Republike Slovenije.«.

Odlok o dopolnitvi Odloka o ustanovitvi Sveta
za elektronske komunikacije (Uradni list RS, št. 58/11) vsebuje naslednjo končno določbo:
»2.
Ta odlok začne veljati naslednji dan po
objavi v Uradnem listu Republike Slovenije.«.

Odlok o dopolnitvi Odloka o ustanovitvi Sveta
za elektronske komunikacije (Uradni list RS, št. 76/11) vsebuje naslednjo končno določbo:
»2.
Ta odlok začne veljati naslednji dan po
objavi v Uradnem listu Republike Slovenije.«.

Zakon o elektronskih komunikacijah – ZEKom-1
(Uradni list RS, št. 109/12) v zvezi s prenehanjem veljavnosti
odloka določa:
»256. člen
(prenehanje
veljavnosti)
(1) Z dnem uveljavitve tega zakona
prenehajo veljati naslednji podzakonski predpisi, izdani na podlagi Zakona o
elektronskih komunikacijah in Zakona o telekomunikacijah (Uradni list RS, št.
30/01 in 110/02 – ZGO-1): 
[…]
34.   Odlok
o ustanovitvi Sveta za elektronske komunikacije (Uradni list RS, št. 56/01,
39/02, 13/03, 19/05, 68/06, 100/07, 46/09 in 27/10),
[…]
(2) Podzakonski predpisi iz prejšnjega
odstavka se uporabljajo do izdaje podzakonskih predpisov na podlagi tega
zakona.«;
ter vsebuje naslednjo končno določbo:
»258. člen
(začetek
veljavnosti)
Ta zakon začne veljati petnajsti dan po
objavi v Uradnem listu Republike Slovenije.«.

Odlok o spremembi Odloka o ustanovitvi Sveta
za elektronske komunikacije (Uradni list RS, št. 52/13) vsebuje naslednjo končno določbo:
»2.
Ta odlok začne veljati naslednji dan po
objavi v Uradnem listu Republike Slovenije.«.

Odlok o spremembi Odloka o ustanovitvi Sveta
za elektronske komunikacije (Uradni list RS, št. 60/13) vsebuje naslednjo končno določbo:
»2.
Ta odlok začne veljati naslednji dan po
objavi v Uradnem listu Republike Slovenije.«.