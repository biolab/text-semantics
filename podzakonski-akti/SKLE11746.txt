1. člen
(vsebina sklepa)
(1) Ta sklep podrobneje določa vsebino poročil iz 571.
člena (Uradni list RS, št. 93/15, 9/19 in 102/20; v nadaljevanju: ZZavar-1),
zavezance, način in roke poročanja.
(2) Zavezanci za poročanje po tem sklepu so:
-       
zavarovalno zastopniška družba,
-       
zavarovalno posredniška družba,
-       
zastopnik dopolnilnih zavarovanj.
(3) V skladu s tretjim odstavkom 544. in tretjim odstavkom
549. člena ZZavar-1 se določbe, ki veljajo za zavarovalno zastopniško
družbo oziroma zavarovalno posredniško družbo uporabljajo tudi za samostojnega
podjetnika posameznika, ki kot gospodarsko dejavnost opravlja dejavnost
zavarovalnega zastopanje ali zavarovalnega posredovanja pri sklepanju
zavarovalnih pogodb, in za banko iz osmega odstavka 558. člena ZZavar-1 (v
nadaljnjem besedilu: banka).
2. člen
(vsebina poročanja)
(1) Zavezanci za poročanje obvestijo Agencijo za
zavarovalni nadzor o spremembi naslednjih podatkov ali listin:
-       
akta o ustanovitvi družbe;
-       
seznama oseb, ki imajo ali bodo imele ob vpisu družbe v sodni register
več kot 10% delež v kapitalu družbe, z navedbo višine deležev;
-       
seznama oseb, ki so tesno povezane z družbo;
-       
o vplivu deležev in tesnih povezav iz prejšnjih dveh alinej na možnost
izvajanja učinkovitega nadzora nad poslovanjem družbe;
-       
poslovodnih oseb zavarovalno zastopniške družbe ali zavarovalno
posredniške družbe ali samostojnega podjetnika posameznika, ki kot gospodarsko
dejavnost opravlja dejavnost zastopanja zavarovalnic ali posredovanja pri
sklepanju zavarovalnih pogodb (v nadaljnjem besedilu: samostojni podjetnik
posameznik) in o izpolnjevanju pogojev, ki so za te poslovodne osebe določeni v
tretjem odstavku 561. člena ZZavar-1;
-       
poslovodnih oseb pri zastopniku dopolnilnih zavarovanj iz četrtega
odstavka 558. člena (v nadaljnjem besedilu: zastopnik dopolnilnih zavarovanj)
in pri banki, ki so odgovorne za distribucijo zavarovalnih produktov;
-       
oseb, ki so pri zastopniku dopolnilnih zavarovanj in pri banki imenovane
za odgovorno osebo za izvajanje postopkov distribucije zavarovalnih produktov,
ter o izpolnjevanju pogojev, ki so za te osebe določeni v tretjem odstavku 561.
člena ZZavar-1.
(2) Zavarovalno posredniška družba Agenciji za
zavarovalni nadzor poroča tudi o:
-       
strukturi in obsegu posredniških poslov po zavarovalnicah, ki jih je v
posameznem poslovnem letu opravila za te zavarovalnice;
-       
izpolnjevanju obveznosti glede zavarovanja poklicne odgovornosti.
3. člen
(poročanje o spremembah akta o ustanovitvi)
Zavezanci za poročanje poročajo Agenciji za zavarovalni
nadzor o spremembah akta o ustanovitvi družbe (družbena pogodba, statut, …) na
način, da ji posredujejo kopijo spremenjenega akta o ustanovitvi.
4. člen
(poročanje o spremembah seznama oseb, ki imajo več kot 10%
delež v kapitalu družbe)
Zavezanci za poročanje poročajo Agenciji za zavarovalni
nadzor o spremembah seznama oseb, ki imajo več kot 10% delež v kapitalu družbe,
z navedbo višine deležev, na način, da ji posredujejo kopijo listine o
spremembi podatka, ki je vpisan v sodni ali poslovni register, ali izpis iz
delniške knjige družbe s pisnim pojasnilom o tem, da spremenjeni deleži ne bodo
preprečevali izvajanja učinkovitega nadzora nad poslovanjem družbe.
5. člen
(poročanje o spremembah seznama oseb, ki so tesno povezane z
družbo)
Zavezanci za poročanje poročajo Agenciji za zavarovalni
nadzor o spremembah seznama oseb, ki so tesno povezane z družbo na način, da ji
predložijo spremenjen seznam oseb, ki so tesno povezane z družbo s pisnim
pojasnilom o tem, da tesne povezave ne bodo preprečevale izvajanja učinkovitega
nadzora nad poslovanjem družbe.
6. člen
(poročanje o spremembah v zvezi z osebami iz 567.a člena
ZZavar-1)
(1) Zavarovalno zastopniške družbe in zavarovalno posredniške
družbe ter samostojni podjetniki posamezniki poročajo glede spremembe
poslovodnih oseb na način, da predložijo listino, ki dokazuje imenovanje nove
poslovodne osebe, ki je odgovorna za distribucijo zavarovalnih produktov ali
novih poslovodnih oseb, ki so odgovorne za distribucijo zavarovalnih produktov
in da za nove člane poslovodstva predložijo dokazila o tem, da:
1.     
je oseba uspešno opravila preizkus strokovnega znanja, potrebnega za
opravljanje poslov zavarovalnega zastopanja ali zavarovalnega posredovanja,
2.     
ima oseba najmanj trimesečne izkušnje s področja zavarovalnih poslov, ki
jih je pridobila na podlagi zaposlitve ali drugega pravnega razmerja z
zavarovalnico, zavarovalno zastopniško družbo, zavarovalno posredniško družbo,
zastopnikom dopolnilnih zavarovanj, samostojnim podjetnikom posameznikom ali
banko,
3.     
oseba obvlada slovenski jezik,
4.     
oseba v zadnjih petih letih ni bila pravnomočno in nepogojno obsojena za
kaznivo dejanje zoper premoženje, gospodarstvo ali pravni promet na kazen
zapora več kot treh mesecev,
5.     
nad osebo ni bil začet postopek osebnega stečaja,
6.     
osebi Agencija za zavarovalni nadzor ni odvzela dovoljenja za
opravljanje poslov zavarovalnega zastopanja ali zavarovalnega posredovanja pred
manj kot petimi leti iz kateregakoli razloga iz 1. do 11. točke osmega odstavka
561. člena ZZavar-1.
(2) Zastopniki dopolnilnih zavarovanj in banke poročajo
Agenciji za zavarovalni nadzor glede spremembe poslovodne osebe ali novih
poslovodnih oseb, odgovornih za distribucijo zavarovalnih produktov na način,
da predložijo listino, ki dokazuje imenovanje teh oseb.
(3) Zastopniki dopolnilnih zavarovanj in banke poročajo
Agenciji za zavarovalni nadzor glede sprememb oseb, ki so pri zastopniku
dopolnilnih zavarovanj oziroma pri banki imenovane za odgovorno osebo za
izvajanje postopkov distribucije zavarovalnih produktov na način, da predložijo
listino, ki dokazuje imenovanje nove osebe ali novih oseb, ki so imenovane za
odgovorno osebo za izvajanje postopkov distribucije zavarovalnih produktov, ter
da predložijo za te nove osebe dokazila, o tem, da:
1.     
je oseba uspešno opravila preizkus strokovnega znanja, potrebnega za
opravljanje poslov zavarovalnega zastopanja ali zavarovalnega posredovanja,
2.     
ima oseba najmanj trimesečne izkušnje s področja zavarovalnih poslov, ki
jih je pridobila na podlagi zaposlitve ali drugega pravnega razmerja z
zavarovalnico, zavarovalno zastopniško družbo, zavarovalno posredniško družbo,
zastopnikom dopolnilnih zavarovanj, samostojnim podjetnikom posameznikom ali
banko,
3.     
oseba obvlada slovenski jezik,
4.     
oseba v zadnjih petih letih ni bila pravnomočno in nepogojno obsojena za
kaznivo dejanje zoper premoženje, gospodarstvo ali pravni promet na kazen
zapora več kot treh mesecev,
5.     
nad osebo ni bil začet postopek osebnega stečaja,
6.     
Agencija za zavarovalni nadzor osebi ni odvzela dovoljenja za opravljanje
poslov zavarovalnega zastopanja ali zavarovalnega posredovanja pred manj kot
petimi leti iz kateregakoli razloga iz 1. do 11. točke osmega odstavka 561.
člena ZZavar-1.
(4) Ne glede na določbe prvega in drugega odstavka tega člena
zavarovalno zastopniškim družbam, zavarovalno posredniškim družbam in
samostojnim podjetnikom posameznikom za nove člane poslovodstva, zastopnikom
dopolnilnih zavarovanj in bankam pa za nove osebe, ki so imenovane za odgovorne
osebe za izvajanje postopkov distribucije zavarovalnih produktov, v primeru, da
je Agencija za zavarovalni nadzor tem osebam že izdala dovoljenje za
opravljanje poslov zavarovalnega zastopanja po 561. členu ZZavar-1 (v
nadaljnjem besedilu: dovoljenje), ni treba predložiti dokazil iz 1. do 3. točke
prvega oziroma drugega odstavka tega člena. V tem primeru osebe, naštete v
prejšnjem stavku, Agenciji za zavarovalni nadzor predložijo dokazila o izdaji
dovoljenja z navedbo številke, datuma ali kopije izdanega dovoljenja.
(5) Če pri poslovodni osebi zavarovalno zastopniške družbe,
zavarovalno posredniške družbe ali samostojnega podjetnika posameznika, in
osebi, ki je pri zastopniku dopolnilnih zavarovanj ali pri banki imenovana za
odgovorno osebo za izvajanje postopkov distribucije zavarovalnih produktov,
pride do spremembe katerega od spodnjih podatkov:
-       
da je bila pravnomočno in nepogojno obsojena za kaznivo dejanje zoper
premoženje, gospodarstvo ali pravni promet na kazen zapora več kot treh
mesecev,
-       
da je bil nad njo začet postopek osebnega stečaja,
-       
da ji je Agencija za zavarovalni nadzor odvzela dovoljenje za
opravljanje poslov zavarovalnega zastopanja ali zavarovalnega posredovanja iz
kateregakoli razloga iz 1. do 11. točke osmega odstavka 561. člena ZZavar-1,
o tem poroča
Agenciji za zavarovalni nadzor na način, da predloži listino, ki navedeno
spremembo izkazuje.
7. člen
(poročanje o posredniških poslih)
Zavarovalno posredniška družba poroča Agenciji za zavarovalni
nadzor o strukturi in obsegu posredniških poslov po zavarovalnicah, ki jih je v
posameznem poslovnem letu opravila za te zavarovalnice, na elektronski način,
na obrazcih POSRED-1 in POSRED-2, ki sta priloga in sestavni del tega sklepa,
najkasneje do zadnjega dne februarja posameznega leta za preteklo poslovno
leto.
8. člen
(poročanje o zavarovanju poklicne odgovornosti)
Zavarovalno posredniška družba poroča Agenciji za zavarovalni
nadzor o sklenitvi, spremembi, podaljšanju oziroma vsakokratnemu avtomatskemu
podaljšanju zavarovanja poklicne odgovornosti iz 568. člena ZZavar-1 na
način, da ji pošlje kopijo sklenjene, spremenjene, podaljšane oziroma
avtomatsko podaljšane zavarovalne pogodbe ali police.
9. člen
(roki za poročanje)
Zavezanci za poročanje poročajo Agenciji za zavarovalni
nadzor na podlagi 7. člena tega sklepa o strukturi in obsegu posredniških
poslov po zavarovalnicah najkasneje do zadnjega dne februarja posameznega leta
za preteklo poslovno leto ter v roku osmih dni od nastanka dogodka ali
spremembe za vse ostale obveznosti poročanja iz tega sklepa.

Priloga
1: Obrazec POSRED-1
Priloga
2: Obrazec POSRED-2

Sklep poročanju oseb, ki opravljajo dejavnost
zavarovalnega zastopanja in zavarovalnega posredovanja (Uradni list RS, št. 26/19) vsebuje naslednjo končno določbo:
»10. člen
(uveljavitev)
Z dnem uveljavitve tega sklepa preneha veljati Sklep o poročanju
oseb, ki opravljajo storitve zavarovalnega posredovanja (Uradni list RS,
št. 9/16).
Ta sklep začne veljati petnajsti dan po objavi v Uradnem
listu Republike Slovenije.«.

Sklep o spremembah in dopolnitvah Sklepa poročanju
oseb, ki opravljajo dejavnost zavarovalnega zastopanja in zavarovalnega
posredovanja (Uradni list RS, št. 13/21) vsebuje naslednjo končno določbo:
»4. člen
Ta sklep začne veljati petnajsti dan po objavi v Uradnem
listu Republike Slovenije.«.

Sklep
o spremembi in dopolnitvi Sklepa o poročanju oseb, ki opravljajo dejavnost
zavarovalnega zastopanja in zavarovalnega posredovanja (Uradni list RS, št. 80/21)
vsebuje naslednjo končno določbo:
»2. člen
Ta sklep začne veljati petnajsti dan po objavi v Uradnem
listu Republike Slovenije.«.