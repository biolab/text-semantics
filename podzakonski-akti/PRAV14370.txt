1. člen
(vsebina)
Ta pravilnik določa minimalne tehnične pogoje za zaščito
nizkonapetostnih omrežij in z njimi povezanih transformatorskih postaj pred:
-       
električnim udarom,
-       
tokovno preobremenitvijo,
-       
prenapetostjo.
2. člen
(področje uporabe)
(1) Ta pravilnik se uporablja za nizkonapetostna omrežja za
razdelitev električne energije z nazivno napetostjo do 1 kV in nazivno
frekvenco 50 Hz, vključno z razdelilnimi omaricami in priključnimi omaricami do
sponk zaščitnega elementa, ki je namenjen zaščiti električne inštalacije v
objektu (v nadaljnjem besedilu: nizkonapetostno omrežje) ter pripadajoče
transformatorske postaje s transformacijo srednje napetosti na nizko napetost
(v nadaljnjem besedilu: transformatorska postaja).
(2) Določbe tega pravilnika se uporabljajo tudi pri
vzdrževalnih delih v javno korist na področju energetske infrastrukture v
elektroenergetiki.
(3) Ta pravilnik se ne uporablja za transformatorske postaje
in nizkonapetostna omrežja:
-       
v podzemnih rudnikih,
-       
v elektrokemični industriji,
-       
na eksplozijsko ogroženih območjih,
-       
na ladjah in drugih plovilih,
-       
na letalih.
(4) Ta pravilnik se ne uporablja za električne vleke na
železnicah in za posebne namene, kot so naprave za napajanje elektrofiltrov in
podobno.
3. člen
(pomen izrazov)
(1) Izrazi, uporabljeni v tem pravilniku, pomenijo:
1.     
enopolni kratek stikje okvara, ki nastane zaradi povezave vodnika pod
napetostjo z zemljo ali padca izolacijske upornosti proti zemlji pod določeno
vrednost;
2.     
globalni ozemljitveni sistem je ekvivalentni ozemljitveni sistem, ki
nastane z medsebojno povezavo krajevnih (lokalnih) ozemljitvenih sistemov, in
zagotavlja, da zaradi majhne medsebojne razdalje teh ozemljitvenih sistemov ne
morejo nastopati nevarne napetosti dotika;
3.     
glavni NN vodje vod z največjim prerezom vodnikov, priključen neposredno
v transformatorsko postajo (v nadaljnjem besedilu: TP);
4.     
nizka napetost je izmenična napetost, ki ne presega 1 000 V (v
nadaljnjem besedilu: NN);
5.     
razdelilna omara je inštalacijski sklop, ki zagotavlja varnostno in
mehansko zaščito vgrajeni opremi, namenjeni razvodu, varovanju ali stikanju
različnih energetskih ali krmilnih tokokrogov;
6.     
obratovalna ozemljitev je ozemljitev točke ali točk v elektro-napajalnem
sistemu;
7.     
oprema razreda II je oprema, pri kateri zaščita pred električnim udarom
temelji na osnovni izolaciji ter dodatnih varnostnih ukrepih, kot na primer
dvojna ali ojačena izolacija, ki ne potrebuje zaščitne ozemljitve in ni odvisna
od pogojev inštalacije;
8.     
sistem TN je sistem, v katerem sta obratovalna in zaščitna ozemljitev
združeni;
9.     
srednja napetost (SN) je visoka napetost z nazivno vrednostjo do 35 kV;
10.  
zaščitna ozemljitev je ozemljitev točke ali točk v sistemu ali
inštalaciji ali opremi, ki je namenjena električni varnosti;
11.  
združena ozemljitev je ozemljitev, pri kateri so povezane funkcijske,
zaščitne in obratovalne ozemljitve.
(2) Drugi izrazi v tem pravilniku imajo enak pomen, kot so
določeni v predpisih, ki urejajo energetiko, zakonu, ki ureja graditev objektov
in standardih, navedenih v 4. členu tega pravilnika.
4. člen
(varnostne zahteve)
Šteje se, da so izpolnjene zahteve tega pravilnika, če je
zaščita nizkonapetostnih omrežij in pripadajočih transformatorskih postaj
izvedena skladno z določbami tega pravilnika in v skladu z veljavnimi standardi,
ki urejajo:
-       
elektroenergetske postroje za izmenične napetosti nad 1 kV razen v delu,
ki se nanaša na ozemljitveni sistem in preverjanje;
-       
ozemljitve elektroenergetskih postrojev, ki presegajo 1 kV izmenične
napetosti, razen poglavij, ki se nanašajo na preverjanje.
5. člen
(zaščita pred neposrednim dotikom)
(1) Vsi deli transformatorskih postaj in nizkonapetostnega
omrežja, ki so pod napetostjo, morajo biti zaščiteni pred neposrednim dotikom.
(2) Deli pod napetostjo na razdelilniku, v celici ali v
omarici morajo biti zaščiteni pred neposrednim dotikom s prečkami, mrežami,
vrati, pregradami ali postavljeni tako, da je preprečen nenamerni dotik.
(3) Na vratih omaric in dostopih v zaprta električna
obratovališča morajo biti napisi ali standardni znaki, ki opozarjajo na
nevarnost pred električnim udarom.
6. člen
(zaščita pred posrednim dotikom)
(1) Vsi prevodni deli transformatorske postaje in
nizkonapetostnega omrežja morajo biti povezani z ozemljitvenim vodom na
zaščitno ozemljitev.
(2) Zaščitni ukrep pred posrednim dotikom prevodnih delov
nizkonapetostne instalacije v transformatorski postaji se pri združeni
ozemljitvi izvede:
-       
po sistemu TN s samodejnim izklopom napajanja ter zaščitno ozemljitvijo
in izenačitvijo potencialov ali
-       
z uporabo opreme razreda II.
(3) Pripadajoči zaščitni element električne inštalacije
transformatorske postaje mora pri TN ozemljitvenem sistemu izklopiti tok
kratkega stika najpozneje v času 5 sekund. Če to ni mogoče, je treba izvesti
dodatno izenačevanje potenciala, tako da ni prekoračena dovoljena napetost
dotika.
(4) Pri ločeni zaščitni in obratovalni ozemljitvi ni
dovoljena uporaba sistema TN v nizkonapetostni inštalaciji transformatorske
postaje.
(5) Učinkovitost zaščitnih ukrepov se dokazuje z izračuni in
meritvami.
(6) Pripadajoči zaščitni elementi NN izvoda v
transformatorski postaji morajo pri TN ozemljitvenem sistemu izklopiti tok
enopolnega kratkega stika v času, ki ne sme biti daljši kot to dopušča termična
zmogljivost vodnikov. V primeru, kadar je zaradi velike dolžine NN voda
izklopni čas zaščitnega elementa v transformatorski postaji daljši, kot to
dopušča njegova termična zmogljivost, je treba vgraditi dodatne zaščitne
elemente. Tok enopolnega kratkega stika mora biti vsaj 2,5 krat večji od
naznačenega toka pripadajočega zaščitnega elementa.
7. člen
(dovoljena napetost dotika)
(1) Dovoljeno napetost dotika (UTp) določa
izklopni čas okvare (tiz) enopolnega kratkega stika okvarjenega
elementa srednje napetosti (daljnovoda, transformatorja ipd.) od vira
napajanja.
(2) Če je projektirana vrednost ozemljitvenega potenciala (UE)
je treba po izgradnji transformatorske
postaje izvesti meritve galvanskih povezav med prevodnimi deli transformatorske
postaje, ki niso pod napetostjo in ozemljitvenim sistemom, s katerimi preverimo
pravilno izvedbo povezav. Te meritve je treba izvesti tudi v primeru globalnega
ozemljitvenega sistema.
(3) Če je projektirana vrednost UE
je treba po izgradnji transformatorske
postaje izvesti meritve upornosti ozemljitvenega sistema, s katerimi se ugotovi
dejanska višina napetosti dotika (UT). Če je dejanska višina
napetosti dotika višja od dovoljene, ki je določena v standardu iz druge
alineje 4. člena tega pravilnika, je treba izvesti omilitvene ukrepe s katerimi
se zagotovi napetost dotika v dovoljeni višini.
(4) Če je projektirana vrednost UE
je treba po izgradnji transformatorske
postaje izvesti, poleg meritev upornosti ozemljitvenega sistema, še meritve
iznosa potenciala, stresne napetosti in dejanskih napetosti dotika (UT)
na izpostavljenih prevodnih delih objektov, na katere vpliva iznos potenciala
iz transformatorske postaje. Če je dejanska višina napetosti dotika višja od
dovoljene v skladu s prejšnjim členom, je treba izvesti omilitvene ukrepe s
katerimi se zagotovi napetost dotika v dovoljeni višini.
(5) Projekta ni dovoljeno izvesti, če je projektirana
vrednost
razen v primeru, da se izvedejo dodatni
ukrepi, določeni v standardu iz druge alineje 4. člena tega pravilnika.
8. člen
(meritve)
(1) Meritve ozemljitvene upornosti ozemljitvenega sistema
objekta, potrebne za izračun ozemljitvene napetosti pri enopolnem kratkem stiku
SN omrežja, se izvedejo z merilnikom ozemljitvene upornosti ali po UI metodi,
pri kateri med izvajanjem meritve ne sme biti presežena dovoljena napetost
dotika.
(2) Meritve, zahtevane v drugem, tretjem in četrtem odstavku
prejšnjega člena, je treba izvesti pregledati in izdelati oceno ustreznosti
pred začetkom obratovanja, nato pa najmanj na vsakih pet let.
(3) Ozemljitveno upornost strelovodne zaščite
transformatorske postaje je treba izmeriti, pregledati in izdelati oceno
ustreznosti pred začetkom obratovanja, nato pa najmanj vsakih pet let.
(4) Ozemljitveno upornost strelovodne zaščite
nizkonapetostnega omrežja je treba izmeriti, pregledati in izdelati oceno
ustreznosti pred začetkom obratovanja, nato pa vsakih deset let, pregled pa je
treba izvesti najmanj vsakih pet let.
(5) Kadar je ozemljitveni sistem objekta del globalnega
ozemljitvenega sistema, se meritve ozemljitvene upornosti ne izvajajo, ampak se
kontrolirajo galvanske povezave med globalnim ozemljitvenim sistemom in
prevodnimi deli objekta, ki niso pod napetostjo, ter strelovodno zaščito v
rokih kot je določeno v drugem in tretjem odstavku tega člena.
9. člen
(nadtokovna zaščita transformatorja)
(1) Transformator mora biti zaščiten pred preobremenitvijo in
kratkim stikom. Zaščitne naprave morajo zagotoviti izklop kratkega stika ali
preobremenitve v času, ki ne povzroči poškodbe transformatorja.
(2) Za zaščito transformatorja pred kratkim stikom in
zemeljskim kratkim stikom se uporabljajo varovalke ali stikalna naprava z
nadtokovno zaščito.
(3) Zaščita mora biti izbrana tako, da se transformator ne
izklopi pri dovoljenih preobremenitvah in kratkotrajnih tokovnih udarih (npr.
vklop).
(4) Transformatorji, ki obratujejo vzporedno z drugimi
transformatorji, morajo biti izbrani tako, da ne more priti do preobremenitve
enega transformatorja.
10. člen
(nadtokovna zaščita nizkonapetostnih vodov)
(1) Nizkonapetostno omrežje mora biti zaščiteno pred
preobremenitvijo in kratkim stikom. Zaščitne naprave morajo zagotoviti izklop
kratkega stika ali preobremenitve v času, ki ne povzroči poškodbe na
nizkonapetostnem omrežju. Napetost dotika mora biti v skladu s 7. členom tega
pravilnika.
(2) Za zaščito nizkonapetostnega omrežja pred trajno
preobremenitvijo s tokom in kratkostičnim tokom pri kratkem stiku se
uporabljajo varovalke ali stikalna naprava z nadtokovno zaščito.
(3) Zaščita mora biti izbrana tako, da se nizkonapetostni vod
ne izklopi pri dovoljeni preobremenitvi s tokom ali kratkotrajnim tokovnim
udarom.
(4) Zaščita mora biti na vseh izvodih v transformatorski
postaji.
11. člen
(zaščita pred stikalnimi in atmosferskimi prenapetostmi)
(1) Prenapetostni odvodniki na nizkonapetostni strani
transformatorske postaje morajo biti vgrajeni v neposredni bližini
transformatorja, na srednjenapetostni strani pa morajo biti vgrajeni, kadar je
transformatorska postaja priključena na nadzemni srednjenapetostni vod.
(2) Prenapetostne odvodnike se vgradi v vse razdelilne omare
podzemnih NN vodov. V nadzemnih NN vodih razdalje med točkami vgradnje
prenapetostnih odvodnikov ne smejo biti daljše od 500 m, na območjih z gostoto
udarov več kot 5 strel/km2/leto pa ne daljše od 300 m.
(3) Na vsak prehod nizkonapetostnega podzemnega voda v
nizkonapetostni nadzemni vod in obratno se vgradijo prenapetostni odvodniki.
(4) Nazivni odvodni tok prenapetostnih odvodnikov je treba
izbrati glede na izpostavljenost nizkonapetostnega omrežja atmosferskim
praznitvam, vendar ne manj kot 15 kA.
12. člen
(ozemljitve odvodnikov prenapetosti)
(1) Prenapetostni odvodniki transformatorske postaje se
priključijo na ozemljitveni sistem transformatorske postaje.
(2) Prenapetostni odvodniki nizkonapetostnega omrežja morajo
biti ozemljeni po najkrajši poti. Zahtevi za ozemljitev je zadoščeno, če je
izvedena kot dvokrako žarkasto ozemljilo pod kotom najmanj 60° z dolžino krakov
najmanj 10 m, ki sta zakopana v globini od 0,5 m do 0,8 m. Na ozemljitev mora
biti priključen nevtralni vodnik nizkonapetostnega omrežja.
(3) Ne glede na prvi in drugi odstavek tega člena je lahko
ozemljilo in ozemljitev izvedena tudi na drugačen način, pod pogojem, da
zagotavlja enake pogoje za delovanje prenapetostnih odvodnikov. Skladnost z
zahtevo se dokazuje z rezultati opravljenih meritev.
13. člen
(strelovodi)
(1) Transformatorske postaje morajo imeti strelovodno zaščito
izvedeno skladno s predpisi, ki urejajo zaščito stavb pred delovanjem strele.
(2) Ne glede na prejšnji odstavek strelovodna zaščita ni
potrebna za izvedbe TP, katerih dimenzije ne presegajo dolžine 5 m, širine 4 m
in višine 5 m v urbanih območjih z gostoto udarov strel do 5 strel/km2/leto.
KONČNI DOLOČBI
14. člen
(prenehanje veljavnosti)
Z dnem uveljavitve tega pravilnika preneha veljati Pravilnik
o zaščiti nizkonapetostnih omrežij in pripadajočih transformatorskih postaj
(Uradni list RS, št. 90/15).
15. člen
(začetek veljavnosti)
Ta pravilnik začne veljati petnajsti dan po objavi v Uradnem
listu Republike Slovenije.
Št. 007-448/2021
Ljubljana, dne 28. oktobra 2021
EVA 2021-2430-0092
Jernej Vrtovec
minister
za infrastrukturo