1. člen
S to uredbo se določi ureditveno območje meddržavnega mejnega
prehoda Meje (v nadaljnjem besedilu: mejni prehod) na podlagi Elaborata za
ugotavljanje javne koristi za meddržavni mejni prehod Meje, ki ga je izdelal Projekt,
d.d., Nova Gorica, pod št. 7426, 21. oktobra 2003, in je na vpogled na Servisu
skupnih služb Vlade Republike Slovenije, Gregorčičeva 27a, 1000 Ljubljana.
2. člen
Ureditveno območje mejnega prehoda za cestni potniški promet
obsega namestitev upravne zgradbe (tipski montažni pritlični objekt) z
nadstrešnico nad celotnim voziščem v dolžini upravne stavbe, gradnjo parkirnih
prostorov ter spremljajoče komunalne infrastrukture in rekonstrukcijo ceste.
Gradnja meddržavnega mejnega prehoda Meje in rekonstrukcija obeh faz ceste je
predvidena na parc. št. 127, 211/1, 9/1, 9/2, 5, 6/2, 7, 6/1, 8/1, 2/6, vse
k.o. Meje, in zemljišču parc. št. 211/2, k.o. Meje, v celoti. Plato z objektom
in nadstrešnico se uredi na delih zemljišč parc. št. 127, 211/1, 9/1, 9/2 in
211/2, vse k.o. Meje. Zaradi specifične situacije zajema projekt tudi
rekonstrukcijo ceste R3-692 na odseku približno 145 m in izgradnjo lokalne
ceste 6223 v dolžini približno 85 m. Rekonstrukcija ceste in gradnja objekta
bosta potekala tik ob meji s Hrvaško na odseku dolžine približno 145 m. 
V ureditveno območje so vključene tudi komunalno energetske
naprave za nemoteno delovanje. 
Kompleks ni komunalno urejen in je potrebno predvideti na
platoju prostor za triprekatno greznico, požarni bazen, potrebno je pripeljati
do vodomernega jaška vodo iz neposrednega vodnega omrežja. 
Objekt mora biti priključen na telefonsko in električno
omrežje (parc. št. 211/1 in 211/2, vse k.o. Meje. 
Meja ureditvenega območja je prikazana v elaboratu iz 1.
člena te uredbe in je razvidna iz situacije ureditve v M 1:500, ki je sestavni
del te uredbe.
3. člen
Urbanistična podlaga za določitev ureditvenega območja
mejnega prehoda so prostorske sestavine Družbenega plana Občine Ptuj za obdobje
1986–1990 (Uradni vestnik občin Ormož in Ptuj, št. 25/86, 28/86, 12/87, 28/90,
32/90, 25/91, 12/93 in 16/94) ter odloka o spremembah in dopolnitvah
prostorskih sestavin dolgoročnega plana Občine Ptuj za obdobje 1986–2000 in
srednjeročnega družbenega plana Občine Ptuj za obdobje 1986-1990 za območje
Občine Gorišnica, (Uradni list RS, št. 40/01 in 109/02).
4. člen
Območje mejnega prehoda obsega zemljišča, ki so namenjena za
gradnjo naslednjih objektov in naslednjih ureditev: upravno zgradbo,
nadstrešnico, plato s parkiriščem, rekonstrukcijo ceste. Celotno obravnavano
ureditveno območje meri približno 2179 m2. Od tega zajema območje platoja z
upravno zgradbo in nadstrešnico 537,5 m2, ki je locirano delno na parc. št.
127, 211/1, 9/1, 9/2 in 211/2, vse k.o. Meje. 
Vse ostalo obravnavano območje zajema rekonstrukcijo ceste
R3-692 in izgradnjo nove lokalne ceste 6223. V ureditev območja so vključene
tudi komunalno energetske naprave za nemoteno delovanje.
5. člen
Šteje se, da je za namene gradnje mejnega prehoda na
ureditvenem območju iz 2. člena te uredbe izkazana javna korist.
6. člen
Z dnem uveljavitve te uredbe lahko pooblaščeni investitor
začne s pripravljalnimi deli na območju mejnega prehoda.
7. člen
Ta uredba začne veljati naslednji dan po objavi v Uradnem
listu Republike Slovenije.
Št. 280-14/2002-25
Ljubljana, dne 30. oktobra 2003.
EVA 2003-1520-0017
Vlada Republike Slovenije
mag. Anton Rop l. r. 
Predsednik

Priloga:
Situacija ureditve M 1:500