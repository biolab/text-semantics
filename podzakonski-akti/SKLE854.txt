1.     
Banka Slovenije bo prodajala priložnostne kovance, izdane na podlagi
zakona o izdaji priložnostnih kovancev ob prvi obletnici plebiscita o
samostojnosti in neodvisnosti Republike Slovenije (Uradni list RS, št. 30/91-I)
neposredno in preko bank in drugih specializiranih organizacij. 
Banka Slovenije sme prodajo iz prvega odstavka te točke
opravljati tudi preko bank in specializiranih organizacij v tujini. 
2.     
Priložnostne kovance iz 1. točke tega sklepa bo Banka Slovenije dala v
prodajo 23. decembra 1991. 
3.     
Ta sklep začne veljati naslednji dan po objavi v Uradnem listu Republike
Slovenije.
Št. 05-557/91
Ljubljana, dne 20. decembra 1991.
Predsednik 
Sveta Banke Slovenije 
Guverner 
dr. France Arhar l. r.