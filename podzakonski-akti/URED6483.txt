1. člen
(vsebina)
Ta uredba določa podrobnejše pogoje glede pogodbenih razmerij
v sektorju mleka in mlečnih izdelkov za izvajanje Uredbe (EU) št. 1308/2013
Evropskega parlamenta in Sveta z dne 17. decembra 2013 o vzpostavitvi skupne
ureditve trgov kmetijskih proizvodov in razveljavitvi uredb Sveta (EGS) št.
922/72, (EGS) št. 234/79, (ES) št. 1037/2001 in (ES) št. 1234/2007 (UL L št.
347 z dne 20. 12. 2013, str. 671), zadnjič spremenjene z Uredbo (EU) št. 1310/2013
Evropskega parlamenta in Sveta z dne 17. decembra 2013 o določitvi nekaterih
prehodnih določb glede podpore za razvoj podeželja iz Evropskega kmetijskega
sklada za razvoj podeželja (EKSRP), o spremembi Uredbe (EU) št. 1305/2013
Evropskega parlamenta in Sveta glede sredstev in njihove razdelitve za leto
2014 in o spremembi Uredbe Sveta (ES) št. 73/2009 in uredb (EU) št. 1307/2013,
(EU) št. 1306/2013 in (EU) št. 1308/2013 Evropskega parlamenta in Sveta v zvezi
z njihovo uporabo v letu 2014 (UL L št. 347 z dne 20. 12. 2013, str. 865), (v
nadaljnjem besedilu: Uredba 1308/2013/EU).
2. člen
(obvezne sestavine pogodbe)
Pogodbe, katerih predmet je odkup surovega mleka, namenjenega
predelavi, morajo vsebovati obvezne sestavine, določene v drugem odstavku 148.
člena Uredbe 1308/2013/EU.
3. člen
(čas trajanja pogodb)
Pogodbe med proizvajalcem mleka in prvim odkupovalcem mleka,
katerih predmet je odkup surovega mleka, morajo biti sklenjene za najmanj 12
mesecev.
4. člen
(prehodna določba)
Pogodbe med proizvajalcem mleka in prvim odkupovalcem mleka,
katerih predmet je odkup surovega mleka in so bile sklenjene pred uveljavitvijo
te uredbe, se do izteka njihove veljavnosti štejejo za pogodbe, sklenjene po
tej uredbi, če izpolnjujejo pogoje iz 2. člena te uredbe.
5. člen
(začetek veljavnosti)
Ta uredba začne veljati 1. januarja 2015.
Št. 00715-5/2014
Ljubljana, dne 13. novembra 2014
EVA 2013-2330-0095
Vlada Republike Slovenije
dr. Miroslav Cerar l.r.
Predsednik