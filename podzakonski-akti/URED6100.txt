I. SPLOŠNO
1. člen
(vsebina)
Ta uredba v skladu z Direktivo Evropskega
parlamenta in Sveta 98/70/ES z dne 13. oktobra 1998 o kakovosti motornega
bencina in dizelskega goriva ter spremembi Direktive 93/12/EGS (UL L št. 350 z
dne 28. 12. 1998, str. 58), zadnjič spremenjeno z Direktivo Komisije
2011/63/EU z dne 1. junija 2011 o spremembi Direktive 98/70/ES Evropskega
parlamenta in Sveta o kakovosti motornega bencina in dizelskega goriva zaradi
njene prilagoditve tehničnemu napredku (UL L št. 147 z dne 2. 6. 2011,
str. 15), in Direktivo 2009/28/ES Evropskega parlamenta in Sveta z dne
23. aprila 2009 o spodbujanju uporabe energije in poznejši razveljavitvi
direktiv 2001/77/ES in 2003/30/ES (UL L št. 140 z dne 5. 6. 2009, str. 16;
v nadaljnjem besedilu: Direktiva 2009/28/ES) določa:
-      
obveznost zmanjševanja emisij toplogrednih plinov v življenjskem ciklu
goriv, ki se uporabljajo v prometu;
-      
trajnostna merila za biogoriva;
-      
preverjanje izpolnjevanja trajnostnih meril za biogoriva in izdajo
spremnih potrdil;
-      
uporabo sistema masne bilance surovin ali biogoriv z različnimi
trajnostnimi merili pri skupni dobavi;
-      
metodologijo izračuna in prihranek emisij toplogrednih plinov v
življenjskem ciklu biogoriv, ki se uporabljajo v prometu.
2. člen
(namen in uporaba)
(1) Namen te uredbe je zmanjšanje
emisij toplogrednih plinov v življenjskem ciklu goriv v prometu.
(2) Namen te uredbe je
ugotavljanje izpolnjevanja trajnostnih meril za biogoriva.
(3) Biogoriva, ki ne izpolnjujejo
trajnostnih meril po tej uredbi, se ne upoštevajo za doseganje namena iz prvega
odstavka tega člena.
3. člen
(izrazi)
Izrazi, uporabljeni v tej uredbi, imajo
naslednji pomen:
1.    
biogorivo je tekoče biogorivo za energetske namene in pogonsko
biogorivo;
2.    
biomasa so biološko razgradljivi deli proizvodov, odpadkov in ostanki
biološkega izvora iz kmetijstva (vključno s snovmi rastlinskega in živalskega
izvora), gozdarstva in z njima povezanih proizvodnih dejavnosti, vključno z
ribištvom in ribogojstvom, ter biološko razgradljivi deli industrijskih in
komunalnih odpadkov;
3.    
dejanska vrednost je emisija toplogrednih plinov v življenjskem ciklu
biogoriva, ki upošteva prihranek emisij toplogrednih plinov med nekaterimi ali
vsemi stopnjami postopka proizvodnje biogoriva in se izračuna v skladu s
prilogo 1, ki je sestavni del te uredbe;
4.    
dobavitelj električne energije je pravna oseba ali samostojni podjetnik
posameznik, ki dobavlja električno energijo končnim uporabnikom v prometu. Za
namen te uredbe se upošteva, da lahko tudi dobavitelj goriv dobavlja električno
energijo končnim uporabnikom v prometu;
5.    
dobavitelj goriv je pravna oseba ali samostojni podjetnik posameznik, ki
uvaža goriva ali biogoriva iz držav izven Evropske unije oziroma pridobiva
goriva ali biogoriva v državah članicah Evropske unije ter proizvajalec
biogoriv, ki sam proizvaja biogoriva v Republiki Sloveniji, ter je po zakonu,
ki ureja trošarino, trošarinski zavezanec;
6.    
dobavitelj surovin je pravna oseba ali samostojni podjetnik posameznik,
ki sam prideluje surovine za biogoriva oziroma pridobiva ali dobavlja surovine
za biogoriva v državah članicah Evropske unije ali uvaža surovine iz držav
izven Evropske unije. Za dobavitelja surovin se šteje tudi posameznik, ki se
ukvarja s kmetijsko dejavnostjo;
7.    
emisije toplogrednih plinov so vse neto emisije CO2, CH4
in N2O, za katere se lahko določi, da izvirajo iz biogoriva, goriva
(vključno z vsemi primesmi) ali dobavljene energije;
8.    
emisije toplogrednih plinov na enoto energije so skupna masa emisij
toplogrednih plinov, povezanih z biogorivom, gorivom ali dobavljeno energijo,
ekvivalentno CO2, deljena s skupno vsebnostjo energije
biogoriva, goriva ali dobavljene energije (za gorivo, izraženo kot njegova
nizka kurilna vrednost);
9.    
gorivo je katero koli tekoče ali plinasto, ki je fosilnega izvora;
10.  izvajalec
monitoringa je pravna oseba ali samostojni podjetnik posameznik, ki na podlagi
zakona, ki ureja varstvo okolja, in predpisa, ki ureja preverjanje trajnostnih
meril za biogoriva, pridobi pooblastilo ministrstva, pristojnega za okolje, za
izvajanje monitoringa;
11.  neodvisni
revizor je pravna ali fizična oseba, ki preverja trajnostna merila za biogoriva
v okviru prostovoljnega državnega ali mednarodnega sistema in ga potrdi
Evropska komisija skladno s Sporočilom Komisije o prostovoljnih sistemih in
privzetih vrednostih v trajnostnem sistemu EU za pogonska biogoriva in tekoča
biogoriva (UL C št. 160 z dne 19. 6. 2010, str. 1);
12.  pogonsko
biogorivo je tekoče ali plinasto biogorivo, namenjeno uporabi v prometu, ki je
proizvedeno iz biomase;
13.  privzeta
vrednost je vrednost, izračunana na podlagi tipične vrednosti z uporabo vnaprej
določenih dejavnikov in se lahko pod pogoji, določenimi v tej uredbi, uporablja
namesto dejanske vrednosti;
14.  promet
obsega vsa cestna vozila in necestno mobilno mehanizacijo, vključno s tirnimi
vozili, plovili za celinske plovne poti in plovili za rekreacijo, ko niso na
morju, ter kmetijskimi in gozdarskimi traktorji. Zračna vozila in plovila se za
namen te uredbe ne upoštevajo;
15.  proizvajalec
biogoriv je pravna oseba ali samostojni podjetnik posameznik, ki s fizikalnim
ali kemičnim postopkom pretvarja biomaso v biogoriva. Za proizvajalca biogoriv
se lahko šteje tudi dobavitelj surovin, če sam proizvaja biogoriva v Republiki
Sloveniji;
16.  prostovoljni
državni ali mednarodni sistemi so sistemi za merjenje prihranka emisij
toplogrednih plinov, ki poleg trajnostnih meril upoštevajo tudi bistvene
okoljske in socialne vidike za spodbujanje trajnostne proizvodnje biogoriv v
državah članicah Evropske unije in zunaj nje. Uporaba prostovoljnih državnih
ali mednarodnih sistemov omogoča proizvajalcu biogoriv, da mu ni treba
zagotavljati poročanja o vsebinah, ki jih ti sistemi pokrivajo. V ta namen
morajo biti takšni sistemi odobreni s strani Evropske komisije;
17.  spremno
potrdilo je dokument, ki spremlja pošiljko biogoriv in s katerim se dokazuje,
da so za to pošiljko biogoriv izpolnjena vsa trajnostna merila;
18.  tekoče
biogorivo za energetske namene je tekoče biogorivo, ki se uporablja za
energetske namene, vključno s proizvodnjo električne energije ter energije za
ogrevanje in hlajenje in ki je proizvedeno iz biomase. Tekoče biogorivo za
energetske namene ne vključuje pogonskega biogoriva, ki je namenjeno uporabi v
prometu;
19.  tipična
vrednost je ocena reprezentativnega prihranka emisij toplogrednih plinov med
pridobivanjem biogoriva;
20.  življenjski
cikel biogoriva zajema vse emisije toplogrednih plinov, ki se sproščajo v
celotnem procesu pridelave surovine za biogoriva (vključno s spremembo rabe
tal), pri fizikalnem ali kemičnem postopku pretvarjanja biomase v biogoriva,
prevozu, distribuciji in na kraju zgorevanja ne glede na kraj nastanka ali
zgorevanja;
21.  življenjski
cikel goriva zajema vse emisije toplogrednih plinov, ki se sproščajo pri
pridobivanju, predelavi, prevozu, distribuciji in na kraju zgorevanja, ne glede
na kraj nastanka ali zgorevanja.
II. EMISIJE TOPLOGREDNIH PLINOV V PROMETU
4. člen
(zmanjšanje emisij toplogrednih plinov v
prometu)
(1) Cilj te uredbe je do
31. decembra 2020 zmanjšati emisije toplogrednih plinov do 10 % glede na
povprečno raven toplogrednih plinov v življenjskem ciklu goriv na enoto
energije, ki se je uporabila v prometu v letu 2010 na ozemlju Evropske unije (v
nadaljnjem besedilu: izhodiščne emisije toplogrednih plinov). Izhodiščne emisije
toplogrednih plinov se izračunajo v skladu z metodologijo, ki jo sprejme in v
Uradnem listu Evropske unije objavi Evropska komisija.
(2) Dobavitelji goriv morajo glede na
izhodiščne emisije toplogrednih plinov iz prejšnjega odstavka postopoma
zmanjšati emisije toplogrednih plinov v življenjskem ciklu goriva na enoto
energije iz goriva, ki se uporablja v prometu, in sicer:
1.    
do 31. decembra 2014 za vsaj 2 %;
2.    
do 31. decembra 2017 za vsaj 4 %;
3.    
do 31. decembra 2020 za vsaj 6 %.
(3) Dobavitelj goriv doseže zmanjšanje
emisij iz prejšnjega odstavka z dajanjem na trg biogoriv, ki izpolnjujejo
trajnostna merila določena s to uredbo.
(4) Ne glede na drugi odstavek tega
člena lahko dobavitelj goriv ali dobavitelj električne energije k cilju iz
prvega odstavka tega člena prispeva tudi z 2 % zmanjšanjem emisij toplogrednih
plinov z eno ali obema od naslednjih metod:
1.    
z uporabo električne energije skladno s 5. členom te uredbe;
2.    
z uporabo katere koli tehnologije (vključno z zajemanjem in
shranjevanjem ogljika), ki lahko skladno s 6. členom te uredbe zmanjša
emisije toplogrednih plinov v življenjskem ciklu na enoto energije iz
dobavljenega goriva ali ostalih vrst energije.
(5) Ne glede na drugi in četrti
odstavek tega člena lahko dobavitelj goriv ali dobavitelj električne energije k
cilju iz prvega odstavka tega člena prispeva tudi z 2 % zmanjšanjem emisij
toplogrednih plinov z uporabo kreditov, pridobljenih v okviru mehanizma
čistega razvoja iz Kjotskega protokola, in sicer pod pogoji, ki vzpostavljajo
sistem za trgovanje s pravicami do emisij toplogrednih plinov v Evropski
uniji, za zmanjšanje v sektorju dobave goriva.
(6) Dobavitelj goriv ali dobavitelj
električne energije, ki zmanjša emisije toplogrednih plinov z uporabo
kreditov v okviru mehanizma čistega razvoja iz Kjotskega protokola iz
prejšnjega odstavka, mora emisijske kupone predati upravljavcu registra
emisijskih kuponov v Republiki Sloveniji v razveljavitev.
5. člen
(uporaba električne energije v prometu)
Prihranek emisij toplogrednih plinov zaradi
uporabe električne energije v prometu se za namen iz 1. točke četrtega odstavka
prejšnjega člena upošteva samo v primeru, ko dobavitelj goriv ali
dobavitelj električne energije dokaže merjenje in evidentiranje dobavljene
električne energije, ki je bila dana na trg za pogon električnih vozil in
električne necestne mobilne mehanizacije, vključno s tirnimi vozili, plovili za
celinske plovne poti in plovili za rekreacijo, ko niso na morju, ter
kmetijskimi in gozdarskimi traktorji.
6. člen
(uporaba novih tehnologij)
Prihranek emisij toplogrednih plinov zaradi
uporabe novih tehnologij, vključno z zajemanjem in shranjevanjem ogljika iz
2. točke četrtega odstavka 4. člena te uredbe, se upošteva samo v primeru,
ko dobavitelj goriv ali dobavitelj električne energije dokaže, da je proizvajalec
goriv ali proizvajalec električne energije, ki je dobavitelju goriv ali
dobavitelju električne energije neposredno ali s posredniki dobavil gorivo ali
električno energijo, zmanjšal emisije toplogrednih plinov v življenjskem ciklu
goriva iz dobavljenega goriva ali električne energije.
III. TRAJNOSTNA MERILA
7. člen
(trajnostna merila za biogoriva)
(1) K zmanjševanju emisij toplogrednih
plinov iz prvega odstavka 2. člena te uredbe se štejejo le tista biogoriva, ki
so pridobljena v skladu s trajnostnimi merili iz 8., 9., 10., 11. in 12. člena
te uredbe ne glede na državo izvora surovine, iz katere je izdelano biogorivo.
(2) Ne glede na prejšnji odstavek se
lahko za biogoriva, pridobljena iz odpadkov in ostankov, razen ostankov iz
kmetijstva, akvakultur, ribištva in gozdarstva, upoštevajo samo trajnostna
merila iz 8. člena te uredbe.
8. člen
(najmanjši prihranek emisij toplogrednih
plinov)
(1) Prihranek emisij toplogrednih
plinov zaradi rabe posameznega biogoriva mora biti:
1.    
do 31. decembra 2016 vsaj 35 %;
2.    
od 1. januarja 2017 dalje vsaj 50 %;
3.    
od 1. januarja 2018 za biogoriva, ki so proizvedena v obratih z
začetkom proizvodnje 1. januarja 2017 ali pozneje, vsaj 60 %.
(2) Prihranek emisij toplogrednih
plinov zaradi rabe biogoriv se določi v skladu s 13. členom ali prvim odstavkom
14. člena te uredbe.
9. člen
(trajnostna merila za zemljišča izven
Republike Slovenije)
(1) Surovine za biogoriva, ki se
pridobivajo na zemljišču izven Republike Slovenije, ki ima velik pomen za
ohranjanje biotske raznovrstnosti, se ne upoštevajo za namen te uredbe. Za tako
zemljišče se šteje vsako spodaj navedeno zemljišče, ki je januarja 2008 ali
pozneje imelo enega od naslednjih statusov, pri tem pa ni pomembno, ali ga ima
še vedno:
1.    
pragozd in druga gozdna zemljišča z avtohtonimi vrstami, če niso jasno
vidni znaki človekovega delovanja in večji posegi v ekološke procese;
2.    
območje:
- 
ki je z zakonom ali drugim aktom pristojnega organa določeno kot
naravovarstveno ali
- 
za zaščito redkih, prizadetih ali ogroženih ekosistemov ali vrst, priznanih
z mednarodnimi sporazumi ali vključenih na sezname medvladnih organizacij ali
Mednarodne zveze za ohranjanje narave, v kolikor so kot taka priznana s strani
Evropske komisije;
3.    
naravno travinje z veliko biotsko raznovrstnostjo, ki bi tako ostalo
brez človekovega posega in ki ohranja naravno sestavo vrst ter ekološke
značilnosti in procese;
4.    
nenaravno travinje z veliko biotsko raznovrstnostjo, ki brez človekovega
posega, ne bi bilo več travinje in ki ni degradirano.
(2) Surovine za biogoriva, ki se pridobivajo
na zemljišču izven Republike Slovenije z visoko vrednostjo zalog ogljika, se ne
upoštevajo za namen te uredbe. Za tako zemljišče se šteje vsako navedeno
zemljišče, ki je januarja 2008 imelo enega od teh statusov in ga nima več:
1.    
mokrišče ali zemljišče, ki je stalno ali večji del leta pokrito ali
nasičeno z vodo;
2.    
nepretrgano gozdnato območje, ki zajema več kot en hektar, poraslo z
drevesi, višjimi od petih metrov, katerih krošnje pokrivajo več kot 30 %
površine, ali drevesi, ki lahko te meje dosežejo v svojem naravnem okolju;
3.    
zemljišče, ki zajema več kot en hektar, poraslo z drevesi, višjimi od
petih metrov, katerih krošnje pokrivajo med 10 % in 30 % površine, ali drevesi,
ki lahko te meje dosežejo v svojem naravnem okolju.
(3) Surovine za biogoriva, ki se
pridobivajo na zemljišču izven Republike Slovenije, ki je januarja 2008 imelo
status šotišča, se ne upoštevajo za namen te uredbe.
(4) Ne glede na trajnostna merila
prvega, drugega in tretjega odstavka tega člena je pridelava surovin za
biogoriva dovoljena na:
1.    
območju iz 2. točke prvega odstavka tega člena, če je dokazano, da
proizvodnja te surovine ni posegala v naravovarstvene namene;
2.    
nenaravnem travinju iz 4. točke prvega odstavka tega člena, če je
dokazano, da je pridelovanje surovin nujno za ohranitev statusa nenaravnega
travinja;
3.    
zemljišču iz 3. točke drugega odstavka tega člena, če je dokazano, da so
zaloge ogljika na tem območju pred spremembo in po spremembi namembnosti take,
da bi bile ob uporabi metodologije iz 2. točke prvega odstavka 13. člena te
uredbe izpolnjene določbe prejšnjega člena;
4.    
šotišču iz prejšnjega odstavka, če je dokazano, da se z obdelovanjem in
pridelovanjem te surovine ne povzroči izsuševanje predhodno neizsušene prsti.
(5) Uporaba surovin za biogoriva, ki
so pridobljena na zemljišču z visoko vrednostjo zalog ogljika iz drugega
odstavka tega člena, je za namene te uredbe dovoljena, če je imelo zemljišče ob
času, ko je bila surovina pridobljena, enak status, kot ga je imelo januarja
2008.
10. člen
(trajnostna merila za zemljišča na območju
Republike Slovenije)
(1) Surovine za biogoriva, ki se
pridobivajo na zemljišču na območju Republike Slovenije, ki ima velik pomen za
ohranjanje biotske raznovrstnosti, se ne upoštevajo za namen te uredbe. Za tako
zemljišče se šteje vsako spodaj navedeno zemljišče, ki je januarja 2008 ali
pozneje imelo enega od teh statusov, pri tem pa ni pomembno, ali ga ima še
vedno:
1.    
gozdni rezervat ali gozd s posebnim namenom z avtohtonimi vrstami, če
niso jasno vidni znaki človekovega delovanja in večji posegi v ekološke
procese, kot je določeno s predpisom, ki ureja varovalne gozdove in gozdove s
posebnim namenom;
2.    
območje, ki je z zakonom, podzakonskim predpisom ali aktom lokalne
skupnosti določeno kot:
a)      
botanična, zoološka ali ekosistemska naravna vrednota, ki glede na
dejansko rabo zemljišča ni njiva,
b)      
ekološko pomembno območje, razen osrednjega območja življenjskega
prostora velikih zveri ter zemljišča, ki glede na dejansko rabo niso njive, ali
c)      
zavarovano območje na državni ravni;
3.    
zemljišče, ki je glede na dejansko rabo trajni travnik nad gozdno mejo;
4.    
zemljišče, ki je glede na dejansko rabo trajni in barjanski travnik ter
gorski pašnik.
(2) Surovine za biogoriva, ki se
pridobivajo na zemljišču na območju Republike Slovenije z visoko vrednostjo
zalog ogljika, se ne upoštevajo za namen te uredbe. Za tako zemljišče se šteje
vsako spodaj navedeno zemljišče, ki je januarja 2008 imelo enega od teh
statusov in ga nima več:
1.    
mokrišče ali zemljišče, ki je stalno ali večji del leta pokrito ali
nasičeno z vodo;
2.    
zemljišče, ki je glede na dejansko rabo gozd;
3.    
zemljišče, ki zajema več kot en hektar, poraslo z drevesi, višjimi od
petih metrov, katerih krošnje pokrivajo med 10 % in 30 % površine, ali drevesi,
ki lahko te meje dosežejo v svojem naravnem okolju.
(3) Ne glede na določbo 3. točke
prejšnjega odstavka je pridelava surovin za biogoriva dovoljena na zemljiščih,
ki so glede na dejansko rabo trajni travniki nad gozdno mejo, če je dokazano,
da so zaloge ogljika na tem območju pred spremembo in po spremembi namembnosti
take, da bi bile ob uporabi metodologije iz 2. točke prvega odstavka 13. člena
te uredbe izpolnjene določbe 8. člena te uredbe.
(4) Uporaba surovin za
biogoriva, ki so pridobljena na zemljišču z visoko vrednostjo zalog ogljika iz
drugega odstavka tega člena, je za namene te uredbe dovoljena, če je imelo
zemljišče takrat, ko je bila surovina pridobljena, enak status, kot ga je imelo
januarja 2008.
11. člen
(pridelava v Evropski uniji)
Kmetijske surovine, pridelane v Evropski
uniji ter uporabljene za proizvodnjo biogoriv, morajo biti pridobljene v skladu
z Uredbo Sveta (ES) št. 73/2009 z dne 19. januarja 2009 o skupnih pravilih
za sheme neposrednih podpor za kmete v okviru skupne kmetijske politike in o
uvedbi nekaterih shem podpor za kmete, spremembi uredb (ES) št. 1290/2005, (ES)
št. 247/2006, (ES) št. 378/2007 in razveljavitvi Uredbe (ES) št. 1782/2003
(UL L št. 30 z dne 31. 1. 2009, str. 16; v nadaljnjem besedilu:
Uredba 73/2009/ES), in sicer z:
1.    
zahtevami in standardi iz 1. do 5. in 9. točke priloge II iz Uredbe
73/2009/ES;
2.    
minimalnimi zahtevami za dobre kmetijske in okoljske pogoje iz prvega
odstavka 6. člena Uredbe 73/2009/ES.
12. člen
(uvoz v Evropsko unijo)
(1) Surovine za biogoriva ter biogoriva
se lahko uvozijo iz držav izven Evropske unije.
(2) Proizvajalcem biogoriv in
dobaviteljem goriv, ki uvažajo surovine za biogoriva ter biogoriva iz držav
izven Evropske unije, s katerimi je Evropska unija sklenila dvostranski ali
večstranski sporazum, ni treba zagotavljati nadzora skladnosti z minimalnimi
okoljskimi in socialnimi vidiki zaradi učinka politike proizvodnje biogoriv, če
tako odloči Evropska komisija.
(3) Proizvajalci biogoriv in
dobavitelji goriv, ki uvažajo surovine za biogoriva ter biogoriva iz držav
izven Evropske unije, s katerimi Evropska unija ni sklenila dvostranskega ali
večstranskega sporazuma, morajo zaradi učinka politike proizvodnje biogoriv
zagotavljati nadzor nad skladnostjo z minimalnimi okoljskimi in socialnimi
zahtevami iz priloge 2, ki je sestavni del te uredbe. Takšen nadzor lahko
izvajajo samo neodvisni revizorji.
IV. IZRAČUN EMISIJ TOPLOGREDNIH PLINOV
13. člen
(metode za določitev emisij toplogrednih
plinov)
(1) Emisije toplogrednih plinov v
življenjskem ciklu biogoriv se določijo z uporabo ene od naslednjih metod:
1.    
če je za posamezen proizvodni proces pridobivanja biogoriv v
razpredelnici 1 ali 2 priloge 3, ki je sestavni del te uredbe, dana
privzeta vrednost prihranka emisij toplogrednih plinov in je vrednost letne
emisije zaradi spremembe zalog ogljika »el«, ki nastane
zaradi spremembe rabe zemljišča za ta biogoriva, izračunana v skladu z
enačbo v točki 6 priloge 1 te uredbe, enaka ali manjša od nič, se lahko uporabi
ta privzeta vrednost;
2.    
emisije toplogrednih plinov se izračunajo kot dejanske vrednosti
v skladu z enačbo v točki 1 priloge 1 te uredbe;
3.    
z uporabo izračuna, ki vsebuje vsoto elementov enačbe iz točke
1 priloge 1 te uredbe, kjer se lahko poleg dejanskih vrednosti za
nekatere elemente uporabijo razčlenjene privzete vrednosti iz razpredelnic 1
ali 2 priloge 1 te uredbe.
(2) Privzete vrednosti iz
razpredelnice 1 priloge 3 te uredbe ter razčlenjene privzete vednosti iz
razpredelnice 1 priloge 1 te uredbe se lahko uporabljajo le, če so
surovine zanje:
1.    
pridelane zunaj Evropske unije,
2.    
pridelane v Evropski uniji na območjih, uvrščenih na sezname
ozemelj, ki so uvrščena na raven 2 nomenklature statističnih teritorialnih enot
(v nadaljnjem besedilu: NUTS) ali na bolj razčlenjeno raven NUTS v skladu
z Uredbo (ES) št. 1059/2003 Evropskega parlamenta in Sveta z dne
26. maja 2003 o oblikovanju skupne klasifikacije statističnih
teritorialnih enot (NUTS) (UL L št. 154 z dne 21. 6. 2003, str. 1), ali
3.    
pridobljene iz odpadkov ali ostankov, razen iz ostankov
v kmetijstvu, akvakulturah in ribištvu.
(3) Ne glede na vrednosti emisij
toplogrednih plinov, ki so v razpredelnicah 1 in 2 priloge 3 te uredbe ter
razpredelnicah 1 in 2 priloge 1 te uredbe, se lahko pri določitvi prihranka
emisij toplogrednih plinov uporabijo druge vrednosti, če so sprejete v okviru
prostovoljnih državnih ali mednarodnih sistemov za merjenje prihranka emisij
toplogrednih plinov. Pri tem se lahko uporabijo tudi prostovoljni državni ali
mednarodni sistemi, ki določajo standarde za proizvodnjo izdelkov iz biomase in
ki so sprejeti s strani Evropske komisije.
14. člen
(emisije toplogrednih plinov)
(1) Prihranek emisij
toplogrednih plinov za biogoriva iz drugega odstavka 8. člena te uredbe se
izračuna z naslednjo enačbo:
 
pri čemer je:
EF        zadnja
razpoložljiva dejanska povprečna vrednost emisij iz fosilnega dela bencina in
dizelskega goriva, ki sta bila porabljena v Evropski uniji, sporočene s strani
Evropske komisije (gCO2eq/MJ);
EB        skupne emisije iz
biogoriva, izračune z uporabo enačbe iz točke 1 priloge 1 te uredbe (gCO2eq/MJ).
 
(2) Skupno zmanjšanje emisij
toplogrednih plinov za goriva, ki jih daje na trg dobavitelj goriv v obdobju
koledarskega leta iz drugega odstavka 4. člena te uredbe, izračuna dobavitelj
goriv z naslednjo enačbo:
 
 
pri čemer je:
EF             dejanska povprečna vrednost emisij iz
fosilnega dela bencina in dizelskega goriva, ki sta bila porabljena v Evropski
uniji, sporočena s strani Evropske komisije za računsko leto (gCO2eq/MJ);
            skupna energijska
vrednost bencina in dizelskega goriva, danega na trg v računskem letu (MJ),
dana skladno z vrednostmi iz razpredelnice 1 priloge 4, ki je sestavni del te uredbe;
EB            emisija toplogrednih plinov iz pogonskega
biogoriva, kot je dana na spremnem potrdilu iz drugega odstavka 15. člena te
uredbe (gCO2eq/MJ);
            energijska vrednost
posameznega pogonskega biogoriva, kot je dana na spremnem potrdilu iz drugega odstavka
15. člena te uredbe (MJ);
       izhodiščna emisija toplogrednih
plinov iz goriv in energije iz sektorja prometa v letu 2010, določena skladno z
metodologijo iz prvega odstavka 4. člena te uredbe (gCO2eq/MJ).
 
(3) Biogoriva iz četrtega odstavka 2. člena te uredbe se za namen izračuna
skupnega zmanjšanja emisij iz prejšnjega odstavka upoštevajo kot goriva
fosilnega izvora, ki so mu primešana.
(4) Skupno zmanjšanje emisij
toplogrednih plinov iz četrtega in petega odstavka 4. člena te uredbe se
izračuna skladno z metodologijo, ki jo sprejme in v Uradnem listu Evropske
unije objavi Evropska komisija.
V. IZPOLNJEVANJE TRAJNOSTNIH MERIL
15. člen
(obveznosti proizvajalca biogoriv)
(1) Proizvajalec biogoriv
mora zagotoviti neodvisno preverjanje izpolnjevanja trajnostnih meril za
biogoriva v skladu z 20. členom te uredbe.
(2) Proizvajalec biogoriv mora za
vsako pošiljko biogoriv izdati spremno potrdilo, ki vsebuje:
1.    
naziv proizvajalca biogoriv, njegovo davčno številko in številko
pošiljke biogoriva;
2.    
naziv izvajalca monitoringa oziroma neodvisnega revizorja, ki za
proizvajalca biogoriv preverja izpolnjevanje trajnostnih meril za biogoriva;
3.    
državo izvora surovin za biogoriva, količino in vrsto biogoriva, njegovo
energijsko vrednost in skupne emisije toplogrednih plinov, določene z eno od
metod iz prvega odstavka 13. člena te uredbe;
4.    
izjavo proizvajalca biogoriva o spoštovanju trajnostnih meril iz 7.
člena te uredbe;
5.    
naziv prostovoljnega državnega ali mednarodnega sistema, če so bili
prihranki emisij toplogrednih plinov za biogoriva določeni skladno s tretjim
odstavkom 13. člena te uredbe;
6.    
navedbo upoštevanja dodatne vrednosti zaradi pridobitve biomase na
saniranem degradiranem zemljišču iz 6. in 7. točke priloge 1 te uredbe, če
se je uporabila pri izračunu vpliva pošiljke na toplogredne pline v enačbi iz
1. točke priloge 1 te uredbe. Ta dodatna vrednost se ne upošteva pri
biogorivih, pridobljenih iz odpadkov in ostankov;
7.    
navedbo upoštevanja emisij iz akumulacije ogljika v tleh zaradi
izboljšanega kmetijstva iz 1. točke priloge 1 te uredbe, če se je ta vrednost
uporabila pri izračunu vpliva pošiljke na toplogredne pline v enačbi iz 1.
točke priloge 1 te uredbe. Ta dodana vrednost se ne upošteva pri biogorivih,
pridobljenih iz odpadkov in ostankov.
(3) Obrazec spremnega potrdila objavi
ministrstvo, pristojno za okolje, v elektronski obliki na svoji spletni strani.
(4) Proizvajalec biogoriv mora voditi
evidenco:
1.    
prihranka emisij toplogrednih plinov za vsa biogoriva skladno s prvim
odstavkom 14. člena te uredbe;
2.    
o datumu in kraju nakupa, količini, izvoru surovin in vseh posrednikih v
dobavni verigi vsake pošiljke surovin za biogoriva.
(5) Proizvajalec biogoriv mora hraniti
podatke o izpolnjevanju trajnostnih meril za biogoriva vključno z
informacijami, ki dokazujejo skladnost s prvim, drugim in četrtim odstavkom
tega člena najmanj pet let in jih na zahtevo predložiti ministrstvu,
pristojnemu za kmetijstvo, gozdarstvo in okolje, ali ministrstvu, pristojnemu
za energijo.
(6) Proizvajalec biogoriv mora
omogočiti dostop do vseh potrebnih informacij izvajalcu monitoringa oziroma
neodvisnemu revizorju za namen iz prvega odstavka tega člena.
16. člen
(obveznost dobavitelja surovin)
(1) Dobavitelj surovin mora za vsako
pošiljko surovin za biogoriva voditi evidenco o:
1.    
količini in vrsti surovine;
2.    
kraju izvora surovine, pri čemer je za biomaso, ki izhaja iz pridelave
na zemljiščih, treba navesti tudi:
- 
identifikacijsko številko GERK, ki se navezuje na zemljišča v uporabi
kmetijskega gospodarstva, kot je to določeno v predpisu, ki ureja register
kmetijskih gospodarstev, ali
- 
zemljepisne koordinate skrajnih točk zemljišča z natančnostjo 20 metrov;
3.    
datumu in kraju nabave ter vseh predhodnih posrednikih v dobavni verigi
pošiljke surovin, ki jo je nabavil.
(2) Dobavitelj surovin mora dati
proizvajalcu biogoriv na njegovo zahtevo podatke za pripravo spremnega potrdila
iz drugega odstavka prejšnjega člena in informacije, kot so navedene v 2. točki
četrtega odstavka prejšnjega člena.
(3) Dobavitelj surovin mora hraniti
vse podatke in informacije iz prvega in drugega odstavka tega člena najmanj pet
let in jih na zahtevo predložiti ministrstvu, pristojnemu za kmetijstvo in
gozdarstvo.
(4) Dobavitelj surovin mora omogočiti
dostop do informacij iz prvega in drugega odstavka tega člena izvajalcu
monitoringa oziroma neodvisnemu revizorju za namen iz prvega odstavka
prejšnjega člena.
17. člen
(obveznosti dobavitelja goriv)
(1) Dobavitelj goriv, ki pridobiva
gorivo s primešanim deležem pogonskega biogoriva ali biogorivo iz drugih držav
članic Evropske unije ali uvaža iz držav izven Evropske unije za namen dajanja
na trg v Republiki Sloveniji, mora:
1.    
zagotoviti neodvisno preverjanje izpolnjevanja trajnostnih meril za
biogoriva skladno z 20. členom te uredbe;
2.    
za vsako pošiljko biogoriv pridobiti spremno potrdilo, ki vsebuje vsaj
informacije, ki so zahtevane v drugem odstavku 15. člena te uredbe. Sestavni
del spremnega potrdila je lahko tudi dokument, ki dokazuje izpolnjevanje
trajnostnih meril skladno s Sklepom Komisije z dne 12. januarja 2011 o
določenih vrstah informacij o biogorivih in tekočih biogorivih, ki jih
gospodarski subjekti predložijo državam članicam (UL L št. 9 z dne
13. 1. 2011, str. 11).
(2) Dobavitelj goriv mora hraniti
podatke iz prejšnjega odstavka najmanj pet let in jih na zahtevo predložiti
ministrstvu, pristojnemu za okolje, ali ministrstvu, pristojnemu za energijo.
(3) Dobavitelj goriv mora omogočiti
dostop do vseh potrebnih informacij izvajalcu monitoringa oziroma neodvisnemu
revizorju za namen iz 1. točke prvega odstavka tega člena.
18. člen
(skupna dobava)
(1) Več dobaviteljev goriv ali
dobaviteljev električne energije lahko skupaj izpolnjuje obveznosti
zmanjševanja emisij toplogrednih plinov iz drugega, četrtega ali petega
odstavka 4. člena te uredbe.
(2) Za namen prejšnjega odstavka se
taka združenja obravnavajo kot en sam dobavitelj goriv ali dobaviteljev
električne energije.
19. člen
(masna bilanca)
(1) Proizvajalci biogoriv
in dobavitelji goriv lahko mešajo pošiljke posameznih surovin ali biogoriv
z različnimi trajnostnimi merili, ki ustrezajo zahtevam 8., 9., 10., 11.
in 12. člena te uredbe. Pri tem uporabijo sistem masne bilance:
1.    
prihranek emisij toplogrednih plinov posameznih pošiljk se za namen
izračuna skupnega zmanjšanja emisij toplogrednih plinov po enačbi iz drugega
odstavka 14. člena te uredbe prevrednoti v enotno emisijo toplogrednih plinov
mešanice z naslednjo enačbo:
 
pri čemer je:
EB            skupna emisija iz biogoriva, izračuna z
uporabo enačbe iz točke 1 priloge 1 te uredbe (gCO2eq/MJ);
QB            energijska vrednost
posameznega pogonskega biogoriva (MJ), dana skladno z vrednostmi iz razpredelnice
1 priloge 4 te uredbe;
 
2.    
energijske vrednosti posameznih pošiljk se za namen izračuna skupnega
zmanjšanja emisij toplogrednih plinov po enačbi iz drugega odstavka 14. člena
te uredbe prevrednotijo v enotno energijsko vrednost mešanice z naslednjo
enačbo:
 
pri čemer je:
            energijska
vrednost posameznega pogonskega biogoriva (MJ) dana skladno z vrednostmi iz razpredelnice
1 priloge 4 te uredbe;
           masa
posamezne vrste pogonskega biogoriva (kg).
(2) Če je v mešanico pošiljke surovin ali biogoriv z različnimi
trajnostnimi merili umešana ena ali več surovin ali biogoriv, ki ne ustrezajo
zahtevam 8., 9., 10., 11. in 12. člena te uredbe, se prihranki skupnih emisij,
energijske vrednosti in mase teh surovin ali biogoriv ne upoštevajo v sistemu
masne bilance iz prejšnjega odstavka.
20. člen
(neodvisno preverjanje trajnostnih meril)
(1) Preverjanje izpolnjevanja
trajnostnih meril izvajajo izvajalci monitoringa.
(2) Proizvajalci biogoriv in
dobavitelji goriv, ki uporabljajo prostovoljni državni ali mednarodni sistem,
ki ga je odobrila Evropska komisija, morajo zagotavljati neodvisno preverjanje
trajnostnih meril z neodvisnimi revizorji.
(3) V primeru, ko surovine za
biogoriva ali biogoriva izvirajo z ozemlja Republike Slovenije, mora neodvisni
revizor, ki izvaja preverjanje trajnostnih meril v Republiki Sloveniji
pridobiti pooblastilo ministrstva, pristojnega za okolje, za izvajalca
monitoringa.
(4) Izvajalec monitoringa mora
ministrstvo, pristojno za okolje, v roku 15 dni obvestiti o vsakem odstopanju,
ki ga ugotovi pri preverjanju izpolnjevanja trajnostnih meril.
(5) Izvajalec monitoringa mora
pregledati letno poročilo iz prvega odstavka 21. člena te uredbe in o tem
pripraviti poročilo o pregledu.
VI. POROČANJE
21. člen
(letno poročanje)
(1) Proizvajalec biogoriv in
dobavitelj goriv morata najpozneje do 28. februarja tekočega leta za
preteklo leto poslati izvajalcu monitoringa, ki pri proizvajalcu biogoriv ali dobavitelju
goriv preverja izpolnjevanje trajnostnih meril, poročilo o emisijski
intenzivnosti in količini emitiranih toplogrednih plinov goriv in
energije, ki je bila proizvedena ali nabavljena v preteklem letu, pri čemer
navedejo vsaj:
1.    
celotno količino in energijsko vrednost vsake vrste proizvedenega
oziroma dobavljenega goriva in biogoriva z navedbo o kraju nakupa in
izvoru;
2.    
povprečne emisije toplogrednih plinov v življenjskem ciklu goriva
in biogoriva za vsako vrsto proizvedenega oziroma dobavljenega goriva in
biogoriva na enoto energije;
3.    
informacije o izpolnjevanju zahtev 4. točke drugega odstavka 15. člena
te uredbe.
(2) Proizvajalec biogoriv
mora najpozneje do 31. marca tekočega leta za preteklo leto poslati
ministrstvu, pristojnemu za energijo, poročilo iz prejšnjega odstavka. Poročilu
mora biti dodano tudi poročilo izvajalca monitoringa iz petega odstavka
prejšnjega člena oziroma ugotovitve neodvisnega revizorja, ki je preverjal
trajnostna merila.
(3) Dobavitelj goriv mora najpozneje
do 31. marca tekočega leta za preteklo leto poslati ministrstvu,
pristojnemu za energijo, skupno poročilo, ki vsebuje:
1.    
poročilo iz prvega odstavka tega člena;
2.    
poročilo izvajalca monitoringa iz petega odstavka prejšnjega člena
oziroma ugotovitve neodvisnega revizorja, ki je preverjal trajnostna merila;
3.    
podatke o količini in energijski vrednosti posamezne vrste goriva, ki je
bila dana na trg za uporabo v prometu;
4.    
podatke o skupnem zmanjšanju emisij toplogrednih plinov v prometu;
5.    
podatke iz 1., 2. in 3. točke četrtega odstavka tega člena, če dobavlja
električno energijo končnim uporabnikom v prometu.
(4) Dobavitelj električne energije
mora za namen 1. točke četrtega odstavka 4. člena te uredbe najpozneje do
31. marca tekočega leta za preteklo leto poslati ministrstvu, pristojnemu
za energijo, poročilo o električni energiji, ki jo je dal na trg za uporabo v
prometu. To poročilo mora vsebovati vsaj:
1.    
lokacije polnilnic za električna vozila, ki jih oskrbuje z električno
energijo;
2.    
količino skupne električne energije in količina električne energije,
proizvedene iz obnovljivih virov energije, ki je bila dana na trg za uporabo v
prometu;
3.    
podatke o skupnem zmanjšanju emisij toplogrednih plinov v prometu.
(5) Dobavitelj goriv ali dobavitelj
električne energije, ki skladno z 2. točko četrtega odstavka ali petim
odstavkom 4. člena te uredbe prispeva k zmanjšanju emisij toplogrednih plinov,
mora najpozneje do 31. marca tekočega leta za preteklo leto poslati
ministrstvu, pristojnemu za energijo, poročilo o količini prihranka emisij toplogrednih
plinov.
(6) Letna poročila iz drugega,
tretjega, četrtega in petega odstavka tega člena morajo biti dostavljena na
način, kot ga določa predpis o vrstah podatkov, ki jih zagotavljajo izvajalci
energetskih dejavnosti.
VII. NADZOR IN PREKRŠKI
22. člen
(nadzor)
(1) Nadzor nad izvajanjem te uredbe
izvaja inšpekcija, pristojna za okolje.
(2) Ne glede na prejšnji odstavek
izvaja nadzor nad zemljišči pridobivanja surovin za biogoriva iz 10. člena te
uredbe inšpekcija, pristojna za kmetijstvo in gozdarstvo.
(3) Ne glede na prvi odstavek tega
člena izvaja inšpekcija, pristojna za energetiko, nadzor nad:
-      
uporabo električne energije v prometu iz 5. člena te uredbe in
-      
poročanjem iz drugega do petega odstavka prejšnjega člena.
23. člen
(prekrški proizvajalca biogoriv)
(1) Z globo od 10.000 do 40.000 eurov
se za prekršek kaznuje proizvajalec biogoriv, ki je pravna oseba ali samostojni
podjetnik posameznik, če ravna v nasprotju s:
-      
prvim, drugim, četrtim, petim in šestim odstavkom 15. člena te uredbe
ali
-      
drugim odstavkom 21. člena te uredbe.
(2) Z globo 500 eurov se za prekršek
iz prejšnjega odstavka kaznuje tudi odgovorna oseba pravne osebe ali
samostojnega podjetnika posameznika.
(3) Z globo od 2.000 do 4.000 eurov se
za prekršek kaznuje proizvajalec biogoriv, ki je pravna oseba ali samostojni
podjetnik posameznik, če ravna v nasprotju s prvim odstavkom 21. člena te
uredbe.
(4) Z globo 300 eurov se za prekršek
iz prejšnjega odstavka kaznuje tudi odgovorna oseba pravne osebe ali
samostojnega podjetnika posameznika.
24. člen
(prekrški dobavitelja surovin)
(1) Z globo od 2.000 do 4.000 eurov se
za prekršek kaznuje dobavitelj surovin, ki je pravna oseba ali samostojni
podjetnik posameznik, če ravna v nasprotju s 16. členom te uredbe.
(2) Z globo 300 eurov se za prekršek
iz prejšnjega odstavka kaznuje tudi odgovorna oseba pravne osebe ali
samostojnega podjetnika posameznika.
25. člen
(prekrški dobavitelja goriv)
(1) Z globo od 40.000 do 100.000 eurov
se za prekršek kaznuje dobavitelj goriv, ki je pravna oseba ali samostojni
podjetnik posameznik, če ravna v nasprotju z drugim odstavkom 4. člena te
uredbe.
(2) Z globo 1.000 eurov se za prekršek
iz prejšnjega odstavka kaznuje tudi odgovorna oseba pravne osebe ali
samostojnega podjetnika posameznika.
(3) Z globo od 10.000 do 40.000 eurov
se za prekršek kaznuje dobavitelj goriv, ki je pravna oseba ali samostojni
podjetnik posameznik, če ravna v nasprotju s:
-      
prvim odstavkom 17. člena te uredbe ali
-      
tretjim odstavkom 21. člena te uredbe.
(4) Z globo 500 eurov se za prekršek
iz prejšnjega odstavka kaznuje tudi odgovorna oseba pravne osebe ali
samostojnega podjetnika posameznika.
(5) Z globo od 2.000 do 4.000 eurov se
za prekršek kaznuje dobavitelj goriv, ki je pravna oseba ali samostojni
podjetnik posameznik, če ravna v nasprotju s prvim odstavkom 21. člena te
uredbe.
(6) Z globo 300 eurov se za prekršek
iz prejšnjega odstavka kaznuje tudi odgovorna oseba pravne osebe ali
samostojnega podjetnika posameznika.
26. člen
(prekrški izvajalca monitoringa)
(1) Z globo od 2.000 do 4.000 eurov se
za prekršek kaznuje izvajalec monitoringa, ki je pravna oseba ali samostojni
podjetnik posameznik, če ravna v nasprotju s četrtim odstavkom 20. člena te
uredbe.
(2) Z globo 300 eurov se za prekršek
iz prejšnjega odstavka kaznuje tudi odgovorna oseba pravne osebe ali
samostojnega podjetnika posameznika.
VIII. PREHODNE IN KONČNA DOLOČBA
27. člen
(prihranek emisij toplogrednih plinov iz
starejših obratov)
Prihranek emisij toplogrednih plinov,
določen v 1. točki prvega odstavka 8. člena se za biogoriva, ki so proizvedena
v obratih, ki so obratovali na dan 23. januarja 2008, začne uporabljati
1. aprila 2013.
28. člen
(vrednost emisije toplogrednih plinov iz
fosilnih goriv in električne energije)
(1) Če dejanska povprečna
vrednost skupne emisije toplogrednih plinov iz fosilnega dela bencina in
dizelskega goriva »EF« iz prvega in drugega odstavka 14.
člena ni objavljena s strani Evropske komisije, se uporabi vrednost
83,8 gCO2eq/MJ.
(2) Za izhodiščne emisije toplogrednih plinov
iz goriv in biogoriv »«, ki so se
uporabila v prometu v letu 2010, se do sprejetja metodologije iz prvega odstavka
4. člena te uredbe uporabi za namen drugega odstavka 14. člena te uredbe vrednost
83,8 gCO2eq/MJ.
29. člen
(metodologije za izračun emisij
toplogrednih plinov)
(1) Določbe četrtega do
šestega odstavka 4. člena, 5., 6. člena ter četrtega in petega odstavka
21. člena te uredbe se začnejo uporabljati z dnem, ko Evropska komisija objavi
metodologijo za izračun emisij toplogrednih plinov v življenjskem ciklu goriva
na enoto energije iz goriva.
(2) Objavo iz prejšnjega odstavka
objavi v Uradnem listu Republike Slovenije minister, pristojen za okolje.
30. člen
(končna določba)
Ta uredba začne veljati petnajsti dan po
objavi v Uradnem listu Republike Sloveniji, določbe 16. člena se začnejo
uporabljati 1. julija 2012, določbe 15., 17., 18., 20. in 21. člena pa se
začnejo uporabljati 1. septembra 2012.
Št. 00728-14/2012
Ljubljana, dne 24. maja 2012
EVA 2012-2330-0132
Janez Janša l.r.
Predsednik

Priloga 1:
Pravila za izračun emisij toplogrednih plinov v življenjskem
ciklu biogoriva
Priloga 2: Minimalne
okoljske in socialne zahteve
Priloga 3: Tipične in
privzete vrednosti prihranka toplogrednih plinov v življenjskem ciklu biogoriv
Priloga 4: Energijske
vrednosti biogoriv in goriv