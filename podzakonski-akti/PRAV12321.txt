1. člen
S tem pravilnikom se sprejme gozdnogospodarski načrt
gozdnogospodarske enote Ponikva (2015–2024), št. 09-34/15 z dne
9. septembra 2015, ki ga je za obdobje od 1. januarja 2015 do
31. decembra 2024 izdelal Zavod za gozdove Slovenije, Območna enota Celje.
2. člen
Gozdnogospodarska enota Ponikva, ki meri 5.066,52 ha, se
nahaja v celjskem gozdnogospodarskem območju, v občinah Polzela, Žalec in
Velenje, oziroma v katastrskih občinah Dobrič, Andraž, Ponikva, Studence,
Črnova, Lipje, Prelska in Vinska gora.
3. člen
V gozdnogospodarski enoti Ponikva je s 1. januarjem 2015
ugotovljeno naslednje stanje gozdov:
1.     
lastništvo: 89,3% zasebnih gozdov v lasti fizičnih ali pravnih oseb,
10,6% državnih gozdov in 0,1% gozdov lokalnih skupnosti;
2.     
površina: 2.895,71 ha, od katere je 2.803,62 ha večnamenskih gozdov
in 92,09 ha varovalnih gozdov;
3.     
lesna zaloga: 303 m3/ha, od tega 126 m3/ha
iglavcev in 177 m3/ha listavcev;
4.     
tekoči letni prirastek: 7,58 m3/ha, od tega 3,01 m3/ha
iglavcev in 4,57 m3/ha listavcev.
4. člen
(1) V gozdnogospodarskem načrtu gozdnogospodarske enote
Ponikva (2015–2024) je ob upoštevanju usmeritev iz gozdnogospodarskega načrta
celjskega gozdnogospodarskega območja, izdelanega za obdobje od
1. januarja 2011 do 31. decembra 2020, ugotovljenega stanja gozdov,
analize preteklega gospodarjenja, zakonitosti razvoja gozdov in pridobljenih
spoznanj pri spremljanju razvoja gozdov v gozdnogospodarski enoti Ponikva
določeno, da so najbolj poudarjene funkcije gozdov, ki določajo način
gospodarjenja z gozdom:
-       
proizvodne funkcije na površini 2.126,13 ha,
-       
ekološke funkcije na površini 128,59 ha ter
-       
socialne funkcije na površini 107,25 ha.
(2) Na podlagi funkcij gozdov in njihovega ovrednotenja
so v gozdnogospodarskem načrtu gozdnogospodarske enote Ponikva (2015–2024)
določeni cilji gospodarjenja z gozdom in gozdnim prostorom ter usmeritve za
njihovo doseganje.
5. člen
(1) Na podlagi ciljev in usmeritev iz drugega odstavka
prejšnjega člena so v gozdnogospodarski enoti Ponikva za obdobje od
1. januarja 2015 do 31. decembra 2024 določeni naslednji ukrepi:
-       
najvišji možni posek v višini 185.996 m3, od tega 74.814
m3 iglavcev in 111.182 m3 listavcev,
-       
gojitvena dela, potrebna za ohranitev in razvoj gozdov, na površini
309,48 ha,
-       
nega drogovnjaka na površini 91,45 ha,
-       
varstvena dela, potrebna za zaščito pred divjadjo, in sicer zaščita
sadik s količenjem z 800 kosi,
-       
nega habitatov prosto živečih živali, in sicer vzdrževanje pašnih in travnih
površin v gozdu na površini 2 ha, sajenje plodonosnih drevesnih vrst v obsegu
200 sadik, vzdrževanja 5 kosov vodnih virov in kalov, odstranjevanje
vzpenjalk na površini 10,35 ha ter vzdrževanja grmišč in obrežij na površini 1
ha.
(2) V gozdnogospodarskem načrtu gozdnogospodarske enote
Ponikva (2015–2024) so določeni ukrepi in načini njihove izvedbe tudi na ravneh
rastiščnogojitvenih razredov in odsekov.
6. člen
Pri izdelavi gozdnogojitvenih načrtov za posamezne ekosisteme
in njihove dele v gozdnogospodarski enoti Ponikva, v obdobju od uveljavitve
tega pravilnika do 31. decembra 2024, se morajo upoštevati cilji,
usmeritve in ukrepi, določeni v gozdnogospodarskem načrtu gozdnogospodarske
enote Ponikva (2015–2024).
7. člen
Po en izvod gozdnogospodarskega načrta gozdnogospodarske enote
Ponikva (2015–2024) je na vpogled na sedežu Zavoda za gozdove Slovenije,
Območne enote Celje, Ljubljanska 13, Celje, na sedežu Zavoda za gozdove
Slovenije, Krajevne enote Žalec, Savinjska cesta 59, Žalec in na Ministrstvu za
kmetijstvo, gozdarstvo in prehrano, Dunajska 22, Ljubljana, kjer se hrani tudi
dokumentacija v zvezi s postopkom sprejemanja gozdnogospodarskega načrta
gozdnogospodarske enote Ponikva (2015–2024).
8. člen
Ta pravilnik začne veljati naslednji dan po objavi v Uradnem listu
Republike Slovenije.
Št. 007-471/2015
Ljubljana, dne 30. decembra 2015
EVA 2015-2330-0030
Mag. Dejan Židan l.r.
minister
za kmetijstvo, gozdarstvo in prehrano