1. člen
S tem pravilnikom se sprejme gozdnogospodarski načrt
gozdnogospodarske enote Brkini I (2004–2013), št. 14-07/04 z dne 20. januarja
2005, ki ga je za obdobje od 1. januarja 2004 do 31. decembra 2013 izdelal
Zavod za gozdove Slovenije, Območna enota Sežana.
2. člen
Gozdnogospodarska enota Brkini I, ki meri 8.704 ha, se nahaja
v Kraškem gozdnogospodarskem območju, v občinah Divača in Hrpelje-Kozina,
oziroma v katastrskih občinah Podgrad, Barka, Vareje, Misliče, Vatovlje, Kozjane,
Artviže, Rodik, Brezovica, Tatre, Javorje, Kovčice, Hotična in Slivje.
3. člen
V gozdnogospodarski enoti Brkini I je z dnem 1. januarjem
2004 ugotovljeno naslednje stanje gozdov: 
A)    
površina: 8.704 ha, od katere je 1.200,86 ha državnih gozdov in 5.050,45
ha zasebnih gozdov v lasti fizičnih oseb; 
B)    
lesna zaloga: 167,7 m3/ha, od tega 45,4 m3/ha
iglavcev in 122,3 m3/ha listavcev; 
C)   
tekoči letni prirastek: 6,26 m3/ha, od tega 1,66 m3/ha
iglavcev in 4,6 m3/ha listavcev.
4. člen
(1) V gozdnogospodarskem načrtu gozdnogospodarske enote
Brkini I (2004–2013) je ob upoštevanju usmeritev iz gozdnogospodarskega načrta
Kraškega gozdnogospodarskega območja, izdelanega za obdobje od 1. januarja 2001
do 31. decembra 2010, ugotovljenega stanja gozdov, analize preteklega gospodarjenja,
zakonitosti razvoja gozdov ter pridobljenih spoznanj pri spremljanju razvoja
gozdov v gozdnogospodarski enoti Brkini I določeno, da so najbolj poudarjene
funkcije gozdov, ki določajo način gospodarjenja z gozdom, 
-       
proizvodne funkcije na površini 2.951,41 ha, 
-       
ekološke funkcije na površini 424,34 ha ter 
-       
socialne funkcije na površini 121,28 ha. 
(2) Na podlagi funkcij gozdov in njihovega ovrednotenja so v
gozdnogospodarskem načrtu gozdnogospodarske enote Brkini I (2004 – 2013)
določeni cilji gospodarjenja z gozdom in gozdnim prostorom ter usmeritve za
njihovo doseganje.
5. člen
(1) Na podlagi ciljev in usmeritev iz drugega odstavka
prejšnjega člena so v gozdnogospodarski enoti Brkini I za obdobje od 1.
januarja 2004 do 31. decembra 2013 določeni naslednji ukrepi: 
-       
najvišji možni posek v višini 201.188 m3, od tega 62.668 m3
iglavcev in 138.520 m3 listavcev, 
-       
gojitvena dela, potrebna za ohranitev in razvoj gozdov, na površini
141,19 ha, 
-       
nega mlajšega drogovnjaka na površini 193,56 ha, 
-       
varstvena dela, potrebna za zaščito pred divjadjo, in sicer zaščita z
ograjo v obsegu 20 delovnih dni, 
-       
varstvena dela, potrebna za zaščito pred požari, in sicer graditev
protipožarnih presek v obsegu 50 delovnih dni in vzdrževanje protipožarnih
presek v obsegu 250 delovnih dni, 
-       
gradnja gozdnih cest v dolžini 17,6 km. 
(2) V gozdnogospodarskem načrtu gozdnogospodarske enote
Brkini I (2004–2013) so določeni ukrepi in načini njihove izvedbe tudi na
ravneh gospodarskih razredov in odsekov.
6. člen
Pri izdelavi gozdnogojitvenih načrtov za posamezne ekosisteme
in njihove dele v gozdnogospodarski enoti Brkini I v obdobju od uveljavitve
tega pravilnika do 31. decembra 2013 se morajo upoštevati cilji, usmeritve in
ukrepi, določeni v gozdnogospodarskem načrtu gozdnogospodarske enote Brkini I
(2004–2013).
7. člen
Po en izvod gozdnogospodarskega načrta gozdnogospodarske
enote Brkini I (2004–2013) je na vpogled na sedežu Zavoda za gozdove Slovenije,
Območne enote Sežana, Partizanska 49, Sežana, na sedežu Zavoda za gozdove
Slovenije, Krajevne enote Kozina, Reška cesta 14, Hrpelje, in na Ministrstvu za
kmetijstvo, gozdarstvo in prehrano, Dunajska 58, Ljubljana, kjer se hrani tudi
dokumentacija v zvezi s postopkom sprejemanja gozdnogospodarskega načrta
gozdnogospodarske enote Brkini I (2004–2013).
8. člen
Ta pravilnik začne veljati naslednji dan po objavi v Uradnem
listu Republike Slovenije.
Št. 322-01-14-3/2001/7
Ljubljana, dne 7. marca 2005.
EVA 2004-2311-0414
Ministrica
za kmetijstvo,
gozdarstvo in prehrano
Marija Lukačič l. r.