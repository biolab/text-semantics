I. UVODNA DOLOČBA
1. člen
Ta pravilnik določa pogoje in način
ugotavljanja in priznavanja dodatnega izobraževanja, ki je pogoj za objavo
podatkov imetnikov strokovnega naziva revizor, preizkušeni računovodja, preizkušeni
notranji revizor, preizkušeni poslovni finančnik, preizkušeni revizor
informacijskih sistemov in preizkušeni davčnik v reviji Revizor in na domači
strani medmrežja (odslej objava podatkov) kot oseb, ki v skladu z zahtevami
kodeksov poklicne etike, ki urejajo delovanje oseb s strokovnimi nazivi,
zagotavljajo stalno strokovno izobraževanje po pravilih Inštituta.
II. SPLOŠNE DOLOČBE
2. člen
(1) Oseba,
ki ji je Slovenski inštitut za revizijo (odslej Inštitut) izdal potrdilo o
pridobitvi strokovnega naziva (odslej imetnik strokovnega naziva), lahko vloži
zahtevek za objavljanje podatkov vsaka tri leta. Inštitut podatke objavlja, če
oseba s strokovnim nazivom predloži dokaze, da je opravila program dodatnega
izobraževanja po tem pravilniku, s katerim je pridobil najmanj 120 točk v treh
letih.
(2) Če
ima imetnik strokovnega naziva več strokovnih nazivov, mora za podaljšanje
objave podatkov za vsak dodatni naziv zbrati dodatnih 60 točk v treh letih.
(3) Iz dokazil, ki jih imetnik
strokovnega naziva predloži za podaljšanje objave podatkov, mora izhajati, da
je najmanj 60% ur potrebnega dodatnega izobraževanja pridobil z udeležbo ali
predavanjem na raznih oblikah izobraževanja, ki jih organizira Inštitut,
preostanek ur potrebnega dodatnega izobraževanja pa z drugimi oblikami
izobraževanja s strokovnih področij, ki jih s svojo dejavnostjo pokriva
Inštitut in ki jih priznava ta pravilnik.
(4) Če se imetnik strokovnega naziva
zaradi dalj časa trajajoče odsotnosti z dela (na primer zaradi porodniškega
dopusta, odsotnosti z dela zaradi bolezni ali iz drugih razlogov), ki traja
neprekinjeno najmanj šest mesecev, ne more udeleževati dodatnega izobraževanja,
mu Inštitut na njegovo prošnjo zahtevano število točk zmanjša sorazmerno s
časom trajanja njegove nezmožnosti udeleževati se izobraževanja. Imetnik
strokovnega naziva mora prošnji predložiti dokazila o razlogu svoje
nezmožnosti.
3. člen
Kot merska enota se za uro dodatnega
izobraževanja šteje šolska ura (45 minut); za strokovni prispevek, objavljen v
publikaciji, se šteje obračunska stran ((število znakov brez presledkov +
število besed) : 1.900); za udeležbo na formalnih oblikah podiplomskega
izobraževanja, ki jih organizirajo visokošolske organizacije, se šteje
opravljen izpit; za udeležbo na izobraževanjih, ki jih organizira Inštitut za
pridobitev strokovnih nazivov, pa prisotnost na vsaj 75% predavanj.
III. DRUGO DODATNO IZOBRAŽEVANJE, KI GA PRIZNA INŠTITUT
4. člen
(1) Drugo dodatno izobraževanje s
področja revidiranja in revidiranju sorodnih storitev, ki ga imetnik strokovnega
naziva lahko uveljavlja za podaljšanje objave podatkov, lahko opravi na
naslednji način:
-      
z udeležbo ali predavanjem na delavnicah,
seminarjih ali konferencah, ki jih organizirajo druge pravne osebe, oziroma na
strokovnih srečanjih posameznih sekcij Inštituta in na predavanjih, ki se
organizirajo v okviru izobraževanja za pridobitev posameznih nazivov, ki jih
podeljuje Inštitut;
-      
s podiplomskim doktorskim študijem na
visokošolskih organizacijah ali z vpisom na izobraževanje za pridobitev naziva,
ki ga organizira Inštitut;
-      
z objavljanjem strokovnih ali znanstvenih
prispevkov v domačih ali tujih publikacijah; kot publikacije se za potrebe tega
pravilnika ne štejejo tiste, ki izhajajo pogosteje kot enkrat mesečno;
-      
s prebiranjem strokovnih ali znanstvenih
prispevkov v domačih ali tujih publikacijah;
-      
s sodelovanjem v delovnih skupinah, ki jih
ustanovi strokovni svet Slovenskega inštituta za revizijo za izvajanje nalog iz
svojih pristojnosti.
(2) Inštitut prizna dodatno
izobraževanje:
-      
iz prve alineje
prejšnjega odstavka pod pogojem, da imetnik strokovnega naziva predloži
originalno potrdilo o udeležbi na izobraževanju, ki se glasi nanj, ter dokazilo
o trajanju izobraževanja oziroma dokazilo, da je na izobraževanju sodeloval kot
predavatelj, in o trajanju predavanja, pri čemer predloži na vpogled gradivo o
izobraževanju ter program izobraževanja;
-      
iz druge alineje prejšnjega odstavka pod
pogojem, da oseba predloži uradno potrdilo o opravljenih izpitih, ki ga izda
visokošolska organizacija, in sicer v obdobju veljavnosti objave podatkov v
seznamih aktivnih imetnikov naziva, oziroma dejansko število ur prisotnosti na
izobraževanju, ki ga organizira Inštitut za pridobitev nazivov;
-      
iz tretje alineje prejšnjega odstavka pod
pogojem, da imetnik strokovnega naziva predloži izvod publikacije, v kateri je
bil strokovni ali znanstveni prispevek objavljen, ter predloži besedilo v
elektronski obliki, napisano z urejevalnikom MS Word, s čimer omogoči izračun
obračunskih strani; če je imetnik strokovnega naziva soavtor prispevka, se
število obračunskih strani zmanjša sorazmerno s številom soavtorjev prispevka;
-      
iz četrte alineje prejšnjega odstavka pod
pogojem, da imetnik strokovnega naziva predloži seznam strokovnih ali
znanstvenih prispevkov, ki jih je prebral v obravnavanem obdobju, pri čemer
mora v seznamu navesti naslov prispevka, avtorja ter podatke o izvodu
publikacije, kjer je prispevek dostopen, da se lahko nedvoumno preveri obstoj
posameznega prispevka iz seznama; imetnik strokovnega naziva lahko na ta način
pridobi največ polovico potrebnih ur dodatnega izobraževanja, priznanih v
okviru drugega dodatnega izobraževanja, ki ga prizna Inštitut.
(3) Inštitut lahko po lastni presoji v
posameznih primerih zahteva tudi dodatna dokazila.
(4) Strokovni svet ustanovi posebno
komisijo, ki lahko za posamezne oblike dodatnega izobraževanja iz 4. člena, ki
jih želi imetnik strokovnega naziva uveljaviti za podaljšanje objave podatkov,
odloči o njihovi skladnosti s tem pravilnikom ter jih ovrednoti z ustreznim
številom ur. Odločitve komisija ni dolžna obrazložiti in je dokončna.
5. člen
(1) Inštitut priznava dodatne ure
izobraževanja na naslednji način:

Oblika dodatnega izobraževanja

Priznano število ur


-      
  ura predavanja na mednarodnem simpoziju ali konferenci

3,5


-      
  ura samostojne izvedbe novega predavanja, za katero je pripravljeno
  tudi gradivo

3,5


-      
  ura samostojne izvedbe ponovljenega predavanja, za katero že obstaja
  gradivo, ali ura samostojne izvedbe novega predavanja brez gradiva

3,0


-      
  ura sodelovanja pri novem predavanju, za katero je pripravljeno tudi
  gradivo

3,0


-      
  ura sodelovanja pri ponovljenem predavanju, za katero že obstaja
  gradivo, ali ura sodelovanja pri novem predavanju brez gradiva

2,5


-      
  ura udeležbe na simpoziju, konferenci, seminarju, delavnici

1,0


-      
  opravljen izpit podiplomskega študija

6,0


-      
  udeležba na izobraževanju za pridobitev naziva, ki ga podeljuje
  Inštitut (več kot 75-odstotna prisotnost na predavanjih)

10,0


-      
  obračunska stran avtorja strokovnega ali znanstvenega prispevka,
  objavljenega v tuji ali domači strokovni ali znanstveni publikaciji

1,0


-      
  prebran prispevek v domači ali tuji strokovni publikaciji

2,0

(2) Za novo predavanje se šteje
predavanje, pri katerem je nova vsaj polovica vsebine.
(3) Dobljeno število ur dodatnega
izobraževanja se zaokrožuje navzdol na prvo decimalko.
(4) Število ur, ki se priznajo članom
delovnih skupin, ki jih ustanovi strokovni svet, le-ta določi za vsako skupino
posebej.

Pravilnik o priznanju dodatnega izobraževanja
za revizorje, preizkušene računovodje, preizkušene notranje revizorje,
preizkušene poslovne finančnike, preizkušene revizorje informacijskih sistemov
in preizkušene davčnike (Uradni list RS, št. 4/10) vsebuje naslednji prehodni in
končni določbi:
»PREHODNI IN KONČNI DOLOČBI
6. člen
(1) Pravila o najmanjšem številu ur
potrebnega dodatnega izobraževanja za podaljšanje objave podatkov iz prvega in
drugega odstavka 2. člena tega pravilnika se začnejo uporabljati od prvega
podaljšanja objave podatkov po uveljavitvi tega pravilnika.
(2) Imetniki strokovnega naziva,
katerih podatki se na dan uveljavitve tega pravilnika objavljajo, se do
naslednjega podaljšanja objave podatkov izobražujejo z oblikami izobraževanj,
ki jih priznava ta pravilnik, razen s podiplomskim študijem iz druge alineje
prvega odstavka 4. člena, ter s prebiranjem strokovne literature iz četrte
alineje prvega odstavka 4. člena tega pravilnika, pri čemer
-      
morajo za podaljšanje objave podatkov
zagotoviti najmanj 60 ur dodatnega izobraževanja oziroma 30 ur za vsak dodatni
naziv, katerega imetniki so;
-      
se točke dodatnega
izobraževanja, ki so jih pridobili v skladu s Pravilnikom o priznavanju
dodatnega izobraževanja za preizkušene računovodje, preizkušene notranje
revizorje, preizkušene poslovne finančnike, preizkušene revizorje
informacijskih sistemov in preizkušene davčnike z dne 5. novembra 2002
oziroma v skladu s Pravilnikom o priznanju dodatnega izobraževanja za podaljšanje
veljavnosti dovoljenja za opravljanje nalog revizorja in pooblaščenega
revizorja z dne 7. novembra 2002, spremenijo v ure v razmerju ena ura za
eno točko.
(3) Ta pravilnik začne veljati osmi
dan po objavi v Uradnem listu Republike Slovenije.
(4) Z dnem, ko začne veljati ta
pravilnik, preneha veljati Pravilnik o priznanju dodatnega izobraževanja za
preizkušene računovodje, preizkušene notranje revizorje, preizkušene poslovne
finančnike, preizkušene revizorje informacijskih sistemov in preizkušene davčnike
z dne 5. novembra 2002.«.

Pravilnik o spremembah Pravilnika o priznanju
dodatnega izobraževanja za revizorje, preizkušene računovodje, preizkušene
notranje revizorje, preizkušene poslovne finančnike, preizkušene revizorje
informacijskih sistemov in preizkušene davčnike (Uradni list RS, št. 107/11) vsebuje naslednjo končno določbo:
»KONČNA DOLOČBA
3. člen
Ta pravilnik začne veljati osmi dan po
objavi v Uradnem listu Republike Slovenije.«.

Pravilnik o spremembah in dopolnitvah
Pravilnika o priznanju dodatnega izobraževanja za revizorje, preizkušene
računovodje, preizkušene notranje revizorje, preizkušene poslovne finančnike,
preizkušene revizorje informacijskih sistemov in preizkušene davčnike (Uradni
list RS, št. 21/12)
vsebuje naslednjo končno določbo:
»KONČNA DOLOČBA
3. člen
Ta pravilnik začne veljati osmi dan po
objavi v Uradnem listu Republike Slovenije.«.

Pravilnik o spremembah Pravilnika o priznanju
dodatnega izobraževanja za revizorje, preizkušene računovodje, preizkušene
notranje revizorje, preizkušene poslovne finančnike, preizkušene revizorje
informacijskih sistemov in preizkušene davčnike (Uradni list RS, št. 78/20) doda
6. člen:
»6. člen
(1) Pravila
o obdobju vpisa in najmanjšem številu ur potrebnega dodatnega izobraževanja za
ponovni vpis na sezname aktivnih preizkušenih imetnikov strokovnega naziva iz
člena 9/II-7 ZRev-2 iz prvega odstavka 2. člena tega Pravilnika se začnejo
uporabljati po poteku obdobja vpisa na sezname aktivnih preizkušenih imetnikov
strokovnega naziva pred uveljavitvijo tega Pravilnika.
(2) Aktivni
preizkušeni imetniki strokovnega naziva, ki so bili vpisani na sezname aktivnih
preizkušenih imetnikov strokovnega naziva iz člena 9/II-7 ZRev-2 ob uveljavitvi
tega Pravilnika morajo za prvi ponovni vpis na sezname zagotoviti najmanj 80 ur
dodatnega izobraževanja.«;
ter vsebuje naslednjo končno določbo:
»3. člen
Ta pravilnik začne veljati 1. junija
2020.«.