1. člen
(vsebina pravilnika)
Ta pravilnik določa kataloge znanja, v skladu s katerimi
opravljajo osebe z mednarodno zaščito, ki svojega formalnega izobraževanja ne
morejo dokazati z dokumenti, preizkus znanja, na podlagi katerega se lahko
vključijo v višješolsko in visokošolsko izobraževanje.
2. člen
(katalog znanja iz predmeta matematika)
Vsebina kataloga znanja iz predmeta matematika je določena v
Prilogi 1, ki je sestavni del tega pravilnika.
3. člen
(katalog znanja iz predmeta angleški jezik)
Vsebina kataloga znanja iz predmeta angleški jezik je
določena v Prilogi 2, ki je sestavni del tega pravilnika.
PREHODNA IN KONČNA DOLOČBA
4. člen
(prenehanje uporabe)
Z dnem uveljavitve tega pravilnika se preneha uporabljati
Pravilnik o katalogih znanja (Uradni list RS, št. 59/18 in 173/21).
5. člen
(začetek veljavnosti)
Ta pravilnik začne veljati naslednji dan po objavi v Uradnem
listu Republike Slovenije.
Št. 0070-172/2021/10
Ljubljana, dne 4. februarja 2022
EVA 2021-3330-0131
Prof. dr. Simona Kustec
ministrica
za izobraževanje, znanost in šport

Priloga
1: Matematika
Priloga
2: Angleški jezik