1. člen
Sprejme se splošni del gozdnogospodarskega načrta
gozdnogospodarske enote Slovenska Bistrica, št. 12-22/95 z dne 22. 5. 2001, ki
ga je izdelal Zavod za gozdove Slovenije, Območna enota Maribor, za obdobje od
1. 1. 1995 do 31. 12. 2004. 
Cilji, usmeritve in ukrepi, ki so določeni v splošnem delu
gozdnogospodarskega načrta gozdnogospodarske enote Slovenska Bistrica na ravneh
celotne gozdnogospodarske enote, gospodarskih razredov in odsekov, so sestavni
del te odredbe.
2. člen
Splošni del gozdnogospodarskega načrta gozdnogospodarske
enote Slovenska Bistrica je izdelan v treh izvodih za 5080,75 hektarjev gozdov,
ki ležijo v gozdnogospodarskem območju Maribor, v občini Slovenska Bistrica,
oziroma v katastrskih občinah Brezje pri Poljčanah, Bukovec, Cigonca,
Črešnjevec, Gabrnik, Gaj, Hošnica, Laporje, Lušečka vas, Modraže, Ogljenšak,
Pečke, Pekel, Pokoše, Pretrež, Ritoznoj, Slovenska Bistrica, Spodnja Ložnica,
Spodnja Nova vas, Spodnja Polskava, Stanovsko, Stopno, Šentovec, Štatenberg,
Vrhloga, Vrhole pri Laporju, Vrhole pri Slovenskih Konjicah, Zgornja Polskava
in Žabljek.
3. člen
Po en izvod splošnega dela gozdnogospodarskega načrta
gozdnogospodarske enote Slovenska Bistrica je na vpogled na sedežu Zavoda za
gozdove Slovenije, Območne enote Maribor, Tyrševa 15, Maribor, na sedežu Zavoda
za gozdove Slovenije, Krajevne enote Slovenska Bistrica, Ul. Pohorskega
bataljona 5, Slovenska Bistrica, in na Ministrstvu za kmetijstvo, gozdarstvo in
prehrano Republike Slovenije, Dunajska 58, Ljubljana, kjer se hrani tudi
dokumentacija v zvezi s postopkom sprejemanja splošnega dela
gozdnogospodarskega načrta gozdnogospodarske enote Slovenska Bistrica.
4. člen
Ta odredba začne veljati naslednji dan po objavi v Uradnem
listu Republike Slovenije.
Št. 322-01-12/11-98
Ljubljana, dne 27. julija 2001.
Minister 
za kmetijstvo, 
gozdarstvo in prehrano 
mag. Franc But l. r.