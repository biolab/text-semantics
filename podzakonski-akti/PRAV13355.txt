1. člen
S tem pravilnikom se določi vsebina obrazca spričevala o
mojstrskem izpitu.
2. člen
(1) Obrazec spričevala o mojstrskem izpitu v velikosti
210 x 297 mm, A4 formata, je natisnjen na 100 g/m2 papirju Conqueror
Contour Diamond White, zaščiten z vodnim tiskom proizvajalca papirja, v 4/1
barvah. Na hrbtni strani je natisnjen znak Obrtno-podjetniške zbornice
Slovenije.
(2) Obrazec spričevala o mojstrskem izpitu je kot
priloga tega pravilnika njegov sestavni del.
3. člen
(1) Spričevalo o mojstrskem izpitu se začne izdajati na
obrazcu iz drugega odstavka prejšnjega člena osebam, ki so opravile mojstrski
izpit v skladu s Pravilnikom o mojstrskih izpitih (Uradni list RS, št. 101/04),
od uveljavitve tega pravilnika dalje.
(2) Z dnem uveljavitve tega pravilnika preneha veljati
Pravilnik o obrazcu spričevala o mojstrskem izpitu (Uradni list RS, št.
115/06).
4. člen
Ta pravilnik začne veljati naslednji dan po objavi v Uradnem listu
Republike Slovenije.
Št. 0070-91/2017
Ljubljana, dne 15. januarja 2018
EVA 2017-3330-0074
dr. Maja Makovec Brenčič
l.r.
Ministrica
za izobraževanje, znanost in šport

Priloga: Obrazec
spričevala o mojstrskem izpitu