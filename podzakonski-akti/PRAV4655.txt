1. člen
S tem pravilnikom se sprejme gozdnogospodarski načrt
gozdnogospodarske enote Tolmin, št. 01-04/01 z dne 28. marca 2002, ki ga je
izdelal Zavod za gozdove Slovenije, Območna enota Tolmin.
2. člen
Gozdnogospodarska enota Tolmin, ki meri 11.874,91 ha, se
nahaja v gozdnogospodarskem območju Tolmin, v Občini Tolmin, oziroma v
katastrskih občinah Volarje, Dolje, Zatolmin, Čadrg, Žabče, Poljubinj, Tolmin,
Modrejce, Kozaršče, Sela, Volčanski ruti, Čiginj in Volče.
3. člen
V gozdnogospodarski enoti Tolmin je z dnem 1. 1. 2001
ugotovljeno naslednje stanje gozdov:
-       
površina: 7.915,33 ha,
-       
lesna zaloga: 203,6 m³/ha, od tega 15,6 m³/ha iglavcev in 188,0 m³/ha
listavcev,
-       
letni prirastek: 4,14 m³/ha, od tega 0,41 m³/ha iglavcev in 3,73 m³/ha
listavcev.
4. člen
Na podlagi ciljev gospodarjenja z gozdom in gozdnim prostorom
ter usmeritev za doseganje teh ciljev, so v gozdnogospodarski enoti Tolmin za
obdobje od 1. 1. 2001 do 31. 12. 2010 določeni naslednji ukrepi:
-       
najvišji možni posek v višini 152.177 m³, od tega 7.188 m³ iglavcev in
144.989 m³ listavcev,
-       
gojitvena dela, potrebna za ohranitev in razvoj gozdov, na površini
202,78 ha.
Ukrepi in načini njihove izvedbe, ki so določeni na ravneh
gospodarskih razredov in odsekov, so sestavni del tega pravilnika.
5. člen
Funkcije gozdov in njihovo ovrednotenje, cilji gospodarjenja
z gozdom in gozdnim prostorom ter usmeritve za njihovo doseganje, ki so
določeni v gozdnogospodarskem načrtu gozdnogospodarske enote Tolmin, so
sestavni del tega pravilnika.
6. člen
Po en izvod gozdnogospodarskega načrta gozdnogospodarske
enote Tolmin je na vpogled na sedežu Zavoda za gozdove Slovenije, Območne enote
Tolmin, Tumov drevored 17, Tolmin, na sedežu Zavoda za gozdove Slovenije,
Krajevne enote Tolmin, Tumov drevored 17, Tolmin, in na Ministrstvu za
kmetijstvo, gozdarstvo in prehrano Republike Slovenije, Dunajska 58, Ljubljana,
kjer se hrani tudi dokumentacija v zvezi s postopkom sprejemanja
gozdnogospodarskega načrta gozdnogospodarske enote Tolmin.
7. člen
Ta pravilnik začne veljati naslednji dan po objavi v Uradnem
listu Republike Slovenije.
Št. 322-01-01-2/2001/13
Ljubljana, dne 8. januarja 2003.
Minister 
za kmetijstvo, 
gozdarstvo in prehrano 
mag. Franc But l. r.