1. člen
S tem pravilnikom se sprejme gozdnogospodarski načrt
gozdnogospodarske enote Goričko II (2019–2028) št. 13-8/2019 z dne 3. 10. 2019,
ki ga je za obdobje od 1. januarja 2019 do 31. decembra 2028 izdelal Zavod za
gozdove Slovenije, Območna enota Murska Sobota.
2. člen
Gozdnogospodarska enota Goričko II, ki meri 10 846,63 ha, se
nahaja v gozdnogospodarskem območju Murska Sobota, v občinah Gornji Petrovci
(katastrske občine Lucova, Neradnovci, Martinje, Boreča, Ženavlje, Šulinci,
Stanjevci, Gornji Petrovci, Adrijanci, Peskovci), Šalovci (katastrske občine
Dolenci, Budinci, Markovci, Čepinci, Šalovci) in Hodoš (katastrski občini Hodoš
in Krplivnik).
3. člen
V gozdnogospodarski enoti Goričko II je 1. januarja 2019
ugotovljeno naslednje stanje gozdov:
1.     
lastništvo: 94,3 % zasebnih gozdov v lasti fizičnih ali pravnih oseb,
4,4 % državnih gozdov ter 1,3 % gozdov lokalnih skupnosti;
2.     
površina: 4 960,03 ha, od katere so vsi gozdovi s posebnim namenom, v
katerih so ukrepi dovoljeni;
3.     
lesna zaloga: 277 m3/ha, od tega 137 m3/ha iglavcev in 140 m3/ha
listavcev;
4.     
 tekoči letni prirastek: 7,30 m3/ha,
od tega 3,04 m3/ha iglavcev in 4,26 m3/ha listavcev.
4. člen
(1) V gozdnogospodarskem načrtu gozdnogospodarske enote
Goričko II (2019–2028) je ob upoštevanju usmeritev iz gozdnogospodarskega
načrta gozdnogospodarskega območja Murska Sobota, izdelanega za obdobje od 1.
januarja 2011 do 31. decembra 2020, ugotovljenega stanja gozdov, analize
preteklega gospodarjenja, zakonitosti razvoja gozdov in pridobljenih spoznanj
pri spremljanju razvoja gozdov v gozdnogospodarski enoti Goričko II določeno,
da so najbolj poudarjene funkcije gozdov, ki določajo način gospodarjenja z
gozdom:
-       
proizvodne funkcije na površini 3 743,22 ha,
-       
ekološke funkcije na površini 11,77 ha ter
-       
socialne funkcije na površini 6,36 ha.
(2) Na podlagi funkcij gozdov in njihovega ovrednotenja so v
gozdnogospodarskem načrtu gozdnogospodarske enote Goričko II (2019–2028)
določeni cilji gospodarjenja z gozdom in gozdnim prostorom ter usmeritve za
njihovo doseganje.
5. člen
(1) Na podlagi ciljev in usmeritev iz drugega odstavka
prejšnjega člena so v gozdnogospodarski enoti Goričko II za obdobje od 1.
januarja 2019 do 31. decembra 2028 določeni naslednji ukrepi:
1.     
najvišji možni posek v višini 237 154 m3,
od tega 128 079 m3 iglavcev in 109 075 m3
listavcev;
2.     
gojitvena dela, potrebna za ohranitev in razvoj gozdov, na dejanski
površini 140,74 ha;
3.     
nega mlajšega drogovnjaka na dejanski površini 95,39 ha;
4.     
zaščita vršičkov s premazom na dejanski površini 1,27 ha;
5.     
zaščita s 1 700 tulci in količki;
6.     
zaščita mladja s 450 m ograje ter
7.     
odstranjevanje 1 300 m ograje.
(2) V gozdnogospodarskem načrtu gozdnogospodarske enote
Goričko II (2019–2028) so določeni ukrepi in načini njihove izvedbe tudi na
ravneh rastiščnogojitvenih razredov in odsekov.
6. člen
Pri izdelavi gozdnogojitvenih načrtov za posamezne ekosisteme
in njihove dele v gozdnogospodarski enoti Goričko II je v obdobju od
uveljavitve tega pravilnika do 31. decembra 2028 treba upoštevati cilje,
usmeritve in ukrepe, določene v gozdnogospodarskem načrtu gozdnogospodarske
enote Goričko II (2019–2028).
7. člen
Po en izvod gozdnogospodarskega načrta gozdnogospodarske
enote Goričko II (2019–2028) je na vpogled na sedežu Zavoda za gozdove
Slovenije, Območna enota Murska Sobota, ulica arhitektka Novaka 17, 9000 Murska
Sobota, na sedežu Zavoda za gozdove Slovenije, Krajevna enota Gornji Petrovci,
Gornji Petrovci 31D, 9203 Gornji Petrovci, in na Ministrstvu za kmetijstvo,
gozdarstvo in prehrano, Dunajska 22, 1000 Ljubljana, kjer se hrani tudi
dokumentacija v zvezi s postopkom sprejemanja gozdnogospodarskega načrta
gozdnogospodarske enote Goričko II (2019–2028).
8. člen
Ta pravilnik začne veljati naslednji dan po objavi v Uradnem
listu Republike Slovenije.
Št. 007-372/2018
Ljubljana, dne 19. decembra 2019
EVA 2019-2330-0024
Dr. Aleksandra Pivec
ministrica 
za kmetijstvo, gozdarstvo in prehrano