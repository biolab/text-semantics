1. člen
(vsebina)
(1) Ta pravilnik določa način izdelave in prenosa
carinskih deklaracij, obrazcev, obvestil, dokazil, zahtevkov in spremnih listin
ter nacionalna navodila in seznam nacionalnih oznak za izpolnjevanje carinske
deklaracije, obrazcev, obvestil, dokazil in zahtevkov pri izvajanju carinskih
formalnosti v skladu z:
-       
Uredbo (EU) št. 952/2013 Evropskega parlamenta in Sveta z dne
9. oktobra 2013 o carinskem zakoniku Unije (UL L št. 269 z dne
10. 10. 2013, str. 1), zadnjič spremenjeno z Uredbo (EU) 2019/632
Evropskega parlamenta in Sveta z dne 17. aprila 2019 o spremembi Uredbe
(EU) št. 952/2013 zaradi podaljšanja prehodne uporabe drugih načinov obdelave
podatkov poleg tehnik elektronske obdelave podatkov, določenih v carinskem
zakoniku Unije (UL L št. 111 z dne 25. 4. 2019, str. 54), (v nadaljnjem
besedilu: Uredba 952/2013/EU),
-       
Delegirano uredbo Komisije (EU) 2015/2446 z dne 28. julija 2015 o
dopolnitvi Uredbe (EU) št. 952/2013 Evropskega parlamenta in Sveta o podrobnih
pravilih v zvezi z nekaterimi določbami carinskega zakonika Unije (UL L
št. 343 z dne 29. 12. 2015, str. 1), zadnjič spremenjeno z Delegirano
uredbo Komisije (EU) 2021/234 z dne 7. decembra 2020 o spremembi
Delegirane uredbe (EU) 2015/2446 v zvezi s skupnimi podatkovnimi zahtevami in
Delegirane uredbe (EU) 2016/341 v zvezi z oznakami, ki se uporabljajo na nekaterih
obrazcih (UL L št. 63, z dne 23. 2. 2021, str. 1), (v nadaljnjem besedilu:
Uredba 2015/2446/EU),
-       
Izvedbeno uredbo Komisije (EU) 2015/2447 z dne 24. novembra 2015 o
določitvi podrobnih pravil za izvajanje nekaterih določb Uredbe (EU) št.
952/2013 Evropskega parlamenta in Sveta o carinskem zakoniku Unije (UL L št.
343 z dne 29. 12. 2015, str. 558), zadnjič spremenjeno z Izvedbeno uredbo
Komisije (EU) 2021/235 z dne 8. februarja 2021 o spremembi Izvedbene
uredbe (EU) 2015/2447 glede oblik in oznak skupnih podatkovnih zahtev,
nekaterih pravil o nadzoru in pristojnega carinskega urada za dajanje blaga v
carinski postopek (UL L št. 63 z dne 23. 2. 2021, str. 386),
(v nadaljnjem besedilu: Uredba 2015/2447/EU), in
-       
Delegirano uredbo Komisije (EU) št. 2016/341 z dne 17. decembra
2015 o dopolnitvi Uredbe (EU) št. 952/2013 Evropskega parlamenta in Sveta v
zvezi s prehodnimi določbami za nekatere določbe carinskega zakonika Unije,
kadar zadevni elektronski sistemi še ne delujejo, in o spremembi Delegirane uredbe
(EU) 2015/2446 (UL L št. 69 z dne 15. 3. 2016, str. 1), zadnjič
spremenjeno z Delegirano uredbo Komisije (EU) 2021/234 z dne 7. decembra
2020 o spremembi Delegirane uredbe (EU) 2015/2446 v zvezi s skupnimi
podatkovnimi zahtevami in Delegirane uredbe (EU) 2016/341 v zvezi z oznakami,
ki se uporabljajo na nekaterih obrazcih (UL L št. 63 z dne 23. 2. 2021,
str. 1), (v nadaljnjem besedilu: Uredba 2016/341/EU).
(2) Pojmi in kratice, uporabljene v tem pravilniku,
imajo enak pomen kot pojmi in kratice, opredeljene v Uredbi 952/2013/EU, Uredbi
2015/2446/EU, Uredbi 2015/2447/EU in Uredbi 2016/341/EU.
2. člen
(elektronsko poslovanje)
(1) Carinske deklaracije, skupne deklaracije, obrazci,
obvestila, dokazila in zahtevki, vloženi z uporabo sistema za elektronsko
izmenjavo podatkov, se pri izvajanju carinskih formalnosti vlagajo prek
informacijskega sistema za elektronsko poslovanje Finančne uprave Republike
Slovenije (v nadaljnjem besedilu: SICIS).
(2) Za elektronsko poslovanje pri izvajanju carinskih
formalnosti uporabnik kvalificirano digitalno potrdilo registrira na portalu
eCarina.
(3) Spremni dokumenti, potrebni za izvedbo carinskih
formalnosti, se lahko dostavijo pristojnemu carinskemu organu na uradni
elektronski naslov Finančne uprave Republike Slovenije (v nadaljnjem besedilu:
FURS), ki je objavljen na spletni strani FURS. Če s seznama elektronskih
sporočil, objavljenem na spletni strani FURS, izhaja, da SICIS omogoča dostavo
spremnih dokumentov, se ti dostavijo prek SICIS. Na zahtevo carinskega organa,
ali če je s posebnim predpisom tako določeno, se spremni dokumenti dostavijo
FURS v papirni obliki.
(4) Če SICIS ali aplikacija za elektronsko poslovanje s
FURS osebe, ki vlaga carinske deklaracije, obrazce, obvestila, dokazila in
zahtevke, ne deluje, se uporabi pomožni postopek v skladu z navodili,
objavljenimi na spletni strani FURS.
3. člen
(navodila za izpolnjevanje carinske deklaracije, obvestila
in dokazila)
(1) Carinska deklaracija za izvoz, ponovni izvoz,
pasivno oplemenitenje, tranzit in dokazilo o carinskem statusu unijskega blaga
se izpolnjujejo v skladu z navodili iz dodatka C1 iz Priloge 9 Uredbe
2016/341/EU in navodili iz Priloge 1, ki je sestavni del tega pravilnika.
(2) Carinska deklaracija za sprostitev v prosti promet,
posebno rabo, carinsko skladiščenje, začasni uvoz, aktivno oplemenitenje, vnos
blaga v okviru trgovine z ozemlji s posebno davčno ureditvijo, poštni promet,
poenostavljena uvozna deklaracija in obvestilo o predložitvi blaga v primeru
vpisa v evidence se izpolnjujejo v skladu z navodili iz Priloge D Uredbe
2015/2446/EU in navodili iz Priloge 3, ki je sestavni del tega pravilnika.
(3) Pošiljke, ki so upravičene do oprostitve uvozne
dajatve v skladu s prvim odstavkom 23. člena ali prvim odstavkom 25. člena
Uredbe Sveta (ES) št. 1186/2009 z dne 16. novembra 2009 o sistemu
oprostitev carin v Skupnosti (kodificirana različica) (UL L 324 z dne
10. 12. 2009, str. 23; v nadaljnjem besedilu: Uredba 1186/2009/EU), in predložitve
blaga carini, se izpolnjujejo v skladu z navodili iz Priloge B Uredbe
2015/2446/EU in navodili iz Priloge 3, ki je sestavni del tega pravilnika.
4. člen
(uporaba oznak)
(1) Pri izpolnjevanju carinske deklaracije za izvoz,
ponovni izvoz, pasivno oplemenitenje, tranzit in dokazilo o carinskem statusu
unijskega blaga oziroma drugih obrazcev, obvestil in zahtevkov se uporabljajo
oznake iz dodatka D1 iz Priloge 9 Uredbe 2016/341/EU in nacionalne oznake,
določene v Prilogi 2, ki je sestavni del tega pravilnika.
(2) Pri izpolnjevanju carinske deklaracije za sprostitev
v prosti promet, posebno rabo, carinsko skladiščenje, začasni uvoz, aktivno
oplemenitenje, vnos blaga v okviru trgovine z ozemlji s posebno davčno
ureditvijo, poštni promet, poenostavljene uvozne deklaracije in obvestila o
predložitvi blaga v primeru vpisa v evidence se uporabljajo oznake iz Priloge C
Uredbe 2015/2447/EU in nacionalne oznake, določene v Prilogi 4, ki sestavni del
tega pravilnika.
(3) Pri izpolnjevanju carinske deklaracije za pošiljke,
ki so oproščene uvozne dajatve v skladu s prvim odstavkom 23. člena ali
prvim odstavkom 25. člena Uredbe 1186/2009/EU, in predložitev blaga carini se
uporabljajo oznake iz Priloge B Uredbe 2015/2447/EU in nacionalne oznake,
določene v Prilogi 4, ki je sestavni del tega pravilnika.
5. člen
(deklaracija za začasno hrambo)
(1) Deklaracija za začasno hrambo mora vsebovati podatke
iz Priloge 5, ki je sestavni del tega pravilnika. Kadar SICIS ali aplikacija za
elektronsko poslovanje s FURS osebe, ki vlaga deklaracijo za začasno hrambo, ne
deluje, se deklaracija za začasno hrambo vloži na obrazcu deklaracije za
začasno hrambo ali na drugem dokumentu, katerega vsebina ustreza obrazcu
deklaracije za začasno hrambo.
(2) Obrazec deklaracije za začasno hrambo in navodila za
izpolnjevanje deklaracije za začasno hrambo so določeni v Prilogi 5.
6. člen
(obrazec potrdila o plačilu dolgovanih dajatev)
Obrazec potrdila o plačilu dolgovanih dajatev je določen v
Prilogi 6, ki je sestavni del tega pravilnika.
7. člen
(obrazec za uskladitev podatkov v carinski deklaraciji)
Obrazec za uskladitev podatkov v carinski deklaraciji vsebuje
najmanj nabor podatkov iz Priloge 7, ki je sestavni del tega pravilnika. Kadar
je mogoče, se s tehnikami elektronske obdelave podatkov vloži zahtevek z
naborom podatkov iz Priloge 7 in izda odločba o uskladitvi podatkov v carinski
deklaraciji prek SICIS. V ostalih primerih se uporablja obrazec v papirni obliki.
8. člen
(obvestilo o prihodu prevoznega sredstva v elektronski
obliki)
Obvestilo o prihodu prevoznega sredstva v pomorskem,
letalskem in poštnem prometu mora vsebovati podatke iz Priloge 8, ki je
sestavni del tega pravilnika.
9. člen
(obvestilo o predložitvi blaga v elektronski obliki)
Obvestilo o predložitvi blaga v pomorskem in letalskem
prometu mora vsebovati podatke iz Priloge 9, ki je sestavni del tega
pravilnika.
10. člen
(potrdilo in zahtevek za izdajo potrdila o nepreferencialnem
poreklu blaga)
(1) Obrazec potrdila o poreklu blaga in pripadajoči
zahtevek za izdajo potrdila o poreklu blaga meri 210 × 297 mm. Dovoljeno
odstopanje po dolžini je minus 5 mm oziroma plus 8 mm. Uporablja se bel,
klejen, brezlesni pisalni papir, ki tehta najmanj 64 g/m2 ali med 25
in 30 g/m2, če gre za papir za letalska pisma. Imeti mora ozadje s
tiskanim rjavkastočrnim vzorcem giljoše, tako da je opazno vsako ponarejanje z
mehanskimi in kemičnimi sredstvi.
(2) Obrazec potrdila o poreklu blaga je natisnjen v enem
ali več uradnih jezikih Unije ali, v skladu z običaji in potrebami trgovanja, v
drugem jeziku. Obrazec zahtevka za izdajo potrdila o poreklu blaga je natisnjen
v slovenskem jeziku.
(3) Vsako potrdilo o poreklu blaga mora vsebovati ime in
naslov tiskarja ali oznako, ki omogoča prepoznavanje tiskarja. Vsebovati mora
tudi zaporedno številko, tiskano ali odtisnjeno, ki omogoča prepoznavanje
potrdila. Vsebuje lahko tudi natisnjen znak izdajatelja ali mednarodnega
združenja, katerega član je izdajatelj.
(4) Zahtevek za potrdilo in vse kopije istega potrdila o
poreklu blaga morajo vsebovati enako zaporedno številko. Obrazec potrdila o
poreklu blaga in pripadajoči zahtevek za izdajo potrdila o poreklu blaga se
lahko številčita v skladu z vrstnim redom njune izdaje.
(5) Obrazec potrdila o poreklu blaga in pripadajočega
zahtevka za izdajo potrdila o poreklu blaga je v Prilogi 10, ki je sestavni del
tega pravilnika.
KONČNI DOLOČBI
11. člen
(prenehanje veljavnosti)
Z dnem uveljavitve tega pravilnika preneha veljati Pravilnik
o izpolnjevanju enotne upravne listine, elektronskem poslovanju s Finančno
upravo Republike Slovenije in o drugih obrazcih, ki se uporabljajo pri
izvajanju carinskih formalnosti (Uradni list RS, št. 50/16, 83/16 in 37/18),
uporablja pa se do začetka uporabe tega pravilnika.
12. člen
(začetek veljavnosti)
Ta pravilnik začne veljati 1. julija 2021, uporabljati
pa se začne 1. oktobra 2021, razen podatkovnih zahtev za stolpec H7, ki se
začnejo uporabljati z dnem uveljavitve tega pravilnika.
Št. 007-544/2021/19
Ljubljana, dne 29. junija 2021
EVA 2021-1611-0040
Mag. Andrej Šircelj
minister 
za finance

Priloga
1: Dopolnitev navodil iz dodatka C1 iz priloge 9 Uredbe 2016/341/EU
za uporabo in izpolnjevanje polj carinske deklaracije za izvoz, ponovni izvoz,
pasivno oplemenitenje, tranzit in dokazilo o carinskem statusu unijskega blaga
oziroma drugih obrazcev, obvestil in zahtevkov
Priloga
2: Dopolnitev seznamov iz dodatka D1 iz priloge 9 Uredbe 2016/341/EU s
seznami nacionalnih oznak, ki se uporabljajo pri izpolnjevanju polj carinske
deklaracije za izvoz, ponovni izvoz, pasivno oplemenitenje, tranzit, in
dokazilo o carinskem statusu unijskega blaga oziroma drugih obrazcev, obvestil
in zahtevkov
Priloga
3: Dopolnitev navodil iz priloge B in D Uredbe 2015/2446/EU za uporabo
in izpolnjevanje polj carinske deklaracije za sprostitev v prosti promet,
posebno rabo, carinsko skladiščenje, začasni uvoz, aktivno oplemenitenje, vnos
blaga v okviru trgovine z ozemlji s posebno davčno ureditvijo, poštni promet,
pošiljke, ki so upravičene do oprostitve uvozne dajatve v skladu s prvim odstavkom
23. člena ali prvim odstavkom 25. člena Uredbe 1186/2009/EU, poenostavljene
uvozne deklaracije in obvestila o predložitvi blaga
Priloga
4: Dopolnitev seznamov iz priloge B in C Uredbe 2015/2447/EU za uporabo
in izpolnjevanje polj carinske deklaracije za sprostitev v prosti promet,
posebno rabo, carinsko skladiščenje, začasni uvoz, aktivno oplemenitenje, vnos
blaga v okviru trgovine z ozemlji s posebno davčno ureditvijo, poštni promet,
pošiljke, ki so upravičene do oprostitve uvozne dajatve v skladu s prvim
odstavkom 32. člena ali prvim odstavkom 25. člena (Uredbe 1186/2009),
poenostavljene uvozne deklaracije in obvestila o predložitvi blaga
Priloga
5: Podatki za deklaracijo za začasno hrambo, vzorec obrazca deklaracije
za začasno hrambo in navodilo za izpolnjevanje polj deklaracije za začasno
hrambo
Priloga
6: Obrazec potrdila o plačilu dolgovanih dajatev
Priloga
7: Obrazec za uskladitev podatkov v carinski deklaraciji
Priloga
8: Obvestilo o prihodu prevoznega sredstva v pomorskem, letalskem in
poštnem prometu
Priloga
9: Obvestilo o predložitvi blaga v pomorskem in letalskem prometu
Priloga
10: Obrazec potrdila in pripadajočega zahtevka za izdajo potrdila o
nepreferencialnem poreklu blaga