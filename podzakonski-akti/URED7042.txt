I. SPLOŠNA DOLOČBA
1. člen
(1) S to uredbo se določajo omejevalni ukrepi v skladu s
Sklepom Sveta 2010/788/SZVP z dne 20. decembra 2010 o omejevalnih ukrepih
proti Demokratični republiki Kongo in razveljavitvi Skupnega stališča
2008/369/SZVP (UL L št. 336 z dne 21. 12. 2010, str. 30), zadnjič
spremenjenim z Izvedbenim sklepom Sveta 2014/862/SZVP z dne 1. decembra
2014 o izvajanju Sklepa 2010/788/SZVP o omejevalnih ukrepih proti Demokratični
republiki Kongo (UL L 346 z dne 2. 12. 2014, str. 36) (v nadaljnjem
besedilu: Sklep 2010/788/SZVP).
(2) S to uredbo se določajo tudi pristojni organi in
sankcije za kršitve določb:
-       
Uredbe Sveta (ES) št. 889/2005 z dne 13. junija 2005 o uvedbi
določenih omejevalnih ukrepov glede Demokratične republike Kongo in o
razveljavitvi Uredbe (ES) št. 1727/2003 (UL L št. 152 z dne 15. 6. 2005,
str. 1), zadnjič spremenjene z Uredbo Sveta (EU) št. 270/2014 z dne 17. marca
2014 o spremembi Uredbe (ES) št. 889/2005 o uvedbi določenih omejevalnih ukrepov
glede Demokratične republike Kongo (UL L št. 79 z dne 18. 3. 2014, str.
34) (v nadaljnjem besedilu: Uredba 889/2005/ES), in
-       
Uredbe Sveta (ES) št. 1183/2005 z dne 18. julija 2005 o uvedbi
določenih posebnih omejevalnih ukrepov za osebe, ki kršijo embargo na orožje
glede Demokratične republike Kongo (UL L št. 193 z dne 23. 7. 2005, str.
1), zadnjič spremenjene z Izvedbeno uredbo Sveta (EU) št. 1275/2014 z dne
1. decembra 2014 o izvajanju prvega in četrtega odstavka 9. člena Uredbe
(ES) št. 1183/2005 o uvedbi določenih posebnih omejevalnih ukrepov za osebe, ki
kršijo embargo na orožje glede Demokratične republike Kongo (UL L št. 346 z dne
2. 12. 2014, str. 3) (v nadaljnjem besedilu: Uredba 1183/2005/ES).
II. OMEJEVALNI UKREPI
2. člen
(1) Državljanom Republike Slovenije ali z ozemlja
Republike Slovenije ali z uporabo plovil, ki plujejo pod zastavo Republike
Slovenije, ali zrakoplovov, registriranih v Republiki Sloveniji, je prepovedano
vsem nevladnim subjektom in posameznikom, ki delujejo na ozemlju Demokratične
republike Kongo (v nadaljnjem besedilu: DR Kongo), neposredno ali posredno
dobavljati, prodajati ali prenašati oborožitev in s tem povezanega materiala
vseh vrst, vključno z orožjem in strelivom, vojaškimi vozili in opremo,
paravojaško opremo ter rezervnimi deli za navedeno, ne glede na to, ali je to
blago po poreklu iz Evropske unije (v nadaljnjem besedilu: EU) ali ne.
(2) Paravojaška oprema iz prejšnjega odstavka vključuje
zlasti:
a)    
akustične naprave, ki jih proizvajalec ali dobavitelj predstavlja kot
primerne za obvladovanje nemirov, in njihove posebej izdelane sestavne dele;
b)    
ščite za uporabo v nemirih in policijske neprebojne ščite ter njihove
posebej izdelane sestavne dele;
c)    
lisice, izdelane za omejevanje gibanja ljudi, katerih največja skupna
dimenzija, vključno z verigo, pri merjenju od zunanjega roba enega okova do
zunanjega roba drugega v zaklenjenem stanju je od 240 mm do 280 mm;
d)    
pasove za uporabo elektrošoka, izdelane za omejevanje gibanja ljudi z
elektrošokom z največjo napetostjo prostega teka 10 000 voltov;
e)    
vodne topove in njihove posebej izdelane sestavne dele;
f)     
vozila za obvladovanje nemirov, posebej izdelana ali prirejena tako, da
jih je mogoče naelektriti zaradi odganjanja protestnikov, in njihove v ta namen
posebej izdelane ali prirejene sestavne dele;
g)    
pištole z električnim nabojem z največjo napetostjo prostega teka 10 000
voltov;
h)    
sestavne dele, posebej izdelane ali prirejene za prenosne pripomočke,
izdelane ali prirejene za obvladovanje nemirov ali za samozaščito z uporabo
elektrošoka (vključno s palicami in ščiti za povzročanje elektrošoka, pištolami
za omamljanje in takimi z električnimi naboji);
i)      
gumijevke, palice za obvladovanje nemirov in podobne pripomočke za
kazenski pregon;
j)      
oklepne jopiče, vključno z neprebojnimi oblačili, neprebojno podlogo in
zaščitnimi čeladami;
k)    
biče;
l)      
dele in dodatke, izdelane ali prirejene za uporabljanje v opremi,
našteti v točkah od i do k tega odstavka, ali z njo.
(3) Prvi odstavek tega člena se pod pogojem, da to
vnaprej odobri pristojni organ, ne uporablja za dobavo, prodajo ali prenos:
-       
oborožitve in s tem povezanega materiala vseh vrst, namenjenega
izključno za podporo misije Organizacije združenih narodov (v nadaljnjem
besedilu: OZN) v DR Kongo ali za uporabo v njej ali za podporo ali uporabo
regionalne skupine Afriške unije za posredovanje;
-       
zaščitnih oblačil, vključno z neprebojnimi jopiči in vojaškimi čeladami,
ki so jih v DR Kongo za lastno uporabo začasno uvozili uslužbenci OZN,
predstavniki medijev ter delavci na področju humanitarne in razvojne pomoči in
njihovo spremno osebje;
-       
nesmrtonosne vojaške opreme, namenjene izključno za humanitarno in
zaščitno uporabo, ali za zagotavljanje tehnične pomoči in usposabljanja,
povezanega s tako nesmrtonosno opremo.
(3) O dobavah iz drugega odstavka tega člena se odloča
za vsak primer posebej, pri čemer se pri tem v celoti upoštevajo merila,
opredeljena v Skupnem stališču Sveta 2008/944/SZVP z dne 8. decembra 2008,
ki opredeljuje skupna pravila glede nadzora izvoza vojaške tehnologije in
opreme (UL L št. 335 z dne 13. 2. 2008, str. 99), ter se o tem predhodno
uradno obvesti Odbor za sankcije, ustanovljen v skladu z osmim odstavkom
resolucije Varnostnega sveta OZN 1533 (2004) (v nadaljnjem besedilu: odbor za
sankcije).
(4) Republika Slovenija lahko zahteva ustrezno zaščito
pred morebitno zlorabo dovoljenj, izdanih na podlagi drugega odstavka tega
člena, in po potrebi sprejme ukrepe za vrnitev dobavljene oborožitve in
sorodnega materiala.
(5) Pristojni organ iz drugega odstavka 2. člena te
uredbe v Republiki Sloveniji je Ministrstvo za zunanje zadeve.
3. člen
(1) Vstop na ozemlje Republike Slovenije ali tranzit čez
njeno ozemlje se prepreči osebam iz priloge k Sklepu 2010/788/SZVP.
(2) Ukrep iz prejšnjega odstavka se ne uporablja, kadar
odbor za sankcije:
-       
vnaprej in za vsak primer posebej ugotovi, da je tak vstop ali tranzit
utemeljen iz humanitarnih razlogov, vključno z verskimi obveznostmi;
-       
ugotovi, da bi taka izjema pospešila uresničevanje ciljev vzpostavitve
miru, nacionalne sprave v DR Kongo in stabilnosti na tem območju iz ustreznih
resolucij Varnostnega sveta OZN;
-       
vnaprej in za vsak primer posebej odobri tranzit posameznikov, ki se
vračajo na ozemlje države, katere državljani so, ali ki sodelujejo pri
prizadevanjih za zagotovitev sojenja storilcem hudih kršitev človekovih pravic
ali kršilcem mednarodnega humanitarnega prava;
-       
ugotovi, da je tak vstop ali tranzit potreben za potek sodnega postopka.
(3) Kadar se na podlagi prejšnjega odstavka osebam, ki
jih je določil odbor za sankcije, dovoli vstop na ozemlje Republike Slovenije
ali tranzit čez njeno ozemlje, se tako dovoljenje omeji na namen, za katerega
je bilo dano, in na osebe, na katere se nanaša.
4. člen
(1) Za izvajanje 3. člena Uredbe 889/2005/ES je v
Republiki Sloveniji pristojno ministrstvo, pristojno za notranje zadeve, če gre
za orožje, strelivo in gospodarska razstreliva, ali ministrstvo, pristojno za
obrambo, če gre za vojaško orožje in vojaško opremo.
(2) Ministrstvo, pristojno za zunanje zadeve, v skladu s
prvim odstavkom 6.a člena Uredbe 889/2005/ES objavi seznam pristojnih
organov s podatki za stike na spletni strani, navedeni v prilogi k Uredbi
889/2005/ES.
III. KAZENSKE DOLOČBE
5. člen
(1) Z globo od 1.500 do 125.000 eurov se za prekršek
kaznuje pravna oseba ali samostojni podjetnik posameznik ali posameznik, ki
samostojno opravlja dejavnost, če nevladnim subjektom in posameznikom, ki
delujejo na ozemlju DR Kongo, neposredno ali posredno dobavlja, prodaja ali
prenaša oborožitev in s tem povezan material vseh vrst, vključno z orožjem in
strelivom, vojaškimi vozili in opremo, paravojaško opremo ter rezervnimi deli
za navedeno, ne glede na to, ali je to blago po poreklu iz EU ali ne (prvi
odstavek 2. člena te uredbe).
(2) Ne glede na prejšnji odstavek se pravna oseba, če se
po zakonu, ki ureja gospodarske družbe, šteje za srednjo ali veliko gospodarsko
družbo, za prekršek iz prejšnjega odstavka kaznuje z globo od 1.500 do 500.000
eurov.
(3) Z globo od 1.500 do 4.100 eurov se za prekršek iz
prvega odstavka tega člena kaznuje tudi odgovorna oseba pravne osebe, odgovorna
oseba samostojnega podjetnika posameznika ali odgovorna oseba posameznika, ki
samostojno opravlja dejavnost, če stori dejanje iz prvega odstavka tega člena.
(4) Z globo od 500 do 1.200 eurov se za prekršek kaznuje
posameznik, če stori dejanje iz prvega odstavka tega člena.
6. člen
(1) Z globo od 1.500 do 125.000 eurov se za prekršek
kaznuje pravna oseba ali samostojni podjetnik posameznik ali posameznik, ki
samostojno opravlja dejavnost, če v nasprotju z Uredbo 889/2005/ES:
a)    
kateremu koli nevladnemu subjektu ali osebi, ki deluje na ozemlju DR
Kongo, neposredno ali posredno zagotavlja tehnično pomoč v zvezi z vojaškimi
dejavnostmi (točka a prvega odstavka Uredbe 889/2005/ES);
b)    
kateremu koli nevladnemu subjektu ali osebi, ki deluje na ozemlju DR
Kongo, neposredno ali posredno zagotavlja financiranje ali finančno pomoč v
zvezi z vojaškimi dejavnostmi, ki vključuje zlasti subvencije, posojila in
izvozna kreditna zavarovanja v zvezi s prodajo, dobavo, prenosom ali izvozom
oborožitve in s tem povezanega materiala, ali za kakršno koli dodeljevanje,
prodajo, zagotavljanje ali prenos s tem povezane tehnične pomoč in drugih
storitev (točka b prvega odstavka Uredbe 889/2005/ES);
c)    
zavestno in namerno sodeluje pri dejavnostih, katerih namen ali učinek
je neposredno ali posredno pospeševanje transakcij, navedenih v točkah a in b
tega odstavka (točka c prvega odstavka Uredbe 889/2005/ES).
(2) Ne glede na prejšnji odstavek se pravna oseba, če se
po zakonu, ki ureja gospodarske družbe, šteje za srednjo ali veliko gospodarsko
družbo, za prekršek iz prejšnjega odstavka kaznuje z globo od 1.500 do 500.000
eurov.
(3) Z globo od 1.500 do 4.100 eurov se za prekršek iz
prvega odstavka tega člena kaznuje tudi odgovorna oseba pravne osebe, odgovorna
oseba samostojnega podjetnika posameznika ali odgovorna oseba posameznika, ki
samostojno opravlja dejavnost, če stori dejanje iz prvega odstavka tega člena.
(4) Z globo od 500 do 1.200 eurov se za prekršek kaznuje
posameznik, če stori dejanje iz prvega odstavka tega člena.
7. člen
(1) Z globo od 1.500 do 125.000 eurov se kaznuje pravna
oseba ali samostojni podjetnik posameznik ali posameznik, ki samostojno
opravlja dejavnost, če:
a)    
ne zamrzne vseh sredstev in gospodarskih virov, ki pripadajo fizičnim
ali pravnim osebam, subjektom ali organom iz priloge I k Uredbi 1183/2005/ES,
so v njihovi lasti ali jih imajo te osebe, subjekti ali organi (prvi odstavek
2. člena Uredbe 1183/2005/ES);
b)    
fizičnim ali pravnim osebam, subjektom ali organom iz priloge I k Uredbi
1183/2005/ES neposredno ali posredno da na razpolago ali v njihovo korist
kakršna koli sredstva ali gospodarske vire (drugi odstavek 2. člena Uredbe
1183/2005/ES);
c)    
zavestno in namerno sodeluje pri dejavnostih, katerih namen ali učinek
je neposredno ali posredno izogibanje ukrepom iz prvega in drugega odstavka
2. člena Uredbe 1183/2005/ES (tretji odstavek 2. člena Uredbe
1183/2005/ES).
(2) Če se pravna oseba po zakonu, ki ureja gospodarske
družbe, šteje za srednjo ali veliko gospodarsko družbo, se za prekršek iz
prejšnjega odstavka kaznuje z globo od 1.500 do 500.000 eurov.
(3) Z globo od 1.500 do 4.100 eurov se za prekršek iz
prvega odstavka tega člena kaznuje tudi odgovorna oseba pravne osebe, odgovorna
oseba samostojnega podjetnika posameznika ali odgovorna oseba posameznika, ki
samostojno opravlja dejavnost, če stori dejanje iz prvega odstavka tega člena.
(4) Z globo od 500 do 1.200 eurov se za prekršek kaznuje
posameznik, če stori dejanje iz prvega odstavka tega člena.
8. člen
(1) Z globo od 1.500 do 125.000 eurov se za prekršek
kaznuje pravna oseba ali samostojni podjetnik posameznik ali posameznik, ki
samostojno opravlja dejavnost, če brez poseganja v veljavna pravila glede
poročanja, zaupnosti in poslovne skrivnosti ter v določbe 284. člena Pogodbe o
ustanovitvi Evropske skupnosti:
a)    
nemudoma ne pošlje vseh podatkov, ki bi pripomogli k spoštovanju
obveznosti iz Uredbe 1183/2005/ES, kot so podatki o zamrznitvi računov in
zneskov v skladu z 2. členom Uredbe 1183/2005/ES, pristojnim organom, navedenim
v prilogi II k Uredbi 1183/2005/ES, če prebiva ali ima sedež v Republiki Sloveniji,
in neposredno ali prek teh pristojnih organov Evropski komisiji (točka a prvega
odstavka 6. člena Uredbe 1183/2005/ES);
b)    
ne sodeluje s pristojnimi organi, navedenimi v prilogi II k Uredbi
1183/2005/ES, pri vsakem preverjanju takih podatkov (točka b prvega odstavka 6.
člena Uredbe 1183/2005/ES).
(2) Z globo od 1.500 do 4.100 eurov se za prekršek iz
prvega odstavka tega člena kaznuje tudi odgovorna oseba pravne osebe, odgovorna
oseba samostojnega podjetnika posameznika ali odgovorna oseba posameznika, ki
samostojno opravlja dejavnost, če stori dejanje iz prvega odstavka tega člena.
(3) Z globo od 500 do 1.200 eurov se za prekršek kaznuje
posameznik, če stori dejanje iz prvega odstavka tega člena.
IV. NADZOR
9. člen
(1) Izvajanje določb te uredbe ter Uredbe 889/2005/ES in
Uredbe 1183/2005/ES po pooblastilih za zadeve iz stvarne pristojnosti organa
nadzirajo pristojni inšpekcijski organi, finančna uprava, policija in pristojni
nosilci javnih pooblastil. Če gre za vojaško orožje in vojaško opremo,
opravljata nadzor iz prejšnjega stavka inšpekcijski organ, pristojen za
obrambo, in finančna uprava, če gre za civilno orožje, strelivo in gospodarska razstreliva,
pa inšpekcijski organ, pristojen za notranje zadeve, in finančna uprava.
(2) Predmeti, ki so bili uporabljeni ali namenjeni za
prekrške po tej uredbi ali so nastali s storitvijo prekrška iz te uredbe, se
smejo odvzeti.
(3) O ugotovljenih kršitvah določb te uredbe ter Uredbe
889/2005/ES in Uredbe 1183/2005/ES organi iz prvega odstavka tega člena
nemudoma obvestijo ministrstvo, pristojno za zunanje zadeve.
V. KONČNI DOLOČBI
10. člen
Z dnem uveljavitve te uredbe preneha veljati Uredba o
omejevalnih ukrepih proti Demokratični republiki Kongo z dne 2. decembra
2005 (Uradni list RS, št. 108/05).
11. člen
Ta uredba začne veljati naslednji dan po objavi v Uradnem listu
Republike Slovenije.
Št. 00724-37/2015
Ljubljana, dne 23. julija 2015
EVA 2015-1811-0088
Vlada Republike Slovenije
dr. Miroslav Cerar l.r.
Predsednik