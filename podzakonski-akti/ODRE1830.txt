1. člen
Ministrica za šolstvo, znanost in šport na predlog, ki ga je
Strokovni svet Republike Slovenije za poklicno in strokovno izobraževanje sprejel
na 53. seji dne 30. 11. 2001, za dijake, ki se bodo vpisali v začetni letnik v
šolskem letu 2002/2003, podaljšuje veljavnost izobraževalnih programov za
pridobitev srednje poklicne in srednje strokovne izobrazbe, navedenih v
prilogi, ki je sestavni del te odredbe. 
Izobraževalni programi iz prejšnjega odstavka so usklajeni z
zakonom o poklicnem in strokovnem izobraževanju (Uradni list RS, št. 12/96 in
44/00) na podlagi odredbe o podaljšanju veljavnosti izobraževalnih programov za
pridobitev srednje poklicne in strokovne izobrazbe (Uradni list RS, št. 51/98).
2. člen
Splošne dele in predmetnike izobraževalnih programov,
navedenih v prilogi te odredbe, objavi Ministrstvo za šolstvo, znanost in šport
v posebni publikaciji.
3. člen
Ta odredba začne veljati naslednji dan po objavi v Uradnem
listu Republike Slovenije.
Št. 011-11/2002
Ljubljana, dne 17. januarja 2002.
Ministrica 
za šolstvo, znanost in šport 
dr. Lucija Čok l. r.

Priloga
1: Seznam programov srednjega poklicnega in strokovnega izobraževanja s
podaljšano veljavnostjo (šolsko leto 2002/2003)
 