I. SPLOŠNA DOLOČBA
1. člen
Ustanovitelj Univerze v Mariboru je
Republika Slovenija.
Ustanoviteljske pravice in obveznosti
izvršuje Vlada Republike Slovenije.
II. STATUSNA OPREDELITEV UNIVERZE V MARIBORU
2. člen
Ime: Univerza v Mariboru 
Skrajšano ime: UM 
Ime v angleščini: University of Maribor 
Sedež: Maribor, Slomškov trg 15 
Univerza v Mariboru (v nadaljnjem besedilu:
univerza) je pravna oseba.
3. člen
Univerza ima naslednje članice: 
Fakultete: 
Univerza v
Mariboru 
Ekonomsko-poslovna fakulteta 
Skrajšano ime: UM EPF 
Ime v angleščini: University of Maribor,
Faculty of Economics and Business 
Sedež: Maribor, Razlagova ulica 14 
Univerza v Mariboru
Fakulteta za elektrotehniko, računalništvo
in informatiko 
Skrajšano ime: UM FERI 
Ime v angleščini: University of Maribor,
Faculty of Electrical Engineering and Computer Science 
Sedež: Maribor, Koroška cesta 46 
Univerza v
Mariboru 
Fakulteta za energetiko 
Skrajšano ime: UM FE 
Ime v angleščini: University of Maribor,
Faculty of Energy Technology 
Sedež: Krško, Hočevarjev trg 1 
Univerza v
Mariboru 
Fakulteta za gradbeništvo, prometno
inženirstvo in arhitekturo 
Skrajšano ime: UM FGPA 
Ime v angleščini: University of Maribor,
Faculty of Civil Engineering, Transportation Engineering and Architecture 
Sedež: Maribor, Smetanova ulica 17 
Univerza v
Mariboru 
Fakulteta za kemijo in kemijsko
tehnologijo 
Skrajšano ime: UM FKKT 
Ime v angleščini: University of Maribor,
Faculty of Chemistry and Chemical Engineering 
Sedež: Maribor, Smetanova ulica 17 
Univerza v
Mariboru 
Fakulteta za kmetijstvo in biosistemske
vede 
Skrajšano ime: UM FKBV 
Ime v angleščini: University of Maribor,
Faculty of Agriculture and Life Sciences 
Sedež: Hoče, Pivola 10 
Univerza v
Mariboru 
Fakulteta za logistiko 
Skrajšano ime: UM FL 
Ime v angleščini: University of Maribor,
Faculty of Logistics 
Sedež: Celje, Mariborska cesta 7 
Univerza v
Mariboru 
Fakulteta za naravoslovje in matematiko 
Skrajšano ime: UM FNM 
Ime v angleščini: University of Maribor,
Faculty of Natural Sciences and Mathematics 
Sedež: Maribor, Koroška cesta 160 
Univerza v
Mariboru 
Fakulteta za organizacijske vede 
Skrajšano ime: UM FOV 
Ime v angleščini: University of Maribor,
Faculty of Organizational Sciences 
Sedež: Kranj, Kidričeva cesta 55 a 
Univerza v
Mariboru 
Fakulteta za strojništvo 
Skrajšano ime: UM FS 
Ime v angleščini: University of Maribor,
Faculty of Mechanical Engineering 
Sedež: Maribor, Smetanova ulica 17 
Univerza v
Mariboru 
Fakulteta za turizem 
Skrajšano ime: UM FT 
Ime v angleščini: University of Maribor,
Faculty of Tourism 
Sedež: Brežice, Cesta prvih borcev 36 
Univerza v
Mariboru 
Fakulteta za varnostne vede 
Skrajšano ime: UM FVV 
Ime v angleščini: University of Maribor,
Faculty of Criminal Justice and Security 
Sedež: Ljubljana, Kotnikova ulica 8 
Univerza v
Mariboru 
Fakulteta za zdravstvene vede 
Skrajšano ime: UM FZV 
Ime v angleščini: University of Maribor,
Faculty of Health Sciences 
Sedež: Maribor, Žitna ulica 15 
Univerza v
Mariboru 
Filozofska fakulteta 
Skrajšano ime: UM FF 
Ime v angleščini: University of Maribor,
Faculty of Arts 
Sedež: Maribor, Koroška cesta 160 
Univerza v
Mariboru 
Medicinska fakulteta 
Skrajšano ime: UM MF 
Ime v angleščini: University of Maribor,
Faculty of Medicine 
Sedež: Maribor, Taborska ulica 8 
Univerza v
Mariboru 
Pedagoška fakulteta 
Skrajšano ime: UM PEF 
Ime v angleščini: University of Maribor,
Faculty of Education 
Sedež: Maribor, Koroška cesta 160 
Univerza v
Mariboru 
Pravna fakulteta 
Skrajšano ime: UM PF 
Ime v angleščini: University of Maribor,
Faculty of Law 
Sedež: Maribor, Mladinska ulica 9 
Druga zavoda: 
Univerza v
Mariboru 
Univerzitetna knjižnica Maribor 
Skrajšano ime: UM UKM 
Ime v angleščini: University of Maribor,
University of Maribor Library 
Sedež: Maribor, Gospejna ulica 10 
Univerza v
Mariboru 
Študentski domovi 
Skrajšano ime: UM ŠD 
Ime v angleščini: University of Maribor,
Student Dormitories 
Sedež: Maribor, Gosposvetska cesta 83
4. člen
Univerza lahko v okviru svoje dejavnosti
ter po poprejšnjem soglasju ustanovitelja ustanovi zavod, gospodarsko družbo,
ustanovo ali drugo pravno osebo.
5. člen
Statut univerze določi pogoje, ki jih
morajo izpolnjevati samostojni visokošolski in drugi zavodi, da postanejo
pridružene članice univerze, ter s tem povezane pravice in obveznosti.
III. DEJAVNOST UNIVERZE IN ČLANIC
6. člen
Univerza razvija znanosti, stroke in
umetnosti tako, da prek svojih članic opravlja, v skladu s predpisom o standardni
klasifikaciji dejavnosti, naslednje dejavnosti: 
-       
izobraževalno dejavnost: 
- 
P 85.422 visokošolsko izobraževanje, 
- 
P 85.5 drugo izobraževanje, izpopolnjevanje in usposabljanje, 
-       
znanstveno-raziskovalno dejavnost: 
- 
M 72 znanstvena raziskovalna in razvojna dejavnost, 
-       
umetniška dejavnost: 
- 
R 90.01 umetniško uprizarjanje, 
- 
R 90.02 spremljajoče dejavnosti za umetniško uprizarjanje, 
- 
R 90.03 umetniško ustvarjanje, 
-       
druge dejavnosti: 
- 
L 68.2 oddajanje in obratovanje lastnih ali najetih nepremičnin, 
-       
druge s tem povezane dejavnosti, ki jih univerza s soglasjem ustanovitelja
določi v statutu. 
Univerza izvaja tudi javna pooblastila. 
Članice Univerze opravljajo
znanstvenoraziskovalno in umetniško dejavnost z enega ali več sorodnih oziroma
med seboj povezanih znanstvenih oziroma umetniških področij, disciplin in
strok. Izobraževalno dejavnost opravljajo na študijskih področjih, določenih s
statutom. 
Študijski programi univerze se uvrščajo v
študijska področja v skladu z uredbo, ki ureja uvedbo in uporabo klasifikacijskega
sistema izobraževanja in usposabljanja, ter v znanstvenoraziskovalno disciplino
v skladu s klasifikacijo Frascati.
Študijske programe lahko izvaja ena ali več
članic skupaj.
7. člen
Fakultete ali visoke strokovne šole lahko
samostojno v svojem imenu in za svoj račun na študijskih področjih iz
prejšnjega člena opravljajo tudi izobraževalno, raziskovalno, razvojno in
svetovalno ter umetniško dejavnost ter druge s tem povezane dejavnosti, ki jih
univerza s soglasjem ustanovitelja določi v statutu.
Fakultete ali visoke strokovne šole lahko
opravljajo dejavnost iz prvega odstavka tega člena, če s tem ne ovirajo
dejavnosti iz 6. člena tega odloka in če zagotovijo povračilo stroškov,
nastalih pri izvajanju teh dejavnosti.
Članica univerze ima lahko svoj žiro račun.
Univerzitetna knjižnica Maribor opravlja: 
-       
R 91.011 dejavnost knjižnic in 
-       
druge dejavnosti, ki jih univerza s soglasjem ustanovitelja določi v
statutu.
Študentski domovi opravljajo 
-       
I 55.900 dejavnost dijaških in študentskih domov ter druge nastanitve in
-       
druge dejavnosti, ki jih univerza s soglasjem ustanovitelja določi v
statutu.
Razmerje med univerzo in članico, povezano
z dejavnostmi iz prvega, četrtega in petega odstavka tega člena, se uredi s
posebnim aktom v skladu s statutom.
IV. ORGANI UNIVERZE IN ČLANIC
8. člen
Organi univerze so: rektor, senat, upravni
odbor in študentski svet.
Organi fakultete ali visoke strokovne šole
so: dekan, senat, akademski zbor in študentski svet.
Organ drugega zavoda – članice univerze je
ravnatelj oziroma direktor, lahko pa tudi strokovni svet.
Organa študentskega doma – članice univerze
sta: direktor in študentski svet stanovalcev. Direktor študentskega doma je
poslovodni organ.
9. člen
Upravni odbor univerze je organ
upravljanja. Ima devet članov, in sicer: 
-       
tri predstavnike ustanovitelja, 
-       
štiri predstavnike univerze, od tega tri iz vrst delavcev, ki opravljajo
visokošolsko dejavnost (visokošolski učitelji, znanstveni delavci in
visokošolski sodelavci) in enega predstavnika drugih delavcev, 
-       
enega predstavnika študentov in 
-       
enega predstavnika delodajalcev.
V upravni odbor ne morejo biti izvoljeni
rektor in prorektorji univerze ter poslovodni organ drugega zavoda – članice
univerze.
Mandat upravnega odbora traja štiri leta.
Upravni odbor ima predsednika in njegovega
namestnika. Izvolita se izmed članov upravnega odbora tako, da je predsednik
izvoljen izmed delavcev, ki opravljajo visokošolsko dejavnost, namestnik
predsednika pa izmed predstavnikov ustanovitelja ali nasprotno.
Upravni odbor je konstituiran, če je
imenovana oziroma izvoljena več kot polovica njegovih članov. Prvo sejo skliče
poslovodni organ univerze.
9.a člen
Predstavnike ustanovitelja v upravni odbor
imenuje Vlada Republike Slovenije, način izvolitve predstavnikov delavcev, ki
opravljajo visokošolsko dejavnost, drugih delavcev in študentov se določi s
statutom univerze, predstavnika delodajalcev pa univerza prek javnega poziva
določi v soglasju z ustanoviteljem izmed kandidatov, ki jih predlagajo
Gospodarska zbornica Slovenije, Obrtna zbornica Slovenije, Združenje
delodajalcev Slovenije, Združenje delodajalcev obrti in podjetnikov Slovenije
GIZ, Združenje managerjev Slovenije in Vlada Republike Slovenije. 
Ne glede na določbo tretjega odstavka 9.
člena tega odloka, je predstavnik študentov v upravni odbor izvoljen za dve
leti.
10. člen
Upravni odbor:
-       
sprejema splošne akte univerze v skladu z zakonom, tem odlokom in
statutom,
-       
sprejema letni delovni načrt in program razvoja univerze ter spremlja
njuno uresničevanje,
-       
sprejema finančni načrt, letno poročilo in poslovno poročilo,
-       
odloča o zadevah gospodarske in materialne narave ter skrbi za nemoteno
poslovanje univerze,
-       
daje ustanovitelju in rektorju predloge in mnenja o posameznih
vprašanjih,
-       
sprejema izhodišča za sistemizacijo delovnih mest,
-       
na predlog fakultet ali visokih strokovnih šol sprejema sklepe o
šolninah ter prispevkih za študij,
-       
sprejema odločitve o upravljanju premoženja iz 15. člena tega odloka,
-       
sprejme poslovnik o svojem delu,
-       
sprejema druge odločitve v zvezi z upravljanjem univerze.
Pred sprejetjem letnega delovnega načrta in
programa razvoja univerze mora upravni odbor pridobiti soglasje senata
univerze, pred odločanjem o delovanju študentskih domov pa mnenje študentskega
sveta stanovalcev.
11. člen
Statut univerze sprejmeta upravni odbor in
senat univerze v enakem besedilu.
12. člen
Predsednik upravnega odbora sklicuje in
vodi seje.
Seja je sklepčna, če je navzoča večina
članov upravnega odbora, sklepe pa sprejema z večino glasov navzočih članov. Za
sprejem statuta in drugih splošnih aktov univerze je potrebna večina glasov
vseh članov upravnega odbora.
Člani upravnega odbora so upravičeni do
povračila stroškov. (črtan)
13. člen
Naloge, pristojnosti, število članov, način
izvolitve, trajanje mandata in način odločanja drugih organov univerze in
članic se uredijo s statutom.
V. VIRI, NAČINI IN POGOJI PRIDOBIVANJA SREDSTEV ZA DELO
UNIVERZE IN ČLANIC
14. člen
Univerza in članice pridobivajo sredstva za
opravljanje svojih dejavnosti:
-       
iz proračuna Republike Slovenije,
-       
iz šolnin in drugih prispevkov za študij,
-       
s plačili za opravljene storitve,
-       
iz dotacij, dediščin in daril,
-       
iz drugih virov.
15. člen
Univerza upravlja in razpolaga s
premoženjem, ki ga uporablja za opravljanje svoje dejavnosti, skladno z
zakonom, tem odlokom in statutom ter v skladu z namenom, za katerega je bilo
pridobljeno.
Univerza lahko odtuji ali obremeni
nepremičnino oziroma opremo večje vrednosti, pridobljeno iz javnih sredstev, le
v soglasju z ustanoviteljem. Za opremo večje vrednosti se šteje oprema, za
nakup katere je v skladu z zakonom o javnih naročilih potreben razpis.
Sredstva, pridobljena od prodaje premoženja
iz prejšnjega odstavka tega člena, se lahko uporabijo za investicije,
investicijsko vzdrževanje in opremo.
Univerza upravlja in razpolaga z
nepremičnino, pridobljeno iz drugih virov, v skladu z namenom, za katerega je
bila pridobljena.
Članice lahko upravljajo in razpolagajo s
premičninami in nepremičninami, namenjenimi za opravljanje dejavnosti iz
prvega, četrtega in petega odstavka 7. člena tega odloka, v skladu s statutom.
Univerza upravlja in razpolaga tudi z
infrastrukturno opremo, ki je namenjena več članicam.
VI. PRAVICE, OBVEZNOSTI IN ODGOVORNOSTI UNIVERZE, ČLANIC IN
USTANOVITELJA V PRAVNEM PROMETU
16. člen
Univerza nastopa v pravnem prometu
samostojno, v svojem imenu in za svoj račun, z vsemi pravicami in obveznostmi
ter sklepa pravne posle za dejavnosti, določene v tem odloku in statutu, brez
omejitev.
Univerza odgovarja za obveznosti iz prvega
odstavka tega člena z vsem svojim premoženjem.
Pri izvajanju dejavnosti iz 7. člena tega
odloka nastopajo članice v pravnem prometu v svojem imenu in za svoj račun, z
vsemi pravicami in obveznostmi, določenimi z zakonom, tem odlokom in statutom,
odgovarjajo pa z vsem premoženjem, pridobljenim z opravljanjem teh dejavnosti.
Univerza in ustanovitelj za te obveznosti članice ne odgovarjata.
17. člen
Ustanovitelj odgovarja za obveznosti
univerze do vrednosti premoženja, pridobljenega iz javnih sredstev, s katerim
univerza razpolaga.
VII. MEDSEBOJNE PRAVICE IN OBVEZNOSTI USTANOVITELJA IN
UNIVERZE
18. člen
Ustanovitelj zagotavlja materialne pogoje
za delo univerze na način in pod pogoji, določenimi z zakonom, ter izvaja druga
upravičenja v skladu z zakonom.
18.a člen
Ustanovitelj kot lastnik nepremičnin na
Kotnikovi 8 v Ljubljani, vpisanih v zemljiško knjigo vl. št. 69, parc. št.
2999, k. o. Tabor, v naravi poslovna stavba v izmeri 2425 m2 v
upravljanju Ministrstva za notranje zadeve, za izvedbo visokošolskih programov
Fakulteti za policijsko-varnostne vede prepusti v uporabo prostore v izmeri
1938,25 m2 s pripadajočo opremo in drobnim inventarjem v teh
prostorih.
19. člen
Univerza mora ministru, pristojnemu za
visoko šolstvo, poslati predlog finančnega načrta za naslednje koledarsko leto
po predpisih, ki urejajo javne finance.
VIII. RAZPOLAGANJE S PRESEŽKOM PRIHODKOV NAD ODHODKI IN
PORAVNAVANJE PRIMANJKLJAJA SREDSTEV ZA DELO UNIVERZE IN ČLANIC
20. člen
Presežek prihodkov nad odhodki univerze se
uporablja za opravljanje in razvoj dejavnosti v naslednjih letih. Presežka
prihodkov nad odhodki ni mogoče nameniti za plače zaposlenih, če je imela
univerza v zadnjih dveh poslovnih letih presežek odhodkov nad prihodki oziroma,
če izkazuje v svojih računovodskih izkazih presežek odhodkov nad prihodki iz
preteklih let.
21. člen
O načinu poravnave primanjkljaja sredstev
univerze, ki nastane pri izvajanju javne službe v visokem šolstvu, odloča
ustanovitelj na predlog upravnega odbora univerze.
O načinu poravnave primanjkljaja sredstev
fakultet ali visokih strokovnih šol, ki nastane pri izvajanju dejavnosti iz 7.
člena tega odloka, odloča upravni odbor univerze. Primanjkljaja ni mogoče
poravnati iz javnih sredstev.

Odlok o preoblikovanju Univerze v Mariboru – OdPUM-1 (Uradni list RS, št. 28/00) vsebuje naslednje prehodne in
končne določbe:
»IX. PREHODNE IN KONČNE DOLOČBE
22. člen
Skladno z zakonom, tem odlokom in bilanco
stanja na dan 31. 12. 1999 se najkasneje do 31. 12. 2001 opravi na članicah
popis premoženja. V popisu se ločeno prikaže premoženje, pridobljeno iz javnih
sredstev, in premoženje, pridobljeno iz drugih virov.
Merila za razmejitev premoženja,
pridobljenega iz javnih in drugih sredstev, ter merila za delitev odhodkov
zaradi opravljanja javne službe in drugih dejavnosti sprejme upravni odbor
univerze po predhodnem soglasju ustanovitelja najkasneje do 31. 12. 2000.
23. člen
Rektor univerze, dekani, ravnatelj oziroma
direktor članic, ki te funkcije opravljajo na dan uveljavitve tega odloka, jih
opravljajo do izteka mandata.
24. člen
Člani upravnega odbora univerze, ki
opravljajo funkcijo na dan uveljavitve tega odloka, jo opravljajo do
konstituiranja novega. Rokovnik in pravila za izvedbo volitev predstavnikov
delavcev, ki opravljajo visokošolsko dejavnost, drugih delavcev in študentov
sprejme upravni odbor, tako da se novi upravni odbor oblikuje najkasneje v
šestih mesecih po uveljavitvi tega odloka.
25. člen
Drugi organi univerze se oblikujejo
najkasneje v šestih mesecih po uveljavitvi statuta univerze v skladu z zakonom
in tem odlokom.
26. člen
Univerza v Mariboru prevzame delavce, ki so
bili na dan uveljavitve tega odloka zaposleni v Študentskih domovih Maribor.
Z dnem uveljavitve tega odloka Univerza v
Mariboru prevzame tudi premoženje ter vse pravice in obveznosti Študentskih
domov Maribor.
27. člen
Statut univerze se objavi v Uradnem listu
Republike Slovenije, drugi splošni akti pa v uradnem glasilu univerze.
28. člen
Z dnem uveljavitve tega odloka preneha
veljati odlok o preoblikovanju Univerze v Mariboru (Uradni list RS, št. 82/94,
77/95, 56/96).
29. člen
Ta odlok začne veljati petnajsti dan po
objavi v Uradnem listu Republike Slovenije.«.

Odlok o spremembah in dopolnitvah odloka o
preoblikovanju Univerze v Mariboru – OdPUM-1A
(Uradni list RS, št. 98/03) vsebuje naslednje prehodne in
končne določbe:
»PREHODNE IN KONČNE DOLOČBE
6. člen
Študenti, ki so bili na dan uveljavitve
tega odloka vpisani na Visoki policijsko-varnostni šoli in so se izobraževali
po študijskem programu z javno veljavnostjo, nadaljujejo in ob rednem
napredovanju končajo študij na Fakulteti za policijsko-varnostne vede pod
pogoji, ki so veljali ob njihovem vpisu. 
Delavci, zaposleni na Visoki policijsko –
varnostni šoli Ministrstva za notranje zadeve, s 1. 1. 2004 sklenejo delovno
razmerje na univerzi.
7. člen
Univerza mora najpozneje v treh mesecih po
uveljavitvi tega odloka uskladiti statut.
8. člen
Organi Fakultete za policijsko-varnostne
vede in Medicinske fakultete se oblikujejo v treh mesecih po uveljavitvi tega
odloka v skladu z zakonom, odlokom in statutom. 
Do oblikovanja organov Fakultete za
policijsko-varnostne vede vse naloge opravljajo dosedanji organi, razen
sprejemanja univerzitetnih, magistrskih in doktorskih študijskih programov.
9. člen
Ta odlok začne veljati naslednji dan po
objavi v Uradnem listu Republike Slovenije.«.

Odlok o spremembah in dopolnitvah Odloka o
preoblikovanju Univerze v Mariboru – OdPUM-1B
(Uradni list RS, št. 79/04) vsebuje naslednje prehodne in
končno določbo:
»5. člen
Univerza mora najpozneje do 11. decembra
2004 uskladiti statut.
6. člen
Upravni odbor univerze se oblikuje v skladu
s tem odlokom najpozneje do 15. decembra 2004.
7. člen
Organi Fakultete za logistiko se oblikujejo
v šestih mesecih po uveljavitvi tega odloka v skladu z zakonom, odlokom in
statutom.
8. člen
Ta odlok začne veljati naslednji dan po
objavi v Uradnem listu Republike Slovenije.«.

Odlok o spremembah in dopolnitvah Odloka o
preoblikovanju Univerze v Mariboru – OdPUM-1C
(Uradni list RS, št. 36/06) vsebuje naslednjo prehodno in
končno določbo:
»PREHODNA IN KONČNA DOLOČBA
3. člen
Univerza mora najkasneje v treh mesecih po
uveljavitvi tega odloka uskladiti statut. Do uskladitve statuta se uporabljata
tretji in četrti odstavek 6. člena Odloka o preoblikovanju Univerze v Mariboru
(Uradni list RS, št. 28/00, 98/03 in 78/04).
4. člen
Ta odlok začne veljati naslednji dan po
objavi v Uradnem listu Republike Slovenije.«.

Odlok o spremembah in dopolnitvah Odloka o
preoblikovanju Univerze v Mariboru – OdPUM-1D
(Uradni list RS, št. 137/06) vsebuje naslednjo prehodno in
končno določbo:
»PREHODNA IN KONČNA DOLOČBA
3. člen
Univerza mora najpozneje v treh mesecih po
uveljavitvi tega odloka uskladiti statut. 
Organi Fakultete za zdravstvene vede se
oblikujejo v treh mesecih po uveljavitvi statuta. 
Do oblikovanja organov Fakultete za
zdravstvene vede opravljajo vse naloge dosedanji organi Visoke zdravstvene
šole, razen sprejemanja študijskih programov.
4. člen
Ta odlok začne veljati naslednji dan po
objavi v Uradnem listu Republike Slovenije.«.

Odlok o spremembah in dopolnitvah Odloka o
preoblikovanju Univerze v Mariboru – OdPUM-1E
(Uradni list RS, št. 58/07) vsebuje naslednjo prehodno in
končno določbo:
»PREHODNA IN KONČNA DOLOČBA
3. člen
Univerza mora najpozneje v treh mesecih po
uveljavitvi tega odloka uskladiti statut, v treh mesecih po uveljavitvi statuta
pa se morajo oblikovati organi Fakultete za energetiko.
4. člen
Ta odlok začne veljati naslednji dan po
objavi v Uradnem listu Republike Slovenije.«.

Odlok o spremembah in dopolnitvah Odloka o
preoblikovanju Univerze v Mariboru – OdPUM-1F
(Uradni list RS, št. 67/08) vsebuje naslednjo prehodno in
končno določbo:
»PREHODNA IN KONČNA DOLOČBA
5. člen
Univerza mora najpozneje v treh mesecih po
uveljavitvi tega odloka uskladiti statut.
6. člen
Ta odlok začne veljati naslednji dan po
objavi v Uradnem listu Republike Slovenije.«.

Odlok o spremembah in dopolnitvah Odloka o
preoblikovanju Univerze v Mariboru – OdPUM-1G
(Uradni list RS, št. 96/09) vsebuje naslednjo prehodno in
končno določbo:
»PREHODNA IN KONČNA DOLOČBA
4. člen
Univerza mora najpozneje v treh mesecih po
uveljavitvi tega odloka uskladiti statut, v treh mesecih po uveljavitvi statuta
pa se morajo oblikovati organi nove članice univerze, Fakultete za turizem.
5. člen
Ta odlok začne veljati naslednji dan po
objavi v Uradnem listu Republike Slovenije.«.

Odlok o spremembah in dopolnitvah Odloka o
preoblikovanju Univerze v Mariboru – OdPUM-1H
(Uradni list RS, št. 17/15) vsebuje naslednjo prehodno in
končno določbo:
»PREHODNA IN KONČNA DOLOČBA
3. člen
Univerza uskladi svoj statut z določbami
tega odloka najkasneje v treh mesecih od njegove uveljavitve.
4. člen
Ta odlok začne veljati petnajsti dan po
objavi v Uradnem listu Republike Slovenije.«.

Odlok o spremembi Odloka o preoblikovanju
Univerze v Mariboru – OdPUM-1I (Uradni
list RS, št. 26/17) vsebuje naslednjo prehodno in
končno določbo:
»PREHODNA IN KONČNA DOLOČBA
2. člen
Univerza uskladi svoj statut z določbo tega
odloka najkasneje v treh mesecih od njegove uveljavitve. 
3. člen
Ta odlok začne veljati petnajsti dan po
objavi v Uradnem listu Republike Slovenije.«.

Odlok o spremembah in dopolnitvah Odloka o
preoblikovanju Univerze v Mariboru –  OdPUM-1J
(Uradni list RS, št. 8/19) vsebuje naslednjo prehodno in
končno določbo:
»PREHODNA IN KONČNA DOLOČBA
6. člen
Univerza uskladi svoj statut v treh mesecih
po uveljavitvi tega odloka. 
7. člen
Ta odlok začne veljati petnajsti dan po
objavi v Uradnem listu Republike Slovenije.«.

Odlok
o spremembah Odloka o preoblikovanju Univerze v Mariboru –
OdPUM-1K (Uradni list RS, št. 36/21)
vsebuje naslednjo prehodno in končno določbo:
»PREHODNA IN KONČNA DOLOČBA
2. člen
Univerza uskladi svoj statut v treh mesecih
po uveljavitvi tega odloka.
3. člen
Ta odlok začne veljati petnajsti dan po
objavi v Uradnem listu Republike Slovenije.«.