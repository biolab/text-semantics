1. člen
Ta ureba določa valorizacijo katastrskega dohodka in količnik
za valorizacijo katastrskega dohodka za leto 1999.
Količnik za valorizacijo katastrskega dohodka se ugotovi na
podlagi cen, ki jih je ugotovil Statistični urad Republike Slovenije in Sklad
kmetijskih zemljišč in gozdov Republike Slovenije, in sicer:
-       
za pridelke in prirastek lesne mase: na podlagi poprečnih cen iz leta
1997, valoriziranih s količnikom, ugotovljenih na podlagi poprečne letne
stopnje rasti teh cen v letu 1996 in 1997;
-       
za materialne stroške: na podlagi poprečnih nabavnih cen iz leta 1997,
valoriziranih s količnikom, ugotovljenim na podlagi rasti teh cen v letu 1996
in 1997.
Katastrski dohodek, ugotovljen z lestvicami katastrskega dohodka
iz 1. člena odloka o potrditvi lestvic katastrskega dohodka (Uradni list SRS, št.
38/89), s 1. členom odloka o valorizaciji katastrskega dohodka in o določitvi
količnika za valorizacijo katastrskega dohodka (Uradni list SRS, št. 42/89 in
Uradni list RS, št. 47/90, 33/91, 62/92) in s 1. členom uredbe o valorizaciji
katastrskega dohodka in o določitvi količnika za valorizacijo katastrskega
dohodka (Uradni list RS, št. 72/93), se v vseh katastrskih okrajih za vse
katastrske kulture valorizira s količnikom 1,09.
2. člen
Ta uredba začne veljati naslednji dan po objavi v Uradnem listu
Republike Slovenije.
Št. 422-14/98-1
Ljubljana, dne 17. decembra 1998.
Vlada Republike Slovenije
Predsednik
dr. Janez Drnovšek l. r.