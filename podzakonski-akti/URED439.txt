I. SPLOŠNE DOLOČBE
1. člen
S to uredbo se ob upoštevanju usmeritev in odločitev iz
prostorskih sestavin dolgoročnega in srednjeročnega družbenega plana Republike
Slovenije ter prostorskih sestavin dolgoročnega in srednjeročnega plana Občine
Slovenska Bistrica sprejme lokacijski načrt za izvennivojski priključek
Slovenska Bistrica sever (Devina) na avtomobilski cesti A 10 Hoče–Arja vas (v
nadaljevanju: lokacijski načrt). 
Lokacijski načrt je izdelal Zavod za urbanizem p.o. Maribor v
maju 1996 pod številko projekta 1816-5/94.
2. člen
Lokacijski načrt določa prostorske pogoje za izgradnjo
priključka ter potrebnih objektov, naprav in ureditev v tekstualni in
kartografski obliki ter obsega: 
tekstualni del: 
-       
obrazložitev in utemeljitev lokacijskega načrta, 
-       
povzetek iz prostorskih sestavin planskih aktov Občine Slovenska
Bistrica, 
-       
pogoji za izdelavo lokacijskega načrta za izgradnjo priključka, 
-       
opis rešitve priključka, 
-       
potrebni infrastrukturni objekti in naprave, 
-       
prostorske ureditve po posameznih področjih, 
-       
rešitve za zaščito pred nesrečami, 
-       
potrebne parcele za izvedbo priključka, 
-       
ocena stroškov za izvedbo priključka, 
-       
etape izvajanja, 
-       
soglasja organov in organizacij, 
-       
poročilo o vplivih na okolje; 
kartografski del: 
-       
pregledna situacija; M-1:25000, 
-       
izsek iz dolgoročnega plana - prostorski del Občine Slovenska Bistrica
za obdobje 1986–2000, dopolnjen 1995; M-1:25000, 
-       
pregledni situacijski načrt z namensko rabo prostora; M-1:5000, 
-       
ureditvena situacija; M-1:1000, 
-       
situacija komunalne in energetske infrastrukture; M-1:1000, 
-       
normalni prečni profili; M-1:50, 
-       
vzdolžni profili; M-1:5000/500, 
-       
uradna katastrska kopija; M-1:2880 ter 1:2500 
-       
načrt gradbenih parcel; M-1:1000, 
-       
tehnični elementi za zakoličenje objektov in gradbenih parcel; M-1:1000.
II. OBSEG OBMOČJA UREJANJA
3. člen
Ureditveno območje lokacijskega načrta obsega naslednje
parcele oziroma dele parcel po katastrskih občinah: 
območje izključne rabe: 
k. o. Spodnja nova vas 
deli parcel 185/5, 680, 184/9, 185/6, 184/1,
184/12, 154/1, 154/2, 154/3, 154/4, 180/3, 155/2, 164/5, 185/4, 185/8, 184/4,
164/6, 178/2, 178/4, 178/7, 178/8, 185/2, 185/9, 184/2, 185/1, 658/8, 662/1,
662/2, 662/5, 180/4, 677, 679, 683, 685, 686, 164/8, 182, 183/1, 185/7, 186/1,
185/3, 184/3, 164/11, 193/1, 127/1, 184/13, 184/14, 184/5, 184/10, 662/9; 
k. o. Pokoše 
deli parcel 357/32, 359/1, 360/3, 357/5,
445/1, 445/2, 446/2, 436, 435, .38, 447, 365, 312/6; 
k.o. Šentovec 
deli parcel 865/2, 639/9 in 674; 
območje sanacije gozdnega roba: 
k. o. Spodnja nova vas 
deli parcel 178/2, 178/4, 178/7, 164/5,
164/6, 164/11, 155/2, 154/2, 680, 683; 
električni vodi izven območja izključne rabe: 
k. o. Spodnja nova vas 
deli parcel 183/1, 184/9, 680, 679, 662/2,
184/10, 178/4, 685, 684, 184/11, 184/12, 662/2; 
k. o. Pokoše 
deli parcel 446/1, 433, 434, 435, 359/1,
357/5, 312/4, 446/2, 445/1; 
vodovod izven območja izključne rabe: 
k. o. Spodnja nova vas 
del parcele 164/8.
III. FUNKCIJA OBMOČJA S PROMETNO TEHNIČNIMI POGOJI UREJANJA
4. člen
Ureditveno območje lokacijskega načrta iz 3. člena te uredbe
obsega: 
-       
območje izgradnje priključnih ramp; 
-       
območje izgradnje zaviralnih in pospeševalnih pasov; 
-       
območje izgradnje dveh križišč priključnih ramp z magistralno cesto M
3-3 in njena rekonstrukcija med obema križiščema; 
-       
območje izgradnje 2 premostitvenih objektov in razširitev 1 objekta; 
-       
območje izgradnje deviacij 4 poljskih poti ter ureditev obstoječih
priključkov do vklopa v obstoječe stanje; 
-       
območje prestavitev infrastrukturnih objektov in naprav; 
-       
območje vodnogospodarskih ureditev; 
-       
območje ureditve zelenih površin.
5. člen
Priključek se izvede v obliki polovične deteljice z dvema
nivojskima križiščema na magistralni cesti M 3-3, in sicer eno na vzhodni in
drugo na zahodni strani avtoceste. Priključne rampe se na avtocesto
priključujejo na takšni lokaciji, da ni potreben poseg v obstoječi avtocestni
viadukt Devina. Priključne rampe so deloma položene na dolinski in deloma na
gričevnat teren. 
Na območju med obema križiščema se izvede rekonstrukcija
magistralne ceste v dolžini ca. 860 m s poglobitvijo nivelete pod viaduktom
Devina za maksimalno 70 cm.
6. člen
Računska hitrost znaša na rampah 1,2-1 in 1,2-2 60 km/h; na
rampah 1,2-3 in 1,2-4 40 km/h ter na magistralni cesti M 3-3 80 km/h. 
Vzdolžni sklon na rampah znaša max. 4,00 %.
7. člen
Karakteristični prečni profili za posamezne elemente
priključka so: 
Dvosmerne rampe: 
vozišče 2 × 3,50
= 7,00 m 
robni pas 2 ×
0,35 = 0,70 m 
bankina 2 × 0,90
= 1,80 m 
SKUPAJ = 9,50 m 
Enosmerne rampe: 
vozišče 1 × 5,00
= 5,00 m 
robni pas 2 ×
0,20 = 0,40 m 
bankina 2 × 0,90
= 1,80 m 
SKUPAJ = 7,20 m 
Zaviralni in
pospeševalni pas na avtocesti: 
vozišče 1 × 3,00
= 3,00 m 
robni pas 1 ×
0,35 = 0,35 m 
SKUPAJ = 3,35 m 
Magistralna cesta M
3-3: 
vozišče 2 × 3,25
= 6,50 m 
robni pas 2 ×
0,30 = 0,60 m 
bankina 2 × 1,20
= 2,40 m 
SKUPAJ = 9,50 m 
pas za leve
zavijalce = 3,25 m 
Deviacije poljskih
poti: 
vozišče 2 × 1,50
= 3,00 m 
bankina 2 × 0,50
= 1,00 m 
SKUPAJ = 4,00 m
8. člen
Za izvedbo ramp priključka se odstrani humus, na posameznih
mestih pa se osnovna tla nadomestijo s peščeno-prodnim materialom. Izdelajo se
potrebni nasipi in ukopi z brežinami v naklonu 1:2. 
Magistralna cesta se razširi in izdela nov zgornji ustroj. 
Na severni strani avtoceste se izvede manjši poseg v
obstoječi nasip s stopničenjem. Nasip se izvede s kamnitim nasipnim materialom
in v naklonu 1:1,3.
9. člen
Na magistralni cesti M 3-3 se izvedeta dve novi križišči s
priključnimi rampami. Križišče na zahodni strani avtoceste je locirano v
profilu 14 in je oblikovano kot T križišče s pasom za leve zavijalce. Križišče
na vzhodni strani avtoceste je locirano v profilu 40 in je oblikovano kot polno
4-krako križišče s pasovi za leve zavijalce. 
Ob magistralni cesti je prisotnih nekaj obstoječih
priključkov ter novi priključki deviacij poljskih poti. Na vseh se izvede
asfaltiranje v globino do vklopa v obstoječe stanje. Radij po robu znaša 4 m za
uvoze k hišam in min. 6 m pri važnejših priključkih.
10. člen
Preko vodotoka Devina se zgradita dva mostova, in sicer za
priključno rampo in za deviacijo poljske poti, oboje na vzhodni strani
avtoceste. 
Zaradi rekonstrukcije in širitve magistralne ceste se izvede
enostranska širitev obstoječega mostu preko Devine tako, da bo ostala kota spodnjega
roba razširjene konstrukcije nespremenjena. 
Za prečkanje odvodnika O-19 z rampo 1,2-2 in deviacijo
poljske poti se izvedeta 2 prepusta.
11. člen
Izvedejo se deviacije poljskih poti, in sicer ena ob rampi
1,2-1 ter tri zaradi izgradnje križišča na magistralni cesti na zahodni strani
avtoceste. Deviacije se priključujejo na magistralno cesto v takšni
oddaljenosti od križišč, da so zagotovljene ustrezne razdalje za nemoteno
odvijanje prometa med magistralno cesto in avtocesto. 
Opuščene odseke obstoječih cest je treba prerahljati,
izravnati z višinami okoliškega terena in jih prekriti z ustrezno debelim
slojem zemlje.
IV. POGOJI ZA KRAJINSKO, URBANISTIČNO IN ARHITEKTURNO
OBLIKOVANJE
12. člen
Projekt za pridobitev enotnega dovoljenja za poseg v prostor
mora vsebovati tudi krajinsko ureditveni načrt in mora upoštevati naslednje
pogoje za arhitekturno in krajinsko oblikovanje ter urejanje zelenih površin: 
-       
mostova se oblikujeta skladno z obliko obstoječih objektov; ograja
mostov mora biti transparentna; 
-       
vse brežine se v iztekih zaoblijo; 
-       
brežine se zatravijo, razen v območju gozdnega roba, kjer se zasadijo z
ustrezno gozdno vegetacijo; 
-       
oba trikotna prometna otoka se zapolnita in zatravita; 
-       
na mestih posega v gozd se obnovi gozdni rob z rastlinskimi vrstami, ki
imajo široko ekološko amplitudo oziroma z avtohtonimi drevesnimi vrstami; 
-       
ohraniti oziroma ponovno se mora vzpostaviti za prostor značilen preplet
njivskih in travniških površin z gozdom; 
-       
po ureditvenih delih ob strugah vodotokov O-19 in Devine obnoviti zarast
z avtohtonimi rastlinskimi vrstami; 
Ostali pogoji: 
-       
med gradnjo se vegetacija odstrani samo tam, kjer je to nujno potrebno;
nova vegetacija mora temeljiti na obstoječi vrstni sestavi in prostoru
značilnih oblikah vegetacije; 
-       
posek gozda mora biti omejen na nujni obseg, globlje v gozd se tudi v
času gradnje ne sme posegati; 
-       
odlaganje gradbenega materiala ali zemlje v gozd ni dovoljeno; 
-       
v času obratovanja je treba vse zelene površine redno vzdrževati.
V. POGOJI ZA KOMUNALNO UREJANJE
13. člen
Prestavitve in prilagoditve obstoječe komunalne
infrastrukture 
Zaradi izgradnje priključka in drugih
ureditev, določenih s to uredbo, je treba prestaviti ali prilagoditi obstoječe
komunalne vode. 
Vodovod 
-       
prečkanje cevovoda AC Ø 300 na rampi 1,2-2 se izvede v betonski zaščitni
cevi; 
-       
cevovod PEHD Ø 75, ki prečka rampo 1,2-2 med profili 112–116, se
prestavi tako, da se izvede prečkanje v betonski zaščitni cevi pravokotno pod
cestiščem med profili 115–116 ter nov cevovod v dolžini ca. 55 m vzporedno z
rampo do navezave na obstoječi cevovod. 
Elektrika 
-       
nizkonapetostni prosti vod južno od avtoceste se prestavi na nove
drogove tako, da je zagotovljena zahtevana prosta višina pod vodi; 
-       
južno od viadukta Devina preide kablovod iz A droga v zemljo in poteka
proti severu v kabelski izvedbi ob južnem robu magistralne ceste, pred
priključkom rampe 1,2-4 preide na severno stran magistralne ceste in dalje na A
drog. Obstoječi prostozračni vod se na delu prestavitve v celoti ukine in
demontira. 
Plinovod 
Priključna rampa 1,2-2 poseže v
zaščitni 200 m pas razdelilnega plinovoda R-14 in se mu približa na ca. 100 m. 
Omrežje zvez 
Kabel za klic v sili, ki poteka vzdolž
avtoceste, se pred izvedbo posegov zakoliči in ustrezno zaščiti.
14. člen
Javna razsvetljava 
Izvede se javna razsvetljava
priključka vključno s križišči ramp in magistralne ceste.
VI. OKOLJEVARSTVENI IN DRUGI POGOJI ZA IZVEDBO POSEGA V
PROSTOR
15. člen
Vodnogospodarske ureditve 
Za povečanje prevodnosti obstoječih
strug Devine in odvodnika ter povečanje poplavne varnosti priključkov in
magistralne ceste se izvedejo naslednji ureditveni posegi v vodotokih: 
-       
poglobitev in razširitev struge Devine na dolžini ca. 550 m, 
-       
povečanje prevodnosti mostu na Devini, 
-       
ureditev struge odvodnika O-19 na dolžini ca. 100 m, 
-       
izbira ustreznih dimenzij novih prepustov in mostov. 
Svetla odprtina premostitvenih objektov preko površinskih
vodotokov mora biti sposobna varno prevajati 100-letno visoko vodo pri
varnostni višini, ki načeloma ne sme biti manjša od 1,0 metra. Tudi dodatna
zavarovanja korita v območju prečkanja se prilagodijo pričakovanim odtočnim
razmeram 100-letne visoke vode. 
Prav tako je treba zagotoviti potrebno stopnjo varovanja
vodotokov pred onesnaženji. 
Vse vodnogospodarske ureditve se načrtujejo in izvajajo tako,
da se ne poslabšajo pogoji živih bitij v in ob vodotokih. 
Vse regulacije in ureditve vodotokov se izvedejo sonaravno. 
Odvodnjavanje cestnega telesa 
Odvodnjavanje površinskih voda na
priključnih rampah se uredi z odvodom voda v obcestne jarke, iztok iz njih je v
odvodnik O-19 ali vodotok Devino. 
Onesnažene vode iz avtoceste in ramp priključka se v pretežni
meri stekajo v zemeljski zadrževalni bazen, lociran na odvodniku O-19 pred
prečkanjem odvodnika in rampe 1,2-2. 
Magistralno cesto M 3-3 se pretežno odvodnjava z zemeljskimi
jarki, ki so speljani v odvodnik O-19 in vodotok Devina. Severno od magistralne
ceste M 3-3 se zajemajo v odprtih jarkih zaledne vode, ki so speljane direktno
v vodotok Devina. V območju viadukta pod avtocesto in preko razširjenega
obstoječega objekta na Devini se izvede odvodnjavanje preko požiralnika v
prepust ob Devini in od tam po kanaletah do odvodnika O-19.
16. člen
Varovanje naravne in kulturne dediščine 
Pri zemeljskih delih v času gradnje in
po njej ne sme priti do posegov v zavarovana območja naravne in kulturne
dediščine. 
Pri izvajanju del se zagotovi stalen arheološki nadzor. 
V največji možni meri je treba ohranjati naravne in krajinske
strukture.
17. člen
Ureditve v območjih kmetijskih zemljišč 
-       
Investitor gradnje priključka je po končani gradnji dolžan plačati
stroške, ki nastanejo v zvezi s prostorsko ureditvenimi operacijami, ki so posledica
posega priključka na večje zaokrožene komplekse kmetijskih zemljišč; 
-       
v sklopu izdelave projektne dokumentacije je treba izdelati načrt
ravnanja s plodno zemljo. Ta mora upoštevati naslednja izhodišča: prst se
odstrani in deponira tako, da se ohrani njena plodnost in količina; pri tem ne
sme priti do mešanja mrtvice in živice, ki ne sme biti deponirana v kupih
višjih od 1,2 m.
18. člen
Zaščita pred hrupom 
Za zagotovitev zaščite pred hrupom, ki
ga povzroči promet na magistralni cesti, se izvede pasivna zaščita prizadetih
objektov (zamenjava oken in zaščita fasade): 
stanovanjski
objekt parc. št. .38 k.o. Pokoše; 
stanovanjski
objekt na parc. št. .50 k.o. Sp. Nova vas; 
stanovanjski
objekt na parc. št. .46 k.o. Sp. Nova vas; 
stanovanjski
objekt na parc. št. 40/2, k.o. Sp. Nova vas. 
stanovanjski
objekt na parc. št. 434 k.o. Pokoše. 
Investitor mora ob gradnji priključka izvesti zaščitne ukrepe
pred hrupom v obsegu, ki se določi na osnovi prognoze prometa za 5-letno
obdobje po končani gradnji, nato pa jih fazno dograjevati v skladu z določili
uredbe o hrupu zaradi cestnega ali železniškega prometa (Uradni list RS, št.
45/95) in v skladu z monitoringom, ki je določen v 25. členu te uredbe.
19. člen
Zaščita pred požarom 
Zaradi izgradnje priključka se požarna
varnost objektov ob magistralni cesti ne bo poslabšala. Vsi objekti v
neposredni bližini priključka imajo zagotovljen dovoz za intervencijska vozila.
Prestavitev vodovoda mora zagotavljati obstoječo požarno
varnost.
20. člen
Zaščita pred erozijo 
Nasipi in ukop morajo biti izvedeni
tako, da bo zagotovljena zaščita pred erozijo oziroma tako, da ne bo prihajalo
do erozijskih procesov. Brežine morajo biti ustrezno urejene, utrjene in
zatravljene ali zasajene z drugo primerno vegetacijo. Izvedba zaščite se
prilagodi ocenjeni stopnji ogroženosti, odvisni od velikosti površine, njenega
nagiba in geomehanske sestave materiala njenega površinskega sloja.
21. člen
Zaščita pred razlitjem nevarnih snovi 
Za preprečevanje iztoka onesnaženih
meteornih voda v vodotok Devino se na O-19 izvede zemeljski zadrževalni bazen,
ki ima poleg funkcije usedalnika tudi funkcijo zadrževanja polutantov, lažjih
od vode. Pred izpustom v vodotok se zgradi zaporni element, ki preprečuje
razlitje. Zadrževalni bazen mora biti zgrajen vodotesno tako, da ponikanje ne
bo možno.
22. člen
Varovalne in zaščitne ograje 
Ob zaviralnih in pospeševalnih pasovih
se izvede enostranska odbojna ograja, na rampah v nasipu pa obojestranska.
Višina zgornjega roba ograje je maksimalno 75 cm nad voziščem. Od roba asfalta
je odmaknjena min. 0,50 m. Ograje se opremijo s svetlobnimi odbojniki. 
Zaščitna ograja se postavi obojestransko ob rampah v celotni
dolžini do magistralne ceste M 3-3. Ograja je odmaknjena od nožice nasipa
oziroma od zunanjega roba jarka 1-2 m. Potek ograje je odvisen od
horizontalnega poteka ramp.
23. člen
Ravnanje z viški materiala 
Nenosilni material v količini ca.
18.000 m² se deponira na stalno deponijo v območju med avtocesto, vzhodno rampo
priključka (rampa 1,2-3) in vodotokom Devina. To območje ni vključeno v
ureditveno območje tega lokacijskega načrta. Investitor gradnje avtocestnega
priključka mora zanj pridobiti ustrezno prostorsko dokumentacijo in dovoljenje
za poseg v prostor.
VII. ETAPE IZVAJANJA
24. člen
Vse ureditve, določene v tem lokacijskem načrtu, se izvedejo
v eni etapi.
VIII. OBVEZNOSTI INVESTITORJA IN IZVAJALCEV
25. člen
Obveznosti investitorja in izvajalcev v času gradnje
priključka in po njej so: 
-       
v najkrajšem času in v skladu s predpisi odpraviti morebitne negativne posledice,
povzročene z izgradnjo priključka; 
-       
v času gradnje zagotoviti vse potrebne ukrepe in organizirati delo tako,
da bo preprečeno morebitno onesnaženje posameznih sestavin okolja ter v primeru
nezgode takoj ukrepati za preprečitev nadaljnje škode in odpravo obstoječe
škode; 
-       
vsa dela organizirati tako, da ne bo prihajalo do zastojev na obstoječem
prometnem omrežju; 
-       
omogočiti dostope do objektov in zemljišč v času gradnje in po izgradnji
in zagotoviti nemoteno komunalno in energetsko oskrbo; 
-       
vsa dela organizirati tako, da ne bo po nepotrebnem motena sosednja
posest in da bo zagotovljena varnost in nemotena raba sosednje posesti; 
-       
evidentirati obstoječa infrastrukturna omrežja ter jih zakoličiti in
zaščititi; 
-       
izvajati meritve hrupa v času gradnje in po potrebi izvesti ustrezne
dodatne protihrupne ukrepe; 
-       
tri leta po pričetku obratovanja priključka izvesti monitoring hrupa in
v primeru prekoračitve dopustnih vrednosti izvesti dodatne protihrupne ukrepe.
IX. TOLERANCE
26. člen
Pri realizaciji lokacijskega načrta so dopustna odstopanja od
tehničnih rešitev, določenih s tem lokacijskim načrtom, če se v nadaljnjem
podrobnejšem proučevanju geoloških, hidroloških, geomehanskih in drugih razmer
poiščejo tehnične rešitve, ki so primernejše z oblikovalskega, prometnotehničnega
ali okoljevarstvenega vidika, s katerimi pa se ne smejo poslabšati prostorski
in okoljski pogoji. 
Ta odstopanja ne smejo biti v nasprotju z javnimi interesi, z
njimi morajo soglašati organi in organizacije, v delovno področje katerih spadajo
ta odstopanja.
X. NADZOR
27. člen
Nadzor nad izvajanjem te uredbe opravlja Ministrstvo za
okolje in prostor, Inšpektorat Republike Slovenije za okolje in prostor.
XI. PREHODNA IN KONČNA DOLOČBA
28. člen
Lokacijski načrt je na vpogled na Ministrstvu za okolje in
prostor, Uradu Republike Slovenije za prostorsko planiranje in na Občini
Slovenska Bistrica.
29. člen
Ta uredba začne veljati petnajsti dan po objavi v Uradnem
listu Republike Slovenije.
Št. 350-04/93-4/17-8
Ljubljana, dne 11. julija 1996.
Vlada Republike Slovenije
Janko Deželak l. r. 
Podpredsednik