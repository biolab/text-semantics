1. člen
(splošna določba)
Ta pravilnik določa merila za ugotavljanje delovne uspešnosti
direktorjev javnih gospodarskih zavodov (JGZ) s področja pravosodja iz naslova
izvajanja javne službe.
2. člen
(merila)
Višina dela plače za delovno uspešnost direktorja se določi
na podlagi naslednjih meril, ki morajo biti izpolnjena v celoti: 
-    
izpolnitev letnega programa dela osebe javnega prava po obsegu,
strukturi in kakovosti, določeni za izvajanje javne službe, 
-    
izpolnitev letnega finančnega načrta v obsegu, ki je v letnem programu
dela določen za izvajanje javne službe, 
-    
obseg zaposlencev, t. j. zaprtih oseb, ki delajo v JGZ.
3. člen
(vrednotenje izpolnitve letnega programa dela)
Izpolnitev letnega programa dela osebe javnega prava po
obsegu, strukturi in kakovosti, določeni za izvajanje javne službe, se vrednoti
na naslednji način:
-    
realizacija je presežena za več kot 20%                                                       50%,
-    
realizacija je presežena za več kot 15% do 20%                                         35%,
-    
realizacija je presežena za več kot 10% do 15%                                         25%,
-    
realizacija je presežena za več kot 5% do 10%                                           15%,
-    
realizacija je presežena za do 5%                                                                 5%.
4. člen
(vrednotenje izpolnitve finančnega načrta)
Izpolnitev letnega finančnega načrta za v obsegu, ki je v
letnem programu dela določen za izvajanje javne službe, se vrednoti na
naslednji način:
-    
odhodki so zmanjšani za več kot 10%                                                         30%,
-    
odhodki so zmanjšani za več kot 7% do 10%                                              20%,
-    
odhodki so zmanjšani za več kot 4% do 7%                                                15%,
-    
odhodki so zmanjšani za več kot 2% do 4%                                                10%,
-    
odhodki so zmanjšani za do 2%                                                                   5%.
5. člen
(vrednotenje na podlagi izpolnitve obsega zaposlencev)
Obseg zaposlencev se vrednoti na naslednji način:
-    
število zaposlencev je enako številu zaprtih oseb,
ki so izrazile željo po delu
v JGZ                                                                  20%.
-    
število zaposlencev je večje od 95% zaprtih oseb,
ki so izrazile željo po delu
v JGZ                                                                  15%,
-    
število zaposlencev je večje od 90% zaprtih oseb,
ki so izrazile željo po delu
v JGZ                                                                  10%,
-    
število zaposlencev je večje od 80% zaprtih oseb,
ki so izrazile željo po delu
v JGZ                                                                  5%.
6. člen
(izračun dela plače za delovno uspešnost direktorja)
Direktorju pripada del plače za delovno uspešnost, če izpolni
vsako posamezno merilo iz tega pravilnika. 
Doseženi odstotki iz 3., 4. in 5. člena se seštevajo. 
Višina dela plače za delovno uspešnost se izračuna tako, da
se dobljeni odstotki pomnožijo z višino dveh osnovnih mesečnih plač direktorja.
7. člen
(poslovanje z izgubo)
Če oseba javnega prava posluje z izgubo ali dobi negativno
mnenje Računskega sodišča Republike Slovenije, direktorju ne pripada del plače
iz naslova delovne uspešnosti za izvajanje javne službe.
8. člen
(delovna uspešnost za del poslovnega leta)
Če direktor nastopi mandat med poslovnim letom, mu delovna
uspešnost pripada sorazmerno s trajanjem mandata v tem poslovnem letu.
9. člen
(uveljavitev)
Ta pravilnik začne veljati naslednji dan po objavi v Uradnem
listu Republike Slovenije.
Št. 100-35/2005
Ljubljana, dne 10. marca 2006
EVA 2006-2011-0042
dr. Lovro Šturm l.r. 
Minister 
za pravosodje