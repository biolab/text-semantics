1. člen
V Civilni zaščiti Republike Slovenije se
uporabljajo naslednje vrste oznak:
-      
znak Civilne zaščite Republike Slovenije,
-      
oznaka pripadnosti Civilni zaščiti Republike
Slovenije,
-      
oznake specialnosti enot in služb,
-      
položajne oznake.
2. člen
(1) Znak Civilne zaščite Republike
Slovenije je razpoznavni znak Civilne zaščite Republike Slovenije in se
uporablja za označevanje pripadnosti Civilni zaščiti Republike Slovenije. Z
njim se lahko označujejo tudi priznanja Civilne zaščite, zastava Civilne
zaščite, sedeži, vozila, zrakoplovi ter plovila štabov, enot in služb Civilne
zaščite.
(2) Znak Civilne zaščite Republike
Slovenije ima obliko kroga zlato rumene barve, premera 85 mm. V sredini znaka
je vrisan notranji krog oranžne barve, premera 40 mm, v katerem so asimetrično
vrisani trije prekrivajoči enakostranični trikotniki temnomodre barve,
velikosti stranic 38 mm, 28 mm in 18 mm. Razmak med trikotniki je 2 mm. Na
zunanjem zlato rumenem krogu je vrisana stilizirana vejica z 12 lipovimi listi
svetlozelene barve. Na zunanjem delu je napis v krogu »REPUBLIKA SLOVENIJA – CIVILNA
ZAŠČITA«. Velikost črk je 7 mm in so temno modre barve. Znak je obrobljen s
temno modro obrobo (slika 1).
(3) Znak Civilne zaščite Republike
Slovenije se lahko uporablja tudi v večji ali manjši izvedbi, kot je predpisana
v prejšnjem odstavku, vendar morajo biti sestavni deli v enakem razmerju kot
pri osnovnem znaku iz prejšnjega odstavka.
(4) Poleg oznak pripadnosti Civilni zaščiti
Republike Slovenije in drugih oznak, določenih s to uredbo, pripadniki Civilne
zaščite Republike Slovenije oziroma pripadniki drugih reševalnih služb, ki
imajo status pripadnikov Civilne zaščite Republike Slovenije, pri opravljanju
nalog zaščite, reševanja in pomoči izven države nosijo tudi oznako v obliki
zastave Republike Slovenije oziroma zastave Organizacije Združenih narodov ali
zastave druge mednarodne organizacije, v okviru katere opravljajo naloge. Z
zastavo Republike Slovenije, Organizacije Združenih narodov oziroma z zastavo
druge mednarodne organizacije ter z oznako pripadnosti Civilni zaščiti
Republike Slovenije so označena tudi vozila, zrakoplovi oziroma plovila, ki jih
uporabljajo pripadniki Civilne zaščite oziroma pripadniki drugih reševalnih
služb, ki imajo status pripadnikov Civilne zaščite Republike Slovenije.
(5) Minister, pristojen za varstvo pred
naravnimi in drugimi nesrečami, podrobneje predpiše uporabo zastave Republike
Slovenije, zastave Organizacije Združenih narodov oziroma drugih mednarodnih
organizacij v Civilni zaščiti Republike Slovenije ter uporabo oznak pripadnosti
Civilni zaščiti Republike Slovenije pri označevanju pripadnikov Civilne zaščite
Republike Slovenije, vozil, zrakoplovov in plovil, ki jih uporabljajo pri
opravljanju nalog zaščite, reševanja in pomoči na območju države in izven
države.
3. člen
(1) Oznake pripadnosti Civilni zaščiti Republike
Slovenije pripadniki nosijo na kapah v obliki našitka ali značke in na levem
rokavu uniforme v obliki našitka. Oznaka pripadnosti Civilni zaščiti Republike
Slovenije sta razpoznavna znaka pripadnikov Civilne zaščite Republike Slovenije
v skladu s pravilnikom o identifikaciji k dopolnilnem protokolu št. 1 z dne 18.
8. 1949 k ženevskim konvencijam.
(2) Ne glede na prejšnji odstavek morajo
pripadniki Civilne zaščite Republike Slovenije ali pripadniki enot in služb, ki
so v skladu z zakonom z njimi izenačeni, v izrednem ali vojnem stanju na vidnem
mestu uniforme nositi osebno izkaznico pripadnika Civilne zaščite (4. točka 66.
člena dopolnilnega protokola k ženevskim konvencijam z dne 12. avgusta 1949, ki
se nanaša za zaščito žrtev mednarodnih oboroženih spopadov – protokol I), na
kateri je odtisnjena razpoznavna oznaka Civilne zaščite v obliki in izgledu,
določenem v 14. členu pravilnika o identifikaciji omenjenega protokola.
4. člen
(1) Oznaka na kapi iz prejšnjega člena ima
obliko kroga zlato rumene barve, premera 47 mm. V sredini znaka je vrisan krog
oranžne barve, v katerem so asimetrično vrisani trije prekrivajoči
enakostranični trikotniki temno modre barve, velikosti stranic 27 mm, 20 mm in
13 mm. Razmak med trikotniki je 1 mm. Na zunanjem zlato rumenem krogu je
vrisana stilizirana vejica z 12 lipovimi listi svetlo zelene barve. Znak je
obrobljen s temnomodro obrobo (slika 2).
(2) Oznaka na rokavu je v obliki ščita
svetlo modre barve, širokega 70 mm in visokega 95 mm. V zgornjem delu ščita je
vodoraven napis v dveh vrstah »REPUBLIKA SLOVENIJA«. V sredini ščita je krog
oranžne barve, premera 38 mm, v katerem so asimetrično vrisani trije
prekrivajoči enakostranični trikotniki temno modre barve, velikosti stranic 38
mm, 28 mm in 18 mm. Razmak med trikotniki je 1 mm. Nad zgornjim delom oranžnega
kroga je v polkrogu napis »CIVILNA ZAŠČITA«. Pod oranžnim krogom je stilizirana
vejica s 15 lipovimi listi svetlo zelene barve. Velikost črk v napisu »civilna
zaščita« je 7 mm in so zlato rumene barve, črke v napisu »Republika Slovenija«
pa so velike 7,8 mm. Znak Civilne zaščite je obrobljen s temno modro obrobo
(slika 3).
5. člen
(1) Oznake specialnosti označujejo vrste
enot in služb oziroma dolžnosti, ki jih opravljajo pripadniki Civilne zaščite.
(2) Osnovna oznaka je krog svetlo modre
barve, premera 50 mm, z notranjim krogom oranžne barve, premera 35 mm, v
katerem je vrisan temno moder enakostraničen trikotnik. Na zunanjem obodu znaka
je lahko v krogu napis z označbo pripadnosti Civilni zaščiti določene gospodarske
družbe, zavoda ali druge organizacije, sektorja oziroma kraja, občine oziroma
mesta, regije ali Republike Slovenije. Črke so zlato rumene barve, velikosti
4,2 mm (slika 4).
6. člen
Oznake specialnosti imajo osnovno oznako iz
drugega odstavka prejšnjega člena, v trikotniku pa simbol specialnosti, in
sicer:
-      
za tehnično reševalne enote, zobnik rdeče barve
z zunanjim premerom 14 mm, pri čemer je kolobar z zobmi širok 2 mm. V sredini
zobnika je stiliziran rdeč znak grabežnika bagra (slika 5);
-      
za enote prve pomoči, rdeč križ s 4,5 mm
dolgima krakoma, širokima 4 mm (slika 6);
-      
za enote za radiološko, kemijsko in biološko
zaščito, stilizirana triperesna deteljica, rumene barve s premerom 14 mm
(slika 7);
-      
za enote za varstvo pred neeksplodiranimi
ubojnimi sredstvi, rdeč obris bombe, visoke 14 mm in široke 7 mm. Pod obrisom
bombe je vrisan rdeč polkrog premera 12 mm in debeline 1,5 mm (slika 8);
-      
za enote za prvo veterinarsko pomoč, svetlo
moder križ s 4,5 mm dolgima krakoma, širokima 4 mm (slika 9);
-      
za službo za uporabo in vzdrževanje zaklonišč,
rdeč obris polkrožnega zaprtega prostora z vrisano človeško silhueto višine 16
mm, širine 12 mm in debeline 1,3 oziroma 0,5 mm (slika 10);
-      
za službo za proženje snežnih plazov,
stilizirana snežinka bele barve, premera 14 mm (slika 11);
-      
za službo za podporo, rdeč stiliziran šotor in
telefonski aparat višine 13 mm in dolžine 18,5 mm (slika 12);
-      
za informacijski center, bela črka i, višine
14,5 mm in širine 6 mm (slika 13);
-      
za logistični center, rdeča silhueta viličarja,
višine 14 mm in širine 15 mm (slika 14);  
-      
za center za obveščanje, enakostraničen
trikotnik zlato rumene barve s stranicami velikosti 7 mm in trikrat tremi
koncentričnimi krogi rdeče barve, premera 7,5 mm in debeline 0,5 mm (slika 15);
-      
za službo za podporo pri ekoloških in drugih
nesrečah na morju, rumeno admiralitetno sidro, višine 16 mm s krakoma širine 14
mm in debelino sidra od 1,5 mm do 2,5 mm (slika 15.a).
7. člen
(1) Osnovna oznaka iz drugega odstavka 5.
člena te uredbe se uporablja tudi za enoto za hitre reševalne intervencije, ki
ima v svetlo modri obrobi zgoraj napis »REPUBLIKA SLOVENIJA«, spodaj pa napis
»EHI«. Črke so zlatorumene barve velikosti 4,2 mm (slika 16).
(2) Oznake specialnosti enote za hitre
reševalne intervencije so označene v modrem enakostraničnem trikotniku osnovne
oznake iz prejšnjega odstavka, in sicer:
-      
za poveljstvo enote, osnovna oznaka, določena v
prejšnjem odstavku;
-      
za tehnično reševalno enoto, zobnik rdeče barve
z zunanjim premerom 14 mm, pri čemer je kolobar z zobmi širok 2 mm. V sredini
zobnika je stiliziran rdeč znak grabežnika bagra (slika 17);
-      
za enoto za radiološko, kemijsko in biološko
zaščito, stilizirana triperesna deteljica rumene barve s premerom 14 mm (slika
18);
-      
za enoto za prvo medicinsko pomoč, rdeč križ s
4,5 mm dolgima krakoma, širokima 4 mm. V križu je zlato rumena stilizirana
Eskulapova palica, velikosti 17 mm (slika 19);
-      
za enoto za tehnično potapljanje, stilizirana
potapljaška maska pod vodo rdeče barve, velikosti 14 x 18 mm (slika 20);
-      
za enoto za oskrbo, rdeč stiliziran šotor, v
katerem je prevozna poljska kuhinja, velikosti 13 x 18,5 mm (slika 21);
-      
za skupino za elektriko, rdeč stiliziran znak
strele, velikosti 15 mm (slika 22);
-      
za skupino za vodo, rdeč stiliziran znak pipe,
iz katere kaplja voda, velikosti 10 x 14 mm (slika 23).
8. člen
Oznake specialnosti enot, ki so
ustanovljene pri prostovoljnih organizacijah in društvih, imajo osnovno oznako
iz drugega odstavka 5. člena te uredbe, v trikotniku simbol organizacije ali
društva, na svetlo modri obrobi pa je naziv organizacije ali društva (slika
24).
9. člen
(1) Položajne oznake označujejo položaj
oziroma funkcijo pripadnikov Civilne zaščite v enotah, službah in štabih
Civilne zaščite. Nosijo jih pripadniki Civilne zaščite, ki vodijo in
poveljujejo v Civilni zaščiti. 
(2) Položajne oznake so:
-      
oznake za vodje ekip, oddelkov, vodov in čet
ter njihovih namestnikov;
-      
oznake za poveljnika, njegovega namestnika in
člane poveljstva enot za hitre reševalne intervencije;
-      
oznake poverjenikov Civilne zaščite in njihovih
namestnikov;
-      
oznake za poveljnike Civilne zaščite, njihove
namestnike in člane štabov za Civilno zaščito v gospodarskih družbah, zavodih
in drugih organizacijah, sektorjih oziroma krajih, občinah oziroma mestih,
regijah in državi.
(3) Položajne oznake so vrisane na temno
moder pravokotnik, velikosti 53 x 65 mm.
10. člen
(1) Položajne oznake v enotah Civilne
zaščite so označene z lomljenimi in ravnimi rdečimi črtami in s pomanjšanim
osnovnim znakom Civilne zaščite.
(2) Črte na položajnih oznakah so lomljene
pod pravim kotom in so široke 3,3 ali 6,6 mm s kraki, dolgimi 28 mm. Na vrhu, v
sredini med kraki, je pomanjšan osnovni znak Civilne zaščite, premera 13 mm.
Ravne rdeče črte so velikosti 40 x 3,3 mm in 40 x 6,6 mm. Pomanjšan osnovni
znak Civilne zaščite je 3,3 mm nad črtami.
(3) Razmak med dvema lomljenima ali ravnima
črtama je 3,3 mm.
(4) Položajne oznake v enotah Civilne
zaščite so:
-      
za namestnika vodje ekipe, ena lomljena ozka
črta (slika 25);
-      
za vodjo ekipe, ena lomljena široka črta (slika
26);
-      
za namestnika vodje oddelka, ena lomljena ozka
in ena lomljena široka črta (slika 27);
-      
za vodjo oddelka, dve lomljeni široki črti
(slika 28);
-      
za namestnika poveljnika voda, ena ozka ravna
črta (slika 29);
-      
za poveljnika voda, ena široka ravna črta
(slika 30);
-      
za namestnika poveljnika čete, ena ozka ravna
in ena široka ravna črta (slika 31);
-      
za poveljnika čete, dve široki ravni črti
(slika 32).
(5) Položajne oznake v enoti za hitre
reševalne intervencije so:
-      
za člana poveljstva enote za hitre reševalne
intervencije, ena ozka ravna in dve široki ravni črti (slika 33);
-      
za namestnika poveljnika enote za hitre
reševalne intervencije, ena ozka ravna in tri široke ravne črte (slika 34);
-      
za poveljnika enote za hitre reševalne
intervencije, štiri široke ravne črte (slika 35).
11. člen
(1) Položajne oznake poverjenikov Civilne
zaščite in njihovih namestnikov, poveljnikov in njihovih namestnikov ter članov
štabov za Civilno zaščito so označene z lomljenimi in ravnimi ter ozkimi in
širokimi črtami zlatorumene barve. Nad črtami je za poveljnike Civilne zaščite
in njihove namestnike ter člane štabov Civilne zaščite pomanjšan osnovni znak
Civilne zaščite, za poverjenike Civilne zaščite in njihove namestnike pa
osnovni znak Civilne zaščite. 
(2) Velikosti črt so enake kot pri
položajnih oznakah za enote Civilne zaščite in za enoto za hitre reševalne
intervencije.
(3) Položajne oznake poverjenikov Civilne
zaščite in njihovih namestnikov, poveljnikov Civilne zaščite in njihovih
namestnikov ter članov štabov za Civilno zaščito so:
-      
za namestnika poverjenika Civilne zaščite, ena
ozka ravna črta (slika 36);
-      
za poverjenika Civilne zaščite, ena široka
ravna črta (slika 37);
-      
za člana štaba Civilne zaščite v gospodarskih
družbah, zavodih in drugih organizacijah, ena ozka lomljena črta (slika 38);
-      
za namestnika poveljnika Civilne zaščite v
gospodarskih družbah, zavodih in drugih organizacijah, dve ozki lomljeni črti
(slika 39);
-      
za poveljnika Civilne zaščite v gospodarskih
družbah, zavodih in drugih organizacijah, tri ozke lomljene črte (slika 40);
-      
za člana sektorskega oziroma krajevnega štaba
za Civilno zaščito, ena široka lomljena črta (slika 41);
-      
za namestnika poveljnika Civilne zaščite
sektorja oziroma kraja, ena ozka in ena široka lomljena črta (slika 42);
-      
za poveljnika Civilne zaščite sektorja oziroma
kraja, dve ozki in ena široka lomljena črta (slika 43);
-      
za člana občinskega oziroma mestnega štaba
Civilne zaščite, ena ozka ravna črta (slika 44);
-      
za namestnika poveljnika Civilne zaščite občine
oziroma mesta, dve ozki ravni črti (slika 45);
-      
za poveljnika Civilne zaščite občine oziroma
mesta, tri ozke ravne črte (slika 46);
-      
za člana regijskega ali pokrajinskega štaba
Civilne zaščite, dve široki ravni črti (slika 47); 
-      
za namestnika regijskega ali pokrajinskega
poveljnika Civilne zaščite, ena ozka in dve široki ravni črti (slika 48);
-      
za regijskega oziroma pokrajinskega poveljnika
Civilne zaščite, dve ozki in dve široki črti (slika 49);
-      
za člana štaba Civilne zaščite Republike
Slovenije, tri široke ravne črte (slika 50);
-      
za namestnika poveljnika Civilne zaščite
Republike Slovenije, ena ozka in tri široke ravne črte (slika 51);
-      
za poveljnika Civilne zaščite Republike
Slovenije, dve ozki in tri široke ravne črte (slika 52).
12. člen
(1) Barve oznak v Civilni zaščiti so
določene po tiskarski barvni karti Pantone, po procesnih barvah, po karti
samolepnih folij MACal in barvni karti niti za vezenje Madeira:
-      
temno modra (Pantone 288, 100c 60m, MACal
9839-26, Madeira 1134),
-      
svetlo modra (Pantone 2925, 70c 20m, MACal
9839-20, Madeira 1176),
-      
zelena (Pantone 354, 70c 100y, MACal 9849-12,
Madeira 1251),
-      
oranžna (Pantone 151, 50m 100y, MACal 9801-04,
Madeira 1278),
-      
zlato rumena (Pantone 109, 5m 100y, MACal
9809-00, Madeira 1068),
-      
rdeča (Pantone 2915, 70c 10m, MACal 9859-04,
Madeira 1037).
(2) Črke v znaku Civilne zaščite Republike
Slovenije in oznakah pripadnosti Civilni zaščiti Republike Slovenije so: SS
HelveticaCondensedBlack 27 pt (7 mm), izpis »Republika Slovenija« na oznaki
pripadnosti Civilni zaščiti Republike Slovenije pa je velik 30 pt (7,8 mm).
(3) Črke v oznakah specialnosti so: SS
HelveticaCondensedBlack 16 pt (4,2).
(4) Slike oznak v Civilni zaščiti Republike
Slovenije od 01 do 52, določene s to uredbo, so objavljene v prilogah te uredbe
in so njen sestavni del.
13. člen
Oznake specialnosti enot in služb iz 8. člena
te uredbe potrjuje Uprava Republike Slovenije za zaščito in reševanje.

Priloga: Oznake v Civilni zaščiti Republike Slovenije

Uredba o oznakah v Civilni zaščiti Republike
Slovenije (Uradni list RS, št. 114/03)
vsebuje naslednji končni določbi:
»14. člen
Z dnem uveljavitve te uredbe preneha
veljati uredba o oznakah v Civilni zaščiti Republike Slovenije (Uradni list RS,
št. 18/93).
15. člen
Ta uredba začne veljati petnajsti dan po
objavi v Uradnem listu Republike Slovenije.«.

Uredba o spremembah in dopolnitvah Uredbe o oznakah v Civilni zaščiti Republike Slovenije
(Uradni list RS, št. 122/07) vsebuje naslednjo končno določbo:
»4. člen
Ta uredba začne veljati petnajsti dan po
objavi v Uradnem listu Republike Slovenije.«.

Uredba o dopolnitvah Uredbe o oznakah v Civilni zaščiti Republike Slovenije
(Uradni list RS, št. 98/11) vsebuje naslednjo končno določbo:
»3. člen
Ta uredba začne veljati petnajsti dan po
objavi v Uradnem listu Republike Slovenije.«.