1. člen
(vsebina)
Ta pravilnik določa razvrščanje letališč v Republiki
Sloveniji glede na referenčno kodo, kategorijo in namen letališča ter glede na
obseg zračnega prometa na letališču.
2. člen
(razvrščanje glede na referenčno kodo letališča)
(1) Letališča se glede na referenčno kodo razvrščajo glede
na: 
-       
referenčno dolžino vzletno-pristajalne steze in 
-       
razpon kril ter zunanji razpon glavnega podvozja. 
(2) Pri razvrščanju letališč glede na referenčno dolžino
vzletno-pristajalne steze iz prejšnjega odstavka se uporabljajo kodne številke
1, 2, 3 in 4. 
(3) Pri razvrščanju letališč glede na razpon kril ter zunanji
razpon glavnega podvozja iz prvega odstavka tega člena se uporabljajo kodne
črke A, B, C, D, E, F in izven.
3. člen
(razvrščanje glede na kategorijo letališča)
(1) Letališča se glede na kategorijo razvrščajo glede na: 
-       
opremljenost vzletno-pristajalne steze in 
-       
reševalno gasilsko kategorijo letališča. 
(2) Letališča se glede na opremljenost vzletno-pristajalne
steze z navigacijsko in meteorološko opremo za varno vzletanje in pristajanje
ob zmanjšani vidljivosti delijo na letališča z: 
-       
vzletno-pristajalno stezo za nenatančen prilet in 
-       
vzletno-pristajalno stezo za natančen prilet. 
(3) Letališča se glede na opremljenost vzletno-pristajalne
steze z vizualno navigacijsko in meteorološko opremo za natančen prilet delijo
na naslednje kategorije: 
-       
kategorija I, 
-       
kategorija II in 
-       
kategorija III. 
(4) Letališča se glede na opremljenost vzletno-pristajalne
steze z nevizualno navigacijsko opremo za natančen prilet in pristanek delijo
na naslednje kategorije: 
-       
letališča z instrumentalnim pristajalnim sistemom, 
-       
letališča z mikrovalovnim pristajalnim sistemom, 
-       
letališča z globalnim satelitskim navigacijskim sistemom in 
-       
letališča z radarskim sistemom za natančni prilet. 
(5) Letališča se glede na reševalno gasilsko kategorijo iz
prvega odstavka tega člena delijo na naslednje kategorije: 
-       
kategorijo I, 
-       
kategorijo II, 
-       
kategorijo III, 
-       
kategorijo IV, 
-       
kategorijo V, 
-       
kategorijo VI, 
-       
kategorijo VII, 
-       
kategorijo VIII, 
-       
kategorijo IX in 
-       
kategorijo X.
4. člen
(razvrščanje glede na namen letališča)
Letališča se glede na namen razvrščajo na: 
-       
letališča, na katerih se opravlja mednarodni zračni promet, 
-       
letališča, na katerih se opravlja notranji zračni promet v zračnem
prostoru držav članic Evropske skupnosti, in 
-       
letališča, na katerih se opravlja domači zračni promet.
5. člen
(razvrščanje glede na obseg zračnega prometa na letališču)
Letališča se glede na število potnikov, prepeljani tovor,
premike zrakoplovov ter geografske značilnosti lege letališča v okviru
vseevropskega omrežja letališč delijo na: 
-       
mednarodno vozlišče, 
-       
vozlišče Evropske skupnosti in 
-       
regionalno vozlišče.
6. člen
(začetek veljavnosti)
Ta pravilnik začne veljati petnajsti dan po objavi v Uradnem
listu Republike Slovenije.
Št. 2630-9/2004/20-0041000
Ljubljana, dne 17. januarja 2007
EVA 2005-2411-0043
mag. Janez Božič l.r. 
Minister 
za promet