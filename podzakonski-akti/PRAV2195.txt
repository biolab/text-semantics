I. SPLOŠNE DOLOČBE
1. člen
S tem pravilnikom je določena maksimalna višina običajnega
odpisa, primanjkljaja blaga (kalo, razsip, razbitje in okvara, uničenje blaga),
ki je neločljivo povezan s skladiščenjem in prevozom blaga in se v proizvodni
dejavnosti šteje za normalnega ter zato predstavlja redni strošek poslovanja
gospodarskega subjekta. 
Primanjkljaj blaga se šteje za jemanje blaga za neposlovne
namene, razen primanjkljaja in uničenja iz naslova kala, razsipa, razbitja in
okvare blaga, ki nastanejo zaradi manipulacije z blagom v času prevoza ter
skladiščenja pri gospodarskih subjektih – proizvodnih podjetjih kovinske
industrije.
2. člen
Določbe tega pravilnika veljajo za vse tiste gospodarske
subjekte, ki opravljajo dejavnost na pridobiten način in so po Standardni
klasifikaciji dejavnosti registrirani v: 
DJ 28 Proizvodnja kovinskih izdelkov, razen
strojev in naprav 
28.1 Proizvodnja gradbenih kovinskih izdelkov
28.2 Proizvodnja kovinskih rezervoarjev,
cistern, kontejnerjev; proizvodnja radiatorjev in kotlov za centralno ogrevanje
28.3 Proizvodnja parnih kotlov, razen kotlov
za centralno ogrevanje 
28.4 Kovanje, stiskanje, vtiskovanje in
valjanje kovin, prašna metalurgija 
28.5 Površinska obdelava in prekrivanje
kovin, splošna mehanična dela 
28.6 Proizvodnja rezilnega in drugega
orodja, ključavnic, okovja 
28.7 Proizvodnja drugih kovinskih izdelkov 
DK 29 Proizvodnja strojev in naprav 
29.1 Proizvodnja strojev za proizvajanje in
izkoriščanje mehanske energije, razen motorjev za letala in motorna vozila 
29.2 Proizvodnja drugih naprav za splošno
rabo 
29.3 Proizvodnja kmetijskih in gozdarskih
strojev 
29.4 Proizvodnja obdelovalnih strojev 
29.5 Proizvodnja strojev za druge posebne
namene 
29.6 Proizvodnja orožja in streliva 
DM 34 Proizvodnja motornih vozil, prikolic
in polprikolic 
34.1 Proizvodnja motornih vozil 
34.2 Proizvodnja karoserij za vozila,
proizvodnja prikolic in polprikolic 
34.3 Proizvodnja delov in dodatne opreme za
motorna vozila in njihove motorje 
DM 35 Proizvodnja drugih vozil in plovil 
35.1 Gradnja in popravilo ladij, čolnov 
35.2 Proizvodnja železniških in drugih
tirnih vozil 
35.3 Proizvodnja zračnih in vesoljskih
plovil 
35.4 Proizvodnja motornih koles, koles in
vozil za invalide 
35.5 Proizvodnja drugih vozil, d.n.
3. člen
Kalo je izguba oziroma uničenje blaga, ki nastane zaradi
kemičnih in fizikalnih lastnosti blaga (sušenje, krčenje, izhlapevanje in
podobno) in se kaže na teži, obsegu ali površini blaga, kvaliteti in/ali
lastnosti blaga. 
Razsip je izguba ali uničenje blaga, ki nastane pri
manipulaciji z blagom v tekočem stanju (barve, laki, topila ipd.) ali sipkem
stanju (granulati ipd.). 
Razbitje je izguba ali uničenje blaga, ki nastane pri
manipulaciji z lomljivim blagom (steklo, porcelan, keramika ipd.). 
Okvara je izguba ali uničenje blaga, ki nastane zaradi
kemičnih ali fizikalnih vplivov pri manipulaciji ali skladiščenju in ima za posledico
spremembo kemičnih, fizikalnih, funkcionalnih in estetskih lastnosti blaga.
4. člen
Primanjkljaj in uničenje blaga se ugotavljata: 
-    
neposredno po nastanku izgube ali uničenju blaga pri prevozu in
skladiščenju blaga, 
-    
z izrednim popisom blaga v skladišču, 
-    
s stalnim (kontinuiranim) popisom blaga v skladišču, 
-    
z rednim letnim popisom blaga v skladišču. 
O ugotovljeni izgubi oziroma uničenju blaga se obvezno
sestavi zapisnik.
5. člen
Odpis blaga zaradi primanjkljaja in uničenja blaga iz naslova
kala, (razsipa, razbitja, okvare) do maksimalne višine, ki jo določa ta
pravilnik, se šteje za odpis, ki je oproščen plačila davka na dodano vrednost. 
Od odpisa, ki presega odpis, izračunan na podlagi maksimalnih
stopenj iz tega pravilnika, se obračunava in plačuje davek na dodano vrednost. 
Gospodarske družbe evidentirajo ugotovljene primanjkljaje in
uničenje blaga v svojih poslovnih knjigah (odpis blaga).
II. STOPNJE NORMALNEGA ODPISA BLAGA
6. člen
Ob normalnih pogojih poslovanja ter ob skrbnem in strokovnem
ravnanju z blagom pri skladiščenju in prevozu blaga, se za primanjkljaj in
uničenje blaga iz prvega odstavka 5. člena tega pravilnika šteje primanjkljaj
in uničenje, ki se izračuna za posamezne skupine blaga od nabavne vrednosti
blaga v določeni obračunski dobi z uporabo v Tabeli 1 podanih stopenj:
Vrste blaga                                                                   Stopnja
primanjkljaja in uničenja 
kemikalije
hlapljive snovi                                                                                           1,5%
barve, laki                                                                                                 2,5%
maziva                                                                                                      2,0%
čistila                                                                                                        1,5%
 
potrošni
materiali za vzdrževanje in druge potrebe
zagotavljanja
proizvodne dejavnosti
fina orodja
(svedri)                                                                                   1,5%
ostali tehnični
materiali (guma, tes. masa...)                                           2,5%
tehnični plini
(butan, dušik...)                                                                    3,0%
 
Kovinski
materiali in deli
iz železa in
jekla
pločevina                                                                                                  2,5%
vijačni
material                                                                                         2,0%
žice, profili,
cevi                                                                                       2,5%
jekla za
orodjarstvo                                                                                  1,0%
varilna žica                                                                                               2,5%
 
iz bakra
pločevina,
žice, profili                                                                               3,0%
drugi bakreni
materiali                                                                              3,0%
 
iz aluminija                                                                                                2,5%
pločevina,
profili, žice                                                                               2,5%
 
medenina                                                                                                 1,5%
druge kovine in
zlitine                                                                               1,5%
 
Izolacijski,
impregnacijski in tesnilni materiali                                          2,5%
mase in
granulati                                                                                      2,5%
trakovi (cevi)                                                                                            2,5%
drugi
izolacijski materiali:                                                                         2,5%
lepilni trak                                                                                                 2,5%
 
Lomljivi
materiali in polizdelki
Steklo                                                                                                       3,5%
Keramika                                                                                                  2,5%
izdelki iz
plastičnih mas                                                                            1,5%
 
Embalaža,
material za pakiranje in drugo
Komponente,
sestavni deli                                                                       1,5%
Embalaža,
material za pakiranje                                                              2,5%
Drugo                                                                                                       1,5%
Tabela 1: Stopnje za preračun
primanjkljaja ali uničenja blaga, ki je neločljivo povezan s prevozom in
skladiščenjem blaga.
7. člen
Gospodarski subjekti iz 2. člena tega pravilnika, ki
opravljajo še druge stranske dejavnosti ali uporabljajo pri svojem poslovanju
druge vrste blaga, lahko uporabljajo za te dejavnosti določila pravilnikov
drugih strokovnih združenj o višini običajnega primanjkljaja in uničenja blaga,
ki je neločljivo povezan s prevozom in skladiščenjem blaga.
III. PREHODNI IN KONČNI DOLOČBI
8. člen
Spremembe in dopolnitve tega pravilnika se sprejmejo po
enakem postopku, kot velja za njegov sprejem.
9. člen
Ta pravilnik začne veljati naslednji dan po objavi v Uradnem
listu Republike Slovenije.
Predsednik 
Upravnega odbora 
Združenja za kovinsko industrijo 
Bojan Voh, univ. dipl. inž. l. r.