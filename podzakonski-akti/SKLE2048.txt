1. člen
Odreja se javna razgrnitev splošnega dela gozdnogospodarskega
načrta gozdnogospodarske enote Solčava, izdelanega za obdobje od 1. 1. 2000 do
31. 12. 2009.
2. člen
Gradivo iz prejšnjega člena se javno razgrne za 14 dni v
prostorih Občine Solčava, Solčava 16, Solčava. Javna razgrnitev se začne osmi
dan po objavi tega sklepa v Uradnem listu Republike Slovenije.
3. člen
Lastniki gozdov in druge fizične ter pravne osebe lahko v
času javne razgrnitve podajo pisne pripombe na sedežu Zavoda za gozdove
Slovenije, Krajevne enote Luče, Luče 80, Luče, ter na kraju javne razgrnitve.
4. člen
V času javne razgrnitve bo na kraju javne razgrnitve
organizirana javna obravnava. Datum javne obravnave bo v istih prostorih ter na
sedežu Zavoda za gozdove, Krajevne enote Luče, objavljen naknadno.
5. člen
Ta sklep se objavi v Uradnem listu Republike Slovenije.
Št. 322-01-10-2/00
Ljubljana, dne 21. maja 2001.
Minister
za kmetijstvo,
gozdarstvo in prehrano
mag. Franc But l. r.