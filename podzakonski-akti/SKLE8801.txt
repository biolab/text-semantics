I
Strošek Komisije za postopek priznavanja poklicnih
kvalifikacij zdravnik oziroma Komisije za postopek priznavanja poklicnih
kvalifikacij doktor dentalne medicine je 234 eurov.
II
Strošek opravljanja dodatnega zaključnega izpita za posamezno
strokovno področje je 50 eurov na izpraševalca.
III
Strošek Komisije za postopek priznavanja poklicne
kvalifikacije zdravnik specialist oziroma Komisije za postopek priznavanja poklicne
kvalifikacije doktor dentalne medicine specialist je 234 eurov.
IV
Strošek meseca prilagoditvenega obdobja je enak vsoti osnovne
mesečne plače in nadomestila za prehrano zdravnika specializanta na delovnem
mestu, za katerega vlagatelj opravlja prilagoditveno obdobje ter plačila
mentorja, kakor je določeno v letnem načrtu specializacij.
V
Strošek opravljanja preizkusa strokovne usposobljenosti je
1.612,80 eurov.

Odredba o stroških v zvezi s postopkom
priznavanja poklicne kvalifikacije (Uradni list RS, št. 3/11) vsebuje naslednjo končno določbo:
»VI
Ta odredba začne veljati naslednji dan po objavi v Uradnem listu
Republike Slovenije.«.

Odredba o spremembi Odredbe o stroških v zvezi
s postopkom priznavanja poklicne kvalifikacije (Uradni list RS, št. 36/21) vsebuje naslednjo končno določbo:
»KONČNA DOLOČBA
2. člen
Ta odredba začne veljati naslednji dan po objavi v Uradnem
listu Republike Slovenije.«.