I. UVODNE DOLOČBE
1. člen
Kmetijsko gozdarska zbornica Slovenije (v
nadaljevanju: KGZS) s tem sklepom prevzema ustanoviteljske pravice in
preoblikuje Živinorejsko veterinarski zavod za Pomurje, p.o. Murska Sobota v
javni zavod (v nadaljevanju: zavod) za izvajanje javnih služb kmetijskega
svetovanja, strokovnih nalog v proizvodnji kmetijskih rastlin, strokovnih nalog
v živinoreji, nalog genske banke, gozdarstva in ribištva na območju občin:
Beltinci, Cankova, Čresnovci, Dobrovnik, Gornja Radgona, Gornji Petrovci, Grad,
Hodoš, Kobilje, Križevci pri Ljutomeru, Kuzma, Lendava, Ljutomer, Moravske
Toplice, Murska Sobota, Odranci, Puconci, Radenci, Razkrižje, Rogašovci, Sveti
Jurij, Šalovci, Tišina, Turnišče, Velika Polana in Veržej.
2. člen
Ta sklep določa:
-      
ime in sedež ustanovitelja,
-      
ime in sedež zavoda,
-      
dejavnost zavoda,
-      
organe zavoda,
-      
vire, način in pogoje pridobivanja sredstev za
delo zavoda,
-      
pravice, obveznosti in odgovornosti zavoda v
pravnem prometu,
-      
medsebojne pravice in obveznosti ustanovitelja
in zavoda,
-      
druge določbe v skladu z zakonom.
II. IME IN SEDEŽ USTANOVITELJA
3. člen
Ustanovitelj zavoda je:
Kmetijsko gozdarska zbornica Slovenije,
1000 Ljubljana, Miklošičeva 4.
III. IME IN SEDEŽ ZAVODA
4. člen
Ime zavoda je:
Kmetijsko gozdarska zbornica Slovenije
Kmetijsko gozdarski zavod Murska Sobota.
Skrajšano ime zavoda je: KGZS – Zavod MS
Sedež zavoda je v Murski Soboti.
Kmetijsko gozdarski zavod Murska Sobota
prevzema dejavnosti, pooblastila in premoženje Živinorejsko veterinarskega
zavoda za Pomurje, p.o. Murska Sobota, Štefana Kovača 40, ki ga je ustanovil
Okrajni ljudski odbor v Murski Soboti z Odločbo o ustanovitvi št. I – 4.957/1 –
 1953 in je vpisan v sodni register pri Okrožnem sodišču v Murski Soboti pod
vložno številko 1/46-00.
Zavod je pravna oseba s pravicami,
obveznostmi in odgovornostmi, kot jih določata zakon in ta sklep.
IV. DEJAVNOST ZAVODA
5. člen
 
1.    
Zavod v okviru javne službe opravlja naslednjo
dejavnost:
-  
Selekcija, reprodukcija, kontrola proizvodnosti
in rodovništvo v živinoreji
-  
Označevanje in registracija domačih živali
-  
Odkup in prodaja rodovniške plemenske živine in
naraščaja za nadaljnjo rejo
-  
Svetovanje, izobraževanje in usposabljanje
kmetov, lastnikov in zakupnikov kmetijskih zemljišč ter prenos znanja na tehnološkem,
gospodarskem in okoljevarstvenem področju
-  
Pravna pomoč članom KGZS pri urejanju pravnih
zadev s področja kmetijstva, gozdarstva in gospodarjenja
-  
Načrtovanje in izvajanje programov celostnega
razvoja podeželja in obnov vasi in na drugih področjih, pomembnih za razvoj
kmetijstva in živilstva
-  
Svetovanje in pomoč pri uveljavljanju ukrepov
ekonomske politike, svetovanje in pomoč pri izdelavi razvojnih načrtov za
kmetijska gospodarstva pri organizaciji in delovanju rejskih organizacij
pridelovalcev in drugih oblikah proizvodnega združenja kmetijskih pridelovalcev
-  
Svetovanje in pomoč pri izdelavi programov
razvoja podeželja in sodelovanje pri agrarnih operacijah in prostorskem
načrtovanju
-  
Svetovanje in pomoč pri načrtovanju,
organiziranju in izvajanju dopolnilnih dejavnosti na kmetijah
-  
Napovedovanje pojava škodljivih organizmov,
diagnosticiranje, spremljanje zdravstvenega stanja rastlin in dajanje nasvetov
za njihovo uničenje ter druge naloge, določene z zakonom
-  
Dajanje nasvetov za pravilno rabo fitofarmacevtskih
sredstev
-  
Spremljanje predpisanih tehnologij in metod
pridelave grozdja in vina
-  
Diagnostika karantenskih in gospodarsko
škodljivih organizmov ter predlaganje kmetom za njihovo zatiranje ter izdelave
ocen tveganja le-teh
-  
Selekcija in reprodukcija sadnih sadik in
vinske trte ter tehnološki poskusi
-  
Vzgoja in zagotavljanje zadostnih količin matičnega
materiala in podlag
-  
Izobraževanje, svetovanje in praktično
usposabljanje lastnikov in zakupnikov gozdov
-  
Izobraževanje kmetov, lastnikov in zakupnikov
gozdov varnega dela s kmetijskimi stroji in stroji za delo v gozdu
-  
Vzreja in prodaja plemenskih živali z direktnim
testom
-  
Zdravstveno varstvo plemenjakov v
osemenjevalnem središču
-  
Sistematično spremljanje zdravja plemenjakov in
bikovskih mater
-  
Spremljanje zdravstvene sposobnosti plemenjakov
za osemenjevanje
-  
Pridobivanje, priprava, preverjanje zdravstvene
ustreznosti, skladiščenje in distribucija živalskega semena, jajčnih celic in
zarodkov
-  
Izvajanje ukrepov za preprečevanje, odkrivanje,
zdravljenje in zatiranje živalskih kužnih bolezni ter poškodb ter kirurško
posegi na živalih
-  
Skrb za zdravje plemenskih živali in
zdravstveno sposobnost za razmnoževanje
-  
Veterinarska dejavnost v vzrejališču
-  
Izvajanje ukrepov za preprečevanje in
odpravljanje jalovosti
-  
Umetno osemenjevanje domačih živali
-  
Svetovanje na področju zdravstvenega varstva
živali, patologije prehrane in reje živali z veterinarskega vidika
-  
Preučevanje higienskih razmer v objektih za
rejo živali
-  
Sodelovanje pri ocenjevanju, odbiri in
priznavanju plemenjakov
-  
Znanstveno raziskovalna dejavnost kmetijskih in
veterinarskih ved – laboratorijska in analitska dejavnost: kemijske analize v
kmetijstvu in živilstvu.
2.    
Dejavnost na podlagi javnih pooblastil:
-  
Laboratorijska dejavnost na področju pedologije
in ugotavljanje skladnosti drugih kmetijsko živilskih proizvodov
-  
Izvajanje laboratorijskih analiz grozdja in
vina, organoleptične ocene vina in drugih proizvodov iz grozdja in vina,
izdajanje certifikatov in druge naloge, določene z zakonom
-  
Kontrola kakovosti grozdja v času trgatve
-  
Kontrola kakovosti semena kmetijskih rastlin,
cvetja, zdravilnih in aromatičnih rastlin ter gomoljev, čebulčkov in strokov,
ki se uporabljajo za setev, saditev in razmnoževanje
-  
Kontrola zrelosti sadja
-  
Spremljanje zdravstvenega stanja sadilnega
materiala večletnih rastlin iz uvoza
-  
Opravljanje obveznih zdravstvenih pregledov
kmetijskih posevkov za pridobivanje semena, objektov za pridelovanje gozdnega
semena in objektov za pridelovanje sadilnega materiala
-  
Opravljanje bioloških prvih preiskav vzorcev
sredstev za varstvo rastlin proizvedenih iz novih aktivnih snovi
-  
Presoja vplivov na tla zaradi obremenjevanja z
emisijami snovi
-  
Izvajanje nadzora integrirane pridelave in
ekološkega kmetovanja
-  
Organoleptična ocena mlečnih in mesnih izdelkov
-  
Ocenjevanje škod po naravnih nesrečah in
divjadi v kmetijstvu.
3.    
Poleg zgoraj naštetih dejavnosti zavod opravlja
druge gospodarske in storitvene dejavnosti, ki so neposredno povezane z
opravljanjem javne službe oziroma se z javno službo dopolnjujejo:
-  
Trgovina s plemenskimi živalmi
-  
Pridelava krme za lastne potrebe
-  
Izdelava strokovnih podlag in investicijsko
tehničnih programov za urejanje kmetijskih zemljišč
-  
Izdelovanje sanacijskih programov
-  
Vodenje in izdelava razvojnih projektov
celostnega urejanja podeželja in obnove vasi ter programov razvoja podeželja
-  
Izdelava ureditvenih načrtov
-  
Izdelava strokovnih podlag za prostorske plane
lokalnih skupnosti
-  
Izdelava idejnih gradbenih načrtov za kmetijske
objekte
-  
Poslovni načrti za investicije v kmetijstvu
-  
Cenitev škode po naravnih nesrečah in divjadi
-  
Nadzor pri izvajanju agrarnih operacij in
gradnjo kmetijskih objektov
-  
Raziskovalna dejavnost na področju kmetijstva
in sorodnih dejavnosti
-  
Cenitev kmetijskih zemljišč, nepremičnin in premičnin
-  
Priprava in izdajanje strokovnih navodil in
publikacij.
Dejavnosti, ki jih zavod opravlja, so v
skladu z uredbo o uvedbi in uporabi standardne klasifikacije dejavnosti (Uradni
list RS, št. 34/94, 13/95, 33/95, 15/96 in 89/98) in so razvrščene:
-      
A/01.11 Pridelovanje žit in drugih poljščin
-      
A/01.411 Urejanje in vzdrževanje parkov, vrtov
in zelenih površin
-      
A/01.412 Druge storitve za rastlinsko pridelavo
-      
A/01.12 Pridelovanje vrtnin, okrasnih rastlin,
semen in sadik
-      
A/01.13 Pridelovanje sadja, začimb in rastlin
za proizvodnjo pijač
-      
A/01.21 Reja govedi, razen prireje mleka
-      
A/01.30 Mešano kmetijstvo
-      
A/01.42 Storitve za živinorejo, brez
veterinarskih storitev
-      
A/02.02 Gozdarske storitve
-      
B/05.02 Ribogojstvo in ribogojske storitve
-      
DE/22.11 Izdajanje knjig
-      
DE/22.12 Izdajanje časopisov
-      
DE/22.13 Izdajanje revij in periodike
-      
DE/22.15 Drugo založništvo
-      
DE/23.33 Razmnoževanje računalniških zapisov
-      
G/51.11 Posredništvo pri prodaji kmetijskih
surovin, živali, surovin in polizdelkov
-      
G/51.13 Posredništvo pri prodaji lesa in gradbenega
materiala
-      
G/51.14 Posredništvo pri prodaji strojev
-      
G/51.18 Posredništvo, specializirano za prodajo
določenih izdelkov
-      
G/51.19 Posredništvo pri prodaji raznovrstnih
izdelkov
-      
G/51.21 Trgovina na debelo z žiti, semeni in
krmo
-      
G/51.22 Trgovina na debelo z rastlinami razen s
cvetjem
-      
G/51.23 Trgovina na debelo z živimi živalmi
-      
G/51.57 Trgovina na debelo z ostanki in odpadki
-      
G/52.21 Trgovina na drobno s svežim sadjem
razen z vrtninami
-      
G/52.483 Trgovina na drobno z vrtnarsko opremo
razen z malimi živalmi
-      
G/52.63 Druga trgovina zunaj prodajaln
-      
I/60.24 Cestni tovorni prevoz
-      
K/71.31 Dajanje kmetijskih strojev in opreme v
najem
-      
K/72.300 Obdelovanje podatkov
-      
K/72.400 Dejavnosti povezane z bazami podatkov
-      
K/73.10 Raziskovanje in eksperimentalni razvoj
na področju naravoslovja in tehnologije
-      
K/73.101 Raziskovalni in eksperimentalni razvoj
na področju naravoslovja 
-      
K/73.102 Raziskovanje v tehnologiji
-      
K/73.103 Raziskovanje in eksperimentalni razvoj
na področju kmetijstva in sorodnih dejavnosti
-      
K/74.12 Računovodske, knjigovodske dejavnosti,
davčno svetovanje
-      
K/74.11 Pravno svetovanje.
-      
K/74.13 Raziskovanje trga in javnega mnenja
-      
K/74.14 Podjetniško in poslovno svetovanje
-      
K/74.202 Prostorsko planiranje in načrtovanje
-      
K/74.30 Tehnično preizkušanje in analiziranje
razen preizkušanja izračunov za gradbene elemente, certificiranja ladij, letal
…, tehnični pregledi motornih vozil
-      
K/74.204 Drugo projektiranje in tehnično
svetovanje
-      
K/74.832 Fotokopiranje in drugo razmnoževanje
-      
K/74.833 Druga splošna tajniška dela
-      
K/74.841 Prirejanje razstav, sejmov in
kongresov
-      
K/74.84 Druge poslovne dejavnosti
-      
L/74.13 Dejavnost javnih ustanov za
pospeševanje poslovanja dejavnosti
-      
N/85.20 Veterinarstvo – predvsem veterinarstvo
v živinoreji – reprodukcija živali
-      
M/80.422 Drugo izobraževanje.
Zavod lahko dejavnost razširi ali spremeni
s soglasjem ustanovitelja.
6. člen
V okviru svoje dejavnosti zavod s soglasjem
ustanovitelja lahko ustanovi drug zavod ali podjetje.
7. člen
Podrobna organiziranost zavoda se določi s
statutom zavoda.
8. člen
Zavod izvaja javna pooblastila v skladu s
predpisi.
Zavod nadaljuje z izvajanjem javnih
pooblastil, pridobljenih pred preoblikovanjem.
V. ORGANI ZAVODA
9. člen
Zavod ima naslednje organe:
-      
svet zavoda,
-      
direktorja,
-      
strokovni kolegij.
1. Svet zavoda
10. člen
Zavod upravlja svet, ki ima devet članov.
Svet sestavljajo:
-      
trije predstavniki ustanovitelja, ki jih na
predlog predsednika upravnega odbora KGZS imenuje upravni odbor Kmetijsko
gozdarske zbornice Slovenije,
-      
trije predstavniki uporabnikov storitev, ki jih
na predlog predsednika upravnega odbora KGZS imenuje upravni odbor Kmetijsko
gozdarske zbornice Slovenije,
-      
trije predstavniki delavcev, ki jih izmed sebe
izvolijo delavci s tajnim glasovanjem.
Postopek izvolitve članov sveta zavoda –
predstavnikov delavcev se določi v statutu zavoda.
Člani sveta izmed sebe izvolijo predsednika
sveta.
11. člen
Mandat članov sveta zavoda traja štiri
leta. Po preteku te dobe so člani lahko ponovno imenovani oziroma izvoljeni še
za eno mandatno obdobje.
12. člen
Svet zavoda je sklepčen, če je na seji
navzočih večina članov.
Svet zavoda sprejema odločitve z večino
glasov navzočih članov, razen pri sprejemanju statuta, programov razvoja
zavoda, imenovanju in odpoklicu direktorja, ko se odločitve sprejemajo z večino
glasov vseh članov sveta.
13. člen
Svet zavoda ima naslednje pristojnosti:
-      
sprejema statut in druge splošne akte zavoda,
-      
sprejema programe dela in razvoja zavoda ter
spremlja njihovo izvrševanje,
-      
sprejema finančni načrt in zaključni račun
zavoda,
-      
predlaga ustanovitelju spremembe in razširitev
dejavnosti,
-      
opravlja nadzor nad upravljanjem in poslovanjem
zavoda,
-      
v soglasju z ustanoviteljem imenuje in
razrešuje direktorja zavoda,
-      
opravlja druge naloge v skladu z zakonom in
statutom zavoda,
-      
v soglasju z ustanoviteljem odloča o spremembi
sedeža zavoda.
2. Direktor
14. člen
Zavod ima direktorja, ki opravlja funkcijo
poslovodnega in programskega direktorja.
Direktor načrtuje, organizira in vodi delo
in poslovanje zavoda, pripravlja programe razvoja zavoda, predstavlja in zastopa
zavod ter je odgovoren za zakonitost in strokovnost dela zavoda.
15. člen
Direktorja na podlagi javnega razpisa s
soglasjem ustanovitelja imenuje in razrešuje svet zavoda.
Mandat direktorja traja štiri leta. Za
direktorja zavoda je lahko imenovan, kdor izpolnjuje naslednje pogoje:
-      
ima najmanj specializacijo po višješolski
izobrazbi (prejšnjo*) ali visokošolsko strokovno izobrazbo (prejšnjo*) ali
visokošolsko strokovno izobrazbo ali visokošolsko univerzitetno izobrazbo
naravoslovne, ekonomske ali pravne smeri,
-      
ima najmanj deset let delovnih izkušenj, od
tega pet let na vodstvenih delih,
-      
ima organizacijske sposobnosti,
-      
izpolnjuje pogoje, ki jih določa statut zavoda.
Kandidati za direktorja zavoda morajo v
postopku javnega razpisa predložiti razvojni program zavoda za mandatno
obdobje.
3. Strokovni kolegij
16. člen
Strokovni organ zavoda je strokovni
kolegij. Šteje sedem članov, ki jih na predlog direktorja zavoda imenuje svet
zavoda izmed strokovnih delavcev zavoda in zunanjih strokovnjakov s področja
dela zavoda.
Predsednik sveta območne enote zbornice je
član strokovnega kolegija.
Predsednik sveta zavoda je član strokovnega
kolegij po funkciji.
Strokovni kolegij obravnava strokovna
vprašanja s področja dela zavoda, odloča o strokovnih vprašanjih razvoja kmetijstva
v regiji v okviru pooblastil, določa strokovne podlage za programe razvoja
zavoda in kmetijstva v regiji.
17. člen
Način imenovanja in trajanje mandata članov
ter naloge strokovnega kolegija natančneje določa statut zavoda.
VI. SPLOŠNI AKTI ZAVODA
18. člen
Zavod ima statut.
S statutom je urejena organizacija zavoda,
organi in njihove pristojnosti, način odločanja ter druga vprašanja, pomembna
za opravljanje dejavnosti in poslovanje zavoda.
Zavod ima druge akte, določene s statutom
zavoda, ki jih sprejema svet zavoda s soglasjem ustanovitelja.
Statut zavoda in akt o sistemizaciji
delovnih mest začneta veljati, ko da nanju soglasje ustanovitelj.
VII. SREDSTVA ZA DELO ZAVODA
19. člen
Ustanovitelj prenese zavodu v upravljanje
sredstva, premoženje in obveznosti, s katerim je do sedaj upravljal
Živinorejsko veterinarski zavod za Pomurje, p.o. Murska Sobota.
VIII. VIRI, NAČINI IN POGOJI PRIDOBIVANJA SREDSTEV ZA DELO
ZAVODA IN ODGOVORNOSTI TER OBVEZNOSTI ZAVODA
20. člen
Zavod pridobiva sredstva za svoje delo:
-      
iz sredstev državnega proračuna, ki jih za
izvajanje javnih služb zagotavlja ustanovitelj,
-      
iz proračunov lokalnih skupnosti,
-      
s prodajo blaga in storitev drugim uporabnikom,
-      
z dotacijami, darili in iz drugih zakonitih
virov.
21. člen
Premoženje zavoda je last ustanovitelja.
Zavod upravlja s premoženjem v skladu z zakonom.
Zavod je dolžan obveščati ustanovitelja o
rezultatih poslovanja ter mu dajati druge podatke o poslovanju, v skladu z
zakonom.
Vrsto, obseg in način gospodarske
dejavnosti iz tretje točke 5. člena tega sklepa določi svet zavoda v letnem
programu dela zavoda.
Zavod mora premoženje ustanovitelja
uporabljati v skladu z zakonom, programom dela in razvoja ter za namen, za
katerega je bilo ustanovljeno ter z njim upravljati s skrbnostjo dobrega
gospodarja.
22. člen
Zavod je pravna oseba, ki nastopa v pravnem
prometu v okviru svoje dejavnosti samostojno, z vsemi pravicami in obveznostmi,
v svojem imenu in za svoj račun. Za svoje obveznosti odgovarja javni zavod z
vsemi sredstvi, s katerimi razpolaga.
IX. NAČIN RAZPOLAGANJA S PRESEŽKOM PRIHODKOV NAD ODHODKI IN
NAČIN KRITJA PRIMANJKLJAJA SREDSTEV ZA DELO ZAVODA TER MEDSEBOJNE PRAVICE IN
OBVEZNOSTI USTANOVITELJA IN ZAVODA
23. člen
Presežek prihodkov nad odhodki, ki jih
zavod doseže pri opravljanju svoje dejavnosti, sme zavod uporabiti le za
opravljanje in razvoj svoje dejavnosti. O načinu razpolaganja s presežkom
prihodkov nad odhodki na predlog direktorja in s soglasjem ustanovitelja odloča
svet zavoda.
Ustanovitelj prevzema odgovornost za
obveznosti zavoda, ki nastanejo iz naslova opravljanja javne službe do višine
vrednosti premoženja, s katerim zavod upravlja in je namenjeno opravljanju
javne službe.
Ustanovitelj ne odgovarja za obveznosti
zavoda iz naslova drugih dejavnosti, ki jih opravlja zavod za druge naročnike.
24. člen
Zavod v okviru svojih možnosti zagotavlja
kadrovske, administrativne in prostorske pogoje za delovanje območnih enot
zbornice in njihovih izpostav.
25. člen
Ustanovitelj izda soglasje k:
-      
statutu zavoda, k njegovim spremembam in
dopolnitvam,
-      
letnemu programu dela in letnemu poročilu,
-      
imenovanju in razrešitvi direktorja,
-      
aktu o organizaciji in sistemizaciji delovnih
mest,
-      
zaposlovanju delavcev na delovnih mestih za
izvajanje javnih služb,
-      
spremembi sedeža zavoda.
-

* Izraz »prejšnja« je uporabljen v pomenu,
določenem v Uredbi o uvedbi in uporabi klasifikacijskega sistema izobraževanja
in usposabljanja (Uradni list št. 46/06).

Sklep o ustanovitvi Kmetijsko gozdarskega
zavoda Murska Sobota (Uradni list RS, št. 122/00)
vsebuje naslednje prehodne in končne določbe:
»X. PREHODNE IN KONČNE DOLOČBE
26. člen
Direktor zavoda nadaljuje z delom kot v.d.
direktorja do imenovanja direktorja.
Svet zavoda in strokovni kolegij zavoda se
konstituirata najkasneje v 90 dneh od uveljavitve tega akta.
Statut zavoda mora biti sprejet najkasneje
v 120 dneh od uveljavitve tega sklepa.
Do uveljavitve novega statuta velja
dosedanji statut Živinorejsko veterinarskega zavoda za Pomurje, p.o. Murska
Sobota.
Prve volitve članov sveta zavoda –
predstavnikov delavcev se opravijo ob smiselni uporabi določb zakona o
sodelovanju delavcev pri upravljanju (Uradni list RS, št. 42/93).
27. člen
Do vpisa spremembe v sodnem registru
Kmetijsko gozdarski zavod Murska Sobota posluje v skladu z veljavno
registracijo Živinorejsko veterinarskega zavoda za Pomurje Murska Sobota.
Z dnem uveljavitve tega sklepa o
ustanovitvi, preneha veljati Odločba o ustanovitvi Živinorejsko veterinarskega
zavoda za Pomurje, p.o. Murska Sobota, navedena v zadnjem odstavku 4. člena
tega sklepa.
28. člen
Ta sklep začne veljati naslednji dan po
objavi v Uradnem listu Republike Slovenije.«.

Sprememba Sklepa o ustanovitvi Kmetijsko
gozdarskega zavoda Murska Sobota (Uradni list RS, št. 71/10) vsebuje naslednjo končno določbo:
»2. člen
Ta sprememba začne veljati naslednji dan po
objavi v Uradnem listu Republike Slovenije.«.