1. člen
(vsebina)
Ta uredba določa začasne izredne ukrepe
podpore za sektor sadja in zelenjave za izvajanje:
-      
Uredbe Sveta (ES) št. 1234/2007 z dne 22. oktobra
2007 o vzpostavitvi skupne ureditve kmetijskih trgov in o posebnih določbah za
nekatere kmetijske proizvode (»Uredba o enotni SUT«) (UL L št. 299 z dne 16. 11.2007,
str. 1), zadnjič spremenjene z Uredbo (EU) št. 1234/2010 Evropskega parlamenta
in Sveta z dne 15. decembra 2010 o spremembi Uredbe Sveta (ES) št.
1234/2007 (Uredba o enotni SUT) v zvezi s pomočjo, dodeljeno v okviru nemškega
alkoholnega monopola (UL L št. 346 z dne 30. 12.2010, str. 11), (v
nadaljnjem besedilu: Uredba 1234/2007/ES),
-      
Izvedbene Uredbe Komisije (EU) št. 543/2011 z
dne 7. junija 2011 o določitvi podrobnih pravil za uporabo Uredbe Sveta
(ES) št. 1234/2007 za sektorja sadja in zelenjave ter predelanega sadja in
zelenjave (UL L št. 157 z dne 15. 6.2011, str. 1; v nadaljnjem besedilu:
Uredba 543/2011/EU) in
-      
Izvedbene Uredbe Komisije (EU) št. 585/2011 z
dne 17. junija 2011 o določitvi začasnih izrednih ukrepov podpore za
sektor sadja in zelenjave (UL L št. 160 z dne 18. 6.2011, str. 71; v
nadaljnjem besedilu: Uredba 585/2011/EU).
2. člen
(ukrepi)
V skladu s 5. členom Uredbe 585/2011/EU se
pomoč po tej uredbi nameni za naslednje ukrepe: umik s trga iz 75. člena Uredbe
543/2011/EU in 3. člena te uredbe, zeleno obiranje iz 84. člena Uredbe
543/2011/EU in opustitev spravila iz 84. člena Uredbe 543/2011/EU.
3. člen
(umik s trga)
(1) Umik s trga po tej uredbi pomeni,
da pogodba, ki jo ima pridelovalec sklenjeno za odkup posameznih vrst zelenjave
iz 6. člena te uredbe, ne bo izpolnjena zaradi zmanjšanega povpraševanja s
strani končnih uporabnikov, ki je posledica izrednih razmer na trgu v skladu z
Uredbo 1234/2007/ES.
(2) Umik s trga se izvede z uničenjem
pridelka ali razdelitvijo humanitarnim organizacijam.
4. člen
(pristojni organ)
V skladu z 18. členom Zakona o kmetijstvu
(Uradni list RS, št. 45/2008) je za izvajanje ukrepov po tej uredbi pristojna
Agencija Republike Slovenije za kmetijske trge in razvoj podeželja (v
nadaljnjem besedilu: agencija).
5. člen
(obdobje izvajanja ukrepov)
Pomoč se dodeli za izvajanje ukrepov iz 2.
člena te uredbe v obdobju, določenem v 1. členu Uredbe 585/2011/EU.
6. člen
(vrsta zelenjave)
V skladu s prvim odstavkom 1. člena Uredbe
585/2011/EU se pomoč namenja za naslednje vrste zelenjave:
-      
paradižnik;
-      
solata ter kodrolistna endivija in endivija
Eskariol;
-      
kumare;
-      
sladka paprika in
-      
bučke.
7. člen
(višine pomoči)
(1) Višine pomoči za vrste zelenjave
iz prejšnjega člena za umik s trga so določene v Prilogi I B Uredbe
585/2011/EU.
(2) Višine
pomoči za zeleno obiranje in opustitev spravila, določene v skladu s četrtim
pododstavkom petega odstavka 4. člena Uredbe 585/2011/EU, znašajo glede na
ugotovljeno upravičeno površino:


vrsta zelenjave

Primorska

ostala Slovenija


zaščiteni prostor (eurov/ha)

na prostem (eurov/ha)

zaščiteni prostor (eurov/ha)

na prostem (eurov/ha)


paradižnik

14.641

-

1.494

-


solata

-

-

-

8.752


endivija

-

-

-

-


kumare

9.072

-

9.072

-


sladka paprika

9.990

-

9.990

-


bučke

-

5.994

6.660

5.994


(3) Ne glede na določbe prejšnjega odstavka
se višina pomoči za zeleno obiranje in opustitev spravila, če je hektarski
pridelek na ugotovljeno upravičeno površino nižji od najvišjih priznanih
hektarskih pridelkov iz priloge 2, ki je sestavni del te uredbe, določi tako,
da se višina pomoči za zeleno obiranje in opustitev spravila, določena v
prejšnjem odstavku, pomnoži s koeficientom, določenim kot razmerje med
hektarskim pridelkom na ugotovljeno upravičeno površino in hektarskim pridelkom
iz priloge 2 te uredbe. Za določitev hektarskega pridelka na ugotovljeno
upravičeno površino se upošteva količina pridelka, navedena na obrazcu
»PREDHODNO URADNO OBVESTILO O NEZMOŽNOSTI PRODAJE / ZELENEM OBIRANJU /
OPUSTITVI SPRAVILA« (v nadaljnjem besedilu: predhodno uradno obvestilo), ki je
kot priloga 1 sestavni del te uredbe.
(4) Višine
pomoči iz tega člena se proporcionalno znižajo, če Komisija v skladu s tretjim
odstavkom 7. člena Uredbe 585/2011/EU določi koeficient dodeljevanja nižji od
100 %.
8. člen
(upravičenci in pogoji za pridobitev
sredstev)
Upravičenci do ukrepov iz 2. člena te
uredbe so nosilci kmetijskih gospodarstev, ki:
-      
pridelujejo zelenjavo iz 6. člena te uredbe in
so v obdobju od 26. maja do 30. junija 2011 v skladu s 5. členom
Uredbe 585/2011/EU izvedli enega od ukrepov iz 2. člena te uredbe;
-      
so na agencijo oddali obrazec »D – PRIJAVA
POVRŠIN KMETIJSKIH RASTLIN IN ZAHTEVKOV NA POVRŠINO« (v nadaljnjem besedilu: D
obrazec) zbirne vloge za leto 2011 (v nadaljnjem besedilu: ZV 2011) za
uveljavljanje ukrepov kmetijske politike, na katerem imajo prijavljene vrtnine
v zavarovanem prostoru (šifra kmetijske rastline 401) ali vrtnine na prostem
(šifra kmetijske rastline 402) ali mešano rabo (šifra kmetijske rastline 405);
-      
imajo pred 26. majem 2011 sklenjene
pogodbe za leto 2011 z zadrugami ali gospodarskimi družbami s področja
trgovine;
-      
so agencijo uradno predhodno obvestili o
načrtovanem umiku s trga, zelenem obiranju ali opustitvi spravila ali naknadno
o že izvedeni opustitvi spravila solate v skladu z 9. členom te uredbe;
-      
nimajo ugotovljenih nepravilnosti pri umiku s
trga, zelenem obiranju oziroma opustitvi spravila na podlagi 11., 12. ali 13.
člena te uredbe.
9. člen
(uradno obvestilo)
(1) Nosilci kmetijskih gospodarstev,
ki želijo uveljavljati ukrepe po tej uredbi, morajo agencijo uradno predhodno
obvestiti o načrtovanem umiku s trga v skladu z 78. členom Uredbe 543/2011/EU
in o načrtovanem zelenem obiranju ali opustitvi spravila v skladu s 85. členom
Uredbe 543/2011/EU.
(2) Nosilci kmetijskih gospodarstev,
ki želijo uveljavljati ukrep opustitve spravila solate, izveden pred
uveljavitvijo Uredbe 585/2011/EU, lahko agencijo uradno naknadno obvestijo o že
izvedeni opustitvi spravila solate pred datumom prvega posredovanja podatkov
Komisiji iz tretjega pododstavka prvega odstavka 7. člena Uredbe 585/2011/EU.
(3) Za namen iz prvega in drugega
odstavka tega člena nosilci kmetijskih gospodarstev v obdobju od 26. maja
2011 do najkasneje 30. junija 2011 pošljejo po pošti na naslov Agencija
Republike Slovenije za kmetijske trge in razvoj podeželja, Dunajska cesta 160,
p.p. 189, 1001 Ljubljana, ali po elektronski pošti na naslov aktrp@gov.si
pravilno izpolnjen obrazec predhodno uradno obvestilo iz priloge 1 te
uredbe, ki je objavljen na spletnih straneh Ministrstva za
kmetijstvo, gozdarstvo in prehrano (v nadaljnjem besedilu: ministrstvo).
(4) Za analizo iz drugega pododstavka
drugega odstavka 85. člena Uredbe 543/2011/EU se šteje analiza stanja trga s
svežo zelenjavo v Republiki Sloveniji po izbruhu enterohemoragične bakterije E.coli,
ki jo pripravi ministrstvo.
10. člen
(kontrole)
(1) Za odobritev pomoči po tej uredbi
se izvedejo administrativne kontrole in kontrole na kraju samem.
(2) Administrativne kontrole
vključujejo kontrolo:
-      
podatkov iz predhodnega uradnega obvestila;
-      
D obrazca ZV 2011 glede površin, na katerih je
bila zelenjava, ki je predmet načrtovanega umika s trga, pridelana;
-      
hektarskih pridelkov, ki ne smejo presegati
hektarskih pridelkov iz priloge 2 te uredbe.
(3) Razen v primeru višje sile in kjer
je bila že izvedena opustitev spravila solate v skladu z drugim odstavkom
prejšnjega člena, agencija v 48-ih urah po prejemu predhodnega uradnega
obvestila izvede kontrolo na kraju samem.
11. člen
(kontrole na kraju samem za umike s trga)
(1) Kontrole na kraju samem za umike s
trga vključujejo preveritev:
-      
sklenjenih pogodb za leto 2011 iz tretje
alineje prvega odstavka 8. člena te uredbe, ki so jih nosilci kmetijskega
gospodarstva navedli na predhodnem uradnem obvestilu, datuma sklenitve pogodbe,
obdobja veljavnosti pogodbe, vrste zelenjave, ki je predmet pogodbe, in
morebitnih količin;
-      
dobavnic, če se zelenjava nahaja v skladišču
tretje osebe;
-      
količin, ki so v skladiščnih prostorih;
-      
skladnosti s posebnimi oziroma splošnimi
tržnimi standardi umaknjene zelenjave;
-      
kmetijske površine, na kateri je bila pridelana
zelenjava, ki je predmet umika s trga;
-      
uničenja pridelka, ki je predmet umika s trga.
(2) Če se uničenje pridelka ne izvaja
v času kontrole na kraju samem iz prejšnjega odstavka, se ob uničenju pridelka
izvede ponovna kontrola. O datumu naknadnega uničenja pridelka je nosilec kmetijskega
gospodarstva dolžan obvestiti agencijo v roku dveh delovnih dni pred izvedbo
uničenja.
(3) Če se pridelek, ki je bil umaknjen
s trga, brezplačno razdeli humanitarnima organizacijama iz priloge 3, ki je
sestavni del te uredbe, v skladu z drugim odstavkom 80. člena Uredbe
543/2011/EU, se kontrola za ta pridelek izvede v skladu s tretjim odstavkom
108. člena Uredbe 543/2011/EU.
(4) O datumu in kraju brezplačnega
razdeljevanja pridelka, ki je bil umaknjen s trga, humanitarni organizaciji je
nosilec kmetijskega gospodarstva dolžan obvestiti agencijo v roku dveh delovnih
dni pred razdeljevanjem.
12. člen
(kontrole na kraju samem za zeleno
obiranje)
(1) Kontrole na kraju samem za zeleno
obiranje vključujejo preveritev:
-      
sklenjenih pogodb za leto 2011 iz tretje
alineje prvega odstavka 8. člena te uredbe, ki so jih nosilci kmetijskega
gospodarstva navedli na predhodnem uradnem obvestilu, datuma sklenitve pogodbe,
obdobja veljavnosti pogodbe, vrste zelenjave, ki je predmet pogodbe, in
morebitnih količin;
-      
izmere neto kmetijske površine iz predhodnega
uradnega obvestila;
-      
da pridelek ni poškodovan in da je kmetijska
površina, na kateri je pridelek, ki je predmet načrtovanega zelenega obiranja,
dobro vzdrževana.
(2) Ob zelenem obiranju in hkratnem
uničenju pridelka se izvede ponovna kontrola. O datumu zelenega obiranja in
uničenja je nosilec kmetijskega gospodarstva dolžan obvestiti agencijo v roku
dveh delovnih dni pred izvedbo zelenega obiranja in uničenja.
13. člen
(kontrole na kraju samem za opustitev
spravila)
(1) Kontrole na kraju samem za
opustitev spravila vključujejo preveritev:
-      
sklenjenih pogodb za leto 2011 iz tretje
alineje prvega odstavka 8. člena te uredbe, ki so jih nosilci kmetijskega
gospodarstva navedli na predhodnem uradnem obvestilu, datuma sklenitve pogodbe,
obdobja veljavnosti pogodbe, vrste zelenjave, ki je predmet pogodbe, in
morebitnih količin;
-      
izmere neto kmetijske površine iz predhodnega
uradnega obvestila;
-      
da je kmetijska površina, na kateri je
pridelek, ki je predmet opustitve spravila, dobro vzdrževana, da je pridelek
dobro razvit, na splošno zdrav, zadovoljiv in tržne kakovosti.
(2) Ob uničenju rastlin in pridelka,
ki se mora izvesti na celotni površini, se izvede ponovna kontrola. O datumu
uničenja je nosilec kmetijskega gospodarstva dolžan obvestiti agencijo v roku
dveh delovnih dni pred uničenjem.
(3) Ne glede na določbo prvega
odstavka tega člena kontrola na kraju samem za opustitev spravila solate,
izvedeno pred uveljavitvijo Uredbe 585/2011/EU, vključuje preveritev:
-      
sklenjenih pogodb za leto 2011 iz tretje
alineje prvega odstavka 8. člena te uredbe, ki so jih nosilci kmetijskega
gospodarstva navedli na predhodnem uradnem obvestilu, datuma sklenitve pogodbe,
obdobja veljavnosti pogodbe, vrste zelenjave, ki je predmet pogodbe, in morebitnih
količin;
-      
izmere neto kmetijske površine iz predhodnega
uradnega obvestila;
-      
stanja kmetijske površine, na kateri je bil
pridelek solate.
14. člen
(umik s trga preko humanitarnih
organizacij)
(1) Pridelek, ki je bil umaknjen s
trga, se lahko brezplačno razdeli humanitarnima organizacijama iz priloge 3 te
uredbe.
(2) Humanitarni organizaciji iz
priloge 3 te uredbe za prevzeti pridelek iz 11. člena te uredbe nosita stroške
prevoza ter morebitnega sortiranja in pakiranja iz 81. in 82. člena Uredbe
543/2011/EU.
(3) Enote pakiranja za brezplačno
razdelitev morajo biti v skladu z drugim odstavkom 82. člena Uredbe 543/2011/EU
opremljene z evropskim simbolom in navedbo »Proizvod, namenjen za prosto
razdelitev (Izvedbena uredba (EU) št. 543/2011)«.
(4) Humanitarna organizacija, ki
brezplačno prevzame pridelke, umaknjene s trga, se s prevzemom obveže, da bo
ravnala v skladu s to uredbo in prvim odstavkom 83. člena Uredbe 543/2011/EU.
15. člen
(vlaganje zahtevkov in izplačilo pomoči)
(1) Nosilci kmetijskih gospodarstev
vložijo zahtevek za dodelitev pomoči za ukrepe iz 2. člena te uredbe v času od
4. julija do 11. julija 2011 na naslov: Agencija Republike Slovenije
za kmetijske trge in razvoj podeželja, Dunajska cesta 160, p.p. 189, 1001
Ljubljana (s pripisom: začasni izredni ukrepi).
(2) Zahtevek vsebuje:
-      
izpolnjen obrazec »ZAHTEVEK ZA DODELITEV POMOČI
ZA ZAČASNE IZREDNE UKREPE NA TRGU S SVEŽO ZELENJAVO«, ki se objavi na spletni
strani agencije;
-      
podpisan in žigosan izvod predhodnega uradnega
obvestila, če je bil brez overjenega podpisa poslan po elektronski pošti;
-      
pisno izjavo na podlagi četrtega odstavka 8.
člena Uredbe 585/2011/EU, da kmetijsko gospodarstvo še ni prejelo sredstev
Unije ali nacionalnih sredstev ali nadomestila iz zavarovalne police za ukrepe,
ki so predmet te uredbe;
-      
če gre za opustitev spravila solate, izvedeno
pred uveljavitvijo Uredbe 585/2011/EU, tudi izjavo drugopogodbene stranke, da
pogodbe iz 13. člena te uredbe za obdobje od 26. maja 2011 do 30. junija
2011 niso bile izpolnjene.
(3) Če gre za umik s trga preko
humanitarne organizacije, zahtevek vsebuje tudi dokument, iz katerega je
razvidno, da je humanitarna organizacija prevzela pridelek. Iz dokumenta mora
biti razvidna vrsta in količina zelenjave, datum prevzema, prevzemno mesto,
naziv humanitarne organizacije, KMG MID, na katerem je bila zelenjava
pridelana, ime in priimek ter podpis osebe, ki je za humanitarno organizacijo
prevzela pridelek, žig humanitarne organizacije, ime in priimek nosilca
kmetijskega gospodarstva ali ime in priimek odgovorne osebe, če je kmetijsko
gospodarstvo pravna oseba, podpis nosilca kmetijskega gospodarstva ali podpis
odgovorne osebe in žig, če je kmetijsko gospodarstvo pravna oseba.
(4) Upravičencem se izplača pomoč v
skladu s 7. členom te uredbe v okviru ukrepov za stabilizacijo trga.
16. člen
(poročanje Komisiji)
Agencija poroča Komisiji v skladu s 7.
členom Uredbe 585/2011/EU.

Priloga 1: Obrazec za predhodno uradno obvestilo o
nezmožnosti prodaje/zelenem obiranju/opustitvi spravila
Priloga 2: Najvišji priznani hektarski pridelki
posameznih vrst zelenjave za umik s trga, zeleno obiranje in opustitev spravila
glede na območje pridelave in načina pridelave
Priloga 3: Humanitarni organizaciji

Uredba o začasnih izrednih ukrepih na trgu s
svežo zelenjavo (Uradni list RS, št. 52/11)
vsebuje naslednjo prehodno in končno določbo:
»PREHODNA IN KONČNA DOLOČBA
17. člen
(prehodna
določba)
Vsi postopki agencije in upravičencev,
vodeni v skladu z Uredbo 585/2011/EU, Uredbo 1234/2007/ES in Uredbo
543/2011/EU, ki so ob uveljavitvi te uredbe že v teku, se končajo po določbah
te uredbe.
18. člen
(začetek
veljavnosti)
Ta uredba začne veljati naslednji dan po
objavi v Uradnem listu Republike Slovenije.«.

Uredba o spremembah in dopolnitvah Uredbe o
začasnih izrednih ukrepih na trgu s svežo zelenjavo (Uradni list RS, št. 61/11) vsebuje naslednjo končno določbo:
»4. člen
Ta uredba začne veljati naslednji dan po
objavi v Uradnem listu Republike Slovenije.«.