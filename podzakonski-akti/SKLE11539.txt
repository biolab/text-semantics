1. člen
(Namen in področje uporabe smernic)
(1) Evropski bančni organ je na podlagi prvega odstavka
16. člena Uredbe (EU) št. 1093/2010 Evropskega parlamenta in Sveta z dne
24. novembra 2010 o ustanovitvi Evropskega nadzornega organa (Evropski
bančni organ) in o spremembi Sklepa št. 716/2009/ES ter razveljavitvi Sklepa
Komisije 2009/78/ES (UL L št. 331 z dne 15. decembra 2010, str. 12) dne
21. marca 2018 na svoji spletni strani objavil Smernice o notranjem
upravljanju (v nadaljevanju smernice).
(2) Smernice iz prvega odstavka tega člena določajo
ureditev notranjega upravljanja, procese in mehanizme, ki jih morajo kreditne
institucije in investicijska podjetja izvajati v skladu s prvim odstavkom 74.
člena Direktive 2013/36/EU Evropskega parlamenta in Sveta z dne 26. junija
2013 o dostopu do dejavnosti kreditnih institucij in bonitetnem nadzoru
kreditnih institucij in investicijskih podjetij, spremembi Direktive 2002/87/ES
in razveljavitvi direktiv 2006/48/ES in 2006/49/ES (UL L 176 z dne
27. junija 2013, str. 338), da zagotovijo učinkovito in skrbno upravljanje
institucije.
(3) Smernice so naslovljene na:
1.     
institucije, kot so opredeljene v 3. točki prvega odstavka 4. člena
Uredbe (EU) št. 575/2013 Evropskega parlamenta in Sveta z dne 26. junija
2013 o bonitetnih zahtevah za kreditne institucije in investicijska podjetja
ter o spremembi Uredbe (EU) št. 648/2012 (UL L 176 z dne 27. junija 2013,
str. 1; v nadaljevanju Uredba (EU) št. 575/2013), in
2.     
pristojne organe, kot so opredeljeni v 40. točki prvega odstavka 4.
člena Uredba (EU) št. 575/2013.
2. člen
(Vsebina sklepa in obseg uporabe smernic)
(1) S tem sklepom določa Banka Slovenije uporabo smernic
za:
1.     
banke in hranilnice, ki so v skladu z ZBan-2 pridobile dovoljenje za
opravljanje bančnih storitev v RS (v nadaljevanju banke), in
2.     
Banko Slovenije, kadar v skladu z ZBan-2 v vlogi pristojnega organa
izvaja pristojnosti in naloge nadzora nad bankami iz 1. točke tega odstavka.
(2) Banke iz 1. točke prvega odstavka tega člena v
celoti upoštevajo določbe smernic v delu, ki je naslovljen na banke.
(3) Banka Slovenije bo pri opravljanju nalog in
pristojnosti nadzora v skladu z ZBan-2 in Uredbo (EU) št. 575/2013 v celoti
upoštevala določbe smernic v delu, ki se nanaša na izvajanje nalog in
pooblastil pristojnega organa.
3. člen
(Uveljavitev sklepa)
Ta sklep začne veljati naslednji dan po njegovi objavi v
Uradnem listu Republike Slovenije, uporabljati pa se začne 30. junija
2018.
Ljubljana, dne 8. maja
2018
Primož Dolenc l.r.
namestnik predsednika
Sveta Banke Slovenije