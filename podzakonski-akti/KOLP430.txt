1. člen
Z Aneksom št. 3 h Kolektivni pogodbi javnega zavoda RTV
Slovenija (v nadaljevanju Aneks št. 3) se določajo dodatna delovna mesta v
javnem zavodu RTV Slovenija in uvrščajo v plačne razrede v plačnih skupinah G
in J.
2. člen
(prenehal veljati)
3. člen
(prenehal veljati)
4. člen
Delodajalec je na pobudo javnega uslužbenca, ki sklene
pogodbo o zaposlitvi v nižji tarifni skupini, dolžan javnemu uslužbencu
omogočiti nadaljevanje in zaključek študija za pridobitev izobrazbe, ki se
zahteva za delovno mesto, ki ga je opravljal pri delodajalcu pred sklenitvijo
pogodbe o zaposlitvi.
5. člen
Zaradi uveljavitve sprememb tega Aneksa in novih delovnih mest,
določenih v tem Aneksu, se delavcem osnovna plača po pogodbah o zaposlitvi,
veljavnih pred sklenitvijo tega Aneksa, ne bo znižala.

Na podlagi X. poglavja Kolektivne pogodbe JZ RTV
Slovenija podajajo podpisniki naslednjo
RAZLAGO 6. ČLENA ANEKSA ŠT. 3
h Kolektivni pogodbi javnega zavoda RTV Slovenija
Podpisniki se strinjajo, da se 6. člen Aneksa št. 3 razlaga
tako, da se za določitev višine odpravnine namesto določil v Kolektivni pogodbi
javnega zavoda RTV Slovenija (5. točka II. poglavja, 41. člen) neposredno
uporabljajo določila Zakona o delovnih razmerjih (Uradni list RS, številka
21/2013 s spremembami in dopolnitvami – ZDR-1) in sicer v delu, kjer ZDR-1
določa osnovo za izračun odpravnine (1. odstavek 108. člena ZDR-1), višino
odpravnine (2. odstavek 108. člena ZDR-1), 3. odstavek 108. člena ZDR-1 ter
maksimalno višino odpravnine v višini 10-kratnika osnove iz prvega odstavka
108. člena ZDR-1 (4. odstavek 108. člena ZDR-1).
Podpisniki se prav tako strinjajo, da se 6. člen Aneksa št. 3
uporablja samo v letu 2016 ter za namen trajne rešitve kadrovske problematike
Radiotelevizije Slovenija, ki je bila s Programsko-produkcijskim načrtom za
leto 2016 potrjena na Programskem svetu Radiotelevizije Slovenija dne
30. 11. 2015 ter na Nadzornem svetu Radiotelevizije Slovenija dne
16. 12. 2016.
Ta razlaga je sestavni dela Aneksa št. 3 h Kolektivni pogodbi
javnega zavoda RTV Slovenija.

Aneks št. 3 h Kolektivni pogodbi javnega
zavoda RTV Slovenija (Uradni list RS, št. 105/15) vsebuje naslednje prehodne in
končne določbe:
»PREHODNE IN KONČNE DOLOČBE
6. člen
Pogodbene stranke soglašajo, da se za namen trajne rešitve
kadrovske problematike pri delodajalcu skladno s PPN2016 v času od 1. 1.
2016 do 31. 12. 2016 namesto 5. točke II. poglavja Kolektivne pogodbe
javnega zavoda RTV Slovenija (reševanje problema morebitnih presežkov delavcev:
začasni presežki, trajni presežki, kriteriji za ohranitev zaposlitve) glede
določitve višine odpravnine neposredno uporablja 108. člen ZDR-1, pri čemer
višina odpravnine ne sme presegati 10-kratnika osnove iz prvega odstavka 108.
člena ZDR-1.
7. člen
Določilo 4. člena tega Aneksa se začne uporabljati, ko bodo
kogentni predpisi s področja plač v javnem sektorju to dopuščali.
8. člen
Aneks št. 3 začne veljati naslednji dan po objavi v Uradnem listu
Republike Slovenije, uporablja pa se od 1. 1. 2016.«.

Aneks št. 8 h Kolektivni pogodbi javnega
zavoda RTV Slovenija (Uradni list RS, št. 101/20) določa:
»17. člen
(prenehanje veljavnosti)
Z dnem uveljavitve tega aneksa prenehajo veljati 4., 6. in 8.
člen Aneksa h Kolektivni pogodbi javnega zavoda RTV Slovenija z dne 1. julij 2008
(Uradni list RS, št. 69/08 z dne 8. julij 2008) in določbe členov prejšnjih
aneksov, ki uvrščajo delovna mesta v plačne razrede, razen Aneksa št. 7 h
Kolektivni pogodbi javnega zavoda RTV Slovenija.«;
ter vsebuje naslednjo končno določbo:
»19. člen
(veljavnost)
Ta aneks h kolektivni pogodbi začne veljati naslednji dan po
objavi v Uradnem listu Republike Slovenije.«.