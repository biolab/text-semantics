I. SPLOŠNI DOLOČBI
1. člen
Ta pravilnik določa meroslovne in z njimi povezane tehnične
zahteve, ki jih morajo izpolnjevati avtomatske tehtnice s seštevanjem zveznih
rezultatov tehtanja, ki so pritrjene na transportne trakove, ki lahko nosijo
oznake in znake EEC (v nadaljnjem besedilu: tračne tehtnice), postopke
ugotavljanja skladnosti in overitev, roke rednih overitev ter način
označevanja. 
Ta pravilnik se označi s skrajšano oznako MP-18-75/410.
2. člen
Izrazi in definicije, uporabljeni v tem pravilniku, so
navedeni v Prilogi I, ki je sestavni del tega pravilnika.
II. MEROSLOVNE ZAHTEVE
3. člen
Tračne tehtnice morajo izpolnjevati meroslovne zahteve in z
njimi povezane tehnične zahteve iz Priloge I. 
Ne glede na prejšnji odstavek se šteje, da so tračne
tehtnice, ki so skladne z 11. točko Priloge I, skladne z zahtevami tega
pravilnika.
III. NAPISI IN OZNAKE
4. člen
Tračne tehtnice morajo imeti naslednje napise: 
a)    
osnovne napise, jasno navedene v slovenskem jeziku: 
- 
ime proizvajalca, 
- 
ime uvoznika (za uvožene tehtnice), 
- 
označbo tračne tehtnice, 
- 
tip in serijsko številko tračne tehtnice, 
- 
označbo proizvoda ali proizvodov, ki se tehtajo, 
- 
najmanjše sešteto breme: ......... kg ali metričnih ton, 
- 
število ciklov na uro (za tračne tehtnice s prištevanjem), 
- 
napis: “Tehtnico je treba ničlirati najmanj vsake tri ure. Preskušanje
ničle mora trajati najmanj ........obratov (Število obratov pri preskušanju
ničle je določeno v certifikatu o EEC-odobritvi tipa merila skladno s točko
7.4.4.4 Priloge I). 
b)    
osnovne napise, izražene s kodo: 
- 
znak EEC-odobritve tipa merila, 
- 
navedbo razreda točnosti v obliki 1 ali 2, 
- 
vrednost razdelka zvezne (analogne) seštevalne skale v obliki dt
=, 
- 
vrednost razdelka nezvezne (digitalne) seštevalne skale v obliki dtd
=, 
- 
največjo zmogljivost v obliki Max ..., 
- 
največji pretok v obliki Qmax ..., 
- 
najmanjši pretok v obliki Qmin ..., 
- 
nazivne hitrosti traku v obliki v = ...m/s, 
- 
tehtalno dolžino v obliki L = ...m, 
- 
identifikacijsko oznako na tistih delih tračne tehtnice, ki niso
neposredno priključeni na glavni del tehtnice. 
Tračne tehtnice morajo imeti tudi, kadar pride v poštev: 
-       
vrednost razdelka kazalnika ničle v obliki d0 =, 
-       
kontrolno vrednost z največjo možno spremembo, ki je določena v točki
7.4.4.2 Priloge I (za tračne tehtnice, opremljene z napravo za preverjanje
ničle z dodatno maso). 
Odvisno od uporabe tračne tehtnice lahko Urad Republike
Slovenije za meroslovje v certifikatu o EEC-odobritvi tipa merila zahteva enega
ali več dodatnih napisov.
5. člen
Velikost, oblika in razločnost napisov morajo biti take, da
jih je pri normalnih pogojih uporabe tračne tehtnice mogoče prebrati brez
težav. Napisov ne sme biti mogoče zbrisati. 
Napisi morajo biti zbrani na dobro vidnem mestu na tračni
tehtnici, bodisi na napisni ploščici, ki je pritrjena blizu kazalne naprave,
ali na samem kazalniku.
6. člen
Napisno ploščico mora biti mogoče zapečatiti. 
Na napisni ploščici je lahko predviden prostor za žig. Če na
ploščici ni prostora za žig, mora biti v njeni bližini predvidena dodatna
ploščica v ta namen. 
Skladno s pogoji, določenimi z EEC-odobritvijo tipa, mora
biti mogoče zapečatiti tiste sestavne dele tračnih tehtnic, katerih odstranitev
ali naravnavanje vpliva na njihove meroslovne lastnosti.
IV. UGOTAVLJANJE SKLADNOSTI
7. člen
Skladnost tračnih tehtnic z meroslovnimi zahtevami je mogoče
potrditi z EEC-odobritvijo tipa merila, ki ji sledi EEC-prva overitev merila.
Načini ugotavljanja skladnosti so določeni v Prilogi I.
V. REDNE IN IZREDNE OVERITVE
8. člen
Za tračne tehtnice so obvezne overitve. Rok za redne overitve
je 2 leti. Redne in izredne overitve vključujejo: 
-       
ugotavljanje skladnosti tračne tehtnice z EEC-odobrenim tipom merila, 
-       
meroslovni pregled, s katerim se ugotavlja, ali tračna tehtnica ustreza
zahtevam tega pravilnika. Meroslovni pregled pri redni in izredni overitvi je
enak meroslovnemu pregledu, ki je določen za EEC-prvo overitev merila. 
Največji dopustni pogreški pri redni in izredni overitvi so
enaki največjim dopustnim pogreškom pri EEC-prvi overitvi merila. Pri redni in
izredni overitvi se izvedejo preskusi iz točke 10.2. Priloge I.
VI. KONČNA DOLOČBA
9. člen
Ta pravilnik začne veljati petnajsti dan po objavi v Uradnem
listu Republike Slovenije, uporabljati pa se začne z dnem pristopa Slovenije v
Evropsko unijo oziroma z dnem uveljavitve ustreznega mednarodnega sporazuma.
Št. 009-13/01-5
Ljubljana, dne 12. septembra 2001.
dr. Lucija Čok l. r. 
Ministrica 
za šolstvo, znanost in šport

Priloga I
* Ta pravilnik smiselno povzema
vsebino direktive EGS o približevanju zakonov držav članic, ki se nanašajo na
avtomatske tehtnice s seštevanjem zveznih rezultatov tehtanja (75/410/EGS).