I. UVODNA DOLOČBA
1. člen
Ta odlok ureja:
-       
delovno področje službe državne volilne komisije (v nadaljnjem besedilu:
služba komisije),
-       
notranjo organizacijo službe komisije,
-       
vodenje službe komisije,
-       
javnost dela,
-       
način sodelovanja z drugimi organi in organizacijami,
-       
vsebino in postopek sprejemanja in spreminjanja pravilnika o sistemizaciji
delovnih mest v službi komisije (v nadaljnjem besedilu: sistemizacija).
II. DELOVNO PODROČJE IN ORGANIZACIJA
1. Delovno področje službe komisije
2. člen
(1) Služba komisije opravlja
strokovne, administrativne in tehnične naloge za Državno volilno komisijo (v
nadaljnjem besedilu: DVK).
(2) V okviru nalog iz prvega odstavka
tega člena služba komisije:
-       
opravlja strokovne, svetovalne, organizacijske, administrativne in
tehnične naloge za izvajanje nalog DVK,
-       
opravlja strokovne in administrativne naloge na področju priprave in
poteka sej DVK in njenih delovnih teles, mednarodne dejavnosti in protokola,
-       
opravlja strokovne in usklajevalne naloge v zvezi s sodelovanjem DVK z
drugimi državnimi organi in organizacijami,
-       
opravlja analitične naloge za DVK,
-       
izvršuje sklepe DVK in odredbe predsednika DVK,
-       
sodeluje pri pripravi in medresorskem usklajevanju ter daje mnenja
službe k predlogom zakonov in drugih predpisov s področja volilne in
referendumske zakonodaje,
-       
daje DVK predloge mnenj k predlogom zakonov in drugih predpisov s
področja volilne in referendumske zakonodaje,
-       
zagotavlja javnost dela DVK v skladu s poslovnikom DVK.
3. člen
(1) Služba komisije skrbi za
sodelovanje DVK z državnimi organi, organi lokalnih skupnosti, nevladnimi
organizacijami in centralnimi volilnimi komisijami drugih držav.
(2) Služba komisije v okviru svojih
pristojnosti sodeluje z organi in organizacijami iz prejšnjega odstavka tega
člena.
2. Organizacija službe komisije
a) Notranja organizacija službe komisije
4. člen
(1) Služba komisije je organizirana
enovito in nima notranjih organizacijskih enot.
(2) Podrobnejše naloge posameznih
javnih uslužbencev v službi komisije se določijo s pravilnikom o notranji
organizaciji in sistematizaciji delovnih mest, ki ga sprejme direktor.
5. člen
(1) Za izvedbo določene naloge iz
pristojnosti službe komisije se lahko oblikuje delovna skupina.
(2) Delovna skupina se oblikuje za čas
trajanja naloge.
(3) Delovna skupina se ustanovi s
sklepom, ki ga izda direktor službe. S sklepom se določi vodjo in člane delovne
skupine, njene naloge in čas trajanja naloge.
b) Vodenje službe komisije
6. člen
(1) Službo komisije vodi direktor, ki
ga imenuje DVK po postopku, ki ga določi s posebnimi pravili.
(2) Glede pravic in obveznosti iz
delovnega razmerja, za postopek izbire, imenovanja in razrešitve se smiselno
uporabljajo določbe zakona in drugih predpisov, ki urejajo javne uslužbence, in
se nanašajo na generalne direktorje direktoratov, razen določb, ki omogočajo
razrešitev iz nekrivdnih razlogov.
(3) Direktor ima pristojnosti
predstojnika državnega organa v skladu s predpisi, ki urejajo položaj in naloge
javnih uslužbencev in opravlja svoje delo na položajnem uradniškem delovnem
mestu.
(4) Za svoje delo in delo službe
komisije je direktor neposredno odgovoren DVK.
7. člen
(1) Direktor opravlja naloge tajnika
DVK in usklajuje delo službe komisije pri opravljanju del in nalog za DVK,
njenih delovnih skupin in člane, zagotavlja enotno delovanje službe, skrbi za
razvoj organizacije in dela ter opravlja druga dela in naloge v skladu s tem
odlokom, poslovnikom DVK in drugimi predpisi.
(2) Direktor ima naslednje naloge in
pooblastila:
-       
skrbi za izvrševanje sklepov DVK,
-       
predloži predlog finančnega načrta DVK ministrstvu, pristojnemu za
finance,
-       
odobrava uporabo finančnih in materialnih sredstev za delo DVK in službe
komisije,
-       
zastopa DVK pri sklepanju pogodb v mejah izvrševanja finančnega načrta
DVK in v postopkih pred sodišči iz naslova dejavnosti službe komisije,
-       
odloča o izbiri izvajalcev v postopkih oddaje javnih naročil,
-       
daje smernice in navodila za delo službe komisije, s katerimi se
zagotavlja njeno enotno, usklajeno in učinkovito delo,
-       
izdaja pravilnike, odredbe in druge splošne akte, za katere je
pooblaščen z zakonom, podzakonskimi predpisi ali drugimi splošnimi akti,
-       
zagotavlja javnost dela DVK in službe komisije,
-       
opravlja druge zadeve, določene z zakonom, podzakonskimi predpisi in drugimi
splošnimi akti.
(3) Direktor lahko določena
pooblastila prejšnjega odstavka prenese na posamezne uslužbence. Pooblastilo
mora biti pisno in mora vsebovati ime in priimek pooblaščenca ter obseg in
trajanje pooblastila.
8. člen
(1) Direktor ima lahko pomočnika.
(2) Pomočnik direktorja pomaga pri
koordinaciji dela službe komisije in volilnih komisij volilnih enot ter
okrajnih volilnih komisij in nadomešča direktorja službe v njegovi odsotnosti v
skladu s pooblastili direktorja službe.
3. Javnost dela DVK in službe komisije
9. člen
(1) Služba komisije zagotavlja
obveščanje javnosti o delu DVK ter skrbi za komuniciranje z različnimi
javnostmi.
(2) Služba komisije zagotavlja javnost
dela na način kot ga določa poslovnik DVK.
4. Sodelovanje z drugimi organi in
organizacijami
a) Projektna skupina
10. člen
(1) Za izvedbo določene strokovne
naloge, ki po svoji naravi zahteva sodelovanje javnih uslužbencev iz drugih
organov oziroma zunanjih sodelavcev, se lahko oblikuje projektna skupina, če ni
mogoče v okviru rednega dela javnih uslužbencev zagotoviti izvedbe navedene
naloge.
(2) Projektna skupina se oblikuje za
čas trajanja projekta.
(3) Projektna skupina se ustanovi s
sklepom, ki ga izda direktor. S sklepom se določi vodjo in člane delovne
skupine, njene naloge in čas trajanja naloge. Če so člani projektne skupine
javni uslužbenci iz drugih organov, se ti imenujejo v projektno skupino s
soglasjem predstojnika tega organa.
(4) Če so člani projektne skupine
javni uslužbenci iz drugih organov, se financiranje dela projektne skupine
uredi s sporazumom med predstojniki v skladu s predpisi, ki urejajo javne
finance.
(5) Če so predvidene začasne
premestitve javnih uslužbencev iz drugih organov v projektno skupino, se
financiranje dela projektne skupine uredi s sporazumom med predstojniki v
skladu s predpisi, ki urejajo javne finance.
III. VSEBINA IN POSTOPEK SPREJEMANJA IN SPREMINJANJA
PRAVILNIKA O NOTRANJI ORGANIZACIJI IN SISTEMIZACIJI DELOVNIH MEST SLUŽBE
KOMISJE
11. člen
Pravilnik o notranji organizaciji in
sistemizaciji delovnih mest (v nadaljnjem besedilu: sistemizacija) mora biti
prilagojen poslanstvu oziroma nalogam DVK in delovnim procesom, ki potekajo v
DVK, ter oblikovan tako, da zagotavlja čim bolj učinkovito izrabo človeških
virov.
12. člen
(1) Sistemizacijo sprejme direktor.
(2) V sistemizaciji se v skladu s
predpisi, ki urejajo sistem javnih uslužbencev, določi predvsem:
-       
podrobnejša notranja organizacija službe,
-       
število in vrste uradniških in strokovno-tehničnih delovnih mest v
službi komisije,
-       
opis delovnih mest in pogoje za zasedbo delovnega mesta.
(3) Sistemizacija mora biti v skladu z
obsegom sredstev, ki so v finančnem načrtu DVK predvidena za plače in druge
osebne prejemke.
(4) Sistemizacija mora biti v skladu s
kadrovskim načrtom, tako da število sistemiziranih delovnih mest ni višje od
števila delovnih mest, dovoljenih v kadrovskem načrtu.
(5) Ne glede na določbo četrtega
odstavka tega člena se izven sistemizacije lahko določi potrebno število
delovnih mest za določen čas. Ta delovna mesta se lahko zasedejo za čas izvedbe
volitev ali referenduma.
(6) Za skladnost sistemizacije s
predpisi, ki urejajo to področje, je odgovoren direktor.

Odlok o delovnem področju in notranji
organizaciji službe državne volilne komisije (Uradni list RS, št. 18/13) vsebuje naslednje prehodne in
končne določbe:
»IV. PREHODNE IN KONČNE DOLOČBE
13. člen
Z dnem veljavnosti tega odloka preneha
veljati Pravilnik o notranji organizaciji in sistemizaciji delovnih mest v
Službi Republiške volilne komisije št. 26-1/90 z dne 2. 2. 1992 z vsemi
spremembami, razen sistemizacije delovnih mest.
14. člen
Direktor službe komisije sprejme pravilnik
iz 4. člena tega odloka najkasneje v 45 dneh po sprejemu tega odloka.
15. člen
Ta odlok začne veljati naslednji dan po
objavi v Uradnem listu Republike Slovenije.«.

Odlok o spremembi in dopolnitvi Odloka o
delovnem področju in notranji organizaciji službe državne volilne komisije
(Uradni list RS, št. 69/19) vsebuje naslednjo končno določbo:
»2. člen
Ta odlok začne veljati petnajsti dan po
objavi v Uradnem listu Republike Slovenije.«.