I. SPLOŠNE DOLOČBE
1. člen
(1) S tem statutom se ureja organizacija Javnega zavoda
Krajinski park Goričko, ki je vpisan pri sodnem registru Okrožnega sodišča v
Murski Soboti pod vpisno številko SRG 2004/00085, številka vložka 1/02794/00 (v
nadaljnjem besedilu: zavod).
(2) Ta statut ureja tudi način dela, organe zavoda, njihove
pristojnosti, način odločanja v posameznih organih zavoda, financiranje,
upravljanje s premoženjem zavoda ter druga vprašanja, pomembna za opravljanje
dejavnosti in poslovanje zavoda v skladu z zakonom in sklepom o ustanovitvi
zavoda.
II. USTANOVITELJ
2. člen
Ustanovitelj zavoda je Republika Slovenija, ki jo zastopa
Vlada Republike Slovenije (v nadaljnjem besedilu: ustanovitelj).
III. IME IN SEDEŽ ZAVODA
3. člen
(1) Ime zavoda je: Javni zavod Krajinski park Goričko.
(2) Skrajšano ime zavoda je: Krajinski park Goričko.
(3) Kratica zavoda je: JZ KPG.
(4) Sedež zavoda je: Grad 191, 9264 Grad.
4. člen
Zavod je pravna oseba.
5. člen
Spremembo imena ali sedeža zavoda lahko predlaga
ustanovitelj, član sveta zavoda, strokovni svet zavoda ali direktor zavoda. O
tem odloči svet zavoda s soglasjem ustanovitelja.
Znak zavoda
6. člen
(1) Zavod ima svoj znak, ki je sestavljen iz grafične podobe
tromeje in dvovrstičnega napisa. Grafična podoba tromeje je sestavljena iz treh
praznih puščic, ki kažejo vse v eno točko in imajo skupne stranice, tako da je
vrh vsake puščice hkrati stičišče drugih dveh na nasprotnem koncu. Desno od
tega piše v prvi vrstici KRAJINSKI PARK, spodaj pa GORIČKO.
(2) Zavod ima tudi svoj žig, ki vsebuje njegov znak.
(3) Grafična podoba znaka in žiga zavoda sta določeni v
Prilogi, ki je sestavni del tega statuta.
IV. DEJAVNOSTI ZAVODA
7. člen
(1) Zavod opravlja v okviru javne službe upravljanja
Krajinskega parka Goričko (v nadaljnjem besedilu: KPG) naloge, kot so določene
v predpisu, ki ureja ohranjanje narave, predpisu o ustanovitvi KPG in v aktu o
ustanovitvi Javnega zavoda KPG.
(2) V soglasju z ustanoviteljem lahko opravlja zavod tudi
druge naloge.
8. člen
(1) Zavod je v skladu z Uredbo o standardni klasifikaciji
dejavnosti (Uradni list RS, št. 69/07 in 17/08) registriran za opravljanje naslednjih
dejavnosti:

Šifra
kategorije

Naziv


A

KMETIJSTVO IN LOV, GOZDARSTVO, RIBIŠTVO


A01.240

Gojenje pečkatega in koščičastega sadja


A01.250

Gojenje drugih sadnih dreves in grmovnic


A01.610

Storitve za rastlinsko pridelavo


A02.100

Gojenje gozdov in druge gozdarske
  dejavnosti


A02.200

Sečnja


C

PREDELOVALNE DEJAVNOSTI


C10.320

Proizvodnja sadnih in zelenjavnih sokov


C13.200

Tkanje tekstilij


C13.300

Dodelava tekstilij


G

TRGOVINA, VZDRŽEVANJE IN POPRAVILA MOTORNIH
  VOZIL


G47.190

Druga trgovina na drobno v
  nespecializiranih prodajalnah


G47.789

Druga trgovina na drobno v drugih
  specializiranih prodajalnah


G47.810

Trgovina na drobno na stojnicah in tržnicah
  z živili, pijačami in tobačnimi izdelki


G47.820

Trgovina na drobno na stojnicah in tržnicah
  s tekstilijami in obutvijo


G47.890

Trgovina na drobno na stojnicah in tržnicah
  z drugim blagom


G47.910

Trgovina na drobno po pošti ali po
  internetu


G47.990

Druga trgovina na drobno zunaj prodajaln,
  stojnic in tržnic


I

GOSTINSTVO


I55.100

Dejavnost hotelov in podobnih nastanitvenih
  obratov


I55.209

Druge nastanitve za krajši čas


I55.300

Dejavnost avtokampov, taborov


I56.101

Restavracije in gostilne


I56.102

Okrepčevalnice in podobni obrati


I56.103

Slaščičarne in kavarne


I56.104

Začasni gostinski obrati


I56.210

Priložnostna priprava in dostava jedi


I56.290

Druga oskrba z jedmi


I56.300

Strežba pijač


J

INFORMACIJSKE IN KOMUNIKACIJSKE DEJAVNOSTI


J58.110

Izdajanje knjig


J58.140

Izdajanje revij in druge periodike


J58.190

Drugo založništvo


J63.110

Obdelava podatkov in s tem povezane
  dejavnosti


L

POSLOVANJE Z NEPREMIČNINAMI


L68.100

Trgovanje z lastnimi nepremičninami


L68.200

Oddajanje in obratovanje lastnih ali
  najetih nepremičnin


L68.320

Upravljanje nepremičnin za plačilo ali po
  pogodbi


M

STROKOVNE, ZNANSTVENE IN TEHNIČNE
  DEJAVNOSTI


M71.112

Krajinsko arhitekturno, urbanistično in
  drugo projektiranje


M73.110

Dejavnost oglaševalskih agencij


M74.100

Oblikovanje, aranžerstvo, dekoraterstvo


M74.200

Fotografska dejavnost


M74.300

Prevajanje in tolmačenje


M74.900

Drugje nerazvrščene strokovne in tehnične
  dejavnosti


N

DRUGE RAZNOVRSTNE POSLOVNE DEJAVNOSTI


N77.110

Dajanje lahkih motornih vozil v najem in
  zakup


N77.210

Dajanje športne opreme v najem in zakup


N77.310

Dajanje kmetijskih strojev in opreme v
  najem in zakup


N77.330

Dajanje pisarniške opreme in računalniških
  naprav v najem in zakup


N77.390

Dajanje drugih strojev, naprav in
  opredmetenih sredstev v najem in zakup


N79.110

Dejavnost potovalnih agencij


N79.120

Dejavnost organizatorjev potovanj


N79.900

Rezervacije in druge s potovanji povezane
  dejavnosti


N82.300

Organiziranje razstav, sejmov, srečanj


P

IZOBRAŽEVANJE


P85.590

Drugje nerazvrščeno izobraževanje,
  izpopolnjevanje in usposabljanje


R

KULTURNE, RAZVEDRILNE IN REKREACIJSKE
  DEJAVNOSTI


R90.010

Umetniško uprizarjanje


R90.040

Obratovanje objektov za kulturne prireditve


R91.011

Dejavnost knjižnic


R91.020

Dejavnost muzejev


R91.030

Varstvo kulturne dediščine


R91.040

Dejavnost botaničnih in živalskih vrtov,
  varstvo naravnih vrednot


R93.190

Druge športne dejavnosti


R93.299

Druge nerazvrščene dejavnosti za prosti
  čas.

(2) Zavod lahko spremeni ali razširi svojo dejavnost le s
soglasjem ustanovitelja. Spremembo ali razširitev dejavnosti lahko predlaga
ustanovitelj, član sveta zavoda, strokovni svet zavoda ali direktor. O tem
odloči svet zavoda.
V. ORGANI
9. člen
Organi zavoda so:
-       
svet zavoda;
-       
strokovni svet zavoda;
-       
direktor zavoda.
1. Svet zavoda
10. člen
(1) Zavod upravlja svet zavoda.
(2) Svet zavoda sestavlja enajst članov, in sicer:
-       
šest predstavnikov ustanovitelja, od katerih Vlada Republike Slovenije
imenuje po enega na predlog ministrstva, pristojnega za ohranjanje narave,
ministrstva, pristojnega za kulturo, ministrstva, pristojnega za finance,
ministrstva, pristojnega za kmetijstvo, ministrstva, pristojnega za prostor, in
ministrstva, pristojnega za strukturno politiko in regionalni razvoj;
-       
en predstavnik delavcev zavoda, ki ga izvolijo zaposleni izmed vseh
zaposlenih v zavodu;
-       
dva predstavnika občin, ki se nahajajo na območju krajinskega parka, in
ju imenujejo občine;
-       
en predstavnik zainteresirane javnosti, ki ga imenujejo nevladne
organizacije s področja ohranjanja narave;
-       
en predstavnik regionalne razvojne agencije, ki ga imenuje regionalna
razvojna agencija, pristojna za območje krajinskega parka.
(3) Mandat članov sveta zavoda je štiri leta. Po preteku
mandata je lahko član sveta ponovno imenovan ali izvoljen. Članu sveta začne
teči mandat s konstitutivno sejo, ne glede na to, kdaj je bil imenovan oziroma
izvoljen, in se mu izteče po štirih letih mandata sveta. V primeru predčasnega
prenehanja njegovega mandata, se imenuje ali izvoli nadomestni član, ki pa ima
mandat le toliko časa, kolikor ga je še preostalo svetu v celoti. Po preteku
mandata morajo člani sveta opravljati tekoče posle do konstituiranja novega
sveta zavoda.
11. člen
(1) Občine pri imenovanju dveh predstavnikov rotirajo po
abecednem vrstnem redu, in sicer: 1. občina Cankova, 2. občina Dobrovnik, 3.
občina Gornji Petrovci, 4. občina Grad, 5. občina Hodoš, 6. občina Kobilje, 7.
občina Kuzma, 8. občina Moravske Toplice, 9. občina Puconci, 10. občina
Rogašovci, 11. občina Šalovci.
(2) Dve občini, ki sta po abecednem vrstnem redu na vrsti za
imenovanje svojega predstavnika, vsaka zase imenujeta po enega kandidata za
člana sveta zavoda. Če se občina odpove imenovanju predstavnika v svet zavoda,
je do imenovanja predstavnika upravičena naslednja občina po vrstnem redu.
Kandidat se mora o svoji kandidaturi strinjati in podati o tem pisno soglasje.
Soglasje se lahko pridobi tudi naknadno.
12. člen
(1) Predstavnika zainteresirane javnosti imenujejo nevladne
organizacije, ki imajo skladno s predpisom, ki ureja ohranjanje narave, status
nevladne organizacije v javnem interesu na področju ohranjanja narave in so
aktivne na območju parka.
(2) Zavod pozove nevladne organizacije iz prejšnjega
odstavka, da imenujejo skupnega predstavnika za člana sveta in predložijo
dokazila o izpolnjevanju pogojev iz prejšnjega odstavka.
13. člen
Če član sveta iz kateregakoli razloga poda odstopno izjavo,
mora zavod pozvati k imenovanju oziroma izvolitvi novega predstavnika
najkasneje v dveh mesecih od poziva, da se omogoči nemoteno delo sveta zavoda.
14. člen
(1) Član sveta zavoda lahko poda odstopno izjavo, ki jo mora
posredovati predsedniku sveta zavoda in direktorju zavoda.
(2) Direktor mora v roku 30 dni od prejema odstopne izjave
začeti postopek za imenovanje nadomestnega člana sveta zavoda.
Pristojnosti sveta zavoda
15. člen
Pristojnosti sveta zavoda so:
-       
izvajanje nadzora nad upravljanjem in poslovanjem zavoda;
-       
imenuje strokovni svet zavoda;
-       
obravnavanje in odločanje o pobudah strokovnega sveta;
-       
sprejme statut in spremembe statuta zavoda ter pridobivanje soglasja
ustanovitelja;
-       
sprejeme splošne akte iz svoje pristojnosti;
-       
na predlog direktorja obravnava in sprejme 5-letni načrt upravljanja
krajinskega parka ter ga predloži Vladi Republike Slovenije v sprejetje;
-       
na predlog direktorja sprejme letni program dela s kadrovskim in
finančnim načrtom;
-       
na predlog direktorja sprejme letno poročilo o delu zavoda;
-       
opravljanje drugih z zakonom, sklepom o ustanovitvi, tem statutom
določenih zadev;
-       
potrjevanje cenika storitev;
-       
ustanovitelju predlaga izplačilo dodatka za delovno uspešnost
direktorja;
-       
dajanje mnenja o kandidatu za imenovanje za direktorja.
Konstituiranje sveta zavoda
16. člen
(1) Svet zavoda se konstituira na svoji prvi redni seji, ki
jo skliče predsednik sveta v roku 30 dni od imenovanja oziroma izvolitve
članov. Svet zavoda se konstituira, če je imenovanih oziroma izvoljenih več kot
dve tretjini njegovih članov.
(2) Predsednika sveta imenuje ustanovitelj izmed svojih
predstavnikov v svetu zavoda.
(3) Svet zavoda z večino glasov izvoli namestnika predsednika
sveta zavoda izmed članov sveta zavoda, ki so predstavniki občin. Kandidat za
namestnika predsednika sveta zavoda mora s kandidaturo soglašati.
Seje sveta zavoda in način odločanja
17. člen
(1) Seje sveta zavoda sklicuje predsednik sveta zavoda ali
namestnik predsednika, če je predsednik sveta zavoda odsoten.
(2) Predsednik sveta zavoda oziroma v primeru njegove
odsotnosti namestnik predsednika mora sklicati izredno sejo sveta zavoda, če to
zahteva direktor zavoda, najmanj trije člani sveta ali strokovni svet zavoda v
pisni obliki z obrazložitvijo.
(3) Vabilo s predlogom dnevnega reda morajo člani sveta
zavoda prejeti najmanj osem dni pred redno sejo sveta zavoda, gradivo za
predlagane točke dnevnega reda pa morajo prejeti najmanj štiri dni pred sejo
sveta zavoda.
(4) Na sejo sveta zavoda se obvezno vabi tudi direktor
zavoda.
18. člen
(1) Seje sveta zavoda so praviloma javne.
(2) Seje sveta zavoda so na podlagi sklepa sveta zavoda lahko
tudi zaprte za javnost, vendar imajo tudi v tem primeru pravico prisostvovati
seji direktor zavoda ter drugi vabljeni s strani sveta zavoda.
19. člen
(1) Svet zavoda veljavno sklepa, če je bil sklic opravljen na
način iz 17. člena tega statuta in je prisotnih večina članov sveta zavoda.
(2) Sklep sveta zavoda je veljaven, če zanj glasuje večina
prisotnih članov sveta zavoda, razen v primerih, ko se zahteva soglasje
ustanovitelja, kar je določeno v zakonu, sklepu o ustanovitvi zavoda ali v tem
statutu. Če je izid glasovanja neodločen, velja tisti sklep, za katerega je
glasoval predsednik sveta zavoda.
20. člen
Če je po zakonu, sklepu o ustanovitvi zavoda ali tem statutu
za veljavnost sklepa potrebno soglasje ustanovitelja, je sklep veljaven, ko je
pridobljeno pisno soglasje ustanovitelja.
21. člen
Svet zavoda ima lahko redne, izredne, dopisne seje in seje na
daljavo s pomočjo informacijsko-komunikacijske tehnologije. Sklic, potek,
zapisniki in način izvedbe sej se podrobneje uredijo v poslovniku o delu sveta
zavoda.
22. člen
Člani sveta zavoda so upravičeni do povračila utemeljenih
potnih stroškov in do sejnine. Povračilo potnih stroškov izplačuje zavod, razen
če članu sveta te stroške povrne že njegov delodajalec.
Zapisniki sej
23. člen
(1) O seji sveta zavoda se vodi zapisnik.
(2) Minimalna vsebina, priloge in postopek potrditve
zapisnikov se uredijo v poslovniku o delu sveta zavoda.
2. Strokovni svet zavoda
24. člen
(1) Strokovni svet zavoda sestavljajo:
-       
direktor zavoda,
-       
en strokovnjak iz vrst delavcev zavoda ter
-       
trije zunanji strokovnjaki, in sicer predstavnik Zavoda Republike
Slovenije za varstvo narave, strokovnjak s področja kmetijstva in strokovnjak s
področja kulturne dediščine.
(2) Strokovnjaka izmed delavcev zavoda predlaga zavod.
Strokovnjak s področja kmetijstva se imenuje na predlog Kmetijsko gozdarskega
zavoda Murska Sobota, strokovnjak s področja kulturne dediščine na predlog
Zavoda za varstvo kulturne dediščine Slovenije in predstavnik Zavoda Republike
Slovenije za varstvo narave na predlog tega zavoda.
(3) Strokovni svet zavoda imenuje svet zavoda.
(4) Člani strokovnega sveta zavoda izmed sebe izvolijo
predsednika strokovnega sveta zavoda.
(5) Mandat članov strokovnega sveta zavoda je štiri leta z
možnostjo ponovnega imenovanja.
25. člen
Nov postopek imenovanja članov strokovnega sveta se mora
začeti najmanj dva meseca pred iztekom mandata člana strokovnega sveta.
Naloge strokovnega sveta zavoda
26. člen
(1) Strokovni svet zavoda opravlja naslednje naloge:
-       
daje strokovne podlage za programe dela in razvoj zavoda;
-       
predlaga enotne osnove za izvajanje strokovnih nalog zavoda ter spremlja
njihovo izvajanje;
-       
skrbi za izvajanje strokovnega nadzora nad izvajanjem naravovarstvenih
nalog;
-       
daje svetu zavoda in direktorju zavoda mnenja in predloge glede
organizacije dela in pogojev za razvoj dejavnosti;
-       
daje mnenje k načrtu upravljanja, letnemu programu dela, poročilu o
delu;
-       
daje mnenja o strokovnih vprašanjih glede izvajanje programa dela;
-       
daje mnenja, pobude in predloge o razvoju dejavnosti na strokovnem
področju;
-       
opravlja druge naloge, določene s tem statutom in drugimi akti zavoda.
(2) Strokovni svet zavoda mora obravnavati vsa vprašanja,
pobude in predloge, ki jih v zvezi z njegovo pristojnostjo pripravijo in nanj
naslovijo direktor zavoda, svet zavoda ali ustanovitelj.
(3) Strokovni svet sprejema v okviru svojih pristojnosti
mnenja oziroma priporočila v obliki sklepov.
Seje strokovnega sveta zavoda
27. člen
(1) Strokovni svet zavoda deluje na sejah strokovnega sveta
zavoda.
(2) Seje strokovnega sveta zavoda sklicuje predsednik
strokovnega sveta zavoda najmanj enkrat letno.
(3) Predsednik strokovnega sveta zavoda je dolžan sklicati
sejo strokovnega sveta zavoda na zahtevo kateregakoli člana strokovnega sveta
ali na podlagi sklepa sveta zavoda.
(4) Vabilo s predlogom dnevnega reda morajo člani strokovnega
sveta prejeti najmanj osem dni pred sejo strokovnega sveta, gradivo za
predlagane točke dnevnega reda pa morajo prejeti najmanj štiri dni pred sejo
strokovnega sveta zavoda.
(5) Seje strokovnega sveta vodi predsednik strokovnega sveta
zavoda.
28. člen
(1) Sklepi se sprejemajo z večino glasov prisotnih članov
strokovnega sveta zavoda.
(2) Seje strokovnega sveta zavoda so lahko redne, izredne,
dopisne in na daljavo s pomočjo informacijsko-komunikacijske tehnologije in se
vodijo po poslovniku o delu sveta zavoda.
Zapisniki sej
29. člen
(1) O seji strokovnega sveta zavoda se vodi zapisnik.
(2) Glede minimalne vsebine, prilog in postopka potrditve
zapisnikov se smiselno uporablja poslovnik o delu sveta zavoda.
3. Direktor
30. člen
Poslovodni organ zavoda je direktor zavoda.
31. člen
Direktorja zavoda imenuje in razrešuje ustanovitelj.
Pogoji za imenovanje
32. člen
(1) Za direktorja zavoda je lahko imenovan kandidat, ki poleg
splošnih, z zakonom določenih pogojev, izpolnjuje tudi naslednje pogoje:
-       
ima univerzitetno izobrazbo ustrezne smeri;
-       
ima najmanj pet let delovnih izkušenj na vodstvenih delih;
-       
pozna področje dejavnosti zavoda;
-       
je sposoben organizirati in voditi delo v kolektivu;
-       
obvlada najmanj en svetovni jezik, na višjem nivoju znanja tujega jezika,
raven B2.
(2) Kandidat za direktorja zavoda mora predložiti dokazila o
izpolnjevanju pogojev iz prejšnjega odstavka, vizijo razvoja in predlog
strateškega načrta za obdobje petih let.
Mandatna doba
33. člen
Mandat direktorja zavoda je štiri leta, z možnostjo ponovnega
imenovanja.
Pristojnosti in odgovornosti direktorja zavoda
34. člen
(1) Direktor zavoda ima naslednje pristojnosti in
odgovornosti:
-       
organizira in vodi delo in poslovanje zavoda;
-       
predstavlja in zastopa zavod;
-       
odgovarja za zakonitost dela zavoda;
-       
vodi strokovno delo zavoda in je odgovoren za strokovnost dela zavoda;
-       
pripravi 5-letni načrt upravljanja krajinskega parka ter ga da v
potrditev svetu zavoda;
-       
pripravlja predloge letnih programov dela, finančnih načrtov in
programov investicij ter jih daje v sprejetje svetu zavoda;
-       
pripravi predlog letnega poročila o delovanju zavoda ter ga da v
sprejetje svetu zavoda;
-       
posreduje potrjene in sprejete načrte in programe iz tega člena
ustanovitelju;
-       
predlaga druge temelje poslovne politike ter sprejema ukrepe za
izvajanje sprejetih aktov;
-       
predlaga razvojne dejavnosti in organizacijske spremembe zavoda;
-       
sprejema akte, ki niso v pristojnosti drugih organov zavoda;
-       
izvršuje sklepe sveta zavoda;
-       
sprejema sklepe o objavi delovnih mest, sklepa delovna razmerja,
razporeja delavce, sklepa o prenehanju delovnega razmerja in odloča o vseh
drugih delovnopravnih razmerjih, za katere je pristojen po zakonu in kolektivni
pogodbi;
-       
vodi strokovno delo zavoda in odgovarja za strokovnost dela zavoda,
organizira strokovni nadzor in izdaja strokovna navodila;
-       
skrbi za tekoče informiranje delavcev o bistvenih dogodkih iz poslovanja
zavoda;
-       
izvršuje druge naloge in pristojnosti glede na zakon, kolektivno
pogodbo, akt o ustanovitvi, ta statut in druge splošne akte zavoda.
(2) V predlogu letnega programa dela mora direktor posebej
navesti vse predvidene investicije in posebej navesti uporabo gradu Grad. Za
ostalo uporabo, ki ni predvidena v letnem programu dela, mora direktor
pridobiti soglasje sveta zavoda.
35. člen
(1) Direktor zavoda je za svoje delo ter za zakonitost in
strokovnost dela zavoda odgovoren ustanovitelju.
(2) Pooblastila in naloge direktorja zavoda se določijo v
pogodbi o delovnem razmerju v skladu z zakonom, sklepom o ustanovitvi zavoda in
tem statutom.
VI. ORGANIZACIJA ZAVODA
36. člen
(1) Zavod ima lahko za opravljanje posamezne dejavnosti ali
dela dejavnosti ali za opravljanje dejavnosti na določenem območju
organizacijske enote.
(2) Organizacija zavoda se določi v aktu o sistemizaciji
delovnih mest.
VII. NADZORNA SLUŽBA
37. člen
(1) V zavodu je organizirana nadzorna služba kot stalna
organizacijska enota, ki na območju krajinskega parka nadzoruje izpolnjevanje
varstvenih režimov in izvajanje z zakonom določenih prepovedi.
(2) Naloge nadzorne službe opravljajo nadzorniki, ki morajo
biti za izvajanje nadzora posebej usposobljeni.
(3) Organizacijo nadzorne službe natančneje določa akt o
sistemizaciji delovnih mest.
VIII. VARSTVO PRI DELU
38. člen
Zavod je dolžan v skladu z zakonom zagotavljati varstvo
delavcev pri delu.
IX. POSLOVNA TAJNOST
39. člen
Za poslovno tajnost se štejejo podatki in listine:
-       
ki jih določi direktor ali svet zavoda s posebnim sklepom;
-       
ki jih zavodu sporoči pristojni organ ali druga fizična ali pravna oseba
v zvezi z delovanjem zavoda;
-       
za katere tako določajo predpisi.
X. VIRI, NAČINI IN POGOJI ZA PRIDOBIVANJE SREDSTEV ZA DELO
ZAVODA
40. člen
Zavod pridobiva sredstva za delo in za upravljanje
krajinskega parka:
-       
iz državnega proračuna;
-       
z vstopninami, dotacijami in donacijami;
-       
s sredstvi, pridobljenimi z upravljanjem nepremičnin;
-       
s prihodki od prodaje blaga in storitev, ki jih opravlja v skladu s
cenikom, ki ga potrdi svet zavoda;
-       
iz različnih mednarodnih programov pomoči;
-       
s pridobivanjem sredstev na podlagi sofinanciranja programov in
projektov, ki so v skladu z namenom ustanovitve krajinskega parka, iz sredstev
lokalnih, državnih in mednarodnih skladov, ustanov oziroma drugih organizacij;
-       
iz drugih virov v skladu z zakonom.
XI. PRAVICE, OBVEZNOSTI IN ODGOVORNOSTI ZAVODA V PRAVNEM
PROMETU
41. člen
(1) Zavod je pravna oseba, ki samostojno nastopa v pravnem
prometu.
(2) Premoženje zavoda je last ustanovitelja.
XII. ODGOVORNOSTI USTANOVITELJEV ZA OBVEZNOSTI ZAVODA TER
MEDSEBOJNE PRAVICE IN OBVEZNOSTI USTANOVITELJA IN ZAVODA
42. člen
(1) Ustanovitelj zagotavlja zavodu sredstva za opravljanje
javne službe in izvajanje javnih pooblastil na podlagi letne pogodbe, ki jo
ministrstvo, pristojno za ohranjanje narave, sklene z zavodom.
(2) Zavod pripravi petletni načrt upravljanja krajinskega
parka, letno pripravlja program dela, finančni načrt, program investicij in
letno poročilo zavoda.
(3) Ustanovitelj prevzame odgovornosti za obveznosti zavoda,
ki nastanejo iz naslova opravljanja javne službe, do višine sredstev, ki jih v
tekočem letu zagotavlja iz proračuna Republike Slovenije za delovanje zavoda.
(4) Ustanovitelj ne odgovarja za obveznosti zavoda iz naslova
opravljanja drugih dejavnosti, ki jih zavod opravlja na trgu.
43. člen
Zavod za svoje obveznosti odgovarja z vsemi sredstvi, s
katerimi razpolaga.
XIII. DRUGI SPLOŠNI AKTI ZAVODA
44. člen
Zavod ima poleg akta o ustanovitvi in tega statuta lahko še
druge splošne akte.
XIV. PREHODNA IN KONČNI DOLOČBI
45. člen
(1) Ne glede na 11. člen tega statuta sta v mandatu sveta
zavoda, ki sledi sprejetju tega statuta, do imenovanja predstavnikov v svet
zavoda upravičeni občini Gornji Petrovci in Hodoš, v naslednjih mandatih pa se
nadaljuje imenovanje predstavnikov občin od zaporedne številke 6 po vrstnem
redu iz 11. člena tega statuta.
(2) Postopek imenovanja sveta zavoda, začet na podlagi
dosedanjega statuta, se konča v skladu s tem statutom.
46. člen
Z dnem uveljavitve tega statuta preneha veljati Statut
Javnega zavoda Krajinski park Goričko (Uradni list RS, št. 6/05).
47. člen
(1) Ta statut je sprejet, ko ga z večino glasov svojih članov
sprejme svet zavoda.
(2) Ta statut začne veljati, ko
da ustanovitelj soglasje k temu statutu.
Predsednik Sveta
Javnega zavoda Krajinski park
Goričko
Alojz Marn
K temu statutu je Vlada Republike Slovenije dala soglasje, ki
ga je sprejela s sklepom št. 01403-33/2021/3 dne 7. 9. 2021.

Priloga:
Opis logotipa – zaščitnega znaka Javnega zavoda Krajinski park Goričko