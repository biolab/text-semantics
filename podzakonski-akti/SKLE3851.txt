UVODNE DOLOČBE
1. člen
S tem sklepom Republika Slovenija uskladi
delovanje javnega zavoda Narodna in univerzitetna knjižnica (v nadaljevanju:
knjižnica) z določbami zakona o knjižničarstvu (Uradni list RS, št. 87/01 in
96/02) in zakona o uresničevanju javnega interesa za kulturo (Uradni list RS,
št. 96/02) ureja njegov status, razmerja med ustanoviteljem in knjižnico ter
temeljna vprašanja glede organizacije, dejavnosti in načina financiranja
knjižnice.
2. člen
Ustanovitelj knjižnice je Republika
Slovenija, ustanoviteljske pravice in obveznosti pa izvaja Vlada Republike
Slovenije.
3. člen
Narodna in univerzitetna knjižnica je
nacionalna knjižnica Republike Slovenije, katere temeljno poslanstvo je
zbiranje in varovanje ter zagotavljanje uporabe nacionalne zbirke knjižničnega
gradiva, strokovna podpora knjižnicam pri izvajanju javne službe in
nacionalnemu bibliografskemu sistemu ter vključevanje v mednarodne knjižnične
povezave. Knjižnica v skladu z zakonom o knjižničarstvu na podlagi posebne pogodbe
med knjižnico in Univerzo v Ljubljani, v soglasju z ustanoviteljem, opravlja
tudi funkcijo univerzitetne knjižnice Univerze v Ljubljani. Knjižnica na
podlagi predpisov o varstvu kulturne dediščine skrbi za Plečnikovo in drugo
dediščino, ki jo ima v uporabi ali jo poseduje, ter opravlja ustrezno arhivsko
dejavnost.
4. člen
Knjižnica je bila ustanovljena leta 1774 z
odlokom cesarice Marije Terezije ter je bila leta 1791 formalno potrjena od
dvorne študijske komisije kot javna Licejska knjižnica. Po ukinitvi
ljubljanskega liceja leta 1850, je knjižnica postala Študijska knjižnica za
Kranjsko. Leta 1919 se je knjižnica preimenovala v Državno študijsko knjižnico,
dve leti kasneje pa v Državno biblioteko. Na temelju zakona o univerzah in
splošne univerzitetne odredbe je knjižnica leta 1938 postala Univerzitetna
biblioteka v Ljubljani.
Z uredbo Narodne vlade Slovenije (Uradni
list Slovenskega Narodno osvobodilnega Sveta in Narodne Vlade Slovenije, št.
46/45) je bila knjižnica dne 13. oktobra 1945 preoblikovana v Narodno in
univerzitetno knjižnico v Ljubljani. Leta 1982 je bila z zakonom o
knjižničarstvu (Uradni list SRS, št. 27/82 in 42/86) določena za slovensko
nacionalno knjižnico.
5. člen
Ime knjižnice je: Narodna in univerzitetna
knjižnica.
Skrajšano ime knjižnice je: NUK.
Sedež knjižnice je v Ljubljani, Turjaška
ulica št. 1.
Knjižnica je samostojna pravna oseba.
Knjižnica je vpisana v sodni register
pravnih oseb pri Okrožnem sodišču v Ljubljani pod številko vložka 10057500.
6. člen
Knjižnica ima pečat, ki je okrogle oblike z
napisom Narodna in univerzitetna knjižnica Ljubljana.
DEJAVNOSTI KNJIŽNICE
7. člen
Knjižnica izvaja v okviru knjižnične javne
službe poleg dejavnosti iz 2. člena zakona o knjižničarstvu še naslednje
naloge:
-      
zbira, obdeluje, hrani in posreduje temeljno nacionalno zbirko vsega
knjižničnega gradiva v slovenskem jeziku, o Sloveniji in Slovencih, slovenskih
avtorjev, slovenskih založb, pripadnikov italijanske in madžarske narodne
skupnosti, romske skupnosti in drugih manjšinskih skupnosti v Sloveniji
(Slovenika) ter temeljne tuje literature;
-      
skrbi za dostopnost gradiva iz prejšnje alinee v tujini in še posebej
Slovencem, ki živijo zunaj Republike Slovenije;
-      
kot nacionalni bibliografski center zagotavlja uporabnikom doma in v
tujini dostopnost do informacij o knjižničnem gradivu, tako da vključuje
podatke o založniški produkciji Slovenike v bibliografske zbirke ter izdeluje
in objavlja tekočo in retrospektivno slovensko nacionalno bibliografijo;
-      
opravlja naloge državnega referalnega centra;
-      
opremlja publikacije z osnovnim kataložnim opisom (CIP);
-      
v sodelovanju z mednarodnimi institucijami dodeljuje oznake mednarodne
bibliografske kontrole (ISSN, ISBN, ISMN) in druge identifikacijske oznake
tiskanih in elektronskih publikacij;
-      
vodi in izvaja program varovanja knjižničnega gradiva, ki je kulturna
dediščina, ter organizira in izvaja zaščito in restavriranje knjižničnega
gradiva;
-      
izvaja raziskovalno, razvojno in svetovalno delo na svojem delovnem
področju;
-      
zbira, obdeluje in posreduje statistične in druge podatke o delovanju
knjižnic;
-      
organizira in izvaja strokovno izpopolnjevanje in usposabljanje
knjižničnih delavcev;
-      
organizira in usklajuje delovanje sistema medknjižnične izposoje;
-      
vodi razvid knjižnic;
-      
opravlja naloge centra za razvoj knjižnic;
-      
organizira in usmerja izločanje gradiva in deponiranje nacionalno
pomembnega knjižničnega gradiva;
-      
izdaja predhodno mnenje za izvoz nacionalno pomembnega knjižničnega
gradiva;
-      
izdaja predhodno mnenje o izpolnjevanju pogojev iz pravilnika iz 36.
člena zakona o knjižničarstvu;
-      
pripravlja strokovne podlage za sprejem splošnih predpisov in strokovnih
priporočil s področja knjižničarstva;
-      
pripravlja strokovne podlage s svojega delovnega področja za delo
nacionalnega sveta za knjižnično dejavnost;
-      
koordinira pripravo triletnih načrtov za razvoj splošnih knjižnic iz 37.
člena zakona o knjižničarstvu;
-      
sprejema navodila za strokovno obdelavo in hranjenje nacionalno
pomembnega domoznanskega gradiva;
-      
sprejema navodila za izločanje knjižničnega gradiva;
-      
sistematično zbira informacije o ponudbi publikacij slovenske produkcije
in o tem obvešča knjižnice;
-      
opravlja naloge za nacionalni vzajemni bibliografski sistem;
-      
določa merila iz 14. člena zakona o knjižničarstvu;
-      
organizira in izvaja prireditve, razstave, seminarje, kongrese in druge
oblike posredovanja kulturnih vrednot s področja svoje dejavnosti.
Knjižnica opravlja v okviru javne službe
naslednje naloge za nacionalni vzajemni bibliografski sistem:
-      
koordinacija priprave strokovnih osnov za nacionalni vzajemni
bibliografski sistem s svojega delovnega področja;
-      
razvoj strokovnih osnov vzajemnega kataloga v sodelovanju s knjižničnim
informacijskim servisom;
-      
organizacija strokovnega izobraževanja in svetovanja na področju
dejavnosti, ki jih opravlja za nacionalni vzajemni bibliografski sistem;
-      
ugotavljanje usposobljenosti strokovnih delavcev knjižnic za sodelovanje
v vzajemni katalogizaciji v sodelovanju s knjižničnim informacijskim servisom;
-      
skrb za kontrolo kvalitete in za redakcijo bibliografskih zapisov v
vzajemnem katalogu.
Poleg nalog javne službe opravlja knjižnica
še naslednje naloge:
-      
prevaja, zalaga, izdaja, tiska ter prodaja knjige in druge publikacije s
področja svoje dejavnosti;
-      
opravlja fotografiranje, fotokopiranje in druge oblike razmnoževanja
knjižničnega gradiva;
-      
opravlja prevoze knjižničnega gradiva;
-      
nudi interesentom pogodbene storitve v okviru svoje dejavnosti.
Opravlja druge naloge, določene s posebnimi
predpisi.
Knjižnica opravlja dejavnosti v obsegu in
na način, določen z letnim programom dela in finančnim načrtom.
8. člen
Naloge iz prejšnjega člena, ki jih
knjižnica opravlja, so v skladu z Uredbo o standardni klasifikaciji dejavnosti
(Uradni list RS, št. 69/07 in 17/08) razvrščene:

-       
  C/18.120

Drugo tiskanje;


-       
  C/18.130

Priprava za tisk in
  objavo;


-       
  C/18.140

Knjigoveštvo in
  sorodne dejavnosti;


-       
  C/18.200

Razmnoževanje
  posnetih nosilcev zapisa;


-       
  G/46.190

Nespecializirano
  posredništvo pri prodaji raznovrstnih izdelkov;


-       
  G/47.610

Trgovina na drobno v
  specializiranih prodajalnah s knjigami;


-       
  G/47.621

Trgovina na drobno v
  specializiranih prodajalnah s časopisi in revijami;


-       
  G/47.782

Trgovina na drobno v
  specializiranih prodajalnah z umetniškimi izdelki;


-       
  G/47.790

Trgovina na drobno v
  prodajalnah z rabljenim blagom;


-       
  G/47.910

Trgovina na drobno
  po pošti ali po internetu;


-       
  G/47.990

Druga trgovina na
  drobno zunaj prodajaln, stojnic in tržnic;


-       
  H/49.410

Cestni tovorni
  promet;


-       
  G/56.101

Restavracije in
  gostilne;


-       
  I/56.103

Slaščičarne in
  kavarne;


-       
  I/56.300

Strežba pijač;


-       
  J/58.110

Izdajanje knjig;


-       
  J/58.130

Izdajanje časopisov;


-       
  J/58.140

Izdajanje revij in
  druge periodike;


-       
  J/58.190

Drugo založništvo;


-       
  J/59.200

Snemanje in
  izdajanje zvočnih zapisov in muzikalij;


-       
  J/62.010

Računalniško
  programiranje;


-       
  J/62.020

Svetovanje o
  računalniških napravah in programih;


-       
  J/62.030

Upravljanje računalniških
  naprav in sistemov;


-       
  J/62.090

Druge z
  informacijsko tehnologijo in računalniškimi storitvami povezane dejavnosti;


-       
  J/63.110

Obdelava podatkov in
  s tem povezane dejavnosti;


-       
  J/63.120

Obratovanje spletnih
  portalov;


-       
  L/68.200

Oddajanje in
  obratovanje lastnih ali najetih nepremičnin;


-       
  M/72.200

Raziskovalna in
  razvojna dejavnost na področju družboslovja in humanistike;


-       
  M/73.110

Dejavnost
  oglaševalskih agencij;


-       
  M/73.200

Raziskovanje trga in
  javnega mnenja;


-       
  M/74.200

Fotografska
  dejavnost;


-       
  M/74.300

Prevajanje in
  tolmačenje;


-       
  M/74.900

Drugje nerazvrščene
  strokovne in tehnične dejavnosti;


-       
  N/77.330

Dajanje pisarniške
  opreme in računalniških naprav v najem in zakup;


-       
  N/77.390

Dajanje drugih
  strojev, naprav in opredmetenih sredstev v najem in zakup;


-       
  N/82.190

Fotokopiranje,
  priprava dokumentov in druge posamične pisarniške dejavnosti;


-       
  N/82.300

Organiziranje
  razstav, sejmov, srečanj;


-       
  N/82.990

Drugje nerazvrščene
  spremljajoče dejavnosti za poslovanje;


-       
  P/85.520

Izobraževanje,
  izpopolnjevanje in usposabljanje na področju kulture in umetnosti;


-       
  P/85.590 

Drugje nerazvrščeno
  izobraževanje, izpopolnjevanje in usposabljanje;


-       
  R/90.010

Umetniško
  uprizarjanje;


-       
  R/90.020

Spremljajoče
  dejavnosti za umetniško uprizarjanje;


-       
  R/90.030

Umetniško
  ustvarjanje;


-       
  R/90.040 

Obratovanje objektov
  za kulturne prireditve;


-       
  R/91.011

Dejavnost knjižnic;


-       
  R/91.012

Dejavnost arhivov;


-       
  R/91.030

Varstvo kulturne
  dediščine.

ORGANI KNJIŽNICE
9. člen
Organi knjižnice so:
-      
ravnatelj, 
-      
svet,
-      
strokovni svet.
Ravnatelj
10. člen
Ravnatelja imenuje minister, pristojen za
kulturo, na podlagi javnega razpisa ali neposrednega
povabila kandidatu ter po predhodnem mnenju sveta in strokovnega sveta
knjižnice.
Za ravnatelja je lahko imenovan kandidat,
ki poleg splošnih pogojev izpolnjuje še naslednje pogoje:
-      
najmanj univerzitetna izobrazba;
-      
najmanj deset let delovnih izkušenj na vodilnih delovnih mestih, od tega
najmanj pet let delovnih izkušenj pri vodenju javnega zavoda oziroma službe z
enako ali podobno dejavnostjo;
-      
aktivno znanje slovenskega jezika in najmanj enega svetovnega jezika;
-      
vodstvene in organizacijske sposobnosti.
Kandidati za ravnatelja morajo v prijavi na
razpis predložiti načrt vodenja dela in poslovanja knjižnice.
Mandat ravnatelja traja pet let in je po
poteku te dobe lahko ponovno imenovan. Na podlagi akta o imenovanju ravnatelja,
sklene z njim pogodbo o zaposlitvi v imenu sveta njegov predsednik. Delovno
razmerje z ravnateljem se sklene za določen čas, za čas trajanja mandata.
Predhodno soglasje k pogodbi o zaposlitvi
ravnatelja daje minister, pristojen za kulturo.
11. člen
Ravnatelj organizira ter vodi delo in
poslovanje knjižnice, predstavlja in zastopa knjižnico,  odgovarja za
zakonitost in strokovnost dela knjižnice ter ima druge naloge, pooblastila in
odgovornosti, ki jih določajo zakon, kolektivna pogodba ter ta sklep.
Naloge, pooblastila in odgovornosti
ravnatelja so:
-      
sprejema naslednje akte: strateški načrt, program dela s finančnim
načrtom, letno poročilo, kadrovski načrt, načrt nabav osnovnih sredstev in
investicijskega vzdrževanja;
-      
sprejema po predhodnem mnenju reprezentativnih sindikatov v knjižnici
naslednja akta: akt o organizaciji dela ter akt o sistemizaciji delovnih mest
ter sklepa zavodsko kolektivno pogodbo, če jo zavod ima. Na vse akte in na
pogodbo iz te alinee daje soglasje svet knjižnice;
-      
sprejema druge akte, ki urejajo pomembna vprašanja v zvezi z delovanjem
knjižnice;
-      
poroča ustanovitelju in svetu o zadevah, ki lahko pomembno vplivajo na
delovanje knjižnice;
-      
organizira, usklajuje in nadzoruje delovni proces v knjižnici, odloča v
skladu z zakonom, kolektivno pogodbo in drugimi predpisi o sklenitvi in
prenehanju delovnega razmerja ter o pravicah, obveznostih in odgovornostih
zaposlenih in o vseh drugih vprašanjih iz delovnega razmerja;
-      
imenuje pomočnike ravnatelja;
-      
oblikuje poslovno politiko knjižnice ter sklepa pogodbe in druge pravne
posle ter opravlja druga pravna dejanja v imenu in za račun knjižnice v skladu
z zakonom, tem sklepom in drugimi predpisi in v okviru svojih pooblastil ter
določa cene blaga in storitev knjižnice;
-      
zagotavlja izvajanje aktov knjižnice ter izvršuje sklepe in odločitve
ustanovitelja, sveta knjižnice in drugih organov knjižnice;
-      
izdaja sklepe, odredbe in druge posamične akte iz svoje pristojnosti ter
imenuje komisije in druga delovna telesa za obravnavanje določenih vprašanj in
za izvedbo določenih nalog;
-      
odloča o nabavi, zamenjavi, prodaji in odpisu opreme in drugih osnovnih
sredstev v okviru, določenem v aktih knjižnice.
Ravnatelj lahko pri uresničevanju svojih
pooblastil, določenih z zakonom in tem sklepom, prenese s pisnim pooblastilom
opravljanje posameznih zadev, zastopanje v mejah danega pooblastila in pravico
podpisovanja določenih aktov, pogodb in drugih listin na druge osebe.
12. člen
Ravnatelja lahko minister, pristojen za
kulturo, pred iztekom mandata prehodno razreši iz razlogov, določenih v 37.
členu zakona o uresničevanju javnega interesa za kulturo. Minister mora pred
sprejemom sklepa o razrešitvi pridobiti predhodno mnenje sveta in strokovnega
sveta knjižnice ter seznaniti ravnatelja o razlogih za razrešitev in mu dati
možnost, da se v roku 30 dni o njih izjavi. Če svet oziroma strokovni svet ne
da mnenja v zvezi z razrešitvijo v roku 30 dni, se šteje za pozitivno.
Pomočniki
13. člen
Knjižnica ima:
-      
pomočnika ravnatelja za vodenje strokovnega dela,
-      
pomočnika ravnatelja za knjižnični sistem Univerze v Ljubljani,
-      
pomočnika ravnatelja za finančne in splošne zadeve.
Pomočnika ravnatelja imenuje in razrešuje
ravnatelj na podlagi javnega razpisa oziroma neposrednega povabila.
Mandat pomočnika ravnatelja traja pet let
in je po poteku te dobe lahko ponovno imenovan. Delovno razmerje pomočnika
ravnatelja se sklene za določen čas, za čas mandata.
14. člen
Pomočnik ravnatelja za vodenje strokovnega
dela vodi strokovno delo knjižnice ter skrbi za razvoj strokovnega dela.
Ravnatelju predlaga odločitve, ki se nanašajo na strokovno dejavnost, za katero
je knjižnica ustanovljena; pripravlja predlog letnega programa dela in predlog
poročila o delu knjižnice s svojega delovnega področja; daje mnenje ravnatelju
v zvezi s programom knjižnice; izvršuje sklepe in odločitve sveta knjižnice in
ravnatelja, sprejete v skladu z njihovimi pristojnostmi ter opravlja druge
naloge v skladu s splošnimi akti knjižnice ter navodili ravnatelja.
Za pomočnika za vodenje strokovnega dela je
lahko imenovan kandidat, ki poleg splošnih pogojev izpolnjuje še naslednje
posebne pogoje:
-      
najmanj univerzitetna izobrazba s področja bibliotekarstva ali drugih
smeri družboslovja, humanistike ali drugega ustreznega področja ter opravljen
bibliotekarski izpit, razen če ima akademski naziv s področja bibliotekarstva
ali informacijskih ved;
-      
strokovnjak s področja knjižničarstva ali informacijskih ved;
-      
najmanj pet let delovnih izkušenj v bibliotekarstvu, od tega vsaj tri na
vodstvenih delih;
-      
aktivno znanje najmanj enega svetovnega jezika;
-      
vodstvene in organizacijske sposobnosti.
Kandidati za pomočnika za vodenje
strokovnega dela knjižnice morajo v prijavi za razpis predložiti smernice
strokovnega dela knjižnice.
15. člen
Pomočnik ravnatelja za knjižnični sistem
Univerze v Ljubljani vodi strokovno delo knjižnice na področju univerzitetne
funkcije knjižnice in opravlja strokovno koordinacijo visokošolskih knjižnic
Univerze Ljubljani. Predlaga ravnatelju odločitve, ki se nanašajo na strokovno
dejavnost z njegovega delovnega področja; pripravlja predlog letnega programa
dela in predlog poročila o delu knjižnice s svojega delovnega področja; daje
mnenje ravnatelju v zvezi s programom knjižnice; izvršuje sklepe in odločitve
sveta knjižnice in ravnatelja, sprejete v skladu z njihovimi pristojnostmi ter
opravlja druge naloge v skladu s splošnimi akti knjižnice ter navodili
ravnatelja.
Za pomočnika za knjižnični sistem Univerze
v Ljubljani je lahko imenovan kandidat, ki poleg splošnih pogojev izpolnjuje še
naslednje posebne pogoje:
-      
najmanj univerzitetna izobrazba s področja bibliotekarstva ali drugih
smeri družboslovja, humanistike ali drugega ustreznega področja ter opravljen
bibliotekarski izpit, razen če ima akademski naziv s področja bibliotekarstva
ali informacijskih ved;
-      
strokovnjak s področja knjižničarstva ali informacijskih ved;
-      
najmanj pet let delovnih izkušenj v bibliotekarstvu, od tega vsaj tri na
vodstvenih delih;
-      
aktivno znanje najmanj enega svetovnega jezika;
-      
vodstvene in organizacijske sposobnosti.
Kandidati za pomočnika ravnatelja za
knjižnični sistem morajo v prijavi za razpis predložiti smernice dela knjižnice
kot univerzitetne knjižnice.
16. člen
Pomočnik ravnatelja za finančne in splošne
zadeve vodi finančne in splošne zadeve knjižnice. Ravnatelju predlaga
odločitve, ki se nanašajo na strokovno dejavnost z njegovega delovnega
področja; pripravlja predlog letnega programa dela in predlog poročila o delu
knjižnice s svojega delovnega področja; daje mnenje ravnatelju v zvezi s
poslovanjem knjižnice; izvršuje sklepe in odločitve sveta knjižnice in
ravnatelja, sprejete v skladu z njihovimi pristojnostmi ter opravlja druge
naloge v skladu s splošnimi akti knjižnice ter navodili ravnatelja.
Za pomočnika za finančne in splošne zadeve
je lahko imenovan kandidat, ki poleg splošnih pogojev izpolnjuje še naslednje
posebne pogoje:
-      
najmanj univerzitetna izobrazba ekonomske ali pravne smeri;
-      
najmanj pet let delovnih izkušenj na področju finančnih in splošnih
zadev, od tega vsaj tri leta na vodstvenih delih;
-      
aktivno znanje najmanj enega svetovnega jezika;
-      
vodstvene in organizacijske sposobnosti.
Kandidati za pomočnika ravnatelja za
finančne in splošne zadeve morajo v prijavi za razpis predložiti smernice
urejanja finančnih in splošnih zadev knjižnice.
17. člen
Pomočnik ravnatelja je lahko razrešen pred
potekom mandata iz razlogov, kot veljajo za predčasno razrešitev ravnatelja.
Pred sprejemom sklepa o razrešitvi mora ravnatelj seznaniti pomočnika
ravnatelja o razlogih za razrešitev in mu dati možnost, da se v roku 15 dni o
njih izjavi.
Pomočnik ravnatelja je lahko razrešen pred
potekom mandata tudi v primeru, če preneha mandat ravnatelju, ki ga je
imenoval. Sklep o razrešitvi sprejme novo imenovani ravnatelj.
Svet knjižnice
18. člen
Svet knjižnice sestavlja pet članov, od
katerih:
-      
štiri člane imenuje Vlada Republike Slovenije izmed strokovnjakov s
področja dela knjižnice, financ in pravnih zadev, in sicer dva na predlog
ministrstva, pristojnega za kulturo, enega na predlog ministrstva, pristojnega
za visoko šolstvo in znanost, in enega na predlog Univerze v Ljubljani, ter
-      
enega člana izvolijo zaposleni v knjižnici, na neposrednih tajnih
volitvah.
Član sveta knjižnice ne more biti obenem
tudi član strokovnega sveta knjižnice. Pravico voliti in biti voljeni imajo vsi
zaposleni v knjižnici, razen ravnatelja in njegovih pomočnikov.
Mandat članom sveta knjižnice traja štiri
leta in so po poteku te dobe lahko ponovno imenovani oziroma izvoljeni.
Ravnatelj je dolžan obvestiti Ministrstvo
za kulturo o izteku mandata članom sveta knjižnice najmanj 90 dni pred iztekom
njihovega mandata.
18.a člen
Predstavnika delavcev v svet knjižnice
volijo zaposleni v knjižnici na neposrednih in tajnih volitvah. Svet knjižnice
s sklepom razpiše volitve največ 90 in najmanj 60 dni pred iztekom mandata
sveta knjižnice.
S sklepom o razpisu volitev se določita dan
volitev in vsebina predlogov kandidatur ter imenuje volilna komisija.
Sklep o razpisu volitev se javno objavi v
knjižnici.
18.b člen
Postopek volitev predstavnika delavcev v
svetu knjižnice vodi volilna komisija, ki jo sestavljajo predsednik, dva člana
in njihovi namestniki. Predsednik, člana volilne komisije in njihovi namestniki
ne morejo biti kandidati za člana sveta knjižnice.
Volilna komisija skrbi za zakonitost
volitev predstavnika delavcev v svet knjižnice, ugotavlja popolnost predlogov
kandidatov, določi seznam volivcev, ugotavlja izid glasovanja in objavi, kateri
kandidat je izvoljen v svet knjižnice, ter vodi neposredno tehnično delo v
zvezi z volitvami.
18.c člen
Pravico predlagati kandidata za člana sveta
knjižnice ima najmanj deset odstotkov zaposlenih. Predlog mora biti predložen
volilni komisiji v 15 dneh od objave sklepa o razpisu volitev.
Predlog mora vsebovati osebna imena in
podpise predlagateljev, osebne podatke kandidata z njegovim priloženim soglasjem
in druge podatke v skladu s sklepom iz drugega odstavka 18.a člena tega sklepa.
18.d člen
Volitve morajo biti organizirane tako, da
je zagotovljena tajnost glasovanja.
18.e člen
Voli se z glasovnicami. Vsak zaposleni ima
en glas. Na glasovnici se navedejo imena kandidatov po abecednem redu njihovih
priimkov z navedbo, da se voli en kandidat. Voli se tako, da se obkroži
zaporedna številka pred imenom kandidata, za katerega se želi glasovati.
Neizpolnjena glasovnica in glasovnica, na
kateri ni mogoče ugotoviti volje volivca, sta neveljavni. Neveljavna je tudi
glasovnica, če je volivec glasoval za več kot enega kandidata.
18.f člen
Za člana sveta knjižnice je izvoljen tisti
kandidat, ki dobi največje število glasov. Če sta dva kandidata dobila enako
število glasov, je izvoljen tisti, ki ima daljšo delovno dobo v knjižnici.
Volilna komisija sestavi zapisnik o poteku
volitev ter pripravi poročilo o izidu volitev in ga objavi v petih dneh od
dneva volitev.
19. člen
Svet knjižnice ima naslednje naloge:
-      
nadzira zakonitost dela in poslovanja ter spremlja, analizira in
ocenjuje delovanje knjižnice;
-      
predlaga ustanovitelju revizijo poslovanja;
-      
ocenjuje delo ravnatelja ter izvaja pravice in dolžnosti delodajalca v
razmerju do ravnatelja in sklepa z ravnateljem pogodbo o zaposlitvi po
predhodnem soglasju ministra, pristojnega za kulturo;
-      
daje soglasje k strateškemu načrtu, letnemu programu dela, finančnemu
načrtu, sistematizaciji delovnih mest, organizaciji dela, kadrovskemu načrtu,
načrtu nabav in k zavodski kolektivni pogodbi ter nadzira njihovo izvajanje;
-      
potrjuje letno poročilo knjižnice;
-      
daje soglasje k cenam javnih kulturnih dobrin;
-      
daje predhodno mnenje k imenovanju ravnatelja;
-      
opravlja druge naloge v skladu z veljavnimi predpisi in tem sklepom.
20. člen
Seje sveta knjižnice sklicuje predsednik
sveta na lastno pobudo, na pobudo ali zahtevo dveh članov sveta, na pobudo ali
zahtevo strokovnega sveta ter na pobudo ali zahtevo ravnatelja in na pobudo ali
zahtevo ministra, pristojnega za kulturo. Seje se sklicuje po potrebi, vendar
pa najmanj dvakrat letno.
Svet knjižnice je sklepčen in veljavno
odloča, če je na seji navzoča večina članov. Svet knjižnice sprejema odločitve
z večino glasov vseh članov.
Podrobnejši način svojega delovanja in
poslovanja določi svet knjižnice s poslovnikom.
Strokovni svet
21. člen
Strokovni svet knjižnice sestavlja devet
članov:
-      
tri člane izvolijo zaposleni, in sicer: dva izmed strokovnih delavcev,
ki opravljajo dejavnost, zaradi katere je knjižnica ustanovljena; enega pa
izmed vseh zaposlenih v knjižnici; za postopek volitev predstavnikov delavcev v
strokovni svet knjižnice se smiselno uporabljajo določbe o volitvah
predstavnika delavcev v svet knjižnice;
-      
po dva člana imenujejo predlagatelji Kulturniška zbornica Slovenije,
Zveza bibliotekarskih društev Slovenije ter Univerza v Ljubljani izmed uglednih
zunanjih strokovnjakov s področja dela knjižnice.
Volitve delavcev se razpišejo največ 90 in
najmanj 60 dni pred potekom mandata. Direktor mora pozvati predlagatelje k
dostavi predlogov najmanj 90 dni pred potekom mandata.
Član strokovnega sveta knjižnice ne more
biti obenem tudi član sveta knjižnice.
Podrobnejši način svojega delovanja določi
strokovni svet knjižnice s poslovnikom.
22. člen
Strokovni svet knjižnice ima naslednje
naloge:
-      
spremlja in ocenjuje delovanje javnega zavoda in politiko njegovega
ustanovitelja;
-      
ugotavlja ustreznost strateškega načrta in programa dela glede na namen,
zaradi katerega je knjižnica ustanovljena;
-      
obravnava vprašanja s področja strokovnega dela knjižnice in daje ravnatelju
mnenja, predloge in pobude za reševanje teh vprašanj;
-      
daje predhodno mnenje ministru, pristojnemu za kulturo, k imenovanju in
razrešitvi ravnatelja knjižnice;
-      
daje predhodno mnenje k zavodski kolektivni pogodbi;
-      
daje druge pobude in predloge v zvezi z delovanjem knjižnice.
Skupne določbe za svet knjižnice in
strokovni svet
23. člen
Svet knjižnice oziroma strokovni svet se
konstituira na svoji prvi konstitutivni seji, ki jo skliče ravnatelj najpozneje
v 30 dneh, ko je imenovana, izvoljena oziroma predlagana večina članov sveta
knjižnice oziroma strokovnega sveta.
Na prvi konstitutivni seji člani sveta
knjižnice oziroma strokovnega sveta izmed sebe izvolijo predsednika in namestnika.
Članom sveta knjižnice in strokovnega sveta
začne teči mandat z dnem konstituiranja.
23.a člen
Član sveta knjižnice, ki ga imenuje
ustanovitelj, je lahko razrešen pred iztekom mandata, za katerega je imenovan,
če:
-      
sam zahteva razrešitev,
-      
se ne udeležuje sej,
-      
pri svojem delu ne ravna v skladu s predpisi,
-      
ne opravlja svojih nalog oziroma jih ne opravlja strokovno.
Člana sveta razreši Vlada Republike
Slovenije, na predlog sveta knjižnice ali ministra ali Univerze v Ljubljani.
S sklepom o razrešitvi se za čas do izteka
mandata sveta knjižnice imenuje nov član.
23.b člen
Mandat predstavniku delavcev v svetu
knjižnice predčasno preneha s prenehanjem delovnega razmerja v knjižnici ali na
podlagi odpoklica.
Če predstavniku delavcev v svetu knjižnice
preneha mandat pred iztekom mandata svetu knjižnice, se opravijo nadomestne
volitve.
Na nadomestnih volitvah se izvoli nov
predstavnik delavcev v svet knjižnice za čas do izteka mandata sveta knjižnice.
Svet knjižnice razpiše nadomestne volitve najpozneje v 15 dneh po ugotovitvi o
prenehanju mandata.
23.c člen
Postopek odpoklica predstavnika delavcev v
svetu knjižnice se začne na zahtevo najmanj deset odstotkov zaposlenih v
knjižnici. Postopek odpoklica predstavnika delavcev v svetu knjižnice vodi
volilna komisija.
Zahteva za odpoklic mora vsebovati razloge
za odpoklic in priložene podpise delavcev, ki predlagajo odpoklic.
Zahteva za odpoklic se predloži volilni
komisiji, ki je vodila postopek volitev. Volilna komisija preveri formalno
pravilnost zahteve, ne da bi presojala razloge za odpoklic. Če se zahteva za
odpoklic ne zavrne, volilna komisija v 15 dneh razpiše glasovanje o odpoklicu
predstavnika delavcev v svetu knjižnice in določi dan glasovanja. Predstavnik
delavcev v svetu knjižnice je odpoklican, če je za odpoklic glasovala večina
zaposlenih v knjižnici.
Za postopek odpoklica predstavnika delavcev
v svetu knjižnice se smiselno uporabljajo določbe o volitvah predstavnika
delavcev v svet knjižnice.
24. člen
Mandat predstavnikov delavcev v strokovnem
svetu knjižnice predčasno preneha s prenehanjem delovnega razmerja v knjižnici
ali na podlagi odpoklica. Za odpoklic predstavnikov delavcev v strokovnem svetu
se smiselno uporabljajo določbe o odpoklicu delavcev v svetu knjižnice.
Mandat ostalim članom strokovnega sveta
preneha na podlagi odpoklica predlagatelja, kateremu lahko podata predlog za
odpoklic strokovni svet ali minister, pristojen za kulturo.
SREDSTVA ZA DELO IN ODGOVORNOST ZA OBVEZNOSTI ZAVODA
25. člen
Knjižnica upravlja naslednje nepremičnine v
lasti Republike Slovenije: 
-      
katastrska občina 1728 Ljubljana mesto, parcela št. 164/2, 
-      
katastrska občina 1728 Ljubljana mesto, stavba 174, del stavbe 1, 
-      
katastrska občina 1730 Moste, stavba 2110, del stavbe 8, 
-      
katastrska občina 1730 Moste, stavba 2110, del stavbe 10, 
-      
katastrska občina 1730 Moste, stavba 2110, del stavbe 59, 
-      
katastrska občina 1730 Moste, stavba 2110, del stavbe 14, 
-      
katastrska občina 1730 Moste, stavba 2110, del stavbe 28, 
-      
katastrska občina 1730 Moste, stavba 2110, del stavbe 33, 
-      
katastrska občina 1730 Moste, stavba 2110, del stavbe 34, 
-      
katastrska občina 1730 Moste, stavba 2110, del stavbe 40.
26. člen
Knjižnica pridobiva sredstva za izvajanje
dejavnosti iz sredstev državnega proračuna za izvajanje javne službe. Poleg
tega lahko knjižnica pridobiva sredstva iz naslednjih virov:
-      
s plačili storitev javne službe s strani uporabnikov,
-      
s prodajo blaga in storitev na trgu,
-      
iz mednarodnih virov za posebne projekte,
-      
z donacijami, darili in iz drugih zakonitih virov.
27. člen
Presežek prihodkov nad odhodki knjižnica
nameni za izvajanje in razvoj svoje dejavnosti.
O načinu razpolaganja s presežkom prihodkov
nad odhodki odloča ustanovitelj na predlog ravnatelja po predhodnem mnenju
sveta.
O načinu pokrivanja morebitnega
primanjkljaja odloča ustanovitelj na predlog ravnatelja po predhodnem mnenju
sveta.
PRAVICE, OBVEZNOSTI IN ODGOVORNOSTI KNJIŽNICE V PRAVNEM
PROMETU
28. člen
Knjižnica je pravna oseba, ki nastopa in
posluje v pravnem prometu v okviru svojih dejavnosti samostojno, z vsemi
pravicami in obveznostmi, v svojem imenu in za svoj račun.
Za svoje obveznosti  odgovarja knjižnica z
vsemi sredstvi, s katerimi lahko razpolaga.
29. člen
Premoženje, s katerim upravlja knjižnica,
je last ustanovitelja.
S premičnim premoženjem upravlja in
razpolaga knjižnica samostojno, z nepremičninami pa samo po predhodnem soglasju
ustanovitelja.
ODGOVORNOSTI USTANOVITELJA ZA OBVEZNOSTI KNJIŽNICE TER
MEDSEBOJNE PRAVICE IN OBVEZNOSTI USTANOVITELJA IN KNJIŽNICE
30. člen
Za obveznosti knjižnice subsidiarno 
odgovarja Republika Slovenija do višine sredstev, ki se zagotavljajo iz
proračuna Republike Slovenije za delovanje knjižnice.
Ustanovitelj ne  odgovarja za obveznosti
knjižnice iz naslova drugih dejavnosti, ki jih knjižnica opravlja za druge
naročnike.
31. člen
Knjižnica sprejme petletni strateški načrt
knjižnice v skladu s prioritetami nacionalnega kulturnega programa. K
strateškemu načrtu knjižnice daje mnenje Nacionalni svet za knjižničarstvo.
Knjižnica vsako leto sprejme program dela s
finančnim načrtom ter ga posreduje Nacionalnemu svetu za knjižnično dejavnost v
mnenje ter Vladi Republike Slovenije v soglasje.
Če ustanovitelj odloči, da program dela s
finančnim načrtom ni izvedljiv v celoti, ga organi knjižnice ponovno
obravnavajo in uskladijo s sredstvi, zagotovljenimi s pogodbo med knjižnico in
ustanoviteljem, ki ga zastopa ministrstvo, pristojno za kulturo.
SPLOŠNI AKTI KNJIŽNICE
32. člen
Knjižnica ima poleg in splošnih aktov,
določenih v zakonu in tem sklepu, tudi druge splošne akte, ki urejajo pomembna
vprašanja v zvezi z delovanjem javnega zavoda.
Splošni akti knjižnice so zlasti
pravilniki, poslovniki, organizacijski predpisi ter sklepi in navodila s
področja dela ali v zvezi z delom knjižnice.
Splošne akte knjižnice sprejema samostojno
ravnatelj knjižnice, če ni drugače določeno z zakonom ali tem sklepom.

Sklep o ustanovitvi javnega zavoda Narodna in
univerzitetna knjižnica (Uradni list RS, št. 46/03)
vsebuje naslednje prehodne in končne določbe:
»PREHODNE IN KONČNE DOLOČBE
33. člen
Svet knjižnice in strokovni svet knjižnice
morata biti imenovana najkasneje v treh mesecih od uveljavitve tega sklepa. Do
takrat opravljata nujne naloge, opredeljene v zakonu, svet knjižnice in
strokovni svet knjižnice v dosedanji sestavi.
Z dnem uveljavitve tega sklepa nadaljuje z
delom dosedanji ravnatelj do izteka mandata, za katerega je bil imenovan.
34. člen
Strateški načrt, akt o organizaciji dela,
akt o sistemizaciji delovnih mest in kadrovski načrt mora knjižnica sprejeti
najkasneje do 29. 11. 2003.
35. člen
Ravnatelj poskrbi za vpis tega sklepa v
sodni register skladno z veljavnimi predpisi.
36. člen
Z dnem uveljavitve tega sklepa preneha
veljati sklep o ustanovitvi javnega zavoda Narodna in univerzitetna knjižnica
(Uradni list RS, št. 84/98).
Z dnem uveljavitve tega sklepa preneha veljati
statutarni sklep, sprejet na svetu knjižnice dne 17. maja 1996.
37. člen
Ta sklep začne veljati naslednji dan po
objavi v Uradnem listu Republike Slovenije.«.

Sklep o spremembah in dopolnitvah Sklepa o
ustanovitvi javnega zavoda Narodna in univerzitetna knjižnica (Uradni list RS,
št. 85/08) vsebuje naslednje prehodne in
končno določbo:
»PREHODNE IN KONČNA DOLOČBA
10. člen
Prve volitve predstavnika delavcev v svet
zavoda razpiše ravnatelj knjižnice najpozneje v petih dneh po uveljavitvi tega
sklepa.
Vlada Republike Slovenije imenuje člane
sveta v skladu s tem sklepom v enem mesecu po uveljavitvi tega sklepa.
Ravnatelj skliče prvo konstitutivno sejo
sveta zavoda najpozneje v 30 dneh, ko je imenovana oziroma izvoljena večina
članov sveta zavoda.
Dosedanji člani sveta zavoda opravljajo
svojo funkcijo do konstituiranja novega sveta v skladu s tem sklepom.
11. člen
Ravnatelj poskrbi za vpis tega sklepa v
sodni register skladno z veljavnimi predpisi.
12. člen
Ta sklep začne veljati naslednji dan po
objavi v Uradnem listu Republike Slovenije.«.

Sklep o spremembi Sklepa o ustanovitvi javnega
zavoda Narodna in univerzitetna knjižnica (Uradni list RS, št. 30/19)
vsebuje naslednjo končno določbo:
»2. člen
Ta sklep začne veljati naslednji dan po
objavi v Uradnem listu Republike Slovenije.«.