1. člen
S to odredbo se zaradi preprečevanja širjenja nalezljive
bolezni SARS-CoV-2 (COVID-19) določijo pogoji vstopa na območje Republike
Slovenije iz Italijanske republike.
2. člen
(1) Vzpostavi se šest kontrolnih točk na mejnem območju na
cestnih povezavah z Italijansko republiko, in sicer:
1.     
Rateče,
2.     
Robič,
3.     
Vrtojba,
4.     
Fernetiči,
5.     
Škofije,
6.     
Krvavi potok.
(2) Upravljavci cest zagotovijo vzpostavitev ustrezne
signalizacije kontrolnih točk iz prejšnjega odstavka in zaporo vseh drugih
cestnih povezav z Italijansko republiko.
(3) Vlakovni potniški ter mednarodni občasni in linijski
avtobusni promet med Italijansko republiko in Republiko Slovenijo se ne
izvajajo.
(4) Tovorni promet, razen prevoza poštnih pošiljk, zdravil,
zaščitne opreme in medicinskih pripomočkov ter človekoljubne pomoči, iz
Italijanske republike v Republiko Slovenijo se ne izvaja.
3. člen
(1) Vstop v Republiko Slovenijo se dovoli posamezniku, ki ni
slovenski državljan oziroma v Republiki Sloveniji nima prijavljenega stalnega
ali začasnega prebivališča, če predloži dokazilo v slovenskem, angleškem ali
italijanskem jeziku, ki ni starejše od treh dni, o opravljenem molekularnem
laboratorijskem testu na prisotnost SARS-CoV-2 (COVID-19), s katerim izkaže
negativen izvid na SARS-CoV-2 (COVID-19).
(2) Če posameznik dokazila iz prejšnjega odstavka ne
predloži, se mu vstop v Republiko Slovenijo kljub temu dovoli, če:
-       
je njegova telesna temperatura nižja od 37,5 °C in
-       
ne kaže jasnih znakov okužbe zgornjih dihal (kašelj, kihanje, oteženo
dihanje).
4. člen
Ta odredba se ne uporablja za državljane Republike Slovenije,
osebe s stalnim ali začasnim prebivališčem v Republiki Sloveniji in tovorna
vozila (tovorni promet), katerih končna destinacija je Republika Slovenija.
5. člen
To odredbo izvajajo zdravstveni delavci in Civilna zaščita
Republike Slovenije ob asistenci Policije.

Odredba o določitvi pogojev vstopa v Republiko
Slovenijo iz Italijanske republike zaradi preprečevanja širjenja nalezljive
bolezni (Uradni list RS, št. 18/20) vsebuje naslednjo končno določbo:
»6. člen
Ta odredba začne veljati 11. marca 2020 ob 18. uri.«.

Odredba o spremembah in dopolnitvi Odredbe o
določitvi pogojev vstopa v Republiko Slovenijo iz Italijanske republike zaradi
preprečevanja širjenja nalezljive bolezni (Uradni list RS, št. 20/20) vsebuje naslednjo prehodno in
končno določbo:
»PREHODNA IN KONČNA DOLOČBA
3. člen
Tovornim vozilom, ki so v času uveljavitve te odredbe na
območju Republike Slovenije, se dovoli, da po najkrajši poti zapustijo območje
Republike Slovenije.
4. člen
Ta odredba začne veljati 12. marca 2020 ob 22. uri.«.