1. člen
S to uredbo, s katero se v pravni
red Republike Slovenije prenašajo Priloge I, II, III, IV, V, VI, VII A, VII D,
VIII in X Direktive 2004/18/ES Evropskega parlamenta in Sveta z dne 31. marca
2004 o usklajevanju postopkov za oddajo javnih naročil gradenj, blaga in storitev
(UL L št. 134 z dne 30. aprila 2004, str. 114), zadnjič spremenjene z Direktivo
2014/24/EU Evropskega parlamenta in Sveta z dne 26. februarja 2014 o javnem
naročanju in razveljavitvi Direktive 2004/18/ES (UL L št. 94 z dne 28. marca
2014, str. 65), in 3.a člen Direktive Sveta z dne 21. decembra 1989 o
usklajevanju zakonov in drugih predpisov o uporabi revizijskih postopkov oddaje
javnih naročil za preskrbo in javnih naročil za gradnje (UL L št. 395 z dne 30.
decembra 1989, str. 33), zadnjič spremenjene z Direktivo 2007/66/ES Evropskega
parlamenta in Sveta z dne 11. decembra 2007 o spremembi direktiv Sveta
89/665/EGS in 92/13/EGS glede izboljšanja učinkovitosti revizijskih postopkov
oddaje javnih naročil (UL L št. 335 z dne 20. decembra 2007, str. 31), se določa: 
-       
seznam dejavnosti na področju gradenj, ki je Priloga 1 in sestavni del
te uredbe, 
-       
seznam storitev, ki je Priloga 2 in sestavni del te uredbe, 
-       
seznam subjektov in kategorij subjektov javnega prava, ki je Priloga 3
in sestavni del te uredbe, 
-       
seznam naročnikov, ki so državni organi in njihovi organi v sestavi ter
lokalne skupnosti, ki je Priloga 4 in sestavni del te uredbe, 
-       
seznam blaga, ki ga naročajo naročniki na področju obrambe, ki je
Priloga 5 in sestavni del te uredbe, 
-       
opis določenih tehničnih specifikacij, ki je Priloga 6 in sestavni del
te uredbe, 
-       
informacije, ki morajo biti navedene v objavah, ter informacije, ki
morajo biti navedene v objavah o natečajih, ki so Priloga 7 in sestavni del te
uredbe, 
-       
informacije, povezane z objavljanjem, ki so Priloga 8 in sestavni del te
uredbe, 
-       
zahteve v zvezi z opremo za elektronsko sprejemanje ponudb, prijav za
sodelovanje ter načrtov in projektov v natečajih, ki so Priloga 9 in sestavni
del te uredbe, 
-       
informativni seznam naročnikov, ki je Priloga 10 in sestavni del te
uredbe.

Priloga
1 - Seznam dejavnosti na področju gradenj
Priloga
2 – Seznam storitev A in B
Priloga
3 – Seznam subjektov in kategorij subjektov javnega prava
Priloga
4 – Seznam naročnikov, ki so državni organi in njihovi organi v sestavi ter
lokalne skupnosti
Priloga
5 – Seznam blaga, ki ga naročajo naročniki na področju obrambe (10)
Priloga
6 – Opis določenih tehničnih specifikacij
Priloga
7 – Informacije, ki morajo biti navedene v objavah ter informacije, ki morajo
biti navedene v objavah o natečajih
Priloga
8 – Informacije, povezane z objavljanjem
Priloga
9 - Zahteve v zvezi z opremo za elektronsko sprejemanje ponudb, prijav za
sodelovanje ter načrtov in projektov v natečajih
Priloga
10 – Informativni seznam naročnikov

Uredba o seznamih naročnikov, seznamih
gradenj, storitev, določenih vrst blaga, obveznih informacijah v objavah,
opisih tehničnih specifikacij in zahtevah, ki jih mora izpolnjevati oprema za
elektronsko naročanje (Uradni list RS, št. 18/07) vsebuje naslednjo končno določbo:
»2. člen
Ta uredba začne veljati naslednji dan po
objavi v Uradnem listu Republike Slovenije.«.

Uredba o spremembah in dopolnitvi Uredbe o
seznamih naročnikov, seznamih gradenj, storitev, določenih vrst blaga, obveznih
informacijah v objavah, opisih tehničnih specifikacij in zahtevah, ki jih mora
izpolnjevati oprema za elektronsko naročanje (Uradni list RS, št. 80/14) vsebuje naslednjo končno določbo:
»8. člen
Ta uredba začne veljati petnajsti dan po
objavi v Uradnem listu Republike Slovenije.«.