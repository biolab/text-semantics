1
Banka Slovenije bo 8. oktobra 2001 dala v prodajo
priložnostne zlatnike in srebrnike, izdane ob 10. obletnici Republike Slovenije
in tolarja – denarne enote samostojne Republike Slovenije, z znamenji, ki so
določena z uredbo o obsegu izdaje, sestavinah, apoenih in glavnih znamenjih
priložnostnih kovancev ob 10. obletnici Republike Slovenije in tolarja –
denarne enote samostojne Republike Slovenije (Uradni list RS, št. 62/01).
2
Priložnostni kovanci, izdelani iz zlata in srebra, se bodo
prodajali po ceni, ki je večja od njihove nominalne vrednosti.
3
Banka Slovenije bo 8. oktobra 2001 izročila v obtok tudi
priložnostne kovance za 100 tolarjev, izdelane iz kovin, iz katerih se
izdelujejo kovanci v obtoku, in z znamenji, ki so določena z uredbo o obsegu
izdaje, sestavinah, apoenih in glavnih znamenjih priložnostnih kovancev ob 10.
obletnici Republike Slovenije in tolarja – denarne enote samostojne Republike
Slovenije (Uradni list RS, št. 62/01). Kovanci bodo izročeni v obtok po njihovi
nominalni vrednosti.
4
Vsi priložnostni kovanci iz 1. in 3. točke tega sklepa so
zakonito plačilno sredstvo v višini nominalne vrednosti, ki je označena na
njih.
5
Ta sklep začne veljati z dnem objave v Uradnem listu
Republike Slovenije.
Št. GP-60
Ljubljana, dne 11. septembra 2001.
Predsednik 
Sveta Banke Slovenije 
Guverner 
Mitja Gaspari l. r.
 