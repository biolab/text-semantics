I. UVODNE DOLOČBE
1. člen
Kmetijsko gozdarska zbornica Slovenije (v
nadaljevanju: KGZS) s tem sklepom prevzema ustanoviteljske pravice in
preoblikuje Kmetijski zavod Ljubljana, p.o. Ljubljana in ustanovi Kmetijsko
gozdarski zavod Ljubljana kot javni zavod (v nadaljevanju: zavod) za izvajanje
javnih služb kmetijskega svetovanja, strokovnih nalog v proizvodnji kmetijskih
rastlin, strokovnih nalog v živinoreji, nalog genske banke, gozdarstva in
ribištva, na območju občin: Bloke, Borovnica, Brezovica, Cerknica, Dobrepolje,
Dobrova-Polhov Gradec, Dol pri Ljubljani, Domžale, Grosuplje, Horjul, Hrastnik,
Ig, Ivančna Gorica, Kamnik, Kočevje, Komenda, Kostel, Litija, Ljubljana,
Logatec, Loška Dolina, Loški Potok, Lukovica, Medvode, Mengeš, Moravče,
Osilnica, Ribnica, Škofljica, Sodražica, Trbovlje, Trzin, Velike Lašče, Vodice,
Vrhnika in Zagorje ob Savi.
2. člen
Ta sklep določa:
-      
ime in sedež ustanovitelja,
-      
ime in sedež zavoda,
-      
dejavnost zavoda,
-      
organe zavoda,
-      
vire, način in pogoje pridobivanja sredstev za
delo zavoda,
-      
pravice, obveznosti in odgovornosti zavoda v
pravnem prometu,
-      
medsebojne pravice in obveznosti ustanovitelja
in zavoda,
-      
druge določbe v skladu z zakonom.
II. IME IN SEDEŽ USTANOVITELJA
3. člen
Ustanovitelj zavoda je:
Kmetijsko gozdarska zbornica Slovenije,
1000 Ljubljana, Miklošičeva 4.
III. IME IN SEDEŽ ZAVODA
4. člen
Ime zavoda je:
Kmetijsko gozdarska zbornica Slovenije
Kmetijsko gozdarski zavod Ljubljana.
Skrajšano ime zavoda je: KGZS – Zavod LJ
Sedež zavoda je v Ljubljani.
Kmetijsko gozdarski zavod Ljubljana
prevzema dejavnost, pooblastila in premoženje Kmetijskega zavoda Ljubljana,
p.o. Ljubljana, ustanovljenega z odločbo št. 32/1961 z dne 16. 1. 1961
Okrajne kmetijske zbornice Ljubljana in vseh pravno-organizacijskih oblik
zavoda do njegove ustanovitve in vpisa v sodni register dne 9. 4. 1990 pod
vl. št. 1/00648/00.
Zavod je pravna oseba s pravicami,
obveznostmi in odgovornostmi, kot jih določata zakon in ta sklep.
IV. DEJAVNOST ZAVODA
5. člen
1.    
Zavod o okviru javne službe opravlja naslednjo
dejavnost:
-  
selekcija, reprodukcija, kontrola proizvodnosti
in rodovništva v živinoreji
-  
označevanje in registracija domačih živali
-  
svetovanje, izobraževanje in usposabljanje
kmetov, lastnikov in zakupnikov zemljišč in gozdov ter prenos znanja na
tehnološkem, gospodarskem in okoljevarstvenem področju
-  
načrtovanje in izvajanje programov celostnega
razvoja podeželja in obnovo vasi in na drugih področjih pomembnih za razvoj
kmetijstva in živilstva
-  
svetovanje in pomoč pri uveljavljanju ukrepov
ekonomske politike, svetovanje in pomoč pri izdelavi razvojnih načrtov za
kmetijska gospodarstva, pri organizaciji in delovanju regijskih organizacij
pridelovalcev in drugih oblikah proizvodnega združevanja kmetijskih
pridelovalcev
-  
svetovanje in pomoč pri izdelavi programov
razvoja podeželja in sodelovanje pri agrarnih operacijah in prostorskem
načrtovanju
-  
svetovanje za preprečevanje nezgod in varovanje
zdravja pri delu v kmetijstvu in gozdarstvu
-  
napovedovanje pojava škodljivih organizmov,
diagnostificiranje, spremljanje zdravstvenega stanja in dajanje nasvetov za
njihovo uničenje ter druge naloge določene z zakonom
-  
dajanje nasvetov za pravilno rabo
fitofarmacevtskih sredstev
-  
diagnostika karantenskih in gospodarsko
škodljivim organizmov ter predlaganje kmetom za njihovo zatiranje ter izdelava
ocen tveganja le-teh
-  
selekcija in reprodukcija sadnih sadik ter
tehnološki poskusi
-  
vzgoja in zagotavljanje matičnega materiala in
podlag
-  
pridobivanje, priprava skladiščenje in
distribucija živalskega semena, jajčnih celic in zarodkov
-  
reja plemenskih bikov za proizvodnjo in prodajo
semena ter proizvodnja krme za plemenjake
-  
oskrba veterinarskih postaj z repromaterialom
za osemenjevanje govejih plemenic
-  
odkup in prodaja plemenske živine ter ocena
živali z ozirom na plemensko vrednost
-  
proizvodnja, nakup in prodaja sadja, sadnega
drevja in jagodičevja
-  
selekcija in reprodukcija sadnih sadik ter
tehnološki poskusi
-  
vzgoja in zagotavljanje zadostnih količin matičnega
materiala in podlag
-  
izobraževanje, svetovanje in praktično usposabljanje
lastnikov in zakupnikov gozdov
-  
svetovanje na področju gozdarstva in ostale
aktivnosti na tem področju
-  
pravna pomoč članom KGZS pri urejanju pravnih
zadev s področja kmetijstva, gozdarstva in gospodarjenja
-  
svetovanje in pomoč pri načrtovanju, organizaciji
in izvajanju dopolnilnih dejavnosti na kmetijah
2.    
Dejavnost zavoda na podlagi javnih pooblastil:
-  
laboratorijska dejavnost na področju pedologije
in ugotavljanja skladnosti drugih kmetijsko živilskih proizvodov
-  
spremljanje zdravstvenega stanja sadilnega
materiala večletnih rastlin iz uvoza
-  
opravljanje bioloških preiskav vzorcev sredstev
za varstvo rastlin proizvedenih iz novih aktivnih snovi
-  
presoja vplivov na tla zaradi obremenjevanja z
emisijami snovi
-  
izvajanje kontrole integrirane pridelave in ekološkega
kmetovanja
-  
kontrola kakovosti semena kmetijskih rastlin,
cvetja, zdravilnih in aromatičnih rastlin ter gomoljev, čebuljčkov in strokov,
ki se uporabljajo za setev, saditev in razmnoževanje
-  
kontrola zrelosti sadja
-  
izvajanje obveznih zdravstvenih pregledov
izhodiščnega in sadilnega materiala večletnih sadilnih rastlin iz uvoza
-  
opravljanje obveznih zdravstvenih pregledov
kmetijskih posevkov za pridobivanje semena, objektov pridelovanja sadilnega
materiala
-  
izvajanje uradne diagnostike karantenskih in gospodarsko
škodljivih organizmov, izdelave ocen tveganja in ukrepov za njihovo zatiranje
ter vodenje podatkovne baze
-  
organoleptična ocena mlečnih in mesnih izdelkov
-  
opravljanje veterinarske dejavnosti v vzrejališču.
3.    
Poleg zgoraj naštetih dejavnosti zavod opravlja
druge gospodarske in storitvene dejavnosti, ki so neposredno povezane z
opravljanjem javne službe oziroma se z javno službo dopolnjujejo:
-  
proizvodnjo sadnih sadik in njihovo prodajo ter
prodajo drugih rastlin za potrebe kmetijstva
-  
laboratorijske analize mleka, tal, gnojil,
krmil ter ugotavljanje skladnosti drugih kmetijsko živilskih proizvodov
-  
izdelava strokovnih nalog in investicijsko
tehničnih programov za urejanje kmetijskih zemljišč
-  
izdelava sanacijskih programov
-  
izdelava ureditvenih načrtov za kmetije
-  
izdelava strokovnih podlag za prostorske plane
lokalnih skupnosti
-  
izdelava gradbenih načrtov za kmetijske objekte
(hlevi, silosi, skladišča, gnojiščne jame…)
-  
poslovni načrti za investicije v kmetijstvu
-  
cenitev kmetijskih zemljišč, nepremičnin in premičnin
-  
nadzor pri izvajanju agrarnih operacij
(spremljanje izvajanja)
-  
raziskovalna dejavnost na področju kmetijstva
in sorodnih dejavnosti
-  
pravno svetovanje
-  
svetovanje v gozdarstvu
-  
svetovanje v ribogojstvu
-  
svetovanje za vzgojo okrasnih rastlin
-  
priprava in izdajanje strokovnih navodil in
publikacij.
Dejavnosti, ki jih zavod opravlja so v
skladu z uredbo o uvedbi in uporabi standardne klasifikacije dejavnosti (Uradni
list RS, št. 34/94, 13/95, 33/95, 15/96, 89/98) in so razvrščene:
-      
A/01.11 Pridelovanje žit in drugih poljščin
-      
A/01.411 Urejanje in vzdrževanje parkov, vrtov
in zelenih površin
-      
A/01.412 Druge storitve za rastlinsko pridelavo
-      
A/01.12 Pridelovanje vrtnin, okrasnih rastlin,
semen in sadik
-      
A/01.13 Pridelovanje sadja, začimb in rastlin
za proizvodnjo pijač
-      
A/01.21 Reja govedi, razen prireje mleka
-      
A/01.30 Mešano kmetijstvo
-      
A/01.42 Storitve za živinorejo, brez
veterinarskih storitev
-      
A/02.02 Gozdarske storitve
-      
B/05.02 Ribogojstvo in ribogojske storitve
-      
DE/22.11 Izdajanje knjig
-      
DE/22.12 Izdajanje časopisov
-      
DE/22.13 Izdajanje revij in periodike
-      
DE/22.15 Drugo založništvo
-      
DE/23.33 Razmnoževanje računalniških zapisov
-      
G/51.11 Posredništvo pri prodaji kmetijskih
surovin, živali, surovin in polizdelkov
-      
G/51.13 Posredništvo pri prodaji lesa in
gradbenega materiala
-      
G/51.14 Posredništvo pri prodaji strojev
-      
G/51.18 Posredništvo, specializirano za prodajo
določenih izdelkov
-      
G/51.19 Posredništvo pri prodaji raznovrstnih
izdelkov
-      
G/51.21 Trgovina na debelo z žiti, semeni in
krmo
-      
G/51.22 Trgovina na debelo z rastlinami razen s
cvetjem
-      
G/51.23 Trgovina na debelo z živimi živalmi
-      
G/51.57 Trgovina na debelo z ostanki in odpadki
-      
G/52.21 Trgovina na drobno s svežim sadjem
razen z vrtninami
-      
G/52.483 Trgovina na drobno z vrtnarsko opremo
razen z malimi živalmi
-      
G/52.63 Druga trgovina zunaj prodajaln
-      
I/60.24 Cestni tovorni prevoz
-      
K/71.31 Dajanje kmetijskih strojev in opreme v
najem
-      
K/72.300 Obdelovanje podatkov
-      
K/72.400 Dejavnosti povezane z bazami podatkov
-      
K/73.10 Raziskovanje in eksperimentalni razvoj
na področju naravoslovja in tehnologije
-      
K/73.101 Raziskovalni in eksperimentalni razvoj
na področju naravoslovja 
-      
K/73.102 Raziskovanje v tehnologiji
-      
K/73.103 Raziskovanje in eksperimentalni razvoj
na področju kmetijstva in sorodnih dejavnosti
-      
K/74.12 Računovodske, knjigovodske dejavnosti,
davčno svetovanje
-      
K/74.11 Pravno svetovanje
-      
K/74.13 Raziskovanje trga in javnega mnenja
-      
K/74.14 Podjetniško in poslovno svetovanje
-      
K/74.202 Prostorsko planiranje in načrtovanje
-      
K/74.30 Tehnično preizkušanje in analiziranje
razen preizkušanja izračunov za gradbene elemente, certificiranja ladij, letal
…, tehnični pregledi motornih vozil
-      
K/74.204 Drugo projektiranje in tehnično
svetovanje
-      
K/74.832 Fotokopiranje in drugo razmnoževanje
-      
K/74.833 Druga splošna tajniška dela
-      
K/74.841 Prirejanje razstav, sejmov in
kongresov
-      
K/74.84 Druge poslovne dejavnosti
-      
L/74.13 Dejavnost javnih ustanov za
pospeševanje poslovanja dejavnosti
-      
N/85.20 Veterinarstvo – predvsem veterinarstvo
v živinoreji – reprodukcija živali
-      
M/80.422 Drugo izobraževanje.
Zavod lahko dejavnost razširi ali spremeni
s soglasjem ustanovitelja.
6. člen
V okviru svoje dejavnosti zavod s soglasjem
ustanovitelja lahko ustanovi drug zavod ali podjetje.
7. člen
Podrobna organiziranost zavoda se določi s
statutom zavoda.
8. člen
Zavod izvaja javna pooblastila v skladu s
predpisi.
Zavod nadaljuje z izvajanjem javnih
pooblastil, pridobljenih pred preoblikovanjem.
V. ORGANI ZAVODA
9. člen
Zavod ima naslednje organe:
-      
svet zavoda,
-      
direktorja,
-      
strokovni kolegij.
1. Svet zavoda
10. člen
Zavod upravlja svet, ki ima devet članov.
Svet sestavljajo:
-      
trije predstavniki ustanovitelja, ki jih na
predlog predsednika upravnega odbora KGZS imenuje upravni odbor Kmetijsko
gozdarske zbornice Slovenije,
-      
trije predstavniki uporabnikov storitev, ki jih
na predlog predsednika upravnega odbora KGZS imenuje upravni odbor Kmetijsko
gozdarske zbornice Slovenije,
-      
trije predstavniki delavcev, ki jih izmed sebe
izvolijo delavci s tajnim glasovanjem.
Postopek izvolitve članov sveta zavoda –
predstavnikov delavcev se določi v statutu zavoda.
Člani sveta izmed sebe izvolijo predsednika
sveta.
11. člen
Mandat članov sveta zavoda traja štiri
leta. Po preteku te dobe so člani lahko ponovno imenovani oziroma izvoljeni še
za eno mandatno obdobje.
12. člen
Svet zavoda je sklepčen, če je na seji navzočih
večina članov.
Svet zavoda sprejema odločitve z večino
glasov navzočih članov, razen pri sprejemanju statuta, programov razvoja
zavoda, imenovanju in odpoklicu direktorja, ko se odločitve sprejemajo z večino
glasov vseh članov sveta.
13. člen
Svet zavoda ima naslednje pristojnosti:
-      
sprejema statut in druge splošne akte zavoda,
-      
sprejema programe dela in razvoja zavoda ter
spremlja njihovo izvrševanje,
-      
sprejema finančni načrt in zaključni račun
zavoda,
-      
predlaga ustanovitelju spremembe in razširitev
dejavnosti,
-      
opravlja nadzor nad upravljanjem in poslovanjem
zavoda,
-      
v soglasju z ustanoviteljem imenuje in
razrešuje direktorja zavoda,
-      
opravlja druge naloge v skladu z zakonom in
statutom zavoda,
-      
določa spremembo sedeža zavoda v soglasju z
ustanoviteljem.
2. Direktor
14. člen
Zavod ima direktorja, ki opravlja funkcijo
poslovodnega in programskega direktorja.
Direktor načrtuje, organizira in vodi delo
in poslovanje zavoda, pripravlja programe razvoja zavoda, predstavlja in
zastopa zavod ter je odgovoren za zakonitost in strokovnost dela zavoda.
15. člen
Direktorja na podlagi javnega razpisa s
soglasjem ustanovitelja imenuje in razrešuje svet zavoda.
Mandat direktorja traja štiri leta. Za
direktorja zavoda je lahko imenovan, kdor izpolnjuje naslednje pogoje:
-      
ima najmanj specializacijo po višješolski
izobrazbi (prejšnjo*) ali visokošolsko strokovno izobrazbo (prejšnjo*) ali
visokošolsko strokovno izobrazbo ali visokošolsko univerzitetno izobrazbo
naravoslovne, ekonomske ali pravne smeri,
-      
ima najmanj deset let delovnih izkušenj, od
tega pet let na vodstvenih delih,
-      
ima organizacijske sposobnosti,
-      
izpolnjuje pogoje, ki jih določa statut zavoda.
Kandidati za direktorja zavoda morajo v
postopku javnega razpisa predložiti razvojni program zavoda za mandatno
obdobje.
3. Strokovni kolegij
16. člen
Strokovni organ zavoda je strokovni
kolegij. Šteje devet članov, ki jih na predlog direktorja zavoda imenuje svet
zavoda izmed strokovnih delavcev zavoda in zunanjih strokovnjakov s področja
dela zavoda.
Predsedniki svetov območnih enote zbornice
so člani strokovnega kolegija.
Predsednik sveta zavoda je član strokovnega
kolegija po funkciji.
Strokovni kolegij obravnava strokovna
vprašanja s področja dela zavoda, odloča o strokovnih vprašanjih razvoja
kmetijstva v regiji v okviru pooblastil, določa strokovne podlage za programe
razvoja zavoda in kmetijstva v regiji.
17. člen
Način imenovanja in trajanje mandata članov
ter naloge strokovnega kolegija natančneje določa statut zavoda.
VI. SPLOŠNI AKTI ZAVODA
18. člen
Zavod ima statut.
S statutom je urejena organizacija zavoda,
organi in njihove pristojnosti, način odločanja ter druga vprašanja, pomembna
za opravljanje dejavnosti in poslovanje zavoda.
Zavod ima druge akte, določene s statutom
zavoda, ki jih sprejema svet zavoda s soglasjem ustanovitelja.
Statut zavoda in akt o sistemizaciji
delovnih mest začneta veljati, ko da nanju soglasje ustanovitelj.
VII. SREDSTVA ZA DELO ZAVODA
19. člen
Ustanovitelj prenese zavodu v upravljanje
sredstva, premoženje in obveznosti, s katerim je do sedaj upravljal Kmetijski
zavod Ljubljana, p.o. Ljubljana, razen sredstev, ki so z delitveno bilanco
prenesena v upravljanje Kmetijsko gozdarskemu zavodu Kranj in Kmetijsko
gozdarskemu zavodu Novo mesto.
VIII. VIRI, NAČINI IN POGOJI PRIDOBIVANJA SREDSTEV ZA DELO
ZAVODA IN ODGOVORNOSTI TER OBVEZNOSTI ZAVODA
20. člen
Zavod pridobiva sredstva za svoje delo:
-      
iz sredstev državnega proračuna, ki jih za
izvajanje javnih služb zagotavlja ustanovitelj,
-      
iz proračunov lokalnih skupnosti,
-      
s prodajo blaga in storitev drugim uporabnikom,
-      
z dotacijami, darili in iz drugih zakonitih
virov.
21. člen
Premoženje zavoda je last ustanovitelja.
Zavod upravlja s premoženjem v skladu z zakonom.
Zavod je dolžan obveščati ustanovitelja o
rezultatih poslovanja ter mu dajati druge podatke o poslovanju, v skladu z
zakonom.
Vrsto, obseg in način gospodarske
dejavnosti iz 3. točke 5. člena tega sklepa določi svet zavoda v letnem
programu dela zavoda.
Zavod mora premoženje ustanovitelja
uporabljati v skladu z zakonom, programom dela in razvoja ter za namen, za
katerega je bilo ustanovljeno ter z njim upravljati s skrbnostjo dobrega
gospodarja.
22. člen
Zavod je pravna oseba, ki nastopa v pravnem
prometu v okviru svoje dejavnosti samostojno, z vsemi pravicami in obveznostmi,
v svojem imenu in za svoj račun. Za svoje obveznosti odgovarja javni zavod z
vsemi sredstvi, s katerimi razpolaga.
IX. NAČIN RAZPOLAGANJA S PRESEŽKOM PRIHODKOV NAD ODHODKI IN
NAČIN KRITJA PRIMANJKLJAJA SREDSTEV ZA DELO ZAVODA TER MEDSEBOJNE PRAVICE IN
OBVEZNOSTI USTANOVITELJA IN ZAVODA
23. člen
Presežek prihodkov nad odhodki, ki jih
zavod doseže pri opravljanju svoje dejavnosti, sme zavod uporabiti le za
opravljanje in razvoj svoje dejavnosti. O načinu razpolaganja s presežkom
prihodkov nad odhodki na predlog direktorja in s soglasjem ustanovitelja odloča
svet zavoda.
Ustanovitelj prevzema odgovornost za
obveznosti zavoda, ki nastanejo iz naslova opravljanja javne službe do višine
vrednosti premoženja, s katerim zavod upravlja in je namenjeno opravljanju
javne službe.
Ustanovitelj ne odgovarja za obveznosti
zavoda iz naslova drugih dejavnosti, ki jih opravlja zavod za druge naročnike.
24. člen
Zavod v okviru svojih možnosti zagotavlja
kadrovske, administrativne in prostorske pogoje za delovanje območnih enot
zbornice in njihovih izpostav.
25. člen
Ustanovitelj izda soglasje k:
-      
statutu zavoda, k njegovim spremembam in
dopolnitvam,
-      
letnemu programu dela in letnemu poročilu,
-      
imenovanju in razrešitvi direktorja,
-      
aktu o organizaciji in sistemizaciji delovnih
mest,
-      
zaposlovanju delavcev na delovnih mestih za
izvajanje javnih služb,
-      
spremembi sedeža zavoda.

* Izraz »prejšnja« je uporabljen v pomenu,
določenem v Uredbi o uvedbi in uporabi klasifikacijskega sistema izobraževanja
in usposabljanja (Uradni list št. 46/06).

Sklep o ustanovitvi Kmetijsko gozdarskega
zavoda Ljubljana (Uradni list RS, št. 122/00)
vsebuje naslednje prehodne in končne določbe:
»X. PREHODNE IN KONČNE DOLOČBE
26. člen
Direktor zavoda nadaljuje z delom kot v.d.
direktorja do imenovanja direktorja.
Svet zavoda in strokovni kolegij zavoda se
konstituirata najkasneje v 90 dneh od uveljavitve tega akta.
Statut zavoda mora biti sprejet najkasneje
v 120 dneh od uveljavitve tega sklepa.
Do uveljavitve novega statuta velja
dosedanji statut Kmetijskega zavoda Ljubljana, p.o. Ljubljana.
Prve volitve članov sveta zavoda –
predstavnikov delavcev se opravijo ob smiselni uporabi določb zakona o
sodelovanju delavcev pri upravljanju (Uradni list RS, št. 42/93).
Zavod je dolžan v soglasju z ustanoviteljem
z delitveno bilanco po stanju na dan 31. 12. 2000 opredeliti premoženje,
obveznosti in sredstva za opravljanje dejavnosti, ki jih ustanovitelj prenaša v
upravljanje Kmetijsko gozdarskemu zavodu Kranj in Kmetijsko gozdarskemu zavodu
Novo mesto.
27. člen
Spremembe se vpišejo v sodni register.
Do vpisa sprememb v sodnem registru oziroma
do vpisa subjekta v sodni register, Kmetijsko gozdarski zavod Ljubljana,
Kmetijsko gozdarski zavod Kranj in Kmetijsko gozdarski zavod Novo mesto,
poslujejo v skladu z veljavno registracijo.
Z dnem uveljavitve tega akta preneha
veljati akt o ustanovitvi Kmetijskega zavoda Ljubljana, p.o. Ljubljana, naveden
v četrtem odstavku 4. člena tega sklepa.
28. člen
Ta sklep začne veljati naslednji dan po
objavi v Uradnem listu Republike Slovenije.«.

Sprememba Sklepa o ustanovitvi Kmetijsko
gozdarskega zavoda Ljubljana (Uradni list RS, št. 71/10) vsebuje naslednjo končno določbo:
»2. člen
Ta sprememba začne veljati naslednji dan po
objavi v Uradnem listu Republike Slovenije.«.