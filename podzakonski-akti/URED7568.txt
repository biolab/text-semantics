1. člen
Republika Slovenija v letu 2018 izda zbirateljske kovance ob
100. obletnici konca 1. svetovne vojne v obsegu ter z glavnimi znamenji in
drugimi značilnostmi, določenimi s to uredbo.
2. člen
Ob 100. obletnici konca 1. svetovne vojne Republika Slovenija
izda:
-      
zlatnike z nominalno vrednostjo 100 eurov v količini 750 kovancev in
skupni nominalni vrednosti 75.000 eurov,
-      
srebrnike z nominalno vrednostjo 30 eurov v količini 1.500 kovancev in
skupni nominalni vrednosti 45.000 eurov ter
-      
zbirateljske dvokovinske kovance z nominalno vrednostjo 3 eure v
količini 70.250 kovancev in skupni nominalni vrednosti 210.750 eurov.
3. člen
(1) Zlatniki so izdelani iz zlata čistine 900/1000 z ravnimi
in reliefnimi površinami.
(2) Zlatnik tehta 7 gramov in ima premer 24 milimetrov. Pri
posameznem zlatniku je dovoljen odmik pri teži do – 1 ‰/+ 1 % in pri premeru do
+/– 0,1 milimetra.
4. člen
(1) Srebrniki so izdelani iz srebra čistine 925/1000 z
ravnimi in reliefnimi površinami.
(2) Srebrnik tehta 15 gramov in ima premer 32 milimetrov. Pri
posameznem srebrniku je dovoljen odmik pri teži do – 1 ‰/+ 1 % in pri premeru
do +/– 0,1 milimetra.
5. člen
(1) Zbirateljski dvokovinski kovanci so sestavljeni iz
kolobarja (zlitina: 75 % bakra, 20 % cinka, 5 % niklja) in jedra (zlitina: 75 %
bakra in 25 % niklja).
(2) Kovanec tehta 15 gramov in ima premer 32 milimetrov (od
tega jedro 22 milimetrov). Pri posameznem kovancu je dopusten odmik pri teži do
+/– 2 % in pri premeru do +/– 0,1 milimetra.
6. člen
Videz zbirateljskih kovancev iz 3., 4. in 5. člena te uredbe
je naslednji:
-      
sprednja stran:
Leva polovica kovanca je gladka in z napisom
v 4 vrstah (ki poteka od zgoraj navzdol); »2018«, »Slovenija«, »100«, »euro«
(ali »30«, »euro« ali »3«, »euro«); poravnava besedila je desno na sredinsko
vertikalno črto kovanca. Na desni polovici kovanca so vidni številni majhni
križi, ki od sredine proti obodu kovanca postopoma postajajo debelejši in
gostejši. Napis in križi so višji od osnovne površine kovanca;
-      
hrbtna stran:
Leva polovica kovanca iz tankih križev
prehaja v debelejše in gostejše križe in se zlije v gladek kovanec na desni
polovici. Na desni polovici kovanca je napis v 4 vrstah in poteka od zgoraj
navzdol »1918«, »konec«, »1. svetovne«, »vojne«; (poravnava besedila je levo na
sredinsko vertikalno črto kovanca), pri čemer je pri besedi »1. svetovne«
poravnava narejena pri črki »s«). Križi in napis so nižji od osnovne površine.
7. člen
Zbirateljski kovanci, izdani na podlagi te uredbe, so okrogli
in po obodu nazobčani.
8. člen
Ta uredba začne veljati naslednji dan po objavi v Uradnem
listu Republike Slovenije.
Št. 00712-10/2017
Ljubljana, dne 27. julija 2017
EVA 2017-1611-0079
Vlada Republike Slovenije 
dr. Miroslav Cerar l.r.
Predsednik