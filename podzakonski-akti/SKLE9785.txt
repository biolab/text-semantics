I.
Skupščina Zavoda za zdravstveno zavarovanje
Slovenije (v nadaljevanju: skupščina ZZZS) določa 1. julij 2013 kot dan
razpisa volitev članov Skupščine ZZZS in članov območnih svetov ZZZS. S tem
dnem začnejo teči roki za volilna opravila.
II.
Skupščina ZZZS določa 3. oktober 2013
kot dan glasovanja za izvolitev članov skupščine ZZZS in članov območnih
svetov.
III.
Člane skupščine ZZZS volijo oziroma
imenujejo:
1.     
šestnajst članov – predstavnikov delodajalcev volijo organizacije in
delodajalci, organizirani v gospodarski zbornici in drugih združenjih
delodajalcev, ki so organizirani za območje države;
2.     
štiri člane – predstavnike delodajalcev za področje državne uprave in
negospodarskih javnih služb – imenuje Vlada Republike Slovenije;
3.     
petnajst članov – predstavnikov aktivnih zavarovancev – volijo
zainteresirani sindikati, reprezentativni za območje države, glede na število
svojih članov;
4.     
enega člana – predstavnika kmetov, ki opravljajo kmetijsko dejavnost kot
edini in glavni poklic – volijo organizacije s področja kmetijstva, ki so
organizirane za območje države;
5.     
sedem članov – predstavnikov upokojencev – volijo organizacije
upokojencev, ki so organizirane za območje države;
6.     
dva predstavnika invalidov volijo invalidske organizacije, ki so
organizirane za območje države.
IV.
Območni sveti, ustanovljeni na območjih
posameznih območnih enot ZZZS, štejejo sedem članov, od katerih se trije člani
volijo v volilnem telesu predstavnikov delodajalcev in štirje člani v volilnem
telesu predstavnikov zavarovancev (dva predstavnika aktivnih zavarovancev, eden
predstavnik upokojencev in eden predstavnik invalidov).
V.
Skupščina ZZZS imenuje volilno komisijo
ZZZS, ki vodi in izvaja volitve članov skupščine ZZZS in članov območnih svetov
ZZZS, v sestavi:
1.     
Cirila Mali – predsednik (Zavod za zdravstveno zavarovanje Slovenije)
2.     
Borut Bogataj – namestnik predsednika (Zavod za zdravstveno zavarovanje
Slovenije)
3.     
Andrej Friedl – član (Gospodarska zbornica Slovenije)
4.     
Kristina Barič – namestnik člana (Združenje delodajalcev Slovenije)
5.     
Milan Utroša – član (Zveza svobodnih sindikatov Slovenije)
6.     
Aljoša Čeč – namestnik člana (KSS Pergam)
7.     
Silva Gorjup – član (Zveza društev upokojencev Slovenije)
8.     
Jozefina Subotič – namestnik člana (Zveza društev upokojencev
Slovenije).
Mandat volilne komisije je 4 leta.
VI.
Ta sklep se objavi v Uradnem listu
Republike Slovenije.
Št. 9000-6/2013-DI/3
Ljubljana, dne 7. junija 2013
Predsednik Skupščine
Zavoda za zdravstveno zavarovanje
Slovenije
Vladimir Tkalec l.r.