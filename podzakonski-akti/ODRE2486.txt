1. člen
(vsebina)
(1) Ta odredba določa program strokovnega usposabljanja za
operaterja varnostno-nadzornega centra.
(2) Program strokovnega usposabljanja za operaterja
varnostno-nadzornega centra je določen v Prilogi, ki je sestavni del te
odredbe.
PREHODNA IN KONČNI DOLOČBI
2. člen
(prehodna določba)
Strokovna usposabljanja za operaterja varnostno-nadzornega centra,
začeta pred uveljavitvijo te odredbe, se zaključijo v skladu z Odredbo o
določitvi programa strokovnega usposabljanja in izpopolnjevanja za operaterja
varnostno-nadzornega centra (Uradni list RS, št. 24/12).
3. člen
(prenehanje veljavnosti)
Z dnem uveljavitve te odredbe preneha veljati Odredba o
določitvi programa strokovnega usposabljanja in izpopolnjevanja za operaterja
varnostno-nadzornega centra (Uradni list RS, št. 24/12).
4. člen
(začetek veljavnosti)
Ta odredba začne veljati petnajsti dan po objavi v Uradnem listu
Republike Slovenije.
Št. 604-67/2019
Ljubljana, dne 12. aprila 2019
EVA 2019-1711-0011
Boštjan Poklukar l.r.
minister
za notranje zadeve

Priloga: Program
strokovnega usposabljanja za operaterja varnostno-nadzornega centra