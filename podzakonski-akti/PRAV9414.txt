1. člen
(1) S tem odlokom se določijo uporabniki jedrskega objekta,
za katere sklenitev zavarovanja odgovornosti za jedrsko škodo ni obvezna. 
(2) Uporabniki iz prejšnjega odstavka so pravne osebe javnega
prava, katerih ustanovitelj je Republika Slovenija.
2. člen
Oseba iz prejšnjega člena je Institut »Jožef Stefan«, Jamova
cesta 39, 1000 Ljubljana, ki upravlja raziskovalni reaktor TRIGA Mark II.
3. člen
Če se oseba iz prejšnjega člena pravno organizacijsko
preoblikuje, tako da ni več pravna oseba javnega prava, je dolžna od dneva
preoblikovanja dalje skleniti obvezno zavarovanje v skladu z zakonom, ki ureja
odgovornost za jedrsko škodo, ter o tem obvestiti organ, pristojen za jedrsko
varnost.
4. člen
Ta odlok začne veljati naslednji dan po objavi v Uradnem
listu Republike Slovenije.
Št. 00719-57/2010
Ljubljana, dne 30. decembra 2010
EVA 2009-2511-0011
Vlada Republike Slovenije
Borut Pahor l.r. 
Predsednik