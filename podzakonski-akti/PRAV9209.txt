1. člen
(vsebina)
(1) Ta pravilnik določa pogoje, merila in obseg dela plače za
delovno uspešnost iz naslova povečanega obsega dela za javne uslužbence na
Državni revizijski komisiji za revizijo postopkov oddaje javnih naročil.
2. člen
(pogoji in merila)
(1) Javnemu uslužbencu se lahko izplača del plače za delovno
uspešnost iz naslova povečanega obsega dela v posameznem mesecu pod pogoji, ki
jih določa zakon, če:
1.     
povečan obseg dela opravi pri opravljanju rednih delovnih nalog
uporabnika proračuna ali projekta, načrtovanega v okviru sprejetega finančnega
načrta uporabnika proračuna,
2.     
opravi povečan obseg dela v okviru sodelovanja pri izvajanju posebnega
projekta, k kateremu pristopi s pogodbo oziroma drugo pravno podlago
predstojnik in za katerega so zagotovljena dodatna sredstva.
(2) Javnemu uslužbencu, ki prejema del plače za plačilo delovne
uspešnosti iz naslova povečanega obsega dela iz prejšnjega člena, predstojnik
za iste naloge ne sme odrediti dela prek polnega delovnega časa.
(3) Predstojnik lahko z posebnim notranjim aktom podrobneje določi
merila in postopek za določitev dela plače za delovno uspešnost iz naslova
povečanega obsega dela.
3. člen
(viri sredstev)
Del plače za plačilo delovne uspešnosti iz naslova povečanega
obsega dela se zagotavlja:
1.     
za plačilo delovne uspešnosti iz naslova povečanega obsega dela iz 1.
točke prvega odstavka 2. člena tega pravilnika iz prihrankov sredstev za plače,
ki nastanejo zaradi odsotnosti javnih uslužbencev z dela, ali nezasedenih
delovnih mest ali iz sredstev projekta, ki so predvidena v finančnem načrtu uporabnika
proračuna,
2.     
za plačilo delovne uspešnosti iz naslova povečanega obsega dela iz 2.
točke prvega odstavka 2. člena tega pravilnika iz sredstev, ki jih je zagotovil
financer projekta, za izvajanje posebnega projekta.
4. člen
(višina dela plače)
Višina dela plače za plačilo delovne uspešnosti iz naslova povečanega
obsega dela iz 1. točke prvega odstavka 2. člena tega pravilnika lahko znaša za
javnega uslužbenca največ 20 odstotkov osnovne plače. Če se javnemu uslužbencu
izplačuje del plače za plačilo delovne uspešnosti iz naslova povečanega obsega
dela tudi iz naslova in sredstev posebnega projekta, lahko del plače znaša
skupno (iz obeh naslovov) največ 50 odstotkov njegove osnovne plače.
5. člen
(odločanje o dodelitvi sredstev)
O delu plače za plačilo delovne uspešnosti iz naslova
povečanega obsega dela javnega uslužbenca iz prvega odstavka prejšnjega člena
tega pravilnika s sklepom odloči predstojnik.
7. člen
(končna določba)
Ta pravilnik začne veljati naslednji dan po objavi v Uradnem listu
Republike Slovenije, uporabljati pa se začne z dnem prvega obračuna plač na
podlagi ZSPJS.
Št. 0200-5/2008-1
Ljubljana, dne 21. julija 2008
Samo Červek, univ. dipl. prav., l.r.
Predsednik
Državne revizijske komisije