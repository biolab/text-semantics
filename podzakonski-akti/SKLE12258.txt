1. člen
(vsebina sklepa)
S tem sklepom se, zaradi zagotavljanja nemotenega delovanja
vzgojno-izobraževalnih zavodov in izvajanja izobraževanja na daljavo v šolskem
letu 2020/2021, določajo naslednji nujni kadrovski ukrepi:
-       
normativi za delovno mesto tehnični delavec – vzdrževalec učne
tehnologije V, vzdrževalec računalniške opreme VII/1, računalnikar-organizator
informacijskih dejavnosti in zmanjšanje ur učne obveznosti učitelju, ki ima
znanja s področja informacijsko komunikacijske oziroma digitalne tehnologije
ter kompetence za strokovno podporo učiteljem pri uporabi te tehnologije,
-       
sodelovanje učiteljev, zaposlenih v javnem zavodu Center šolskih in
obšolskih dejavnosti (v nadaljnjem besedilu: CŠOD), pri izvajanju vzgojno-izobraževalnega
dela v vrtcih in šolah ter
-       
začasno oziroma občasno delo študentov.
2. člen
(normativi za predšolsko vzgojo in osnovnošolsko
izobraževanje)
(1) Zaradi nemotenega
izvajanja vzgoje in izobraževanja na daljavo se v vrtcu s 30 oddelki sistemizira
eno delovno mesto tehnični delavec – vzdrževalec učne tehnologije V oziroma
delovno mesto vzdrževalec računalniške opreme VII/1 v skladu z naslednjimi
merili:


Število oddelkov

Delež delovnega mesta


od

do


do 17

0,50


18–29

0,75


30 in več

1,00




(2) Tehnični delavec – vzdrževalec učne tehnologije V
mora imeti najmanj izobrazbo 5. ravni v skladu z zakonom, ki ureja slovensko
ogrodje kvalifikacij, vzdrževalec računalniške opreme VII/1 pa najmanj
izobrazbo 7. ravni v skladu z zakonom, ki ureja slovensko ogrodje kvalifikacij.
(3) Delovno mesto iz prvega odstavka tega člena se lahko
sistemizira, če vrtec nima sklenjene pogodbe o opravljanju storitev za
opravljanje del vzdrževanja računalniške opreme.
(4) V osnovni šoli se
sistemizira delovno mesto računalnikar-organizator informacijskih dejavnosti v
skladu z naslednjimi merili:


Število oddelkov

Delež delovnega mesta


od

do


1

16

0,50


17

26

0,75


27

36

1,00


37 in več

1,20


(5) V osnovni šoli z eno podružnico se dodatno
sistemizira 0,10 delovnega mesta računalnikar-organizator informacijskih
dejavnosti. V osnovni šoli z dvema in več podružnicami se dodatno sistemizira
0,20 delovnega mesta računalnikar-organizator informacijskih dejavnost.
(6) V glasbeni šoli se
sistemizira delovno mesto tehnični delavec – vzdrževalec učne tehnologije V
oziroma delovno mesto vzdrževalec računalniške opreme VII/1 v skladu z
naslednjimi merili:


Število oddelkov

Delež delovnega mesta


od

do


1

16

0,25


17

35

0,50


36

49

0,75


50 in več

1,00


(7) Tehnični delavec – vzdrževalec učne tehnologije V
mora imeti najmanj izobrazbo 5. ravni v skladu z zakonom, ki ureja slovensko
ogrodje kvalifikacij, vzdrževalec računalniške opreme VII/1 pa najmanj
izobrazbo 7. ravni v skladu z zakonom, ki ureja slovensko ogrodje kvalifikacij.
Delovno mesto vzdrževalec računalniške opreme VII/1 se lahko sistemizira, če
delovno mesto tehnični delavec – vzdrževalec učne tehnologije V ni zasedeno ali
če šola nima sklenjene pogodbe o opravljanju storitev za opravljanje del,
vezanih na delovno mesto tehnični delavec – vzdrževalec učne tehnologije V.
(8) V osnovni šoli s
prilagojenim programom se sistemizira delovno mesto računalnikar-organizator
informacijskih dejavnosti v skladu z naslednjimi merili:


Število oddelkov

Delež delovnega mesta


od

do


1

16

0,50


17

26

0,75


27

36

1,00


37

46

1,20


47 in več

1,40


(9) V zavodu za vzgojo in
izobraževanje otrok in mladostnikov s posebnimi potrebami se sistemizira
delovno mesto računalnikarja – organizatorja informacijskih dejavnosti v skladu
z naslednjimi merili:


Število oddelkov

Delež delovnega mesta


od

do


1

36

1,00


37

46

1,20


47 in več

1,40


3. člen
(normativi za srednješolsko izobraževanje)
(1) V srednji šoli se učitelju, ki ima znanja s področja
informacijsko komunikacijske oziroma digitalne tehnologije ter kompetence za
strokovno podporo učiteljem pri uporabi te tehnologije pri pouku in opravlja
naloge organizatorja informacijskih dejavnosti, tedensko število ur pouka lahko
zmanjša, in sicer v odvisnosti od števila dijakov:
-       
za 2 uri pouka, če je dijakov do 150,
-       
za 3 ure pouka, če je dijakov od 151 do 300,
-       
za 4 ure pouka, če je dijakov od 301 do 450,
-       
za 5 ur pouka, če je dijakov od 451 do 600,
-       
za 6 ur pouka, če je dijakov od 601 do 750,
-       
za 7 ur pouka, če je dijakov od 751 do 900,
-       
za 8 ur pouka, če je dijakov od 901 do 1050,
-       
za 9 ur pouka, če je dijakov od 1051 do 1200,
-       
za 10 ur pouka, če je dijakov od 1201 do 1350,
-       
za 11 ur pouka, če je dijakov od 1351 do 1500.
(2) Šola z več kot 1500 dijaki in več organizacijskimi
enotami določi skupen obseg znižanja učne obveze za učitelje, ki opravljajo
naloge organizatorja informacijskih dejavnosti, po posameznih organizacijskih
enotah, in sicer po kriterijih iz prejšnjega odstavka.
(3) Zmanjšanje tedenskega števila ur pouka za učitelja,
ki opravlja naloge organizatorja informacijskih dejavnosti, se lahko v
normativnem obsegu iz prvega odstavka tega člena porazdeli med več učiteljev iz
tega člena v skladu z letnim delovnim načrtom šole.
(4) Na šoli iz drugega odstavka tega člena je za naloge
organizatorja informacijskih dejavnosti lahko zadolženih manj učiteljev kot je
organizacijskih enot, znižana učna obveznost posameznega učitelja pa ne sme
biti večja od obsega ur iz desete alineje prvega odstavka tega člena.
(5) Če naloge organizatorja informacijskih dejavnosti
opravlja pomočnik ravnatelja šole ali organizacijske enote, se tedensko število
ur pouka iz 23. oziroma 25. člena Pravilnika o normativih in standardih za
izvajanje izobraževalnih programov in vzgojnega programa na področju srednjega
šolstva (Uradni list RS, št. 62/10, 99/10, 47/17 in 30/18) in 11. člena
Pravilnika o normativih in standardih v dvojezični srednji šoli (Uradni list
RS, št. 85/03, 100/07, 67/08, 21/11, 55/11 in 47/17) lahko zmanjša za število
ur iz prvega odstavka tega člena, vendar ne pod minimalno obveznost, ki je
zanje določena v navedenih členih.
(6) Naloge, vezane na organizacijo informacijskih
dejavnosti, so zlasti strokovna podpora učiteljem pri razvijanju digitalnih
kompetenc, sodelovanje z ravnateljem in učitelji ter vzdrževalcem učne
tehnologije oziroma računalniške opreme pri načrtovanju in uvajanju
informacijsko komunikacijske tehnologije v pouk ter druge vsebine programov, ki
jih šola izvaja, priprava digitalne strategije rabe informacijsko
komunikacijske tehnologije za izvedbo programov šole ter druge naloge,
opredeljene v letnem delovnem načrtu šole.
4. člen
(učitelji v CŠOD)
(1) Zaradi zagotavljanja nemotenega delovanja
vzgojno-izobraževalnih zavodov v primeru odsotnosti strokovnih delavcev, lahko
delovno obveznost v teh zavodih dopolnjujejo tudi javni uslužbenci, zaposleni v
CŠOD, če izpolnjujejo pogoje za strokovnega delavca na področju vzgoje in
izobraževanja.
(2) Sporazum o dopolnjevanju delovne obveznosti, ki ga
sklenejo vzgojno-izobraževalni zavod, javni uslužbenec in CŠOD, mora urejati
sestavine, ki so potrebne za uresničevanje medsebojnih pravic in obveznosti, in
je sestavni del pogodbe o zaposlitvi.
5. člen
(začasno in občasno delo študentov)
(1) V primeru odsotnosti strokovnih delavcev v šolah in
če drugače ni mogoče zagotoviti nemotenega izvajanja vzgojno-izobraževalnega
dela, lahko pod vodstvom mentorja pri tem sodeluje tudi študent:
-       
magistrskega študijskega programa druge stopnje v obsegu 60 kreditnih
točk po ECTS, s katerim se pridobi strokovni naslov magister profesor,
-       
drugega letnika magistrskega študijskega programa druge stopnje v obsegu
120 kreditnih točk po ECTS, s katerim se pridobi strokovni naslov magister
profesor,
-       
petega letnika enovitega magistrskega študijskega programa druge stopnje
v obsegu 300 kreditnih točk po ECTS, s katerim se pridobi strokovni naslov
magister profesor,
-       
tretjega letnika visokošolskega strokovnega študijskega programa prve
stopnje predšolska vzgoja v obsegu 180 kreditnih točk po ECTS, s katerim
se pridobi strokovni naslov diplomirani vzgojitelj predšolskih otrok,
če je ta študijski program, na podlagi
pravilnikov, ki urejajo izobrazbo strokovnih delavcev, ustrezen za opravljanje
vzgojno-izobraževalnega dela v izobraževalnem ali drugem javnoveljavnem
programu na področju vzgoje in izobraževanja, v katerem sodeluje študent.
(2) Pri izvajanju vzgojno-izobraževalnega dela lahko
sodeluje tudi študent, ki ima na podlagi 70. člena Zakona o visokem šolstvu
(Uradni list RS, št. 32/12 – uradno prečiščeno besedilo, 40/12 – ZUJF, 57/12 –
ZPCP-2D, 109/12, 85/14, 75/16, 61/17 – ZUPŠ in 65/17) ali drugih predpisov
podaljšan status študenta po zaključku letnikov študija iz prejšnjega odstavka.
(3) Sodelovanje študentov pri izvajanju
vzgojno-izobraževalnega dela na podlagi tega člena se upošteva kot izkušnje,
potrebne za pristop k strokovnemu izpitu, in sicer na podlagi potrdila
ravnatelja oziroma direktorja vzgojno-izobraževalnega zavoda. Potrdilo mora
vsebovati najmanj naslednje podatke:
1.     
osebno ime kandidata,
2.     
naziv vzgojno-izobraževalnega zavoda,
3.     
navedba javnoveljavnega programa, v katerem je kandidat opravljal
študentsko delo,
4.     
podatke o vsebini dela, ki ga je študent opravljal (predmet, predmetno
področje),
5.     
obseg opravljenega dela (obdobje, število ur),
6.     
osebno ime mentorja,
7.     
navedbo, da je študent opravljal delo na podlagi tega sklepa in
študentske napotnice.
KONČNA DOLOČBA
6. člen
(začetek veljavnosti)
Ta sklep začne veljati naslednji dan po objavi v Uradnem
listu Republike Slovenije.
Št. 0070-91/2020
Ljubljana, dne 7. decembra 2020
EVA 2020-3330-0077
Prof. dr. Simona Kustec
ministrica
za izobraževanje, znanost in šport