1. člen
(1) Za prehajanje zunanje kopenske
meje z Republiko Hrvaško se določijo naslednji mejni prehodi za mednarodni
cestni potniški in tovorni promet:
-      
Dragonja (Dragogna),
-      
Starod,
-      
Jelšane,
-      
Babno Polje,
-      
Petrina,
-      
Metlika,
-      
Obrežje,
-      
Bistrica ob Sotli,
-      
Dobovec,
-      
Gruškovje,
-      
Zavrč,
-      
Središče ob Dravi,
-      
Petišovci,
-      
Sečovlje (Sicciole) – kontrolna točka,
-      
Sočerga,
-      
Podgorje,
-      
Vinica.
(2) Na mejnem prehodu Sočerga je
dovoljen tovorni promet za tovorna vozila, katerih največja dovoljena masa ne
presega 7,5 tone. Na mejnih prehodih Sečovlje (Sicciole) – kontrolna točka,
Podgorje in Vinica je dovoljen tovorni promet za prazna tovorna vozila, katerih
največja dovoljena masa ne presega 3,5 tone, ali če prevažajo blago, namenjeno
predložitvi in carinjenju v potniškem prometu, ali blago, ki se po carinskih
predpisih lahko deklarira ustno ali pa se prevaža v skladu s predpisi, ki
urejajo maloobmejni promet.
(3) Mejni prehodi obratujejo
neprekinjeno, razen mejnega prehoda Podgorje, ki je odprt od 1. junija do
31. avgusta od 6. do 24. ure in od 1. septembra do 31. maja od
6. do 22. ure.
2. člen
(1) Za prehajanje zunanje kopenske
meje z Republiko Hrvaško se določijo naslednji mejni prehodi za mednarodni
železniški promet:
-      
Rakitovec,
-      
Ilirska Bistrica,
-      
Metlika,
-      
Dobova,
-      
Imeno,
-      
Rogatec,
-      
Središče ob Dravi,
-      
Lendava.
(2) Mejni prehodi obratujejo skladno z
mednarodnim železniškim voznim redom.
3. člen
(1) Za prehajanje zunanje kopenske
meje z Republiko Hrvaško se določijo naslednji mejni prehodi za meddržavni
cestni potniški in tovorni promet:
-      
Podplanina,
-      
Slovenska vas,
-      
Rigonce,
-      
Orešje,
-      
Imeno,
-      
Rogatec,
-      
Zgornji Leskovec,
-      
Ormož,
-      
Razkrižje,
-      
Gibina.
(2) Na mejnem prehodu Rigonce je dovoljen
tovorni promet za tovorna vozila, katerih največja dovoljena masa ne presega
7,5 tone. Na mejnih prehodih iz prejšnjega odstavka, razen mejnega prehoda
Rigonce, je dovoljen tovorni promet za prazna tovorna vozila, katerih največja
dovoljena masa ne presega 3,5 tone, ali če prevažajo blago, namenjeno
predložitvi in carinjenju v potniškem prometu, ali blago, ki se po carinskih
predpisih lahko deklarira ustno ali pa se prevaža v skladu s predpisi, ki
urejajo maloobmejni promet.
(3) Na mejnih prehodih iz prvega
odstavka se dovoli prehod meje za državljane Evropske unije, evropskega
gospodarskega prostora in Švicarske konfederacije ter za državljane Republike
Hrvaške.
(4) Mejni prehodi obratujejo
neprekinjeno.
4. člen
(1) Za prehajanje zunanje morske meje
se določita mejna prehoda za mednarodni morski promet:
-      
Koper (Capodistria) in
-      
Piran (Pirano).
(2) Mejna prehoda obratujeta
neprekinjeno.
5. člen
(1) Za prehajanje zunanje zračne meje
se določijo naslednji mejni prehodi za mednarodni zračni promet:
-      
Ljubljana-Brnik, na letališču Jožeta Pučnika Ljubljana,
-      
Maribor-Slivnica, na letališču Edvarda Rusjana Maribor,
-      
Portorož (Portorose)-Sečovlje (Sicciole), na letališču Portorož.
(2) Obratovalni čas mejnih prehodov iz
prejšnjega odstavka je določen s pravilnikom, ki ureja obratovalni čas javnih
letališč.

Uredba o določitvi mejnih prehodov za
mednarodni in meddržavni promet Republike Slovenije na zunanji meji Evropske
unije (Uradni list RS, št. 16/08)
vsebuje naslednji končni določbi:
»6. člen
(1) Z dnem, ko začne veljati ta uredba,
prenehajo veljati Uredba o določitvi mejnih prehodov za mednarodni in meddržavni
cestni in železniški promet na meji z Republiko Hrvaško (Uradni list RS, št.
54/94), Uredba o določitvi mejnega prehoda za mednarodni morski promet Izola
(Uradni list RS, št. 59/99), Uredba o določitvi mejnega prehoda za mednarodni
promet Podgorje (Uradni list RS, št. 67/05), Odredba o določitvi obratovalnega
časa mednarodnega mejnega prehoda Podgorje (Uradni list RS, št. 67/05).
(2) Z dnem, ko začne veljati ta
uredba, se prenehata uporabljati Odločba o stalnih mejnih prehodih za
mednarodni promet (Uradni list SFRJ, št. 56/79) in Odločba o določitvi stalnega
letališkega mejnega prehoda za mednarodni zračni promet (Uradni list SFRJ, št.
26/81).
7. člen
Ta uredba začne veljati petnajsti dan po
objavi v Uradnem listu Republike Slovenije.«.

Uredba o spremembah in dopolnitvah Uredbe o
določitvi mejnih prehodov za mednarodni in meddržavni promet Republike
Slovenije na zunanji meji Evropske unije (Uradni list RS, št. 68/08) vsebuje naslednjo končno določbo:
»4. člen
Ta uredba začne veljati petnajsti dan po
objavi v Uradnem listu Republike Slovenije.«.

Uredba o spremembi Uredbe o določitvi mejnih
prehodov za mednarodni in meddržavni promet Republike Slovenije na zunanji meji
Evropske unije (Uradni list RS, št. 47/11) vsebuje naslednjo končno določbo:
»2. člen
Ta uredba začne veljati 1. julija 2011.«.