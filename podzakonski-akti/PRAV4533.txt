I. SPLOŠNE DOLOČBE
1. člen
(vsebina pravilnika)
S tem pravilnikom so določene splošne
meroslovne zahteve za predpakirane izdelke, označevanje, vključno z zahtevami
za označevanje z znakom EGS, odgovornosti za pakiranje in dajanje v promet,
meroslovni nadzor, referenčna metoda za pregled in nazivne količine
predpakiranih izdelkov, ki se uporabljajo za predpakirane izdelke in za
embalažo.
Določbe II. poglavja tega pravilnika se ne
uporabljajo za izdelke, navedene v Prilogi tega pravilnika, ki je njegov
sestavni del, in ki se prodajajo v brezcarinskih prodajalnah ter so namenjeni
porabi izven Evropske unije.
Predpakirani izdelki v tem pravilniku
pomenijo predpakirane izdelke, ki so določeni z enotami za maso ali prostornino.
1.a člen
(prenos direktive)
S tem pravilnikom se v pravni red Republike
Slovenije prenaša Direktiva 2007/45/ES Evropskega parlamenta in Sveta z dne 5.
septembra 2007 o določitvi predpisov v zvezi z nazivnimi količinami
predpakiranih proizvodov, razveljavitvi direktiv Sveta 75/106/EGS in 80/232/EGS
ter o spremembi direktive 76/211/EGS (UL L št. 247/17, z dne 21. septembra
2007).
2. člen
(osnovne definicije)
Predpakirani izdelek po tem pravilniku je
sestavljen iz izdelka in posamezne embalaže, v kateri je le-ta vnaprej pakiran.
Izdelek je predpakiran, kadar je pakiran v
poljubno embalažo v odsotnosti kupca in ima količina, ki jo predpakirani
izdelek vsebuje, neko vnaprej določeno vrednost, ki je ni mogoče spremeniti, ne
da bi embalažo poškodovali ali odprli.
Nazivna količina (Qn -
nazivna masa ali nazivna prostornina) vsebine predpakiranega izdelka je masa
ali prostornina, ki je označena na embalaži, to je količina izdelka, ki naj bi
jo predpakirani izdelek vseboval.
Dejanska vsebina predpakiranega izdelka je
količina, ki ga le-ta resnično vsebuje. Ves čas postopka pregleda količine mora
biti vrednost za dejansko vsebino merjena ali korigirana na temperaturo 20 oC
ne glede na temperaturo, pri kateri se izvaja pakiranje ali pregled. Ta zahteva
ne velja za zamrznjene ali globoko zamrznjene izdelke, katerih količina je
izražena v enotah za prostornino.
Negativni odstopek vsebine predpakiranega
izdelka je količina, za katero je dejanska vsebina predpakiranega izdelka
manjša od nazivne količine.
Dovoljeni negativni odstopki vsebin
predpakiranih izdelkov so določeni v naslednji preglednici:
 


Nazivna
  količina vsebine

Dovoljeni negativni
  odstopek


(g) ali (ml)

% Qn

(g) ali (ml)


od 5 do 50

9

-


od 50 do 100

-

4,5


od 100 do 200

4,5

-


od 200 do 300

-

9


od 300 do 500

3

-


od 500 do 1000

-

15


od 1000 do 10000

1,5

-


V odstotkih navedene dovoljene negativne
odstopke je treba pri preračunu v enote za maso ali prostornino zaokrožiti
navzgor na najbližjo desetinko grama ali mililitra. Delež predpakiranih
izdelkov z negativnim odstopkom večjim od dovoljenega sme biti največ 2,5%. 
3. člen
(označevanje z znakom EGS)
Predpakirani izdelki se lahko označijo z
znakom EGS iz 12. člena tega pravilnika, če so skladni z zahtevami iz tega
pravilnika oziroma njegovih splošnih določb in če negativni odstopek pri
nobenem predpakiranem izdelku ni dvakrat večji od dovoljenega negativnega
odstopka, ki je določen v preglednici iz 2. člena tega pravilnika. 
Predpakirani izdelki iz prejšnjega odstavka
morajo biti predmet meroslovnega nadzora pod pogoji, ki so določeni v 9. in 11.
členu tega pravilnika.
4. člen
(osnovne zahteve)
Predpakirani izdelki morajo biti izdelani
tako, da dokončani izpolnjujejo naslednji zahtevi:
-      
povprečje njihovih dejanskih količin  ni manjše od nazivne količine;
-      
delež predpakiranih izdelkov, pri katerih je negativni odstopek večji od
dovoljenega negativnega odstopka, določenega  v preglednici iz 2. člena tega
pravilnika, je dovolj majhen, da partije predpakiranih izdelkov zadostijo
zahtevam metode za pregled iz 11. člena tega pravilnika. 
5. člen
(posebne zahteve za predpakirane
proizvode)
Posebne zahteve se nanašajo na predpakirane
izdelke, ki so namenjeni prodaji v enotnih nazivnih količinah, ki so:
-      
enake vrednostim, ki jih določi tisti, ki pakira,
-      
izražene v enotah za maso ali prostornino,
-      
ne manjše kot 5 g ali 5 ml in ne večje kot 10 kg ali 10 l.
Vsi predpakirani izdelki, na katere se
nanaša 3. člen tega pravilnika, morajo biti skladno s splošnimi določbami tega
pravilnika označeni z oznako za maso ali prostornino izdelka - imenovano
“nazivna masa” ali “nazivna prostornina”, ki jo morajo tudi dejansko vsebovati.
Predpakirani izdelki, ki vsebujejo tekoče izdelke,
morajo imeti označeno svojo nazivno prostornino, drugi predpakirani izdelki pa
svojo nazivno maso.
Če pravila trgovanja ali nacionalni
predpisi za določeno kategorijo ali vrsto predpakiranega izdelka v vseh državah
članicah Evropske unije niso enaki, morajo biti na takšnih predpakiranih izdelkih
vsaj tiste meroslovne oznake, ki so v skladu s pravili trgovanja ali nacionalnimi
predpisi države, v katero so izdelki namenjeni.
Predpakirani izdelki se zaradi razlogov, ki
se nanašajo na zahtevano označevanje, ugotavljanje njihove prostornine ali mase
ali metodo pregleda, po kateri so bili izmerjeni in preverjeni, ne smejo
zavrniti, prepovedati ali omejiti njihovo dajanje v promet, če izpolnjujejo
zahteve in preglede po tem pravilniku.
6. člen
(črtan)
7. člen
(napisi in oznake)
Vsi predpakirani izdelki, ki so izdelani v
skladu s tem pravilnikom, morajo imeti na embalaži odtisnjene neizbrisne, lahko
čitljive ter dobro vidne naslednje oznake:
1.    
s številom izraženo nazivno količino vsebine, ki mu sledi simbol ali ime
merske enote.
Nazivna količina (nazivna masa ali nazivna
prostornina) vsebine mora biti izražena v kilogramih ali gramih oziroma v
litrih, centilitrih ali mililitrih. Število sme biti najmanj naslednje
velikosti:
 


Nazivna količina
  vsebine

Velikost števila
(mm)


(g / ml)

(cl)


do 50

do 5

2


nad 50 do 200

nad 5 do 20

3


nad 200 do 1000

nad 20 do 100

4


nad 1000

nad 100

6


2.    
Ime ali razpoznavni znak, ki pri izvajanju meroslovnega nadzora omogoča
prepoznavanje tistega, ki je pakiral oziroma je za to odgovoren, ali uvoznika.
3.    
Znak EGS “e” iz 12. člena tega pravilnika.
Če se za embalažo uporablja merilna
steklenica, ki je skladna s predpisanimi zahtevami drugega predpisa in je
oznaka njene nazivne prostornine zadovoljivo razpoznavna, na izdelek, glede na
zahteve tega pravilnika, ni treba dodajati oznake nazivne prostornine
predpakirane tekočine, kot je to določeno v prvi točki tega člena. To ne velja,
če se nazivna prostornina predpakirane tekočine, ki je določena v 14. členu
tega pravilnika za isto vrsto izdelka razlikuje od druge nazivne prostornine do
vključno 0,05 litra. (črtan)
8. člen
(odgovornost tistega, ki pakira, oziroma
uvoznika)
Tisti, ki pakira, oziroma uvoznik je
odgovoren, da predpakirani izdelki izpolnjujejo zahteve tega pravilnika.
Za merjenje mase ali prostornine oziroma
pregled količine izdelka (ali vsebine zavitka), vsebovane v predpakiranem
izdelku (v nadaljnjem besedilu: dejanska vsebina), je odgovoren tisti, ki
pakira oziroma uvaža. Merjenje oziroma pregled se mora izvajati z overjenimi
merili, primernimi za izvajanje potrebnih postopkov.
Pregled je mogoče izvesti z vzorčenjem.
Če se dejanska količina vsebine ne meri,
mora biti pregled, ki ga izvaja tisti, ki pakira, organiziran tako, da je
nazivna količina vsebine dejansko zagotovljena. Ta pogoj je izpolnjen:
1.    
če tisti, ki pakira in izdelke označuje z
znakom EGS iz 12. člena tega pravilnika, med proizvodnjo izvaja preglede
skladno s postopki, ki jih prizna Urad Republike Slovenije za meroslovje (v
nadaljevanju: urad), in če daje uradu na voljo dokumentacijo, ki vsebuje
rezultate teh pregledov, da se lahko potrdi, da so bili ti pregledi skupaj s
potrebnimi popravki in prilagoditvami izvedeni pravilno in točno. Odgovorni za
pakiranje mora o nameri oziroma uporabi znaka EGS obvestiti urad. 
2.    
Če tisti, ki pakira in izdelke ne označuje z znakom EGS iz 12. člena
tega pravilnika, med proizvodnjo izvaja preglede skladno s postopki, ki jih
prizna urad in če daje uradu na voljo dokumentacijo, ki vsebuje
rezultate teh pregledov, da se lahko potrdi, da so bili ti pregledi skupaj s
potrebnimi popravki in prilagoditvami izvedeni pravilno in točno.
Pri uvozu predpakiranih izdelkov iz držav,
ki niso članice Evropske unije, lahko uvoznik namesto rezultatov meritev in
pregleda predloži dokazila, da razpolaga z ustreznimi zagotovili, na podlagi
katerih lahko sam prevzame vso odgovornost.
9. člen
(meroslovni nadzor, ki ga izvaja pristojni
organ)
Meroslovni nadzor glede izpolnjevanja
zahtev iz tega pravilnika izvaja s kontrolnimi pregledi predpakiranih izdelkov
urad.
Kontrolne preglede se izvaja z vzorčenjem v
prostorih tistega, ki pakira, če to ni izvedljivo, pa v prostorih uvoznika ali
njegovega zastopnika v Republiki Sloveniji.
Pregled z vzorčenjem se izvaja po metodah
za prevzemno kontrolo kakovosti. Učinkovitost pregleda mora biti primerljiva z
rezultati referenčne metode za pregled, ki je določena v 11. členu tega
pravilnika.
Pri kriteriju za najmanjšo sprejemljivo
vsebino se uporabljeni način vzorčenja šteje za primerljivega z referenčno
metodo za pregled po tem pravilniku, če abscisa ordinatne točke 0,10 značilne
delovne krivulje prvega načina (verjetnost sprejemljivosti partije = 0,10) za
manj kot 15 % odstopa od abscise ustrezne točke značilne delovne krivulje
načina vzorčenja, ki ga priporoča referenčna metoda v tem pravilniku.
Pri kriteriju za določitev srednje
vrednosti, izračunane po metodi standardnega odmika, se uporabljeni način
vzorčenja šteje za primerljivega z referenčno metodo za pregled po tem
pravilniku in za sprejemljivega, če pri upoštevanju značilnih delovnih krivulj
obeh načinov, ki imata kot abscisno os a,
abscisa ordinatne točke 0,10 krivulje prvega načina verjetnost sprejemljivosti
partije = 0,10) ne odstopa za več kot 0,05 od abscise ustrezne točke krivulje
načina vzorčenja, kot ga priporoča referenčna metoda v tem pravilniku.
10. člen
(drugi pregledi pristojnih organov)
Ta pravilnik ne izključuje preglede
predpakiranih izdelkov, ki jih lahko izvajajo pristojni organi na katerikoli
stopnji procesa trženja, če to opravljajo z namenom ugotavljanja skladnosti
predpakiranih izdelkov z zahtevami iz tega pravilnika.
11. člen
(referenčna metoda za pregled)
Postopki referenčne metode za pregled so
sestavni del izpolnjevanja zahtev za označevanje z znakom EGS iz 12. člena tega
pravilnika in izvajanja meroslovnega nadzora.
1.    
Zahteve za merjenje dejanske vsebine
Dejanska vsebina predpakiranih izdelkov se
lahko meri neposredno z merili za maso ali prostornino ali v primeru tekočin
posredno, s tehtanjem predpakirane vsebine in z merjenjem njene gostote.
Neodvisno od uporabljenega načina merjenja
pogrešek pri meritvi ne sme biti večji od ene petine dovoljenega negativnega
odstopka, ki je predpisan za določeno nazivno količino predpakiranega izdelka.
2.    
Zahteve za pregled partij 
Pregled se izvaja z vzorčenjem v dveh
delih:
-         
s pregledom dejanske vsebine vsakega predpakiranega izdelka v
vzorcu in 
-      
s statistično obdelavo rezultatov, ki ugotavlja povprečje dejanskih
vsebin predpakiranih izdelkov v vzorcu.
Šteje se, da je partija predpakiranih
izdelkov sprejemljiva, če rezultati obeh delov pregleda izpolnjujejo kriterije
za sprejemljivost.
Za vsakega od navedenih pregledov sta
predvidena dva načina vzorčenja:
-      
neporušitveni pregled, ki ne vključuje odpiranja embalaže,
-      
porušitveni pregled, ki vključuje odpiranje ali uničenje embalaže.
Porušitveni pregled se uporablja le takrat,
ko neporušitveni pregled ni izvedljiv. Pri proizvodnih količinah, manjših od
100 kosov, se porušitveni pregled ne izvaja.
2.1.      Partije predpakiranih izdelkov
2.1.1.   Partija
mora biti sestavljena iz vseh predpakiranih izdelkov, ki so pakirani na istem
mestu, iste nazivne količine, istega tipa in iz iste proizvodne serije, ki se
pregleduje.
2.1.2.   Če
se predpakirani izdelki pregledujejo na koncu pakirne linije, se ne glede na
velikost partije število v posamezni partiji določi tako, da je enako enourni
zmogljivosti pakirne linije. V drugih primerih je velikost partije omejena na
10 000 kosov.
2.1.3.   Pri
partijah, manjših od 100 kosov, mora biti neporušitveni pregled, če se izvaja,
izveden 100 %-no.
2.1.4.   Iz
partije predpakiranih izdelkov se za izvedbo pregleda iz točk 2.2 in 2.3 tega
člena naključno odvzame zadostno število predpakiranih izdelkov (vzorec), tako,
da je mogoče izvesti pregled, za katerega je potreben večji vzorec.
Za drugi pregled se potrebni vzorec
naključno izbere iz prvotnega odvzema predpakiranih izdelkov in označi.
Vzorec je treba označiti pred začetkom
pregledovanja. 
2.2.      Pregled dejanske vsebine 
Najmanjša sprejemljiva vsebina se določi
tako, da se od nazivne količine predpakiranega izdelka odšteje dovoljeni
negativni odstopek za količino, ki jo vsebuje predpakirani izdelek.
Predpakirani izdelki v partiji, katerih
dejanska vsebina je manjša od najmanjše sprejemljive vsebine, se štejejo za
hibne.
2.2.1.   Neporušitveni pregled
Pregled se izvaja skladno z dvojnim načinom
pregleda, kot je to določeno v naslednji preglednici:
 

Število izdelkov
v partiji

Vzorci

Število hibnih enot


številka pregleda

število v
vzorcu

skupno število

kriterij za
sprejemljivost

kriterij za
nesprejemljivost


od 100 do 500

1.
2.

30
30

30
60

1
4

3
5


od 501 do 3200

1.
2.

50
50

50
100

2
6

5
7


od 3201 in več

1.
2.

80
80

80
160

3
8

7
9

Pomen števila hibnih enot za prvi pregled -
(št. pregleda 1) je naslednji:
-      
če je število hibnih enot manjše ali enako prvemu kriteriju za
sprejemljivost, je partija sprejemljiva za namen tega pregleda,
-      
če je število hibnih enot enako ali večje prvemu kriteriju za
nesprejemljivost, je partija nesprejemljiva,
-      
če je število hibnih enot umeščeno med kriterija za sprejemljivost in
nesprejemljivost, se izvede še drugi pregled – (št. pregleda 2) na drugem
vzorcu - z določenim številom enot. 
Pomen seštevka hibnih enot, ugotovljenih v
prvem in drugem pregledu – dvojni pregled:
-      
če je seštevek hibnih enot manjši ali enak številu v drugem kriteriju za
sprejemljivost, je  partija izdelkov sprejemljiva za namen tega pregleda,
-      
če je seštevek hibnih enot enak ali večji od drugega kriterija za
nesprejemljivost, je partija nesprejemljiva. 
2.2.2.   Porušitveni pregled
Pregled se izvaja skladno z enojnim načinom
pregleda. Uporablja se samo za partije 100 ali več predpakiranih izdelkov in
kot je to določeno v preglednici:
 


Število izdelkov
v partiji

Število izdelkov
v vzorcu

Število hibnih enot


kriterij za
sprejemljivost

kriterij za
nesprejemljivost


poljubno število
(³100)

 
20

 
1

 
2


Število pregledanih predpakiranih izdelkov
mora biti enako 20.
Pomen števila hibnih enot je naslednji:
-      
če je število hibnih enot manjše ali enako kriteriju za sprejemljivost,
je partija sprejemljiva,
-      
če je število hibnih enot enako ali večje kriteriju za nesprejemljivost,
je partija nesprejemljiva. 
2.3.    Kontrola
povprečja dejanskih mas oziroma prostornin vsebin predpakiranih izdelkov v  
partiji - statistična obdelava rezultatov
2.3.1. Partija
predpakiranih proizvodov je po tem pregledu sprejemljiva, če je povprečna
vrednost (`x ) dejanskih vsebin
( xi ), n-tega števila izdelkov v vzorcu
večja kot vrednost:
kjer je:
Qn     nazivna količina vsebine
predpakiranega izdelka
 n      število predpakiranih izdelkov
v vzorcu za ta pregled
 s      ocenjeni standardni odmik
dejanske vsebine v partiji
t(1-a)    0,995 – parameter Studentove
porazdelitve pri stopnji zaupanja (1-a)
in stopnji prostosti n = n-1
2.3.2. Če je xi
izmerjena vrednost dejanske vsebine i-te enote v vzorcu, ki ima n-enot,
potem:
2.3.2.1.  dobimo
povprečje izmerjenih vrednosti za vzorec z naslednjo enačbo:
2.3.2.2.  in
ocenjeno vrednost standardnega odmika (s) z naslednjo enačbo:
-      
vsota kvadratov izmerjenih vrednosti:  
-      
kvadrat vsote izmerjenih vrednosti :     in potem: 
-      
popravljena vsota:  
-      
ocenjena varianca:  
Ocenjena vrednost standardnega odmika: 
2.3.3. Kriterij za sprejem ali zavrnitev partije
predpakiranih izdelkov:
2.3.3.1.   Za neporušitveni
pregled:

Število izdelkov

Število izdelkov

Kriterij


v partiji

v vzorcu

sprejemljivo

nesprejemljivo


100 do 500 (vključno)

30

x ³ Qn
  – 0,503s

x < Qn – 0,503s


> 500

50

x ³ Qn
  – 0,379s

x < Qn – 0,379s

 
2.3.3.2.   Za porušitveni pregled:

Število izdelkov

Število izdelkov

Kriterij


v partiji

v vzorcu

sprejemljivo

nesprejemljivo


poljubno število
(³ 100)

20

x ³ Qn – 0,640s

x < Qn
  – 0,640s

12. člen
(oblika in mere znaka EGS)
Znak EGS mora biti visok najmanj 3 mm in
odtisnjen v istem vidnem polju, kot je oznaka za nazivno maso ali prostornino.
II. NAZIVNE KOLIČINE PREDPAKIRANIH IZDELKOV
13. člen
(prosti pretok blaga)
Če v 13.a in 14. členu ni določeno drugače,
se iz razlogov, povezanih z nazivnimi količinami na embalaži, ne sme zavrniti,
prepovedati ali omejiti dajanja predpakiranih izdelkov v promet.
13.a člen
(aerosolni razpršilniki)
Na aerosolnih razpršilnikih je navedena
nazivna skupna prostornina posode. Ta podatek se navede tako, da njegova
zamenjava s podatkom o nazivni prostornini vsebine ni možna. 
Na aerosolnih razpršilnikih navedba podatka
o nazivni masi vsebine ni potrebna.
13.b člen
(skupinski paketi in predpakirani izdelki,
sestavljeni iz posameznih paketov, ki niso namenjeni posamični prodaji)
Če dva ali več posameznih predpakiranih
izdelkov iz 14. člena tega pravilnika sestavlja skupinski paket (multipak), se
nazivne količine, navedene v 1. točki Priloge, uporabijo za vsak posamezen
predpakirani izdelek. 
Če je predpakirani izdelek sestavljen iz
dveh ali več posameznih paketov, ki niso namenjeni posamični prodaji, se
nazivne količine, navedene v 1. točki Priloge, uporabijo za predpakirani
izdelek.
14. člen
(dajanje v promet in prosti pretok
določenih izdelkov)
Izdelki iz 2. točke Priloge, ki so
predpakirani v razponu, navedenem v 1. točki Priloge, se lahko dajo v promet
samo, če so predpakirani v nazivnih količinah, navedenih v 1. točki Priloge.

 
am= dejansko povprečje partije

Priloga: Stopnje nazivnih količin vsebine
predpakiranih izdelkov

Pravilnik o količinah
predpakiranih izdelkov (Uradni list RS, št. 110/02)
vsebuje naslednje prehodne in končne določbe:
»III. PREHODNE IN KONČNE DOLOČBE
15. člen
Določbe  3. člena, tretje točke 7. člena,
prve točke 8. člena, drugega odstavka 9. člena tega pravilnika, ki se nanašajo
na določila o znaku EGS, tretjega odstavka 9. člena in 12. člena tega
pravilnika, ki določata označevanje z znakom EGS, tretjega odstavka 13. člena
ter prvega odstavka 14. člena tega pravilnika, ki določata obvezne količine
predpakiranih proizvodov in predpakiranih tekočin, se začnejo uporabljati z
dnem pristopa Republike Slovenije k Evropski uniji oziroma z dnem podpisa
ustreznega sporazuma. 
Določba  šestega odstavka 8. člena tega
pravilnika se nanaša tudi na države članice Evropske unije do dneva pristopa
Republike Slovenije v Evropski uniji oziroma do dneva podpisa ustreznega
sporazuma.
16. člen
Z dnem uveljavitve tega pravilnika preneha
veljati Odredba o predpakiranih izdelkih (Uradni list RS, št. 109/99).
17. člen
Ta pravilnik začne veljati petnajsti dan po
objavi v Uradnem listu Republike Slovenije.«.

Pravilnik o spremembah in dopolnitvah Pravilnika o količinah predpakiranih izdelkov (Uradni list RS,
št. 89/08)
vsebuje naslednjo končno določbo:
»KONČNA DOLOČBA
14. člen
Ta pravilnik začne veljati 11. aprila 2009.«.