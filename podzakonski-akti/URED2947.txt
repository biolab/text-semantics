1. člen
S to uredbo se določi ureditveno območje mejnega prehoda za
obmejni promet Rakovec (v nadaljnjem besedilu: mejni prehod), na podlagi
elaborata za ugotavljanje javne koristi za mejni prehod Rakovec, ki ga je
izdelal LUZ, d.d., Ljubljana, pod št. 5373-3, november 2002, in je na vpogled
na Servisu skupnih služb Vlade Republike Slovenije, Gregorčičeva 27a,
Ljubljana.
2. člen
Ureditveno območje mejnega prehoda obsega naslednje
nepremičnine, potrebne za gradnjo objekta mejnega prehoda, nadstrešnice in
ureditev vozišča na zemljiščih, parc. št. 1, parc. št. 2/2, parc. št. 4, parc.
št. 303 in parc. št. 311, vse k.o. Rakovec. 
Ureditveno območje obsega tudi traso za izgradnjo
infrastrukturnih objektov in naprav, potrebnih za nemoteno delovanje mejnega
prehoda, to so električni kablovod, vodovod in telefonski kabel. 
Trasa električnega NN kablovoda v dolžini 90 m je predvidena
na zemljiščih k.o. Rakovec: parc. št. 23, dvorišče, stanovanjska stavba,
lastnik Cvetkovič Jožefa, Rakovec 9A, Kapele, parc. št. 23, pašnik, lastnik
Radanovič Ivan, Rakovec 5, Kapele, parc. št. 293 in parc. št. 311, obe pot,
lastnik Javno dobro, Brežice. 
Priključni vodovod bo potekal v dolžini ca. 180 m po
zemljiščih k.o. Rakovec: parc. št. 293 in parc. št. 311, obe pot, lastnik Javno
dobro, Brežice. 
Priključni telefonski kabel v dolžini 90 m je predviden po
zemljiščih k.o. Rakovec: parc. št. 23, dvorišče in stanovanjska stavba, lastnik
Cvetkovič Jožefa, Rakovec 9A, Kapele, parc. št. 23, pašnik, lastnik Radanovič
Ivan, Rakovec 5, Kapele, parc. št. 293 in parc. št. 311, obe pot, lastnik Javno
dobro, Brežice. 
Meja ureditvenega območja je prikazana v elaboratu iz 1.
člena te uredbe in je razvidna iz pregledne situacije v M 1:500, ki je sestavni
del te uredbe.
3. člen
Urbanistična podlaga za določitev ureditvenega območja
mejnega prehoda je dolgoročni plan Občine Brežice za obdobje 1986–2000 (Uradni
list SRS, št. 41/87 in Uradni list RS, št. 13/91, 37/94, 29/96, 77/97, 79/97,
47/98, 61/98, 10/99, 59/00, 27/01, 50/01, 4/02), srednjeročni plan Občine
Brežice za obdobje 1986 – 2000 (Uradni list SRS, št. 41/87, 8/88, 13/91 in
Uradni list RS, št. 37/94, 29/96, 77/97, 79/97, 47/98, 61/98, 10/99, 59/00,
27/01, 50/01, 4/02) in prostorski izvedbeni akt lokalne skupnosti. 
Ureditveno območje mejnega prehoda ureja odlok o prostorskih
ureditvenih pogojih za območje Občine Brežice (Uradni list SRS, št. 38/87,
25/88 in Uradni list RS, št. 29/96, 50/98, 4/02).
4. člen
Območje mejnega prehoda obsega zemljišča, ki so namenjena za
izgradnjo naslednjih objektov in izvedbo naslednjih ureditev: 
-       
gradnjo montažnega objekta, v katerem se bo opravljala policijska in
carinska kontrola, 
-       
gradnjo nadstrešnice nad voziščem, 
-       
ureditev vozišča na območju mejnega prehoda, 
-       
ureditev parkirišč in druge infrastrukture in 
-       
zunanjo ureditev.
5. člen
Šteje se, da je za namene gradnje mejnega prehoda na ureditvenem
območju iz 2. člena te uredbe izkazana javna korist.
6. člen
Z dnem uveljavitve te uredbe lahko pooblaščeni investitor
začne s pripravljalnimi deli na območju mejnega prehoda.
7. člen
Ta uredba začne veljati naslednji dan po objavi v Uradnem listu
Republike Slovenije.
Št. 280-14/2002-13
Ljubljana, dne 5. junija 2003
EVA 2003-1520-0005
Vlada Republike Slovenije
mag. Anton Rop l. r. 
Predsednik

Priloga
1: Pregledna situacija v merilu M 1:500