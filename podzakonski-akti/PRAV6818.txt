1. člen
Ta pravilnik v skladu z Direktivo Komisije 2004/112/ES z dne
13. decembra 2004 o prilagoditvi Direktive Sveta 95/50/ES o enotnih postopkih
kontrol cestnega prevoza nevarnega blaga tehničnemu napredku (UL L št. 367 z
dne 14. 12. 2004, str. 23) določa vsebino in obliko zapisnika o nadzoru nad
prevozom nevarnega blaga – Priloga I, seznam kršitev in z njimi povezane ukrepe
pristojnega organa – Priloga II in vsebino in obliko standardnega obrazca za
poročilo o kršitvah in kaznih, ki ga je treba poslati komisiji – Priloga III.
Priloge I, II in III so sestavni del tega pravilnika in so objavljene skupaj z
njim.
2. člen
Z dnem uveljavitve tega pravilnika prenehajo veljati: 
-       
Pravilnik o zapisniku o nadzoru nad prevozom nevarnega blaga (Uradni
list RS, št. 3/00 in 2/03), 
-       
Pravilnik o letnem poročilu o opravljenih nadzorih nad prevozom
nevarnega blaga (Uradni list RS, št. 3/00) in 
-       
Odredba o določitvi seznama hujših kršitev, zaradi katerih je potrebno
vozilo izločiti iz prometa ali zavrniti vstop v Republiko Slovenijo (Uradni
list RS, št. 3/00).
3. člen
Ta pravilnik začne veljati petnajsti dan po objavi v Uradnem
listu Republike Slovenije.
Št. 007-23/2005/2 (212-3)
Ljubljana, dne 24. novembra 2005
EVA 2005-1711-0025
Dragutin Mate l.r. 
Minister 
za notranje zadeve

Priloga
I: Zapisnik o nadzoru nad prevozom nevarnega blaga
Priloga
II: Seznam kršitev
Priloga
III: Standardni obrazec za poročilo o kršitvah in kaznih, ki ga je treba
poslati komisiji