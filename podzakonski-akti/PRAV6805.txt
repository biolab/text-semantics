I. SPLOŠNI DOLOČBI
1. člen
(vsebina)
Ta pravilnik podrobneje določa metode in postopke pri
integrirani pridelavi zelenjave, način kontrole nad to pridelavo ter
označevanje integrirano pridelane zelenjave in pogoje za uporabo označbe »integrirani«,
sistem nadzora in tehnične in organizacijske pogoje, ki jih morajo izpolnjevati
organizacije za kontrolo in certificiranje integriranih kmetijskih pridelkov
oziroma živil (v nadaljevanju: organizacije za kontrolo in certificiranje).
2. člen
(pomen izrazov)
Izrazi, uporabljeni v tem pravilniku, imajo naslednji pomen: 
a.     
integrirano varstvo rastlin pomeni skrbno upoštevanje vseh
razpoložljivih metod varstva rastlin in naknadno povezovanje ustreznih ukrepov,
ki preprečujejo razvoj populacij škodljivih organizmov ter ohranjajo uporabo
fitofarmacevtskih sredstev in drugih oblik posredovanja na ekonomsko in
ekološko upravičeni ravni ter zmanjšujejo tveganje za zdravje ljudi in okolje.
Integrirano varstvo rastlin poudarja rast zdravih rastlin s čim manjšimi
motnjami v kmetijskih ekosistemih in spodbuja naravne mehanizme varstva pred
škodljivimi organizmi; 
b.     
pridelovalec je pravna ali fizična oseba, ki prideluje zelenjavo po tem
pravilniku; 
c.     
skupina proizvajalcev je oblika združevanja proizvajalcev za izvajanje
shem kakovosti, s ciljem načrtovanja in usklajevanja proizvodnje s
povpraševanjem, pospeševanja koncentracije ponudbe, skupnega trženja proizvodov
ter povečanje konkurenčnosti; 
d.     
združenje pridelovalcev je samostojno in nepridobitno združenje, ki ga
pridelovalci, skladno z zakonom o društvih, ustanovijo zaradi uresničevanja
skupnih interesov.
II. INTEGRIRANA PRIDELAVA ZELENJAVE
3. člen
(pravila pridelave)
Pridelovalec mora pri integrirani pridelavi upoštevati
tehnološka navodila iz 10. člena tega pravilnika.
4. člen
(obvezna vključitev vseh površin)
Pridelovalec mora v integrirano pridelavo zelenjave vključiti
vse površine, na katerih prideluje zelenjavo v tekočem letu in so v njegovi
lasti ali zakupu, razen površin, ki so v preusmerjanju v ekološke ali so
ekološke v skladu s predpisi, ki urejajo ekološko pridelavo.
5. člen
(sledenje napovedim opazovalno napovedovalne službe)
Za določitev ustreznih ukrepov zdravstvenega varstva
zelenjave mora pridelovalec slediti napovedim opazovalno napovedovalne službe in
upoštevati dejansko stanje na površinah, kjer se prideluje zelenjava.
6. člen
(kemični ukrepi oziroma uporaba fitofarmacevtskih sredstev)
(1) V primeru, da je pridelovalec mehanske, biološke in
biotehnične ukrepe iz tehnoloških navodil pri zatiranju škodljivih organizmov
že izčrpal, lahko prične s kemičnimi ukrepi in uporabi izključno
fitofarmacevtska sredstva (v nadaljnjem besedilu: FFS), ki so za enak namen in
način uporabe registrirana v Republiki Sloveniji in so navedena v tehnoloških
navodilih za integrirano pridelavo ali so dovoljena v ekološki pridelavi, na
podlagi predpisov, ki urejajo ekološko pridelavo. 
(2) Za kemično zatiranje škodljivih organizmov mora
pridelovalec pisno voditi podatke (npr. v evidencah) o škodljivem organizmu in
preseženem pragu škodljivosti za škodljivi organizem, da opraviči uporabo FFS.
7. člen
(prepoved uporabe GSO in izdelkov, pridobljenih iz njih)
Pridelovalec pri integrirani pridelavi zelenjave ne sme
uporabljati GSO in izdelkov, pridobljenih iz njih.
III. TEHNOLOŠKA NAVODILA
8. člen
(črtan)
9. člen
(črtan)
10. člen
(tehnološka navodila)
(1) Ministrstvo pripravi tehnološka navodila, ki služijo
kot strokovna podlaga za izvajanje integrirane pridelave zelenjave.
(2) Tehnološka navodila potrdi minister.
(3) Tehnološka navodila objavi ministrstvo na svojih
spletnih straneh najpozneje do 31. januarja tekočega leta.
(4) Če se tehnološka navodila v tekočem letu spremenijo,
se spremenjena tehnološka navodila objavijo na spletnih straneh ministrstva.
IV. KONTROLA INTEGRIRANE PRIDELAVE
11. člen
(organizacije za kontrolo in certificiranje)
(1) Kontrolo nad pridelavo integriranih kmetijskih pridelkov
oziroma živil in izdajanje certifikatov izvajajo organizacije, ki so bile
imenovane na podlagi zakona, ki ureja kmetijstvo. 
(2) Seznam imenovanih organizacij za kontrolo in
certificiranje se objavi na spletnih straneh ministrstva.
12. člen
(tehnični in organizacijski pogoji, ki jih morajo
izpolnjevati organizacije za kontrolo in certificiranje)
(1) Vloga o izpolnjevanju tehničnih in organizacijskih
pogojev organizacije za kontrolo in certificiranje mora vsebovati: 
1.     
navedbo firme in sedeža pravne osebe ali samostojnega podjetnika
posameznika, ki se prijavi za izvajanje kontrole in certificiranje integriranih
kmetijskih pridelkov oziroma živil; 
2.     
podatek o lastništvu oziroma najemno pogodbo za ustrezne poslovne
prostore za opravljanje vseh nalog, povezanih s kontrolo; 
3.     
navedbo tehnične opreme potrebne za izvajanje kontrole ter, v primeru da
je izvajalec iz tujine, dokazilo o usposobljenosti za izvajanje analiz. Če
izvajalec nima lastne tehnične opreme za jemanje vzorcev tal in vzorcev
rastlin, oziroma lastnega laboratorija za opravljanje analiz, mora predložiti
pogodbo z uradnim laboratorijem najpozneje v 15 dneh od imenovanja; 
4.     
izjavo, da v kolikor izvajalec še nima možnosti vstopa v HKOM (hitro
komunikacijsko omrežje državne uprave), si bo možnost vstopa zagotovil
najkasneje v 30 dneh po imenovanju; 
5.     
poslovnik kakovosti, ki vsebuje: 
- 
organigram, ki prikazuje strukture zaposlenih ter shemo hierarhičnosti s
pooblastili za izvajanje posameznih faz v postopku kontrole, 
- 
postopek sprejema prijav pridelovalcev, 
- 
način obveščanja pridelovalcev o napovedanih terenskih pregledih, 
- 
opis pregleda kontrolnih točk pri posameznem pridelovalcu, 
- 
ukrepe, ki so potrebni, da se zagotovi izvajanje predpisov o integrirani
pridelavi, 
- 
postopke vzorčenja za analizo, 
- 
navedbo kriterijev pri ocenjevanju pred izdajo certifikatov, 
- 
postopke pri zavrnitvi ali razveljavitvi certifikatov, 
- 
vodenje evidenc pridelovalcev, 
- 
letni načrt kontrole, 
- 
postopke reševanja pritožb in 
- 
postopke in način hranjenja in arhiviranja vse dokumentacije; 
6.     
seznam zaposlenih ali pogodbenih delavcev, ki bodo opravljali dejavnosti
organizacije za kontrolo in certificiranje in dokazila o njihovi strokovni
usposobljenosti (delovne izkušnje, strokovna izpopolnjevanja, izkušnje pri
organiziranju izvajanja kontrol itd.). Dokazila o usposobljenosti, ki jih je
možno preveriti v uradnih evidencah, ni potrebno prilagati. 
7.     
vzorec pogodbe s pridelovalci; 
8.     
vzorec zapisnika o opravljeni kontroli; 
9.     
vzorec certifikata za integrirane pridelke oziroma živila; 
10.  
navedbo višine stroškov in načina obračunavanja vseh stroškov, ki bi jih
v primeru imenovanja zaračunavali pridelovalcem za svoje storitve in 
11.  
akreditacijsko listino za standard SIST EN ISO/IEC17065 za eno od shem
kakovosti. 
(2) Če so izvajalci tuje pravne ali fizične osebe, morajo
predložiti dokazila v slovenščini in dati pisno izjavo, da bodo vsi postopki in
vodenje dokumentacije potekali v slovenskem jeziku.
13. člen
(naloge organizacije za kontrolo in certificiranje)
Naloge organizacije za kontrolo in certificiranje so: 
-       
vzpostavi in vodi evidence pridelovalcev, skupin proizvajalcev in
združenj pridelovalcev, s katerimi ima sklenjene pogodbe in pri katerih izvaja
kontrolo. Podatke mora posredovati v zbirno evidenco integrirane pridelave, ki
jo upravlja ministrstvo; 
-       
ministrstvu vsako leto najpozneje do 1. marca posreduje seznam
pridelovalcev, skupin proizvajalcev in združenj pridelovalcev, ki so se
prijavili za kontrolo za tekoče leto; 
-       
ministrstvu vsako leto najpozneje do 31. marca posreduje zbirno poročilo
o nadzornih dejavnostih (izdani certifikati, analizni izvidi), ki jih je
izvajala v preteklem letu in 
-       
ministrstvu vsako leto najpozneje do 31. marca posreduje vse spremembe
postopka certificiranja.
14. člen
(nadzor nad organizacijami za kontrolo)
Pristojne inšpekcije vsako leto ministrstvu posredujejo
poročilo o nadzoru nad delovanjem organizacij za kontrolo in certificiranje za
predhodno leto in sicer najpozneje do 1. marca tekočega leta za predhodno leto.
V. POSTOPKI KONTROLE, KADAR SE PRIDELOVALEC VKLJUČI V
KONTROLO ORGANIZACIJI ZA KONTROLO IN CERTIFICIRANJE NEPOSREDNO
15. člen
(prijava pridelovalca v kontrolo)
(1) Pridelovalec se prijavi v kontrolo organizaciji za
kontrolo in certificiranje. 
(2) Organizacija za kontrolo in certificiranje izvaja
kontrolo na podlagi pisnih prijav. Pridelovalec organizaciji za kontrolo in
certificiranje pri prijavi posreduje vsaj naslednje podatke na obrazcu, ki ga
pripravi organizacija za kontrolo in certificiranje: 
-       
naziv podjetja oziroma ime in priimek pridelovalca, 
-       
naslov oziroma sedež kmetijskega gospodarstva, 
-       
davčno številko, 
-       
pravno organizacijsko obliko, 
-       
telefonsko številko, 
-       
identifikacijsko številko kmetijskega gospodarstva (KMG-MID), 
-       
GERK-PID vseh površin iz registra kmetijskih gospodarstev (v nadaljnjem
besedilu: RKG) in ostalih površin, na katerih namerava pridelovati zelenjavo v
naslednjem letu.
16. člen
(izvajanje kontrole)
(1) Na podlagi prijave iz prejšnjega člena organizacija za
kontrolo in certificiranje izvaja kontrolo integrirane pridelave zelenjave v
skladu s tem pravilnikom. 
(2) Organizacija za kontrolo in certificiranje izvede vsaj en
kontrolni pregled pri vsakem pridelovalcu najmanj enkrat letno, izmed teh je
najmanj 10% pregledov nenapovedanih.
17. člen
(vodenje in hranjenje evidenc in dokumentacije)
(1) Pridelovalec je dolžan voditi evidence delovnih opravil
in hraniti dokumentacijo ter račune, kar omogoča organizaciji za kontrolo in
certificiranje preverjanje vrste, količine in uporabe nabavljenega materiala
(FFS, gnojila) ter preverjanje vrste in količine integrirano pridelane
zelenjave. 
(2) Evidenca o uporabi FFS se vodi na obrazcu, ki ga določa
pravilnik, ki ureja integrirano varstvo rastlin pred škodljivi organizmi. 
(3) Evidence iz prvega in drugega odstavka tega člena hrani
pridelovalec najmanj pet let, dokumentacijo in račune iz prvega odstavka tega
člena pa najmanj dve leti. 
(4) Evidence, dokumentacijo in račune mora pridelovalec na
zahtevo organizacije za kontrolo in certificiranje ali pristojne inšpekcije
dati na vpogled.
18. člen
(terenski kontrolni pregledi)
(1) Organizacija za kontrolo in certificiranje pri izvajanju
kontrole s terenskimi kontrolnimi pregledi ugotavlja, ali so izpolnjene
zahteve, predpisane s tem pravilnikom in tehnološkimi navodili. 
(2) Organizacija za kontrolo in certificiranje lahko postopke
pri posameznem kontrolnem pregledu in število nadaljnjih kontrolnih pregledov
prilagodi glede na ugotovitve pri posameznem kontrolnem pregledu. 
(3) Organizacija za kontrolo in certificiranje izvaja
terenski kontrolni pregled na površinah, ki jih obdeluje pridelovalec v času
rastne sezone, lahko pa izvede tudi dodatni kontrolni pregled izven rastne
sezone, če presodi, da je takšen pregled potreben. 
(4) Kontrolni pregled obsega tudi pregled evidenc,
dokumentacije in računov iz prejšnjega člena.
19. člen
(zapisnik o opravljenem kontrolnem pregledu)
(1) Organizacija za kontrolo in certificiranje sestavi
zapisnik o vsakem opravljenem kontrolnem pregledu z opisom vseh kontrolnih točk
in neskladnosti glede na zahteve, določene s tem pravilnikom in tehnološkimi
navodili. 
(2) Zapisnik iz prejšnjega odstavka podpiše tudi pridelovalec
in se s podpisom zaveže, da bo poskrbel za odpravo neskladnosti, potrebnih za
zagotovitev izpolnjevanja določb tega pravilnika in tehnoloških navodil. 
(3) Zapisnik iz prvega odstavka organizacija za kontrolo in
certificiranje izda v dveh izvodih, od katerih en izvod prejme pridelovalec.
20. člen
(odvzem vzorcev za analizo)
(1) Organizacija za kontrolo in certificiranje izvaja
postopke vzorčenja v skladu s predpisi, ki določajo mejne vrednosti ostankov
pesticidov v ali na hrani ter drugimi predpisi s področja fitofarmacevtskih
sredstev in zdravstvenega varstva rastlin. 
(2) Vzorci za analizo, ki jih odvzema organizacija za
kontrolo in certificiranje, se štejejo za uradne vzorce. 
(3) Pri terenskih kontrolnih pregledih organizacija za
kontrolo in certificiranje odvzema vzorce za analizo ostankov FFS iz 18. člena
tega pravilnika pri najmanj 5% pridelovalcev, ki so pri njej vključeni v
kontrolo. 
(4) Pri rezultatih analize vzorcev na ostanke FFS se v
primeru nedovoljene uporabe upošteva meja detekcije analitske metode. 
(5) Pri vzorčenju mora biti navzoč pridelovalec ali njegov
pooblaščenec. 
(6) Organizacija za kontrolo in certificiranje vzorce iz
tretjega odstavka tega člena pošlje v analizo uradnim laboratorijem. 
(7) Uradni laboratorij opravi analizo in izda analizni izvid
s strokovnim mnenjem, da organizacija za kontrolo in certificiranje dobi
ustrezne informacije, potrebne za izdajo certifikata iz 21. člena tega pravilnika.
(8) Organizacija za kontrolo in certificiranje vodi evidenco
odvzetih vzorcev in rezultatov opravljenih analiz, ki vsebuje vsaj naslednje
podatke: KMG-MID in naslov kmetijskega gospodarstva, kjer je bil vzorec odvzet,
vrsta opravljenega vzorčenja ter rezultat analize. Te podatke organizacija za
kontrolo in certificiranje v celoti ali v zahtevanem obsegu na podlagi zahteve
posreduje pristojni inšpekciji. 
(9) Organizacija za kontrolo in certificiranje obvesti
pristojne inšpekcije o morebitnih ugotovljenih preseženih mejnih vrednostih FFS
in njihovih ostankih v zelenjavi. 
(10) Če je iz analiznega izvida razvidno, da je mejna
vrednost FFS, katerega uporaba je po tem pravilniku in tehnoloških navodilih
sicer dovoljena, a je v zelenjavi prekoračena, organizacija za kontrolo in
certificiranje pridelovalcu certifikata ne izda oziroma ga razveljavi. 
(11) Če pristojne inšpekcije v okviru svojih pristojnosti
ugotovijo kršitev predpisov s področja FFS in za tovrstno kršitev izdajo
odločbo, morajo o tem nemudoma obvestiti organizacijo za kontrolo in
certificiranje. 
(12) Organizacija za kontrolo in certificiranje v skladu s
tretjo alinejo 13. člena tega pravilnika pošlje ministrstvu letno poročilo o
analiznih izvidih, ki vsebuje vsaj podatke o številu opravljenih pregledov in
analiz, številu in vrstah ugotovljenih nepravilnosti ter izvedenih ukrepih, ki
jih je pridelovalec izvedel.
21. člen
(izdaja certifikata)
(1) Če organizacija za kontrolo in certificiranje po
opravljeni kontroli ugotovi, da je bila zelenjava pridelana v skladu s tem
pravilnikom, izda certifikat. 
(2) Certifikat se lahko izda le, če so zahteve iz prvega
odstavka izpolnjene na vseh površinah, kjer se prideluje zelenjava. 
(3) Certifikat velja za obdobje enega leta oziroma do izdaje
certifikata v naslednjem letu. 
(4) Certifikat vsebuje vsaj naslednje podatke: ime in priimek
oziroma naziv podjetja in naslov pridelovalca, KMG-MID, ime oziroma naziv
organizacije za kontrolo, vrsto zelenjave ter datum izdaje certifikata.
22. člen
(obvestilo o razveljavitvi certifikata)
O razveljavitvi certifikata organizacija za kontrolo in
certificiranje takoj obvesti pristojne inšpekcije.
23. člen
(vodenje evidenc pridelovalcev integrirano pridelane zelenjave)
(1) Organizacija za kontrolo in certificiranje vodi evidenco
pridelovalcev integrirano pridelane zelenjave, katerim je v tekočem letu izdala
certifikat iz 21. člena tega pravilnika. 
(2) Evidenca pridelovalcev integrirano pridelane zelenjave
morajo vsebovati vsaj podatke iz drugega odstavka 15. člena tega pravilnika.
VI. POSTOPKI KONTROLE V PRIMERU PRIJAVE SKUPINE PROIZVAJALCEV
ALI ZDRUŽENJA PRIDELOVALCEV
24. člen
(pogoji, ki jih mora izpolnjevati skupina proizvajalcev ali
združenje pridelovalcev)
V primeru, da je za pridobitev certifikata po tem pravilniku
zainteresirana skupina proizvajalcev ali združenje pridelovalcev, mora le-ta
izpolnjevati naslednje pogoje: 
-       
zagotoviti mora notranjo kontrolo vseh svojih članov najmanj enkrat
letno in pri vsakem pridelovalcu preveriti vse kontrolne točke; 
-       
z vsakim svojim članom mora skleniti pogodbo, s katero uredi medsebojna
razmerja; 
-       
svojim članom mora določiti podrobnejše zahteve, da omogoči vsakemu
članu izpolnjevanje pogojev tega pravilnika, ter v primeru neizpolnjevanja
zahtev določiti sankcije članu, predpisane s statutom, v katerem je najstrožja
sankcija izločitev iz skupine proizvajalcev ali združenja pridelovalcev; 
-       
imeti mora priročnik o postopkih notranje kontrole; 
-       
notranja kontrola mora biti centralizirana in imeti enotno vodstvo; 
-       
imenovati mora odgovorno osebo za izvajanje notranje kontrole.
25. člen
(prijava skupine proizvajalcev ali združenja pridelovalcev v
kontrolo)
(1) Skupina proizvajalcev ali združenje pridelovalcev se
prijavi v kontrolo organizaciji za kontrolo in certificiranje. 
(2) V postopku ocenjevanja primernosti notranje kontrole pri
skupini proizvajalcev ali združenju pridelovalcev, organizacija za kontrolo in
certificiranje upošteva splošna merila za delovanje različnih organov, ki
izvajajo kontrolo, določena v standardu SIST EN 45004.
26. člen
(obveznosti člana skupine proizvajalcev ali združenja
pridelovalcev)
(1) Član skupine proizvajalcev ali združenja pridelovalcev
vodi evidence in hrani dokumentacijo ter račune, kar omogoča skupini
proizvajalcev oziroma organizaciji za kontrolo in certificiranje preverjanje
vrste, količine in uporabe nabavljenega materiala (FFS, gnojila) ter
preverjanje vrste in količine integrirano pridelane zelenjave. 
(2) Evidenca o uporabi FFS se vodi na obrazcu, ki ga določa
pravilnik, ki ureja integrirano varstvo rastlin pred škodljivi organizmi. 
(3) Evidence iz prvega in drugega odstavka tega člena član
skupine proizvajalcev oziroma član združenja pridelovalcev hrani najmanj pet
let, dokumentacijo in račune iz prvega odstavka tega člena pa najmanj dve leti.
(4) Evidence, dokumentacijo in račune mora član skupine
proizvajalcev oziroma član združenja pridelovalcev na zahtevo skupine
proizvajalcev, katere član je, ali združenja pridelovalcev, katerega član je,
organizacije za kontrolo in certificiranje ali pristojnih inšpekcij dati na
vpogled.
27. člen
(posredovanje podatkov o članih skupine proizvajalcev ali
združenja pridelovalcev)
Skupina proizvajalcev ali združenje pridelovalcev posreduje
organizaciji za kontrolo in certificiranje in pristojnim inšpekcijam podatke o
članih skupine proizvajalcev oziroma združenja pridelovalcev iz drugega
odstavka 15. člena tega pravilnika, ki jih potrebujejo za izvajanje nalog, ki
so v njihovi pristojnosti.
28. člen
(postopek izvajanja notranje kontrole)
(1) Skupina proizvajalcev ali združenje pridelovalcev pri
izvajanju notranje kontrole ugotavlja, ali so izpolnjene zahteve, predpisane s
tem pravilnikom in tehnološkimi navodili. Skupina proizvajalcev ali združenje
pridelovalcev lahko postopke pri posameznem kontrolnem pregledu in število
nadaljnjih kontrolnih pregledov prilagodi glede na ugotovitve pri posameznem
kontrolnem pregledu. 
(2) Skupina proizvajalcev oziroma združenje pridelovalcev
izvaja terenske kontrolne preglede na površinah, ki jih obdeluje član skupine
proizvajalcev oziroma združenja pridelovalcev v času rastne sezone, lahko pa
izvede tudi dodatni kontrolni pregled izven rastne sezone, če presodi, da je
takšen pregled potreben. 
(3) Kontrolni pregled obsega tudi pregled evidenc in
dokumentacije iz 26. člena tega pravilnika. 
(4) Izvajalec notranje kontrole pri skupini proizvajalcev ali
združenju pridelovalcev sestavi zapisnik o vsakem opravljenem kontrolnem
pregledu, ki vsebuje navedbo vseh kontrolnih točk in nepravilnosti, ki jih član
skupine proizvajalcev ali združenja pridelovalcev mora odpraviti. Zapisnik
podpiše tudi član skupine proizvajalcev ali združenja pridelovalcev in se s
podpisom zaveže, da bo poskrbel za odpravo nepravilnosti, potrebnih za zagotovitev
upoštevanja določb tega pravilnika in tehnoloških navodil. Izvajalec notranje
kontrole pri skupini proizvajalcev ali združenju pridelovalcev izda zapisnik v
dveh izvodih, od katerih prejme en izvod član skupine proizvajalcev ali
združenja pridelovalcev. 
(5) Skupina proizvajalcev oziroma združenje pridelovalcev
poskrbi, da se pri terenskih kontrolnih pregledih oziroma pri pregledih v
skladiščnih prostorih odvzame vzorce za analizo na prisotnost FFS pri najmanj
5% članov skupine proizvajalcev ali združenja pridelovalcev in jih pošlje v
analizo uradnim laboratorijem. Pri vzorčenju mora biti navzoč član skupine
proizvajalcev oziroma združenja pridelovalcev ali njegov pooblaščenec.
Izvajalec notranje kontrole pri skupini proizvajalcev ali združenju pridelovalcev
poskrbi, da se sestavi zapisnik o odvzetem vzorcu, ki ga podpiše tudi član
skupine proizvajalcev oziroma združenja pridelovalcev ali njegov pooblaščenec,
pri kateremu se opravlja kontrola. 
(6) Skupina proizvajalcev ali združenje pridelovalcev poskrbi,
da se izvaja postopke vzorčenja pri ugotavljanju ostankov FFS v skladu s
predpisi, ki določajo mejne vrednosti ostankov pesticidov v ali na hrani in
kmetijskih pridelkih in v skladu z drugimi predpisi s področja
fitofarmacevtskih sredstev in zdravstvenega varstva rastlin. 
(7) Skupina proizvajalcev oziroma združenje pridelovalcev
obvešča organizacijo za kontrolo in certificiranje o ugotovljenih kršitvah pri
uporabi FFS v integrirani pridelavi zelenjave. 
(8) Če pristojne inšpekcije ugotovijo kršitev predpisov s
področja FFS in za tovrstno kršitev izdajo odločbo, morajo o tem nemudoma
obvestiti organizacijo za kontrolo in certificiranje. 
(9) Če član skupine proizvajalcev oziroma član združenja
pridelovalcev ne izpolnjuje določb tega pravilnika, pridelkov ne sme označevati
v skladu s 33. členom tega pravilnika. 
(10) Skupina proizvajalcev ali združenje pridelovalcev
najpozneje v roku 8 dni od ugotovitve kršitve določb, ministrstvu, pristojnim
inšpekcijam in organizaciji za kontrolo in certificiranje posredujeta podatke o
izključenih članih skupine proizvajalcev ali združenja pridelovalcev, ki ne
izpolnjujejo določb tega pravilnika. 
(11) Skupina proizvajalcev oziroma združenje pridelovalcev po
končani notranji kontroli obvesti organizacijo za kontrolo in certificiranje in
pristojne inšpekcije in jim posreduje podatke, ki jih le-te zahtevajo.
29. člen
(postopek pregleda ustreznosti notranje kontrole znotraj
skupine proizvajalcev ali združenja pridelovalcev)
(1) Organizacija za kontrolo in certificiranje najmanj enkrat
letno pregleda ustreznost notranje kontrole skupine proizvajalcev ali združenja
pridelovalcev s preveritvijo postopkov notranje kontrole, oziroma če so pogoji
iz tega pravilnika v celoti izpolnjeni. 
(2) Organizacija za kontrolo in certificiranje vsako leto
izbere člane skupine proizvajalcev in člane združenja pridelovalcev, pri
katerih izvede terenske kontrolne preglede iz 18. člena tega pravilnika in
sestavi zapisnik o opravljenem kontrolnem pregledu iz 19. člena tega pravilnika
ter po lastni presoji odvzame vzorce za analizo iz 20. člena tega pravilnika.
30. člen
(izdaja certifikata)
(1) Če organizacija za kontrolo in certificiranje v postopku
iz prejšnjega člena ugotovi, da je bila notranja kontrola v skupini
proizvajalcev oziroma združenju pridelovalcev ustrezna in da so pogoji iz tega
pravilnika v celoti izpolnjeni, izda skupini proizvajalcev oziroma združenju
pridelovalcev certifikat. 
(2) Certifikat velja za obdobje enega leta od izdaje oziroma
do izdaje certifikata v naslednjem letu. 
(3) Certifikat vsebuje vsaj naslednje podatke: ime oziroma
naziv organizacije za kontrolo in certificiranje, naziv in naslov skupine
proizvajalcev ali združenja pridelovalcev, vrsto zelenjave ter datum izdaje
certifikata. K certifikatu se priloži priloga, ki vsebuje vsaj sklic na
certifikat, ime in priimek oziroma naziv vseh članov skupine proizvajalcev ali
združenja pridelovalcev ter njihov naslov in KMG-MID.
31. člen
(razveljavitev certifikata)
(1) Če organizacija za kontrolo in certificiranje v naknadnih
postopkih ugotovi neučinkovitost notranje kontrole oziroma neizvajanje ukrepov
posameznega člana skupine proizvajalcev oziroma združenja pridelovalcev, ki mu
jih je skupina proizvajalcev oziroma združenje pridelovalcev odredilo v
postopku notranje kontrole, organizacija za kontrolo in certificiranje že
izdani certifikat razveljavi. 
(2) O razveljavitvi certifikata organizacija za kontrolo in
certificiranje takoj obvesti pristojne inšpekcije.
32. člen
(vodenje in posredovanje evidenc skupin proizvajalcev
oziroma združenj pridelovalcev integrirano pridelane zelenjave)
(1) Organizacija za kontrolo in certificiranje vodi evidenco
skupin proizvajalcev oziroma združenj pridelovalcev, katerim je v tekočem letu
izdala certifikat iz prejšnjega člena tega pravilnika. 
(2) Evidenca pridelovalcev integrirano pridelane zelenjave
mora vsebovati vsaj podatke iz drugega odstavka 15. člena tega pravilnika.
VII. OZNAČEVANJE IN PROMET INTEGRIRANO PRIDELANE ZELENJAVE
33. člen
(označevanje integrirano pridelane zelenjave)
(1) Pridelovalec, skupina proizvajalcev ali združenje
pridelovalcev, s pridobitvijo certifikata iz 21. člena oziroma 30. člena tega
pravilnika pridobi pravico do uporabe označbe za integrirani kmetijski
pridelek, in lahko vloži pri ministrstvu vlogo za podelitev zaščitnega znaka za
svoj kmetijski pridelek v skladu s predpisom, ki ureja zaščitni znak za
označevanje kmetijskih pridelkov oziroma živil. 
(2) Označevanje izdelkov iz zelenjave z zaščitnim znakom
»integrirani« je dovoljeno le pod pogojem, da je na etiketi oziroma deklaraciji
navedeno »pridelano iz zelenjave iz integrirane pridelave«. 
(3) Poleg označbe »integrirani« se lahko dodatno uporabljajo
tudi zasebni logotipi oziroma blagovne znamke.
34. člen
(promet integrirano pridelane zelenjave)
(1) Integrirano pridelano zelenjavo mora v prometu spremljati
certifikat iz 21. člena oziroma 30. člena tega pravilnika, ali kopija
certifikata, ki zagotavlja sledljivost ter dokazuje, da je integrirano
pridelana zelenjava pridelana v skladu z določbami tega pravilnika. 
(2) Certifikat ali kopija certifikata mora biti na vpogled
pri prodajalcu. 
(3) Ne glede na prvi in drugi odstavek tega člena, v manjših
prodajalnah oziroma poslovnih enotah, ki so vključene v sistem velikih
trgovskih verig, prodajalec na zahtevo kupca priskrbi certifikat ali kopijo
certifikata najpozneje v času 48 ur od podane zahteve.

Pravilnik o integrirani pridelavi zelenjave
(Uradni list RS, št. 110/10) vsebuje naslednji končni določbi:
»VIII. KONČNI DOLOČBI
35. člen
(prenehanje veljavnosti)
Z dnem uveljavitve tega pravilnika preneha veljati Pravilnik
o integrirani pridelavi zelenjave (Uradni list RS, št. 63/02 in 45/08 –
Zkme-1).
36. člen
(začetek veljavnosti)
Ta pravilnik začne veljati petnajsti dan po objavi v Uradnem
listu Republike Slovenije.«.

Pravilnik o spremembah Pravilnika o
integrirani pridelavi zelenjave (Uradni list RS, št. 41/15) vsebuje naslednjo končno določbo:
»KONČNA DOLOČBA
13. člen
(začetek veljavnosti)
Ta pravilnik začne veljati petnajsti dan po objavi v Uradnem
listu Republike Slovenije.«.