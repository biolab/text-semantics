I. SPLOŠNE DOLOČBE
1. člen
(vsebina)
S to uredbo se za izvajanje Uredbe (EU) 2016/425 Evropskega parlamenta
in Sveta z dne 9. marca 2016 o osebni varovalni opremi in razveljavitvi
Direktive Sveta 89/686/EGS (UL L št. 81 z dne 31. 3. 2016,
str. 51; v nadaljnjem besedilu: Uredba 2016/425/EU) določijo pristojni
organi, obveznosti obveščanja in kazenske določbe.
2. člen
(obveznosti proizvajalca, pooblaščenega zastopnika, uvoznika
in distributerja)
(1) Če osebna varovalna oprema predstavlja tveganje,
proizvajalec, uvoznik ali distributer o tem takoj obvesti organ za nadzor trga
iz 8. člena te uredbe in mu predloži podrobne podatke, zlasti o
neskladnosti in vseh izvedenih korektivnih ukrepih.
(2) Pooblaščeni zastopnik na zahtevo organa za nadzor
trga iz 8. člena te uredbe sodeluje v okviru pooblastil pooblaščenega zastopnika
pri vseh dejavnostih, katerih cilj je preprečiti tveganja, ki jih predstavlja
osebna varovalna oprema.
3. člen
(jezik)
Navodila in informacije proizvajalca iz točke
1.4 Priloge II Uredbe 2016/425/EU ter izjava EU o skladnosti morajo
biti pripravljene v slovenskem jeziku ali pa v slovenski jezik prevedene.
II. ORGANI ZA UGOTAVLJANJE SKLADNOSTI IN PRIGLASITEV
4. člen
(priglasitveni organ)
Priglasitveni organ v skladu z Uredbo 2016/425/EU je
ministrstvo, pristojno za trg (v nadaljnjem besedilu: ministrstvo).
5. člen
(obveznosti obveščanja za priglasitveni organ)
Ministrstvo obvesti Evropsko komisijo (v nadaljnjem besedilu:
Komisija) o svojih postopkih v zvezi z ocenjevanjem, določitvijo in
priglasitvijo organov za ugotavljanje skladnosti ter o spremljanju priglašenih
organov in vsaki spremembi v zvezi s tem.
6. člen
(spremembe priglasitev)
V primeru omejitve, začasnega ali trajnega preklica
priglasitve ali kadar priglašeni organ za ugotavljanje skladnosti preneha z
dejavnostjo, priglasitveni organ uvede ustrezne ukrepe, s katerimi zagotovi, da
postopke tega organa bodisi prevzame v obravnavo drug priglašeni organ za
ugotavljanje skladnosti bodisi da je gradivo v povezavi s temi postopki na
njihovo zahtevo na voljo priglasitvenemu organu in organu za nadzor trga iz 8.
člena te uredbe.
7. člen
(izpodbijanje usposobljenosti priglašenega organa za
ugotavljanje skladnosti)
Če Komisija dvomi oziroma je bila opozorjena na dvom glede
usposobljenosti priglašenega organa za ugotavljanje skladnosti ali njegovega
stalnega izpolnjevanja prevzetih obveznosti, priglasitveni organ Komisiji na
njeno zahtevo predloži vse informacije v zvezi s podlago za priglasitev ali
ohranjanjem usposobljenosti zadevnega priglašenega organa za ugotavljanje skladnosti.
III. NADZOR TRGA IN ZAŠČITNI POSTOPEK
8. člen
(inšpekcijski nadzor)
Nadzor nad izvajanjem Uredbe 2016/425/EU na trgu izvaja Tržni
inšpektorat Republike Slovenije (v nadaljnjem besedilu: organ za nadzor trga).
9. člen
(postopek za ravnanje z osebno varovalno opremo, ki
predstavlja tveganje)
Kadar organ za nadzor trga meni, da neskladnost osebne
varovalne opreme ni omejena na ozemlje Republike Slovenije, o rezultatih
ocenjevanja in ukrepih, ki jih zahteva od gospodarskega subjekta, obvesti
Komisijo in druge države članice v skladu s predpisom, ki ureja način
mednarodne izmenjave informacij o ukrepih in dejanjih, ki omejujejo trgovanje s
proizvodi.
10. člen
(zaščitni postopek)
(1) Kadar Komisija ugotovi, da je ukrep druge države članice
v postopku za ravnanje z osebno varovalno opremo, ki predstavlja tveganje,
upravičen, organ za nadzor trga sprejme ukrepe, potrebne za umik ali odpoklic
neskladne osebne varovalne opreme s trga. O sprejetih ukrepih obvesti Komisijo
v skladu s predpisom, ki ureja način mednarodne izmenjave informacij o ukrepih
in dejanjih, ki omejujejo trgovanje s proizvodi.
(2) Če Komisija ugotovi, da je ukrep organa za nadzor
trga neupravičen, organ za nadzor trga ukrep umakne.
11. člen
(skladna osebna varovalna oprema, ki predstavlja tveganje)
(1) Kadar organ za nadzor trga po izvedbi ocene iz
prvega odstavka 38. člena Uredbe 2016/425/EU ugotovi, da osebna varovalna
oprema, čeprav je v skladu z Uredbo 2016/425/EU, predstavlja tveganje za
zdravje ali varnost ljudi, od zadevnega gospodarskega subjekta zahteva, da
sprejme vse ustrezne ukrepe, s katerimi zagotovi, da dotična osebna varovalna
oprema takrat, ko je dana na trg, ne predstavlja več tega tveganja, ali pa
osebno varovalno opremo umakne s trga ali jo odpokliče v razumnem roku, ki ga
določi glede na naravo tveganja.
(2) Organ za nadzor trga o svojih ukrepih nemudoma
obvesti Komisijo in druge države članice.
12. člen
(formalna neskladnost)
(1) Organ za nadzor trga od gospodarskega subjekta
zahteva, da formalno neskladnost odpravi, kadar ugotovi katero od dejstev,
navedenih v 41. členu Uredbe 2016/425/EU.
(2) Kadar se neskladnost iz prejšnjega odstavka
nadaljuje, organ za nadzor trga izvede vse ustrezne ukrepe za omejitev ali
prepoved omogočanja dostopnosti osebne varovalne opreme na trgu ali pa zagotovi
njen odpoklic ali umik s trga.
IV. DELEGIRANI IN IZVEDBENI AKTI
13. člen
(ravnanje ministrstva v zvezi s prenosom pooblastila)
Če Komisija na podlagi prenosa pooblastila iz 42. člena
Uredbe 2016/425/EU spremeni Prilogo I Uredbe 2016/425/EU, jo ministrstvo
nemudoma obvesti o morebitnih pomislekih glede razvrstitve določenega tveganja
v posamezno kategorijo tveganj iz Priloge I Uredbe 2016/425/EU in te
pomisleke obrazloži.
V. KAZENSKE DOLOČBE
14. člen
(prekrški, ki se nanašajo na proizvajalca)
(1) Z globo od 3.000 do 40.000 eurov se kaznuje za
prekršek pravna oseba, ki v zvezi z opravljanjem dejavnosti kot proizvajalec:
1.     
ravna v nasprotju s prvim odstavkom 8. člena Uredbe 2016/425/EU;
2.     
ravna v nasprotju z drugim odstavkom 8. člena Uredbe 2016/425/EU;
3.     
ravna v nasprotju s tretjim odstavkom 8. člena Uredbe 2016/425/EU;
4.     
ravna v nasprotju s četrtim odstavkom 8. člena Uredbe 2016/425/EU;
5.     
ravna v nasprotju s petim odstavkom 8. člena Uredbe 2016/425/EU;
6.     
ravna v nasprotju s šestim odstavkom 8. člena Uredbe 2016/425/EU;
7.     
ravna v nasprotju s sedmim odstavkom 8. člena Uredbe 2016/425/EU;
8.     
ravna v nasprotju z osmim odstavkom 8. člena Uredbe 2016/425/EU;
9.     
ravna v nasprotju z devetim odstavkom 8. člena Uredbe 2016/425/EU ali
10.  
ravna v nasprotju z desetim odstavkom 8. člena Uredbe 2016/425/EU.
(2) Z globo od 2.000 do 15.000 eurov se za prekršek iz
prejšnjega odstavka kaznuje samostojni podjetnik posameznik ali posameznik, ki
samostojno opravlja dejavnost kot proizvajalec.
(3) Z globo od 1.200 do 4.000 eurov se prekršek iz
prvega odstavka tega člena kaznuje tudi odgovorna oseba pravne osebe ali
odgovorna oseba samostojnega podjetnika posameznika.
15. člen
(prekrški, ki se nanašajo na pooblaščenega zastopnika)
(1) Z globo od 3.000 do 40.000 eurov se za prekršek
kaznuje pravna oseba, ki v zvezi z opravljanjem dejavnosti kot pooblaščeni
zastopnik ravna v nasprotju z drugim odstavkom 9. člena Uredbe
2016/425/EU.
(2) Z globo od 2.000 do 15.000 eurov se za prekršek iz
prejšnjega odstavka kaznuje samostojni podjetnik posameznik ali posameznik, ki
samostojno opravlja dejavnost kot pooblaščeni zastopnik.
(3) Z globo od 1.200 do 4.000 eurov se prekršek iz
prvega odstavka tega člena kaznuje tudi odgovorna oseba pravne osebe ali
odgovorna oseba samostojnega podjetnika posameznika.
16. člen
(prekrški, ki se nanašajo na uvoznika)
(1) Z globo od 3.000 do 40.000 eurov se za prekršek
kaznuje pravna oseba, ki v zvezi z opravljanjem dejavnosti kot uvoznik:
1.     
ravna v nasprotju s prvim odstavkom 10. člena Uredbe 2016/425/EU;
2.     
ravna v nasprotju z drugim odstavkom 10. člena Uredbe 2016/425/EU;
3.     
ravna v nasprotju s tretjim odstavkom 10. člena Uredbe 2016/425/EU;
4.     
ravna v nasprotju s četrtim odstavkom 10. člena Uredbe 2016/425/EU;
5.     
ravna v nasprotju s petim odstavkom 10. člena Uredbe 2016/425/EU;
6.     
ravna v nasprotju s šestim odstavkom 10. člena Uredbe 2016/425/EU;
7.     
ravna v nasprotju s sedmim odstavkom 10. člena Uredbe 2016/425/EU;
8.     
ravna v nasprotju z osmim odstavkom 10. člena Uredbe 2016/425/EU
ali
9.     
ravna v nasprotju z devetim odstavkom 10. člena Uredbe 2016/425/EU.
(2) Z globo od 2.000 do 15.000 eurov se za prekršek iz
prejšnjega odstavka kaznuje samostojni podjetnik posameznik ali posameznik, ki
samostojno opravlja dejavnost kot uvoznik.
(3) Z globo od 1.200 do 4.000 eurov se prekršek iz
prvega odstavka tega člena kaznuje tudi odgovorna oseba pravne osebe ali
odgovorna oseba samostojnega podjetnika posameznika.
17. člen
(prekrški, ki se nanašajo na distributerja)
(1) Z globo od 1.200 do 3.000 eurov se za prekršek
kaznuje pravna oseba, ki v zvezi z opravljanjem dejavnosti kot distributer:
1.     
ravna v nasprotju s prvim odstavkom 11. člena Uredbe 2016/425/EU;
2.     
ravna v nasprotju z drugim odstavkom 11. člena Uredbe 2016/425/EU;
3.     
ravna v nasprotju s tretjim odstavkom 11. člena Uredbe 2016/425/EU;
4.     
ravna v nasprotju s četrtim odstavkom 11. člena Uredbe 2016/425/EU
ali
5.     
ravna v nasprotju s petim odstavkom 11. člena Uredbe 2016/425/EU.
(2) Z globo od 800 do 3.000 eurov se za prekršek iz
prejšnjega odstavka kaznuje samostojni podjetnik posameznik ali posameznik, ki
samostojno opravlja dejavnost kot distributer.
(3) Z globo od 200 do 400 eurov se prekršek iz prvega
odstavka tega člena kaznuje tudi odgovorna oseba pravne osebe ali odgovorna
oseba samostojnega podjetnika posameznika.
18. člen
(višina globe v hitrem prekrškovnem postopku)
Za prekrške iz te uredbe se sme v hitrem postopku izreči tudi
globa v znesku, ki je višji od najnižje predpisane globe, določene s to uredbo.
VI. PREHODNA IN KONČNI DOLOČBI
19. člen
(prehodno obdobje)
Oprema, ki je v skladu s Pravilnikom o osebni varovalni
opremi (Uradni list RS, št. 29/05, 23/06, 17/11 – ZTZPUS-1 in 76/11) in je dana
na trg pred 21. aprilom 2019, je lahko dostopna na trgu tudi po
uveljavitvi te uredbe.
20. člen
(prenehanje veljavnosti)
Z dnem začetka veljavnosti te uredbe preneha veljati
Pravilnik o osebni varovalni opremi (Uradni list RS, št. 29/05, 23/06,
17/11 – ZTZPUS-1 in 76/11).
21. člen
(začetek veljavnosti)
Ta uredba začne veljati naslednji dan po objavi v Uradnem listu
Republike Slovenije.
Št. 00726-9/2018
Ljubljana, dne 16. maja 2018
EVA 2016-2130-0102
Vlada Republike Slovenije
dr. Miroslav Cerar l.r.
Predsednik