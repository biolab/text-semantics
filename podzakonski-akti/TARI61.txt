1. člen
S tem pravilnikom se sprejme gozdnogospodarski načrt gozdnogospodarske
enote Racna gora (2009–2018), št. 05‑28/09
z dne 16. 6. 2009, ki ga je za obdobje od 1. Januarja 2009 do 31. decembra 2018
izdelal Zavod za gozdove Slovenije, Območna enota Postojna.
2. člen
Gozdnogospodarska enota Racna gora, ki meri 4.126,71 ha, se
nahaja v Gozdnogospodarskem območju Postojna, v Občini Loška dolina, oziroma v
katastrskih občinah Lož, Poljane, Knežja Njiva, Vrhnika, Stari trg pri Ložu,
Pudob in Viševek.
3. člen
V gozdnogospodarski enoti Racna gora je s 1. januarjem 2009
ugotovljeno naslednje stanje gozdov:
A)    
lastništvo: 94,50% zasebnih gozdov v lasti fizičnih ali pravnih oseb,
4,70% državnih gozdov in 0,80% gozdov lokalnih skupnosti;
B)    
površina: 3.094,95 ha, od katere so vsi gozdovi večnamenski;
C)   
lesna zaloga: 313,0 m3/ha, od tega 200,8 m3/ha
iglavcev in 112,2 m3/ha listavcev;
D)   
tekoči letni prirastek: 7,98 m3/ha, od tega 5,33 m3/ha
iglavcev in 2,65 m3/ha listavcev.
4. člen
(1) V gozdnogospodarskem načrtu gozdnogospodarske enote Racna
gora (2009–2018) je ob upoštevanju usmeritev iz gozdnogospodarskega načrta
Gozdnogospodarskega območja Postojna, izdelanega za obdobje od 1. januarja 2001
do 31. Decembra 2010, ugotovljenega stanja gozdov, analize preteklega gospodarjenja,
zakonitosti razvoja gozdov ter pridobljenih spoznanj pri spremljanju razvoja
gozdov v gozdnogospodarski enoti Racna gora določeno, da so najbolj poudarjene
funkcije gozdov, ki določajo način gospodarjenja z gozdom:
-       
proizvodne funkcije na površini 3.034,03 ha,
-       
ekološke funkcije na površini 56,38 ha ter
-       
socialne funkcije na površini 0,56 ha.
(2) Na podlagi funkcij gozdov in njihovega ovrednotenja so v
gozdnogospodarskem načrtu gozdnogospodarske enote Racna gora (2009–2018)
določeni cilji gospodarjenja z gozdom in gozdnim prostorom ter usmeritve za
njihovo doseganje.
5. člen
(1) Na podlagi ciljev in usmeritev iz drugega odstavka prejšnjega
člena so v gozdnogospodarski enoti Racna gora za obdobje od 1. januarja 2009 do
31. decembra 2018 določeni naslednji ukrepi:
-       
najvišji možni posek v višini 206.146 m3, od tega 144.906 m3
iglavcev in 61.240 m3 listavcev,
-       
gojitvena dela, potrebna za ohranitev in razvoj gozdov, na površini
411,90 ha,
-       
nega drogovnjaka na površini 58,70 ha, 
-       
varstvena dela, potrebna za zaščito pred divjadjo, in sicer zaščita s
premazom na površini 34,20 ha,
-       
varstvena dela, potrebna za zaščito pred boleznimi in žuželkami, v
obsegu 128 delovnih dni,
-       
nega habitatov prosto živečih živali, in sicer vzdrževanje travinj letno
na površini 104,84 ha ter vzdrževanje gozdnega roba v obsegu 5 delovnih dni.
(2) V gozdnogospodarskem načrtu gozdnogospodarske enote Racna
gora (2009–2018) so določeni ukrepi in načini njihove izvedbe tudi na ravneh
rastiščnogojitvenih razredov in odsekov.
6. člen
Pri izdelavi gozdnogojitvenih načrtov za posamezne ekosisteme
in njihove dele v gozdnogospodarski enoti Racna gora, v obdobju od uveljavitve
tega pravilnika do 31. decembra 2018, se morajo upoštevati cilji, usmeritve in
ukrepi, določeni v gozdnogospodarskem načrtu gozdnogospodarske enote Racna gora
(2009–2018).
7. člen
Po en izvod gozdnogospodarskega načrta gozdnogospodarske enote
Racna gora (2009–2018) je na vpogled na sedežu Zavoda za gozdove Slovenije, Območne
enote Postojna, Vojkova 9, Postojna, na sedežu Zavoda za gozdove Slovenije, Krajevne
enote Stari trg, Cesta Notranjskega odreda 6, Stari trg pri Ložu in na
Ministrstvu za kmetijstvo, gozdarstvo in prehrano, Dunajska 58, Ljubljana, kjer
se hrani tudi dokumentacija v zvezi s postopkom sprejemanja gozdnogospodarskega
načrta gozdnogospodarske enote Racna gora (2009–2018).
8. člen
Ta pravilnik začne veljati naslednji dan po objavi v Uradnem listu
Republike Slovenije.
Št. 322-01-05-25/01/15
Ljubljana, dne 26. novembra 2009
EVA 2009-2311-0034
prof. dr. Milan Pogačnik l.r.
Minister
za kmetijstvo,
gozdarstvo in prehrano