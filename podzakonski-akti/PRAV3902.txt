1. člen
(vsebina)
Ta pravilnik določa tehnične in
organizacijske pogoje, ki jih morajo izpolnjevati preskusni laboratoriji za
ugotavljanje skladnosti kmetijskih pridelkov oziroma živil (v nadaljnjem
besedilu: proizvodi) za potrebe uradne kontrole oziroma inšpekcijskega nadzora
glede kakovosti.
2. člen
(pomen izrazov)
Posamezni izrazi v tem pravilniku imajo
naslednji pomen:
-      
preskus je tehnična operacija, ki zajema
določitev ene ali več karakteristik danega proizvoda, procesa ali storitve po
točno določenem postopku;
-      
preskusna metoda je tehnični postopek za
določevanje predpisanih fizikalnih, kemijskih in bioloških parametrov ter
senzoričnih lastnosti proizvodov;
-      
preskusni laboratorij je organizacija za
ugotavljanje skladnosti, ki izvaja preskuse;
-      
medlaboratorijski primerjalni preskus je
organiziranje, izvedba in vrednotenje preskusov na enakih primerkih ali
materialih oziroma enakih parametrih v dveh ali več laboratorijih v skladu z
mednarodno metodologijo in sprejetimi protokoli;
-      
akreditacija je strokovni postopek, s katerim
akreditacijska služba s podeljeno akreditacijsko listino formalno potrdi
usposobljenost za izvajanje opredeljenih nalog na področju preskušanja oziroma
certificiranja proizvodov.
3. člen
(določitev laboratorija)
Minister, pristojen za kmetijstvo in
prehrano, določi preskusni laboratorij za opravljanje preskusov, če ima le-ta ustrezno
akreditacijo.
4. člen
(pogoji)
Ne glede na določbo prejšnjega člena se do
določitve preskusnega laboratorija za opravljanje preskusov
šteje, da laboratorij izpolnjuje pogoje za opravljanje preskusov, če izpolnjuje
naslednje kriterije:
1.    
da je registriran za opravljanje te dejavnosti;
2.    
iz pisne dokumentacije laboratorija mora biti
razvidno, da njegovo delo ni odvisno od komercialnih poslov, ki bi lahko
ogrozili neodvisnost, nepristranskost in poštenost. Če je laboratorij del
organizacije, ki ne opravlja le preskušanja v skladu s 66. členom zakona o
kmetijstvu (Uradni list RS, št. 54/00), mora biti iz poslovnika kakovosti
razvidno tudi, da osebje, ki je odgovorno za preskušanje, ne opravlja drugih
aktivnosti v organizaciji;
3.    
da je v pisni dokumentaciji razvidna hierarhija
odgovornosti zaposlenih;
4.    
da ima izdelan poslovnik kakovosti, iz katerega
je razviden njegov sistem kakovosti ter dokumenti, vezani na izvajanje
preskusov;
5.    
da ima poimensko določenega vodjo kakovosti, ki
je v zagotavljanju sistema kakovosti odgovoren vodstvu organizacije;
6.    
da je tehnično usposobljen in ima ustrezno
opremo glede na vrsto dejavnosti;
7.    
da ima uvedene preskusne metode;
8.    
da sodeluje v medlaboratorijskih primerjalnih
preskusih;
9.    
da ima osebje z ustrezno strokovno izobrazbo
ter zaposleno najmanj eno osebo z visokošolsko izobrazbo ustrezne smeri glede
na vrsto dejavnosti;
10. 
da skrbi za stalno izpopolnjevanje zaposlenih;
11. 
da uporablja mednarodno priznane (standardne,
referenčne, itd.) in ustrezno validirane preskusne metode (selektivnost, specifičnost,
območje merjenja, linearnost, mejo zaznavnosti, mejo določevanja, merilno
negotovost, ponovljivost, obnovljivost, točnost);
12. 
druge predpisane kriterije.
5. člen
(izjeme)
Ne glede na določbe 3. in 4. člena tega
pravilnika je lahko laboratorij določen za opravljanje preskušanj po tem
pravilniku, v primeru, ko zaradi tehničnih oziroma komercialnih razlogov
akreditacija preskusnih metod ni primerna in če izpolnjuje predpisane kriterije
iz točk 1, 2, 3, 6, 7, 8, 9, 10 in 11 iz prejšnjega člena.
Akreditacija iz prejšnjega odstavka ni
primerna, zlasti če:
-      
je cena opreme za opravljanje določenih
preskusov nesorazmerna glede na število določenih preskusov;
-      
je preskus tehnično preveč zahteven.
Ministrstvo, pristojno za kmetijstvo in
prehrano presodi, kdaj se šteje, da akreditacija iz prejšnjega odstavka, ni
primerna, in sicer zlasti v naslednjih primerih:
-      
če preskusa ne more opraviti zadevni
laboratorij, ampak ga lahko opravi le specializirana znanstveno-raziskovalna
organizacija,
-      
da bi nakup ustrezne tehnične opreme
predstavljal nesorazmerno velike stroške.

Priloga 1: Seznam zavodov, ki bodo opravljali
preskušanje skupin proizvodov, ki so navedene v tabeli in za katere še ni določen
preskusni laboratorij.

Pravilnik o tehničnih in organizacijskih
pogojih, ki jih morajo izpolnjevati preskusni laboratoriji za ugotavljanje
skladnosti kmetijskih pridelkov oziroma živil (Uradni list RS, št. 58/01) vsebuje
naslednjo prehodno in končni določbi:
»6. člen
(prehodna
določba)
Do določitve preskusnih laboratorijev v
skladu s 3., 4. oziroma 5. členom tega pravilnika, opravljajo laboratorijsko
preskušanje po tem pravilniku laboratoriji zavodov iz priloge 1, ki je sestavni
del tega pravilnika.
7. člen
(razveljavitev)
Z dnem uveljavitve tega pravilnika preneha
veljati pravilnik o kriterijih za imenovanje organizacij za preskušanje (Uradni
list RS, št. 63/99).
8. člen
(končna
določba)
Ta pravilnik začne veljati petnajsti dan po
objavi v Uradnem listu Republike Slovenije.«.

Pravilnik o spremembah pravilnika o tehničnih
in organizacijskih pogojih, ki jih morajo izpolnjevati preskusni laboratoriji
za ugotavljanje skladnosti kmetijskih pridelkov oziroma živil (Uradni list RS,
št. 117/02) vsebuje naslednjo končno določbo:
»2. člen
Ta pravilnik začne veljati naslednji dan po objavi v Uradnem listu RS.«.

Pravilnik o spremembah pravilnika o tehničnih
in organizacijskih pogojih, ki jih morajo izpolnjevati preskusni laboratoriji
za ugotavljanje skladnosti kmetijskih pridelkov oziroma živil (Uradni list RS,
št. 62/03) vsebuje naslednjo končno določbo:
»2. člen
Ta pravilnik začne veljati naslednji dan po objavi v Uradnem listu Republike Slovenije.«.

Pravilnik o spremembah pravilnika o tehničnih
in organizacijskih pogojih, ki jih morajo izpolnjevati preskusni laboratoriji
za ugotavljanje skladnosti kmetijskih pridelkov oziroma živil (Uradni list RS,
št. 131/03) vsebuje naslednjo končno določbo:
»2. člen
Ta pravilnik začne veljati naslednji dan po objavi v Uradnem listu Republike Slovenije.«.

Pravilnik o spremembi pravilnika o tehničnih
in organizacijskih pogojih, ki jih morajo izpolnjevati preskusni laboratoriji
za ugotavljanje skladnosti kmetijskih pridelkov oziroma živil (Uradni list RS,
št. 31/04) vsebuje naslednjo končno določbo:
»2. člen
Ta pravilnik začne veljati naslednji dan po objavi v Uradnem listu Republike Slovenije,
uporabljati pa se začne 1. maja 2004.«.