I. SPLOŠNA DOLOČBA
1. člen
Ta pravilnik določa vsebino in postopek opravljanja
strokovnega izpita inšpektorja za kemikalije (v nadaljnjem besedilu: izpit).
II. PROGRAM IZPITA
2. člen
Izpit obsega preverjanje znanja oziroma poznavanje zakonov in
podzakonskih predpisov, ki urejajo področja: 
-       
kemikalij, 
-       
predhodnih sestavin za izdelavo prepovedanih drog, 
-       
kemičnega orožja in predhodnih sestavin za proizvodnjo kemičnega orožja.
Podrobnejša vsebina izpita je v prilogi I, ki je sestavni del
tega pravilnika. 
Seznam pravnih virov in druge študijske literature pripravlja
Urad Republike Slovenije za kemikalije (v nadaljnjem besedilu: urad).
III. OPRAVLJANJE IN POTEK IZPITA
3. člen
Kandidat opravlja izpit pred tričlansko izpitno komisijo, ki
jo sestavljajo predsednik in dva člana (v nadaljnjem besedilu: člani izpitne
komisije). 
Člani izpitne komisije so hkrati tudi izpraševalci za
posamezna področja. 
Člani izpitne komisije morajo imeti najmanj takšno stopnjo
izobrazbe kot jo ima kandidat. 
Izpitna komisija lahko zaseda le v polni sestavi. 
Izpitna komisija ima zapisnikarja.
4. člen
Kandidat, ki želi opravljati izpit za inšpektorja za
kemikalije, vloži pisno prijavo pri predstojniku urada. 
Prijavi iz prejšnjega odstavka mora kandidat predložiti
dokazila o strokovni izobrazbi. Urad predloži prijavo za opravljanje izpita za
inšpektorja za kemikalije Ministrstvu za zdravje.
5. člen
Minister, pristojen za zdravje s sklepom imenuje člane
izpitne komisije in določi čas in kraj opravljanja izpita. Čas izpita mora biti
določen tako, da ostane kandidatu od prejema sklepa do dneva opravljanja izpita
najmanj 15 dni, razen če sam želi opravljati izpit pred tem rokom. 
Od dneva vložitve prijave do dneva opravljanja izpita ne sme
preteči več kot 60 dni.
6. člen
Izpit je usten in sme trajati največ 2 uri. Izid izpita se
ocenjuje z oceno »opravil« ali »ni opravil«. Izpitna komisija odloči o
rezultatu takoj po izpitu. Izid izpita razglasi predsednik izpitne komisije ob
navzočnosti članov in kandidata.
7. člen
O poteku izpita se za vsakega kandidata vodi zapisnik, z
naslednjimi podatki: ime in priimek kandidata, datum in kraj rojstva, končana
izobrazba, evidenčna številka, datum opravljanja izpita, ime in priimek
predsednika, članov izpitne komisije in zapisnikarja, izpitna vprašanja, ocena
in datum. Zapisnik podpišejo člani izpitne komisije in zapisnikar.
8. člen
Kandidatu, ki uspešno opravi izpit, se vroči potrdilo o
opravljenem izpitu. Obrazec potrdila je v prilogi II, ki je sestavni del tega
pravilnika.
9. člen
Kandidat, ki ni opravil izpita, se lahko ponovno prijavi za
opravljanje izpita, vendar šele po preteku najmanj dveh mesecev od zadnjega
opravljanja izpita. Kandidat lahko izpit ponavlja največ dvakrat.
IV. EVIDENCA OPRAVLJENIH IZPITOV
10. člen
Ministrstvo za zdravje vodi za vsakega kandidata evidenco, v
katero se vloži: 
-       
prijava za opravljanje izpita s priloženimi dokazili, 
-       
sklep o imenovanju članov izpitne komisije iz 5. člena tega pravilnika, 
-       
zapisnik iz 7. člena tega pravilnika, 
-       
potrdilo o opravljenem izpitu.
11. člen
O opravljenih izpitih se vodi knjiga, ki vsebuje: 
-       
ime in priimek kandidata ter datum in kraj rojstva, 
-       
številko evidence iz prejšnjega člena, 
-       
dokazila o vrsti in stopnji strokovne izobrazbe kandidata, 
-       
datum in številko potrdila o izpitu. 
Knjiga se lahko vodi tudi kot računalniška evidenca, katere
sestavni del je evidenca iz prejšnjega člena.
V. KONČNI DOLOČBI
12. člen
Zdravstvenim inšpektorjem, ki so opravili izpite na podlagi
pravilnika o vsebini in načinu opravljanja strokovnega izpita za zdravstvene
inšpektorje, ki opravljajo nadzor nad kemikalijami (Uradni list RS, št. 85/99),
se prizna izpolnjevanje tega pogoja tudi po določbah tega pravilnika.
13. člen
Ta pravilnik začne veljati naslednji dan po objavi v Uradnem
listu Republike Slovenije.
Št. 0220-10/2003
Ljubljana, dne 25. novembra 2003.
EVA 2003-2711-0063
Minister 
za zdravje 
dr. Dušan Keber l. r.

Priloga
I: Vsebina posebnega dela izpita
Priloga
II: Potrdilo o opravljenem izpitu