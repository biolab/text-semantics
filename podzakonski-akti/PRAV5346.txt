1. člen
S tem pravilnikom se sprejme gozdnogospodarski načrt
gozdnogospodarske enote Vurberg-Duplek (2000–2009), št. 12-05/00 z dne 3.
decembra 2001, ki ga je izdelal Zavod za gozdove Slovenije, Območna enota
Maribor.
2. člen
Gozdnogospodarska enota Vurberg-Duplek, ki meri 3.964,09 ha,
se nahaja v Gozdnogospodarskem območju Maribor, v Občini Duplek, oziroma v
katastrskih občinah Zgornji Duplek, Spodnji Duplek, Završka vas, Zimica,
Jablance, Zgornja Korena, Spodnja Korena, Žikarce, Ciglence, Dvorjane in
Vurberg.
3. člen
V gozdnogospodarski enoti Vurberg-Duplek je z dnem 1.
januarja 2000 ugotovljeno naslednje stanje gozdov:
A)    
površina: 1.370,47 ha, od katere je:
- 
900,41 ha večnamenskih gozdov, 459,42 ha gozdov s posebnim namenom, v
katerih so gozdnogospodarski ukrepi dovoljeni, in 10,64 ha gozdov s posebnim
namenom, v katerih gozdnogospodarski ukrepi niso dovoljeni;
- 
897,16 ha zasebnih gozdov v lasti fizičnih oseb, 3,43 ha zasebnih gozdov
v lasti pravnih oseb in 469,88 ha državnih gozdov;
B)    
lesna zaloga: 265,4 m3/ha, od tega 46,5 m3/ha iglavcev
in 218,9 m3/ha listavcev;
C)   
tekoči letni prirastek: 8,14 m3/ha, od tega 1,46 m3/ha
iglavcev in 6,68 m3/ha listavcev.
4. člen
V gozdnogospodarskem načrtu gozdnogospodarske enote
Vurberg-Duplek (2000–2009) je ob upoštevanju usmeritev iz gozdnogospodarskega
načrta Gozdnogospodarskega območja Maribor (2001–2010), ugotovljenega stanja gozdov,
analize preteklega gospodarjenja, zakonitosti razvoja gozdov ter pridobljenih
spoznanj pri spremljanju razvoja gozdov v gozdnogospodarski enoti
Vurberg-Duplek, določeno, da so najbolj poudarjene funkcije gozdov, ki določajo
način gospodarjenja z gozdom,
-       
proizvodne funkcije na površini 553,88 ha,
-       
ekološke funkcije na površini 452,84 ha in
-       
socialne funkcije na površini 10,65 ha.
Na podlagi funkcij gozdov in njihovega ovrednotenja so v
gozdnogospodarskem načrtu gozdnogospodarske enote Vurberg-Duplek (2000–2009)
določeni cilji gospodarjenja z gozdom in gozdnim prostorom ter usmeritve za
njihovo doseganje.
5. člen
Na podlagi ciljev in usmeritev iz drugega odstavka prejšnjega
člena so v gozdnogospodarski enoti Vurberg-Duplek za obdobje od 1. januarja
2000 do 31. decembra 2009 določeni naslednji ukrepi:
-       
najvišji možni posek v višini 57.160 m3, od tega 10.679 m3
iglavcev in 46.481 m3 listavcev,
-       
gojitvena dela, potrebna za ohranitev in razvoj gozdov, na površini
265,3 ha,
-       
nega mlajšega drogovnjaka na površini 40,76 ha,
-       
varstvena dela, in sicer zaščita pred divjadjo s 13.674 količki ali
tulci in v obsegu 220 delovnih dni, zaščita pred boleznimi in žuželkami v
obsegu 185 delovnih dni, zaščita pred požari v obsegu 40 delovnih dni ter
ostalo varstvo v obsegu 142 delovnih dni,
-       
gradnja in rekonstrukcija gozdnih vlak v dolžini 3 km.
V gozdnogospodarskem načrtu gozdnogospodarske enote Vurberg-Duplek
(2000–2009) so določeni ukrepi in načini njihove izvedbe tudi na ravneh
gospodarskih razredov in odsekov.
6. člen
Pri izdelavi gozdnogojitvenih načrtov za posamezne ekosisteme
in njihove dele v gozdnogospodarski enoti Vurberg-Duplek v obdobju od
uveljavitve tega pravilnika do 31. decembra 2009 se morajo upoštevati cilji,
usmeritve in ukrepi, določeni v gozdnogospodarskem načrtu gozdnogospodarske enote
Vurberg-Duplek (2000–2009).
7. člen
Po en izvod gozdnogospodarskega načrta gozdnogospodarske enote
Vurberg-Duplek (2000–2009) je na vpogled na sedežu Zavoda za gozdove Slovenije,
Območne enote Maribor, Tyrševa 15, Maribor, na sedežu Zavoda za gozdove
Slovenije, Krajevne enote Lenart, Kraigherjeva 19b, Lenart, in na Ministrstvu
za kmetijstvo, gozdarstvo in prehrano, Dunajska 56-58, Ljubljana, kjer se hrani
tudi dokumentacija v zvezi s postopkom sprejemanja gozdnogospodarskega načrta
gozdnogospodarske enote Vurberg-Duplek (2000–2009).
8. člen
Ta pravilnik začne veljati naslednji dan po objavi v Uradnem listu
Republike Slovenije.
Št. 322-01-12-6/00/6
Ljubljana, dne 30. oktobra 2003.
EVA 2000-2311-0278
Minister
za kmetijstvo,
gozdarstvo in prehrano
mag. Franc But l. r.