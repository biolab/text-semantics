1. člen
(Namen in področje uporabe smernic)
(1) Evropski bančni organ je na podlagi prvega odstavka
16. člena Uredbe (EU) št. 1093/2010 Evropskega parlamenta in Sveta z
dne 24. novembra 2010 o ustanovitvi Evropskega nadzornega organa (Evropski
bančni organ) in o spremembi Sklepa št. 716/2009/ES ter razveljavitvi
Sklepa Komisije 2009/78/ES (UL L št. 331 z dne 15. decembra 2010,
str. 12; v nadaljevanju Uredba (EU) št. 1093/2010) dne 24. novembra
2016 objavil Smernice o posredni podpori za posle listinjenja (v nadaljevanju:
smernice), ki so objavljene na njegovi spletni strani.
(2) Smernice iz prvega odstavka tega člena določajo, kaj
je pomen običajnih tržnih pogojev in kdaj posel ni strukturiran tako, da pomeni
podporo pri listinjenju, ki jo v skladu z 248. členom Uredbe (EU)
št. 575/2013 Evropskega parlamenta in Sveta z dne 26. junija 2013 o
bonitetnih zahtevah za kreditne institucije in investicijska podjetja ter o
spremembi Uredbe (EU) št. 648/2012 (UL L št. 176 z dne
27. junija 2013, str. 1; v nadaljevanju Uredba (EU) št. 575/2013)
zagotavljajo institucije v vlogi sponzorja oziroma originatorja in ki presega
njihove pogodbene obveznosti. Smernice ne posegajo v redno ocenjevanje prenosa
pomembnega deleža kreditnega tveganja med trajanjem listinjenja.
(3) Smernice se uporabljajo za:
1.     
finančne institucije, kot so opredeljene v prvem odstavku 4. člena
Uredbe (EU) št. 1093/2010 in
2.     
pristojne organe, kot so opredeljeni v točki (i) drugega odstavka
4. člena Uredbe (EU) št. 1093/2010.
2. člen
(Vsebina sklepa in obseg uporabe smernic)
(1) S tem sklepom Banka Slovenije določa uporabo smernic
za:
1.     
banke in hranilnice, ki so v skladu z ZBan-2 pridobile dovoljenje za
opravljanje bančnih storitev v Republiki Sloveniji (v nadaljevanju banke) in
2.     
Banko Slovenije, kadar v skladu z ZBan-2 v vlogi pristojnega organa
izvaja pristojnosti in naloge nadzora nad bankami iz 1. točke tega odstavka.
(2) Banke, ki v zvezi s posli listinjenja nastopajo v
vlogi sponzorja ali originatorja v skladu z 248. členom Uredbe (EU)
št. 575/2013, v celoti upoštevajo določbe smernic v delu, v katerem so
naslovljene na banke.
(3) Banka Slovenije bo pri opravljanju nalog in
pristojnosti nadzora v skladu z ZBan-2 in Uredbo (EU) št. 575/2013 v
celoti upoštevala določbe smernic v delu, v katerem se nanašajo na izvajanje
nalog in pooblastil pristojnega organa.
3. člen
(Uveljavitev sklepa)
Ta sklep začne veljati naslednji dan po njegovi objavi v
Uradnem listu Republike Slovenije, uporabljati pa se začne 1. marca 2017.
Ljubljana, dne
10. januarja 2017
Boštjan Jazbec l.r.
Predsednik
Sveta Banke Slovenije