1. člen
Strokovni svet Republike Slovenije za
splošno izobraževanje je na 110. seji, dne 14. 2. 2008, 111. seji, dne
28. 2. 2008, 114. seji, dne 12. 6. 2008, 123. seji, dne 18. 6.
2009, 128. seji, dne 17. 12. 2009, 131. seji, dne 15. 4. 2010,
147. seji, dne 2. 2. 2012, 154. seji, dne 24. 1. 2013, in 155.
seji, dne 28. 2. 2013, s sklepi določil učne načrte obveznih, izbirnih in
maturitetnih predmetov v izobraževalnih programih gimnazije in dopolnitev
znanj, ki jih morajo imeti izvajalci predmetov. Na podlagi sklepov o določitvi
učnih načrtov sprejemam spremembo izobraževalnih programov gimnazije, ki so
bili sprejeti z:
-       
Odredbo o izobraževalnih programih za gimnazije (Uradni list RS, št.
54/98),
-       
Odredbo o izobraževalnem programu umetniške gimnazije dramsko-gledališke
smeri (Uradni list RS, št. 5/00),
-       
Odredbo o izobraževalnem programu Umetniške gimnazije s slovenskim učnim
jezikom na narodno mešanem območju Slovenske Istre (glasbena smer: modul A –
glasbeni stavek, modul B – petje-instrument; likovna smer) (Uradni list RS, št.
111/00),
-       
Odredbo o dopolnitvi izobraževalnih programov gimnazija in ekonomska
gimnazija (Uradni list RS, št. 12/11),
-       
Odredbo o spremembi izobraževalnega programa Umetniška gimnazija (Uradni
list RS, št. 25/13) in
-       
Odredbo o spremembi in dopolnitvi izobraževalnega programa Umetniška
gimnazija s slovenskim učnim jezikom na narodno mešanem območju Slovenske Istre
(glasbena smer: modul A – glasbeni stavek, modul B – petje-instrument; likovna
smer) (Uradni list RS, št. 25/13).
Spremenjeni izobraževalni programi iz
prejšnjega odstavka se objavijo na spletni strani Ministrstva za izobraževanje,
znanost in šport.
2. člen
Ta odredba začne veljati naslednji dan po
objavi v Uradnem listu Republike Slovenije.
Št. 0070-117/2013
Ljubljana, dne 3. oktobra 2013
EVA 2013-3330-0144
dr. Jernej Pikalo l.r.
Minister 
za izobraževanje, znanost in šport