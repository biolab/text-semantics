1. člen
S tem pravilnikom se ureja obliko in vsebino službene izkaznice
pooblaščene uradne osebe Urada Republike Slovenije za varstvo konkurence (v
nadaljevanju: Urad) in postopek za njeno izdajo.
2. člen
Službena izkaznica (v nadaljevanju: izkaznica) se izda pooblaščenim
uradnim osebam Urada za opravljanje preiskave v skladu s pooblastili po Zakonu
o preprečevanju omejevanja konkurence (Uradni list RS, št. 36/08) ter se z njo
izkazuje pooblaščenost za izvajanje teh pooblastil.
3. člen
Izkaznica je vstavljena v usnjen ovitek, ki je sestavni del izkaznice.
4. člen
Temno moder usnjeni ovitek v velikosti 100 x 70 mm ima:
-       
na prvi strani v zlati barvi na vrhu vtisnjen grb Republike Slovenije,
pod njim pa napisano besedilo: “REPUBLIKA SLOVENIJA”. Pod besedilom “REPUBLIKA
SLOVENIJA” je napisan naziv: “MINISTRSTVO ZA GOSPODARSTVO”. Pod besedilom
“MINISTRSTVO ZA GOSPODARSTVO” je napisan naziv: “URAD REPUBLIKE SLOVENIJE ZA
VARSTVO KONKURENCE”;
-       
drugo in zadnjo stran prazno;
-       
na drugi strani pod prozornim ovitkom prostor za izkaznico.
5. člen
(1) Vsebina izkaznice v velikosti 85 x 55 mm je naslednja:
1.     
na prvi strani:
a)   
v levem zgornjem kotu prostor za fotografijo imetnika izkaznice v
velikosti 25 x 30 mm;
b)   
pod fotografijo imetnika izkaznice je prostor za vpis:
-     osebnega
imena imetnika izkaznice,
-     registrske
številke,
c)   
desno od prostora za fotografijo je grb Republike Slovenije in napis:
“REPUBLIKA SLOVENIJA”, pod njim “MINISTRSTVO ZA GOSPODARSTVO” in pod njim “URAD
REPUBLIKE SLOVENIJE ZA VARSTVO KONKURENCE”;
d)   
poleg fotografije v srednjem delu napis “SLUŽBENA IZKAZNICA”;
e)   
v spodnjem desnem kotu je prostor za podpis izdajatelja izkaznice, pod
njim pa prostor za datum izdaje izkaznice;
f)    
v sredini spodaj je prostor za žig izdajatelja.
2.     
Na hrbtni strani izkaznice je navedeno naslednje besedilo: 
“Imetnik te
izkaznice je pooblaščen, da v primerih in na način, kot je določeno z zakonom,
ki ureja preprečevanje omejevanja konkurence, izvaja pooblastila na celotnem
območju Republike Slovenije”.
(2) Osnovna barva izkaznice je svetlo modra, barva tiska oziroma
napisov pa črna.
6. člen
(1) O izdanih, zamenjanih, izgubljenih in uničenih izkaznicah
se vodi evidenca v organizacijski enoti ministrstva za gospodarstvo, pristojni
za kadrovske zadeve.
(2) Evidenca o izkaznicah vsebuje:
1.     
osebno ime in priimek imetnika izkaznice;
2.     
datum izdaje;
3.     
registrsko številko;
4.     
datum prenehanja veljavnosti ali zamenjave izkaznice;
5.     
razlog za prenehanje veljavnosti oziroma zamenjavo izkaznice ter
6.     
izkaznice v hranjenju zaradi težje disciplinske kršitve pooblaščene
uradne osebe.
7. člen
(1) Izkaznica preneha veljati z dnem:
-       
prenehanja delovnega razmerja imetnika izkaznice v Uradu;
-       
razporeditve imetnika izkaznice na delovno mesto, za katero ni
predpisanih pooblastil.
(2) V primerih iz prejšnjega odstavka mora imetnik izkaznico takoj
vrniti pristojni organizacijski enoti iz 6. člena tega pravilnika.
8. člen
(1) Izkaznica se zamenja, če:
-       
jo imetnik izgubi ali mu je bila odtujena;
-       
je izkaznica poškodovana;
-       
se spremenijo podatki imetnika.
(2) Imetnik mora v primeru katerega koli razloga iz prejšnjega
odstavka to dejstvo nemudoma sporočiti pristojni organizacijski enoti iz 6.
člena tega pravilnika, da to označi v svojih evidencah.
9. člen
Izkaznica se pooblaščeni uradni osebi Urada odvzame za čas do
dokončnosti odločbe o disciplinski odgovornosti, ko zaradi težje disciplinske
kršitve ne sme opravljati nalog nadzora.
10. člen
Vrnjene izkaznice po 7. in 8. členu tega pravilnika se
komisijsko uničijo. Komisijo za uničenje izkaznic določi pristojni minister. O
uničenju se sestavi zapisnik. Za uničenje se šteje večkratno preluknjanje
izkaznice.
11. člen
Ovitek, obrazec izkaznice in značka po določbah tega pravilnika
so objavljeni v Prilogi 1, ki je kot priloga sestavni del tega pravilnika.
KONČNA DOLOČBA
12. člen
Ta pravilnik začne veljati petnajsti dan po objavi v Uradnem listu
Republike Slovenije.
Št. 306-18/2009
Ljubljana, dne 25. februarja 2009
EVA 2008-2111-0095
dr. Matej Lahovnik l.r.
Minister
za gospodarstvo

Priloga
1: Službena izkaznica