1. člen
Ta pravilnik določa predložitev sprejetih
občinskih proračunov Ministrstvu za finance.
2. člen
(1) Župani občin posredujejo odlok o
proračunu, splošni del proračuna, posebni del proračuna, načrt razvojnih
programov in obrazložitev splošnega in posebnega dela proračuna ter načrta
razvojnih programov v tridesetih dneh po njegovem sprejetju s spletno
aplikacijo za poročanje občin.
(2) Splošni in posebni del proračuna
občine posredujejo tako, da posredujejo naslednje podatke:
a) 
za prihodke in druge prejemke:
- podkonte;
b) 
za odhodke in druge izdatke:
- šifrant
neposrednih uporabnikov občinskega proračuna,
- šifrant
proračunskih postavk občinskega proračuna in
- proračunske vrstice (proračunske postavke – podkonte).
(3) Odlok o proračunu, načrt razvojnih
programov in obrazložitev splošnega in posebnega dela proračuna ter načrta
razvojnih programov občine posredujejo kot pdf dokument.
(4) Načrt razvojnih programov mora
biti izdelan v obliki standardnega izpisa PU/PPP/GPR/PPR/Projekt/Viri, obrazložitev
splošnega in posebnega dela proračuna ter načrta razvojnih programov pa po
strukturi obrazložitve iz aplikacije za pripravo proračunov in analize občin.

Pravilnik o predložitvi sprejetih občinskih
proračunov (Uradni list RS, št. 115/07)
vsebuje naslednji končni določbi:
»3. člen
Ta pravilnik se začne uporabljati za
predložitev sprejetih občinskih proračunov za leto 2008.
4. člen
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o spremembi Pravilnika o predložitvi
sprejetih občinskih proračunov (Uradni list RS, št. 47/09) vsebuje naslednjo končno določbo:
»2. člen
Ta pravilnik začne veljati naslednji dan po
objavi v Uradnem listu Republike Slovenije in se prvič uporabi za predložitev
sprejetih občinskih proračunov za leto 2010.«.