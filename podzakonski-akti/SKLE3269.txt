1. Vlada Republike Slovenije daje Ministrstvu za finance,
Davčni upravi Republike Slovenije pooblastilo za opravljanje nalog v zvezi s
prijavo in ugotavljanjem istovetnosti oseb za uporabo elektronskega poslovanja
z institucijami javne uprave v skladu z 39. členom uredbe o pogojih za
elektronsko poslovanje. 
Pooblastilo se izdaja za opravljanje nalog za vse pravne
osebe in fizične osebe, ki so registrirane za opravljanje dejavnosti. 
2. Vlada Republike Slovenije zadolži Davčno upravo Republike
Slovenije (DURS), da v sodelovanju s Centrom Vlade Republike Slovenije za
informatiko (CVI) izvede vse potrebno za izvedbo sklepa o izdaji pooblastila za
opravljanje nalog v zvezi s prijavo in ugotavljanjem istovetnosti oseb za
uporabo elektronskega poslovanja z institucijami javne uprave. 
Navedena sklepa začneta veljati naslednji dan po objavi v
Uradnem listu Republike Slovenije.
Št. 021-4/2002
Ljubljana, dne 19. septembra 2002.
Vlada Republike Slovenije
Predsednik 
dr. Janez Drnovšek l. r.
 