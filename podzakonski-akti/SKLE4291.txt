I
Minister za okolje, prostor in energijo odreja javno
razgrnitev predloga državnega lokacijskega načrta za sanacijo in izgradnjo
visokovodnih nasipov ob reki Muri od Cvena do Vučje vasi (v nadaljnjem
besedilu: predlog državnega lokacijskega načrta), ki ga je izdelalo podjetje
ZEU d.o.o., Murska Sobota, novembra 2003, št. projekta LN/MS – 26/03, vključno
s Poročilom o vplivih na okolje za sanacijo in izgradnjo visokovodnih nasipov,
desni breg Mure na odseku Cven – Vučja vas od km 8+587,13 do km 20+976,00
(Aquarius d.o.o., maj 2003) in ostalimi strokovnimi podlagami.
II
Javne razgrnitve bodo potekale v času od 24. 11. do 23. 12.
2003: 
-       
na Ministrstvu za okolje, prostor in energijo, Uradu RS za prostorsko
planiranje, Dunajska 21, Ljubljana; 
-       
v prostorih Občine Križevci, Križevci 11, Križevci pri Ljutomeru; 
-       
v prostorih Zadružnega doma v Cvenu (Občina Ljutomer); 
-       
v prostorih Mestne občine Murska Sobota, Oddelek za infrastrukturo,
okolje in prostor ter gospodarske javne službe, III. vhod, 2. nadstropje,
Kardoševa 2, Murska Sobota; 
-       
v prostorih Občine Radenci, Radgonska cesta 9, Radenci; 
-       
v prostorih Občine Veržej, Ulica bratstva in enotnosti 8, Veržej. 
Javne obravnave bodo potekale: 
-       
dne 10. 12. 2003 ob 16. uri v Kulturnem domu v Križevcih in ob 18.30 v
Kulturnem domu v Veržeju, Ulica bratstva in enotnosti 8, Veržej ter 
-       
dne 11. 12. 2003 ob 15.30 v KS Cven – v prostorih Zadružnega doma v
Cvenu; ob 17. uri v KS Krog – v prostorih Vaško kulturnega doma, Trubarjeva 25,
Krog; in ob 19. uri v sejni sobi KS Radenci, Zdraviliško naselje Radenci. 
V času javne razgrnitve in obravnave lahko na razgrnjeni
predlog državnega lokacijskega načrta dajo pripombe in predloge vsi
zainteresirani organi, organizacije in posamezniki. Pripombe in predloge se
lahko poda pisno ali ustno na javni obravnavi, na mestih javne razgrnitve kot
zapis v knjigo pripomb in predlogov ali posreduje na elektronski naslov
info.urspp@gov.si (v rubriko zadeva navesti ključne besede »LN Mura: Cven –
Vučja vas«) do konca javne razgrnitve.
III
Ta sklep se objavi v Uradnem listu Republike Slovenije.
Št. 352-27-7/00
Ljubljana, dne 7. novembra 2003.
EVA 2003-2511-0198
mag. Janez Kopač l. r. 
Minister 
za okolje, prostor in energijo