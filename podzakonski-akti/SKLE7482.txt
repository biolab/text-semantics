1. člen
Ustanovi se Svet Vlade Republike Slovenije za konkurenčnost
(v nadaljnjem besedilu: svet).
2. člen
Člani sveta so: 
-       
minister, pristojen za usklajevanje in spremljanje izvajanja strategije
razvoja Slovenije, 
-       
minister, pristojen za gospodarstvo, 
-       
minister, pristojen za visoko šolstvo, znanost in tehnologijo, 
-       
minister, pristojen za finance, 
-       
minister, pristojen za šolstvo in šport, 
-       
minister, pristojen za javno upravo, 
-       
minister, pristojen za okolje in prostor, 
-       
minister, pristojen za obrambo, 
-       
minister, pristojen za zdravje, 
-       
generalni direktor Gospodarske zbornice Slovenije, 
-       
predsednik Obrtno-podjetniške zbornice Slovenije, 
-       
predsednik Rektorske konference Republike Slovenije, 
-       
predsednik Inženirske akademije Slovenije, 
-       
predsednik Slovenske akademije znanosti in umetnosti (SAZU) in 
-       
predsednik Koordinacije raziskovalnih inštitutov Slovenije (KORIS).
3. člen
(1) Predsednik sveta je minister, pristojen za usklajevanje
in spremljanje izvajanja strategije razvoja Slovenije. 
(2) Namestnika predsednika sveta sta minister, pristojen za
gospodarstvo, in minister, pristojen za visoko šolstvo, znanost in tehnologijo.
4. člen
Naloge sveta so: 
-       
oblikovanje in usklajeno izvajanje horizontalnih in sektorskih politik z
iskanjem sinergij za krepitev konkurenčnosti slovenskih podjetij in
gospodarstva, 
-       
izbor ožjih področij raziskav in tehnološkega razvoja znotraj
prednostnih nalog, opredeljenih v strateških dokumentih države, 
-       
presoja in izbira predlaganih ožjih področij raziskav in tehnološkega
razvoja, 
-       
presoja predlogov za usklajeno in učinkovito izvajanje ukrepov na
področjih raziskav, tehnološkega razvoja, inovacij, podjetništva,
internacionalizacije, financiranja ipd., njihovo upoštevanje pri pripravi
strateških in izvedbenih dokumentov vlade ter letnih programih dela javnih
agencij in javnih skladov, 
-       
spremljanje in vrednotenje učinkovitosti sprejetih odločitev (usmeritev,
ukrepov).
5. člen
Svet lahko za obravnavo vprašanj na ožjih področjih oblikuje
razvojne skupine, ki jih sestavljajo predstavniki podjetij, institucij znanja,
državnih organov in organizacij druge zainteresirane javnosti.
6. člen
Naloge razvojnih skupin so: 
-       
opredelitev in izbira ožjih področij raziskav in razvoja med
prednostnimi nalogami, opredeljenimi v strateških dokumentih države, oziroma
drugih področij, za katere bo izkazano zanimanje gospodarstva, 
-       
raziskovalno-razvojno področje vključuje izdelke, storitve in procese
(tehnološke in netehnološke), 
-       
oblikovanje predlogov za usklajeno in učinkovito izvajanje ukrepov na
področjih raziskav, tehnološkega razvoja, inovacij, podjetništva,
internacionalizacije, financiranja ipd., ki jih razvojne skupine pošljejo svetu
najmanj enkrat na leto.
7. člen
Ministre, člane sveta, ob odsotnosti ali zadržanosti na sejah
sveta nadomeščajo državni sekretarji, druge člane sveta pa pisno pooblaščeni
namestniki.
8. člen
(1) Operativne naloge za svet opravlja tehnični sekretariat
sveta (v nadaljnjem besedilu: sekretariat). Sekretariat vodi sekretar sveta. 
(2) Sekretarja sveta in člane sekretariata imenuje predsednik
sveta, v dogovoru s svojima namestnikoma, med upravnimi delavci. 
(3) Pri imenovanju iz prejšnjega odstavka mora predsednik
sveta pridobiti soglasje predstojnika upravnega delavca.
9. člen
Sekretariat opravlja naslednje naloge: 
-       
pripravlja gradiva za svet, 
-       
pomaga pri organizaciji in usklajevanju dela razvojnih skupin, 
-       
pridobiva strokovna menja za potrebe sveta, 
-       
opravlja druge naloge, povezane z delovanjem sveta in razvojnih skupin.
10. člen
Sekretar sveta opravlja naslednje naloge: 
-       
vodi delo sekretariata, 
-       
usklajuje delo razvojnih skupin, 
-       
opravlja druge naloge, povezane z delovanjem sveta in razvojnih skupin.
11. člen
(1) Kadrovske, materialne in tehnične možnosti za delo sveta
in sekretariata zagotavlja Služba Vlade Republike Slovenije za razvoj v
sodelovanju s pristojnimi ministrstvi in vladnimi službami. 
(2) Strokovne naloge za potrebe dela sveta in sekretariata
opravljajo ministrstva in vladne službe.
12. člen
Služba Vlade Republike Slovenije za razvoj sklene s
pristojnimi ministrstvi in vladnimi službami dogovor o skupnem zagotavljanju
kadrovskih, finančnih in tehničnih možnosti za delo sveta in sekretariata v
proračunskem obdobju.
13. člen
Podrobnejša organizacija ter način delovanja sveta, razvojnih
skupin in sekretariata se uredita s poslovnikom sveta.
14. člen
Ta sklep začne veljati naslednji dan po objavi v Uradnem
listu Republike Slovenije.
Št. 01301-1/2008/8
Ljubljana, dne 24. januarja 2008
EVA 2008-1523-0001
Vlada Republike Slovenije
Janez Janša l.r. 
Predsednik