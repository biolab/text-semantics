I.
Uživalci starostne, invalidske, vdovske in družinske
pokojnine imajo v letu 2006 pravico do varstvenega dodatka, če njihovi dohodki,
skupaj z dohodki družinskih članov, v letu 2005 ne presegajo mesečno 85.206,47
SIT ali letno 1.022.477,64 SIT na posameznega družinskega člana.
II.
Dohodek iz samostojne dejavnosti samozaposlenega, ki se mu
ugotavlja dobiček, se med skupne dohodke uživalca pokojnine in njegovih
družinskih članov všteva tako, da se upošteva čisti dobiček, kot ga ugotovi
pristojni davčni organ, brez upoštevanja investicij in olajšav po davčnih
predpisih.
III.
Uživalec pokojnine dokazuje pogoje za pridobitev oziroma
uživanje pravice do varstvenega dodatka z ustreznimi potrdili o višini
katastrskega dohodka in drugimi dokazili. Ta dokazila je dolžan predložiti
zavodu tudi ob vsaki spremembi premoženjskega stanja oziroma na zahtevo zavoda.
IV.
Uživalcu pokojnine, ki pravico do varstvenega dodatka
uveljavlja v letu, v katerem je uveljavil pravico do pokojnine, se pri
ugotavljanju pogoja premoženjskega cenzusa namesto plače iz preteklega leta
upošteva znesek pokojnine ob odmeri, če je to zanj ugodnejše. Znesek pokojnine
ob odmeri se upošteva tudi uživalcu pokojnine, ki v preteklem letu ni imel
plače.
V.
Ta sklep začne veljati naslednji dan po objavi v Uradnem
listu Republike Slovenije.
Št. 030-6-4/2006
Ljubljana, dne 16. februarja 2006
Svet Zavoda za pokojninsko
in invalidsko zavarovanje Slovenije
Ivan Sisinger l.r.
Predsednik