1. člen
Ta pravilnik določa vsebino in način vodenja registra naprav
certificiranih tipov, ki so uspešno oziroma neuspešno prestale redni pregled.
Register vodijo pooblaščene organizacije iz pravilnika o
pogojih, ki jih morajo izpolnjevati pooblaščene organizacije za redno
pregledovanje naprav in o rednem pregledovanju certificiranih naprav v času
njihovega obratovanja (Uradni list RS, št. 13/95).
2. člen
Register naprav certificiranih tipov je uradna zbirka
podatkov, ki vsebuje osnovne podatke o posamezni napravi za nanašanje
fitofarmacevtskih sredstev.
V register se vpisujejo naslednji podatki:
-    
zaporedna številka pregleda; 
-    
lastnik naprave; 
-    
številka in datum poročila, ki ga izda pooblaščena organizacija ob
pregledu naprave; 
-    
številka znaka o skladnosti; 
-    
veljavnost znaka o skladnosti; 
-    
vzrok, zaradi katerega naprava ni uspešno prestala rednega pregleda. 
Podatki se morajo vpisovati po vzorcu, ki je kot priloga
sestavni del tega pravilnika.
Izpolnjeni obrazec poročila iz tretje alinee drugega odstavka
tega člena je v prilogi registra.
Priloge je treba hraniti najmanj toliko časa, kolikor velja
znak o skladnosti oziroma do izdaje novega znaka.
3. člen
Pooblaščena organizacija mora kmetijskemu inšpektorju na
njegovo zahtevo izdati izpisek iz registra.
4. člen
Pooblaščena organizacija vodi register sproti, za preglede,
opravljene v letu 1995, pa ga mora vzpostaviti do 31. 12. 1995.
5. člen
Ta pravilnik začne veljati petnajsti dan po objavi v Uradnem
listu Republike Slovenije.
Št. 321-13-242/95
Ljubljana, dne 2. novembra 1995.
Minister 
za kmetijstvo, gozdarstvo 
in prehrano 
dr. Jože Osterc l. r.

Priloga