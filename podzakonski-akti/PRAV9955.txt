1. člen
S tem pravilnikom se določajo oblika,
vsebina in postopek za izdajo diplom, potrdil o opravljenem izpopolnjevanju po
študijskem programu za izpopolnjevanje in potrdil o drugih oblikah
izobraževanja.
2. člen
ISH – Fakulteta za podiplomski humanistični
študij, Ljubljana (v nadaljnjem besedilu: ISH) izdaja naslednje diplome in potrdila
o izobraževanju:
-       
diplome,
-       
dvojnike diplom in
-       
potrdila o opravljenih izpopolnjevanjih po študijskih programih za
izpopolnjevanje.
Listine iz prvega odstavka so javne
listine. Javne listine so tudi potrdila o opravljenih izpitih.
ISH izdaja potrdila o različnih oblikah
neformalnega izobraževanja, ki ga izvaja.
3. člen
Diploma se izda po opravljenih obveznostih
študijskega programa za pridobitev izobrazbe na posebnem papirju s suhim žigom,
na katerem je kot podlaga odtisnjen znak ISH.
Sestavni del diplome je »Priloga k
diplomi«.
4. člen
ISH podeljuje diplome o zaključenih
študijskih programih za pridobitev znanstvenega magisterija in doktorata
znanosti.
5. člen
Diploma vsebuje: ime fakultete, ime in
priimek kandidata/ kandidatke, naziv predhodno pridobljene izobrazbe, datum in kraj
rojstva, ime akreditiranega študijskega programa ter smer oziroma področje,
kadar ima študijski program več smeri ali področij, naslov magistrskega dela
oziroma doktorske disertacije ter datum zagovora, pridobljen znanstveni naslov.
Diploma ima zaporedno številko, datum in
kraj izdaje, suhi pečat ISH ter podpis trenutne/‑ga dekana/dekanje.
6. člen
Po opravljenih obveznostih na akreditiranem
študijskem programu za izpopolnjevanje izda ISH kandidatu/kandidatki potrdilo.
Potrdilo, ki je natisnjeno na papirju z
znakom ISH, vsebuje: ime in priimek kandidata/kandidatke, datum in kraj
njegovega/ njenega rojstva, naziv in trajanje programa, lahko tudi pričakovane
učne izide. Potrdilo ima podpis dekana/dekanje.
7. člen
Vse diplome in potrdila, ki jih izdaja ISH
in so javne listine, so sestavljene v slovenščini.
Priloga k diplomi, ki je sestavni del
diplome, je sestavljena v slovenščini in angleščini na posebnem obrazcu, ki ga
predpiše minister/ministrica, pristojen/‑na za visoko šolstvo.
8. člen
ISH izda potrdilo o zaključenih oblikah
neformalnega izobraževanja, ki jih izvaja (tečaji, seminarji, poletne šole,
programi usposabljanja ipd.). Potrdilo podpiše dekan/dekanja. Tako potrdilo ni
javna listina.
Potrdilo iz prvega odstavka vsebuje: ime in
priimek kandidata/ kandidatke ter datum in kraj njegovega/njenega rojstva, podatke
o vsebini, trajanju in izvajalcih izobraževanja, lahko pa tudi podatke o
pridobljenih znanjih in kreditnih točkah, če je program ovrednoten s kreditnimi
točkami.
9. člen
O izdanih diplomah in potrdilih ISH vodi
posebno evidenco v skladu z zakonom in posebnimi predpisi.
10. člen
Če se pojavi utemeljen sum, da
imetnik/imetnica diplome ali potrdila ni opravil/‑a s študijskim
programom predpisanih obveznosti, uvede ISH skladno z veljavnimi predpisi
ustrezne postopke.
11. člen
ISH izda dvojnik diplome
diplomantu/diplomantki, ki je ustrezno preklical/‑a izgubljeno, uničeno
ali odtujeno diplomo, če je iz evidence, ki jo vodi ISH, razvidno, da mu/ji je
bil po končanih študijskih obveznostih izdan izvirnik diplome.
Dvojnik diplome se izda na papirju, ki se v
danem trenutku uporablja za izdajo diplom ISH, s tem, da je v gornjem desnem kotu
na prvi strani napisano, da gre za dvojnik.
Na prvi strani dvojnika diplome se z izjemo
zaporedne številke navedejo podatki, ki jih mora po tem pravilniku vsebovati diploma,
s tem, da se namesto lastnoročnega podpisa pri imenu podpisnika/podpisnice
zapiše »l. r.«.
Na hrbtni strani dvojnika diplome trenutni/‑a
dekan/dekanja podpiše klavzulo o skladnosti podatkov dvojnika diplome s podatki
evidence, na temelju katere se dvojnik diplome izdaja. Na hrbtni strani
dvojnika diplome se odtisne pečat fakultete.
V evidenco o izdanih diplomah se vpiše
podatek o izdanem dvojniku diplome, skupaj s podatki o preklicu izvirnika.
13. člen
Ta pravilnik začne veljati naslednji dan po
objavi v Uradnem listu Republike Slovenije.
Ljubljana,
dne 13. oktobra 2009
Dekanja
prof. dr. Svetlana Slapšak l.r.

Priloga 1: Diploma za
pridobitev znanstvenega magisterija
Priloga 2: Diploma za
pridobitev doktorata znanosti 