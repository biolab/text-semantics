I. SPLOŠNE DOLOČBE
1. člen
(podlaga za državni lokacijski načrt)
(1) S to uredbo se v skladu z Odlokom o strategiji
prostorskega razvoja Slovenije (Uradni list RS, št. 76/04) in Uredbo o
prostorskem redu Slovenije (Uradni list RS, št. 122/04) sprejme državni
lokacijski načrt za glavno cesto Želodnik–Mengeš–Vodice na odseku Mengeš–Žeje
(v nadaljnjem besedilu: državni lokacijski načrt). 
(2) Državni lokacijski načrt je izdelal LUZ, d.d., Ljubljana,
pod številko projekta 5039/1, avgust 2006.
2. člen
(vsebina uredbe)
(1) Ta uredba določa ureditveno območje, zasnovo projektnih
rešitev prometne infrastrukture, zasnovo projektnih rešitev za krajinsko in
arhitekturno oblikovanje, zasnovo projektnih rešitev energetske, telekomunikacijske
in komunalne infrastrukture, rešitve in ukrepe za varovanje okolja, ohranjanja
narave in kulturne dediščine ter trajnostne rabe naravnih dobrin, etapnost
izvedbe, obveznosti investitorjev in izvajalcev, odstopanja ter nadzor nad
izvajanjem te uredbe. 
(2) Sestavine iz prejšnjega odstavka so obrazložene in
grafično prikazane v državnem lokacijskem načrtu, ki je skupaj z obveznimi
prilogami na vpogled pri Ministrstvu za okolje in prostor, Direktoratu za
prostor, in pri službi, pristojni za urejanje prostora v Občini Komenda.
II. UREDITVENO OBMOČJE
3. člen
(obseg ureditvenega območja)
(1) Ureditveno območje državnega lokacijskega načrta obsega
parcele oziroma dele parcel, na katerih se izvedejo trajni objekti (območje
trase glavne ceste s cestnimi objekti in spremljajočimi ureditvami), in parcele
oziroma dele parcel, na katerih se izvedejo objekti, potrebni za izvedbo
državnega lokacijskega načrta, po njegovi izvedbi pa se na njih vzpostavi
prejšnje stanje (območje prestavitev, novogradenj, obnovitev komunalne,
energetske in telekomunikacijske infrastrukture, ki jih zahteva gradnja ceste).
(2) Območje trase glavne ceste obsega te parcele oziroma dele
parcel po teh katastrskih občinah: 
 
-       
k.o. Suhadole: 
122, 124/4, 851, 852, 853, 854, 856, 858/2,
859, 860, 861, 862, 863, 864/1, 865, 866, 869/1, 869/2, 870, 871, 872, 874,
876, 877, 878, 879, 884, 885, 887, 889, 897, 898/3, 900, 901, 902, 904, 905/2,
906/1, 907, 909/3, 910/1, 911/1, 913/1, 914, 915, 916, 918/1, 919, 921/1,
921/2, 922/1, 922/2, 926, 930, 935, 936, 940, 941, 947, 951, 952, 954, 955,
956, 960, 961, 962, 963, 964, 967, 968, 969/1, 969/2, 970, 971, 972, 973, 974,
975, 976, 977, 978, 979, 981, 982, 983, 984, 985, 995, 996, 997, 999, 1000,
1001, 1002, 1003, 1005, 1006, 1007, 1008/1, 1009, 1010, 1011, 1012, 1013,
1017/1, 1018, 1019, 1020, 1021, 1022, 1023, 1025, 1026, 1027, 1028, 1134/1,
1134/2, 1160/1, 1160/2, 1162/1, 1162/2, 1162/3, 1162/4, 1163, 1165; 
 
-       
k.o. Moste: 
167/1, 167/2, 176/2, 176/3, 176/4, 176/6,
177/1, 191/1, 191/2, 191/3, 191/4, 191/5, 191/6, 192/2, 192/4, 192/5, 201/1,
201/3, 201/4, 201/5, 201/7, 201/9, 207/8, 207/9, 208/1, 209/2, 209/3, 209/4,
209/6, 286/7, 562/1, 562/2, 564/2, 585/1, 585/2, 586/1, 586/5, 587/3, 588/1,
588/2, 589/1, 589/2, 590/1, 590/2, 590/3, 591/3, 592/2, 594/2, 595/2, 595/3,
595/4, 595/6, 595/7, 597/3, 597/5, 599, 600/1, 601/1, 601/2, 602/2, 603, 604,
605, 606, 607, 608/1, 608/2, 609/1, 609/2, 609/3, 610, 611, 612, 613/2, 614/1,
614/2, 614/3, 615, 616, 617/3, 617/4, 617/5, 618, 620/1, 620/2, 621/8, 624/1,
626, 628, 630, 631, 632, 633, 634, 635/2, 636, 637, 638/1, 638/2, 638/3, 640,
666, 669, 670, 673, 674, 677, 678, 681, 682, 683/1, 684/1, 689/1, 689/4, 690/3,
691/1, 691/2, 691/3, 707/2, 707/3, 707/4, 974, 975/1, 975/2, 976/1, 976/2,
1009/1, 1011, 1012, 1014, 1016, 1017, 1018, 1019, 1020, 1021, 1022/1, 1022/2,
1023, 1024, 1025, 1026, 1027, 1028, 1029, 1030, 1031, 1033/1, 1033/2, 1034,
1035, 1036, 1037, 1038, 1039, 1040, 1041, 1042, 1043, 1044, 1045, 1046, 1047,
1048, 1050, 1051, 1052, 1053, 1054, 1055, 1056, 1057, 1058, 1076, 1077, 1078,
1079/1, 1079/2, 1081, 1082, 1083, 1084, 1085, 1086, 1088, 1089, 1090, 1091,
1094, 1095, 1099, 1100, 1103/1, 1104, 1105, 1107, 1108, 1109, 1110, 1114, 1115,
1120, 1121/1, 1125, 1333/22, 1333/25, 1393/1, 1393/2, 1394/1, 1394/2, 1400,
1412/1, 1413/1, 1413/2, 1414, 1415/1, 1415/2, 1415/4, 1415/5, 1415/6, 1415/7,
1416/1, 1418/3, 1429, 1431, 1435, 1440/1, 1440/3, 1440/4, 1445/2; 
 
-       
k.o. Kaplja vas: 
334/1, 334/2, 335, 336, 433, 443/1, 444/1,
445, 446, 447/1, 447/2, 448, 454, 455, 456, 458, 459/2, 460, 462, 463, 464,
468/1, 472/3, 472/7, 473/1,479, 482, 485, 508, 568, 570, 571, 572/1, 572/4,
572/5. 
(3) Območje prestavitev, novogradenj, obnovitev komunalne,
energetske in telekomunikacijske infrastrukture, ki jih zahteva gradnja trase
glavne ceste, obsega te parcele oziroma dele parcel po teh katastrskih občinah:
 
a)    
vodovod: 
- 
k.o. Moste: 176/2, 201/5, 594/2, 595/7, 597/5, 597/7, 620/1, 620/2,
690/3, 690/7, 1125, 1333/25, 1400, 1418/3; 
b)    
kanalizacija: 
- 
k.o. Suhadole: 134/2, 1172/7; 
- 
k.o. Moste: 201/1, 207/1, 208/2, 1393/2; 
c)    
elektrika: 
- 
k.o. Suhadole: 960, 1134/1; 
- 
k.o. Moste: 167/1, 191/1, 201/5, 207/4, 207/9, 209/2, 588/2, 589/2,
590/2, 591/3, 592/3, 594/2, 681, 690/3, 690/7, 699, 707/3, 707/4, 1121/1, 1125,
1130, 1135, 1140; 
- 
k.o. Kaplja vas: 472/3; 
d)    
telekomunikacijski vodi: 
- 
k.o. Moste: 594/2, 700/2, 701, 707/4; 
e)    
javna razsvetljava: 
- 
k.o. Suhadole: 124/2, 124/4, 124/5, 124/6, 968, 1012, 1134/1, 1163; 
- 
k.o. Moste: 176/4, 618, 620/1, 620/2, 690/3, 690/7, 1400, 1418/3.
4. člen
(funkcije ureditvenega območja)
Ureditveno območje iz prejšnjega člena obsega: 
a)    
območje glavne ceste Mengeš–Žeje s temi cestnimi objekti in
spremljajočimi ureditvami: deviacije cest in poti, mostova, podhod, naprave za
odvodnjavanje in čiščenje; 
b)    
območje ureditve obcestnega prostora; 
c)    
območja ureditve vodotokov; 
d)    
območja prestavitve in ureditve komunalnih, energetskih in
telekomunikacijskih infrastrukturnih objektov, vodov in naprav; 
e)    
območja okoljevarstvenih ukrepov.
III. ZASNOVA PROJEKTNIH REŠITEV PROMETNE INFRASTRUKTURE
5. člen
(oznaka glavne ceste)
Glavna cesta Želodnik–Mengeš–Vodice (v nadaljnjem besedilu:
glavna cesta) je glede na funkcionalno klasifikacijo državnih cest načrtovana
kot glavna cesta drugega reda (G 2). V državnem lokacijskem načrtu je
obravnavana cesta G 2-104 na odseku 1388 Mengeš–Žeje.
6. člen
(tehnični elementi glavne ceste)
(1) Dolžina odseka glavne ceste je 3,483 km. Začetek odseka
Mengeš–Žeje je v km 8,517, kjer se konča predhodni odsek Želodnik–Mengeš, konec
pa je v km 12,000 na obstoječi regionalni cesti Moste–Vodice. 
(2) Glavna cesta se izvede kot dvopasovnica z nivojskimi
križišči. Krožišča se izvedejo na križanjih pomembnejših cest z večjimi
prometnimi obremenitvami. Na križanjih dovoznih cest z manjšimi obremenitvami
se izvedejo trikraka ali štirikraka križišča, pri čemer se na glavni cesti
dodajo pasovi za levo zavijanje. 
(3) Horizontalni potek glavne ceste: v nadaljevanju
predhodnega odseka glavna cesta poteka po trasi obstoječe ceste Mengeš–Moste v
kratki premi do križišča K1, sledi kratka leva krivina polmera 750 m in ponovno
krajši premi potek na območju križišča K2. Z ukinitvijo sedanje dvojne kratke
krivine se potek nove ceste izravna in s tem cesta na območju križišča prestavi
za širino ceste proti severu. Ukine se priključek proti Mostam v km 9,450.
Nadomesti se z deviacijo do križišča K 1 z lokalno cesto, ki jo načrtuje Občina
Komenda s svojimi prostorskimi akti. Za levo krivino polmera 1000 m se trasa na
območju križišča K 3 nadaljuje v premi v obstoječem cestnem koridorju. Zahodno
od križišča K3 se izvede obojestranski avtobusni postajališči. Trasa glavne
ceste se z levo krivino polmera 450 m za prečkanjem vodotoka Pšata usmeri čez
ravninsko območje proti odvodniku – kanalu Pšate. Glavna cesta prečka Pšato v
Mostah na območju današnjega mostu, ki bo nadomeščen z novim. Približno 100 m
dalje v smeri proti kanalu Pšate je načrtovano križišče K 4 za povezavo Most in
Suhadol na zahodni strani Pšate. Za križiščem K 4 se trasa v levi krivini
polmera 450 nadaljuje z nasprotno smerno desno krivino enakega polmera. Nova
glavna cesta prečka obstoječo cesto Vodice–Moste na vzhodnem obrobju naselja
Žeje v križišču K 5. Za križiščem se usmeri čez ravninski gozd severno od Žej
proti obstoječi cesti proti Vodicam. Na tem delu obide naselje Žeje v levi
krožni krivini polmera 450 m, z nasprotno smerno desno krivino polmera 450 m se
ponovno naveže na koridor obstoječe ceste v smeri Vodic vse do km 12,000. 
(4) Glavna cesta na pretežnem delu poteka po ravninskem
območju in sledi poteku obstoječe ceste, nekoliko bolj razgiban niveletni potek
ima na območju prečkanja odvodnika Pšate in vkopu severno od naselja Žeje. Uporabljeni
nakloni so med 0,4 odstotka in 1,9 odstotka. 
(5) Pri vertikalnih in horizontalnih tehničnih elementih se
upošteva računska hitrost 100 km/h, na območju križišč 60 km/h. Najmanjši
polmer horizontalnih krivin je 450 m, največji vzdolžni nagib pa 1,9 odstotka. 
(6) Projektirani normalni prečni profil je 10,70 m, in sicer
dva vozna pasova širine 3,50 m, dva robna pasova širine 0,35 m in dve bankini
širine 1,50 m. Namesto bankine se na nižjem robu vozišča izvede koritnica
širine 0,75 m z bermo širine 0,75 m. 
(7) Na območju Most in Suhadol med križiščema K 3 in K 4 je
prečni profil prilagojen tudi vodenju pešcev in kolesarjev na severni strani
ceste ter pešcem na južni strani. Na severnem cestnem robu je predvidena
ureditev dvosmerne kolesarske steze širine 2,0 m in hodnika za pešce širine
1,60 m, ki ju od vozišča ločuje 2,0 m široka vmesna zelenica. Na južnem cestnem
robu se peron avtobusnega postajališča nadaljuje z 1,60 m širokim hodnikom za
pešce v smeri proti križišču K 3. Pot za kolesarje je predvidena tudi na
območju deviacije 1-45 in zahodno od nje v okviru enotne vozne površine za
kolesarje in kmetijske stroje. 
(8) Oznake, navedne v tem členu in v 7., 8., 9., 13., 14.,
15., 16., 17., 18., 22., 23., 25., 26. in 30. členu te uredbe, so oznake iz grafičnega
dela državnega lokacijskega načrta.
7. člen
(križišča)
Na glavni cesti se izvedejo ta križišča: 
-       
v km 8,861 trikrako križišče K 1 s cesto h komunalnemu odlagališču s
priključkom na severni strani glavne ceste; 
-       
v km 9,211 štirikrako križišče K 2 z lokalno cesto v Suhadole vzhod na
južni strani glavne ceste in cesto k vrtnariji na severni strani križišča; 
-       
v km 9,728 štirikrako križišče K 3 s cesto v Moste center na severni in
s cesto v Suhadole center na južni strani ceste. Prehod za pešce in kolesarje
bo na zahodni strani križišča; 
-       
v km 10,010 štirikrako križišče K 4 s cesto v Moste zahod na severni in
s cesto v Suhadole zahod na južni strani križišča; 
-       
v km 10,535 petkrako krožišče K 5 s cesto v Moste na vzhodu, cesto v
Žeje na zahodu in cesto v Komendo na severu križišča. Na vozišču zunanjega
premera 80 m je predvidena ureditev dveh voznih pasov. Čez južni priključni
krak križišča se uredi prehod za pešce. 
(2) Za navezavo prekinjenih poljskih ali dovoznih poti se
izvedejo križanja z glavno cesto oziroma njenimi deviacijami. V križanjih ni
dodatnih zavijalnih pasov. Na obravnavanem območju sta predvideni križanji: 
-       
v km 11,200 glavne ceste prehod za kolesarski promet, pešpromet in
promet s kmetijskimi stroji čez glavno cesto; 
-       
v km 0,370 deviacije 1-42 križanje z deviacijami poljskih poti.
8. člen
(deviacije cest in poti)
Zaradi gradnje glavne ceste se izvedejo te deviacije cest in
poti: 
-       
deviacija 1-35a poljske poti ob levi strani glavne ceste od km 8,506 do
km 9,080: dolžina 574 m, NPP sestavlja makadamsko vozišče 1 x 3,00 m, bankina 2
x 0,50 m; 
-       
deviacija 1-35 lokalne ceste v Suhadole vzhod v km 9,211: dolžina 270 m,
NPP sestavlja asfaltno vozišče 2 x 2,75 m, robni pas 2 x 0,20 m, bankina 2 x
1,00 m; 
-       
deviacija 1-36 ceste v Moste center v km 9,737: dolžina 60 m, NPP
sestavlja asfaltno vozišče 2 x 2,75 m, robni pas 2 x 0,20 m, bankina 2 x 1,00
m; 
-       
deviacija 1-37 ceste v Suhadole center v km 9,737: dolžina 60 m, NPP
sestavlja asfaltno vozišče 2 x 2,75 m, robni pas 2 x 0,20 m, bankina 2 x 1,00
m; 
-       
deviacija 1-38 pešpoti in kolesarske poti v podhod v km 9,824: dolžina
80 m, NPP sestavlja hodnik za pešce 1 x 2,00 m, kolesarska steza 2 x 1,25 m; 
-       
deviacija 1-39 ceste v Suhadole zahod v km 10,010: dolžina 150 m, NPP
sestavlja asfaltno vozišče 2 x 2,75 m, robni pas 2 x 0,20 m, bankina 2 x 1,00
m; 
-       
deviacija 1-39a poljske poti ob levi strani glavne ceste od km 10,003 do
km 10,209: dolžina 227 m, NPP sestavlja makadamsko vozišče 1 x 3,00 m, bankina
2 x 0,50 m; 
-       
deviacija 1-39b poljske poti ob levi strani glavne ceste od km 10,312 do
km 10,550: dolžina 250 m, NPP sestavlja makadamsko vozišče 1 x 3,00 m, bankina
2 x 0,50 m; 
-       
deviacija 1-40 ceste v Moste zahod v km 10,010: dolžina 70 m, NPP
sestavlja asfaltno vozišče 2 x 2,75 m, robni pas 2 x 0,20 m, bankina 1 x 1,00
m, zelenica 1 x 2,00 m, kolesarska steza 2 x 1,00 m, hodnik 1 x 1,60 m, berma 1
x 0,50 m; 
-       
deviacija 1-41 ceste v Moste v km 10,535: dolžina 126m, NPP sestavlja
asfaltno vozišče 2 x 2,75 m, robni pas 2 x 0,20 m, berma 1 x 1,75 m in 1 x 0,50
m, zelenica 1 x 2,00 m, hodnik 1 x 1,50 m; 
-       
deviacija 1-42 ceste v Komendo v km 10,535: dolžina 450 m, NPP sestavlja
asfaltno vozišče 2 x 3,25 m, robni pas 2 x 0,30 m, bankina 2 x 1,50 m; 
-       
deviacija 1-42a poljske poti ob levi strani deviacije 1-42 ceste v
Komendo od km 0,370 do km 0,460: dolžina 90 m, NPP sestavlja makadamsko vozišče
1 x 3,00 m, bankina 2 x 0,50 m; 
-       
deviacija 1-42b poljske poti ob desni strani deviacije 1-42 ceste v
Komendo od km 0,310 do km 0,460: dolžina 150 m, NPP sestavlja makadamsko
vozišče 1 x 3,00 m, bankina 2 x 0,50 m; 
-       
deviacija 1-43 ceste v Žeje vzhod v križišče K5 v km 10,535: dolžina
150, NPP sestavlja asfaltno vozišče 2 x 2,75 m, robni pas 2 x 0,20 m, bankina 1
x 1,00 m, hodnik 1 x 1,50 m, berma 1 x 0,50 m; 
-       
deviacija 1-44 poljske in kolesarske poti v km 11,200: prečkanje poljske
in kolesarske poti čez glavno cesto ter navezava do ceste v Žeje, dolžina 70 m,
NPP sestavlja asfaltno vozišče 1 x 3,00 m, bankina 2 x 0,50 m; 
-       
deviacija 1-45a poljske poti ob desni strani glavne ceste od km 10,730
do km 11,190: dolžina 460 m, NPP sestavlja makadamsko vozišče 1 x 3,00 m,
bankina 2 x 0,50 m; 
-       
deviacija 1-45 poljske in kolesarske poti ob desni strani glavne ceste
med km 11,208 in 12,000: dolžina 800 m, NPP sestavlja asfaltno vozišče 1 x 3,00
m, bankina 2 x 0,50 m. 
-       
deviacija 1-46 poljske poti ob levi strani glavne ceste med km 11,390 in
km 12,000: dolžina 610 m, NPP sestavlja makadamsko vozišče 1 x 3,0 m, bankina 2
x 0,50 m.
9. člen
(cestni objekti)
Na odseku glavne ceste so načrtovani ti cestni objekti: 
-       
podhod 3-1 za pešce in kolesarje v km 9,824: dolžina 18,25 m, širina 5,5
m, svetla višina 2,50 m; 
-       
most 5-9 čez Pšato v km 9,882: dolžina 15,38 m, širina 16,80 m; 
-       
most 5-10 čez kanal Pšate v km 10,259: dolžina 13,02 m, širina 10,87 m.
IV. ZASNOVA PROJEKTNIH REŠITEV ZA KRAJINSKO IN ARHITEKTURNO
OBLIKOVANJE
10. člen
(oblikovanje objektov, cestne opreme in ureditev ob trasi
ceste)
(1) Projekt za pridobitev gradbenega dovoljenja mora
vsebovati tudi načrt krajinske arhitekture, ki mora opredeliti predvsem oblikovanje
reliefa in zasaditve v obcestnem prostoru. 
(2) Varnostne ograje na cesti morajo biti izvedene v kovinski
izvedbi, dopustna višina je 0,75 m. Izjemoma se dopusti izvedba betonskih ograj
v kombinaciji s protihrupnimi ograjami. 
(3) Cestni objekti (podhod, mostova) morajo biti arhitekturno
oblikovani skladno z značilnostmi urbane in krajinske podobe prostora. Stebri
mostnih konstrukcij morajo premostiti struge v celoti, ne smejo povzročiti
lokalnih zožitev, svetla odprtina mostu pa mora zagotoviti prevodnost
100-letnih visokih voda z varnostno višino minimalno 50 cm na koto gladine
Q100. 
(4) Cestna oprema in razsvetljava ceste morata izkazovati
oblikovne elemente, značilne za posamezno območje. 
(5) Protihrupne ograje morajo biti oblikovane tako, da se
vzpostavi kakovosten prostor na notranji in zunanji strani ceste s
prilagajanjem izvedbe tipa protihrupne zaščite stanju in značilnostim prostora.
Strukturirane morajo biti podobno, kot so vzdolžno in vertikalno strukturirani
okoliški kozolci, oblika pa mora izražati funkcijo same ograje (brez elementov,
ki jih imajo kozolci). Barva ograje mora biti siva. Z zunanje strani se
obsadijo s popenjavkami in močno drevesno-grmovno živico, ki v celoti zakrije
objekt, ki poseljeno območje varuje pred hrupom.
11. člen
(krajinsko oblikovanje)
(1) Za zagotovitev vpetosti posega v prostor in sanacijo
degradiranih površin je treba obcestni prostor ponekod zasaditi z višjo
vegetacijo. Pri tem je treba upoštevati ta izhodišča: 
-       
čim racionalnejši posek za gradnjo potrebnih gozdnih površin z
učinkovito saniranim in oblikovanim gozdnim robom; 
-       
sanacija obrežne vegetacije pri vodnih ureditvah z navezavo na ohranjeno
vegetacijo in zaradi obnove naravnih biotopov in ekoloških značilnosti območja;
-       
prilagajanje značilnim vegetacijskim vzorcem in vrstni sestavi, predvsem
navezava na obstoječo avtohtono vegetacijo po vrstni sestavi in obliki; 
-       
oblikovanje v smislu optičnega vodenja in izboljšanja kakovosti
obcestnega prostora (močna ozelenitev na območjih, na katerih se prepleta in
stika več cest); 
-       
zakrivanje pred nezaželenimi pogledi oziroma zakrivanje gradbenih
konstrukcij in protihrupnih ograj, kjer to dopuščajo prostor in njegove
značilnosti. 
(2) Nasipne in vkopne brežine je treba oblikovati z
zaokrožitvijo iztekov v okoliški teren oziroma tako, da se nove oblike logično
in brez očitnih stikov navežejo na obstoječi naravni relief oziroma na
obstoječe nasipne oziroma vkopne brežine ceste. Brežine je treba ponekod
zasaditi z višjo vegetacijo, tako da se zagotovi utrjenost brežin in omili
prehode v ravnine. 
(3) Dele cest in poti, ki po dograditvi glavne ceste in
spremljajočih objektov ostanejo brez funkcije, je treba humusirati in zatraviti
ali zasaditi z višjo vegetacijo. 
(4) Poseki vegetacije se morajo izvesti v čim manjšem obsegu.
(5) Ureditev vodotokov mora biti izvedena z upoštevanjem
načel sonaravnega urejanja, z zavarovanjem brežin na območju mostov ter
zasaditvijo avtohtone drevesne in grmovne obvodne vegetacije.
V. ZASNOVA PROJEKTNIH REŠITEV ENERGETSKE, TELEKOMUNIKACIJSKE
IN KOMUNALNE INFRASTRUKTURE
12. člen
(skupne določbe)
Zaradi gradnje glavne ceste se prestavijo, zamenjajo oziroma
zaščitijo komunalne, energetske in telekomunikacijske naprave in objekte.
Projektiranje in gradnja komunalnih, energetskih in telekomunikacijskih naprav
in objektov morata potekati v skladu s projektnimi pogoji posameznih
upravljavcev teh objektov in naprav.
13. člen
(vodovod)
Zaradi gradnje načrtovane glavne ceste je treba zgraditi,
prestaviti ali zaščititi te cevovode: 
-       
V 1: od km 9,208 do km 9,232 se na južni strani načrtovane glavne ceste
vgradi zaščitna cev PE d 630 za poznejšo vgradnjo vodovodne cevi DN 250; 
-       
V 2: od km 9,700 do km 9,813 načrtovana glavna cesta tangira obstoječ
vodovod – hišni priključek za bencinski servis. Prestavljeni cevovod je iz NL
DN 100 in zaščiten v cevi PE d 315. Vgradi se tudi zaščitna cev PE d 630 za
poznejšo vgradnjo vodovodne cevi; 
-       
V 3: v km 9,813 se prestavi vodovod iz NL DN 250 zunaj območja
načrtovanega podhoda. Pod načrtovano glavno cesto se vgradi zaščitna cev PE d
630 z zaključnima jaškoma; 
-       
V 5: v km 10,050 načrtovana deviacija ceste I-40 cesta v Moste zahod se
dotika hišnega priključka iz PE d 32. Hišni priključek se prestavi in vgradi v
zaščitno cev premera d 315; 
-       
V 6: v km 10,484 načrtovana glavna cesta prečka obstoječi cevovod AC Ф
80 mm. Načrtovani deviaciji I-41 Cesta v Moste in I-43 Cesta v Žeje se dotikata
obstoječega cevovoda AC Ф 80 mm na celotni načrtovani dolžini deviacij. Pred
gradnjo deviacij in glavne ceste je treba obstoječi cevovod AC Ф 80 prestaviti
v načrtovano zelenico v cestnem zemljišču. Prestavljen cevovod je iz NL DN 100.
Izvedeta se tudi dva nadzemna hidranta. V km 10,484 se za prestavljeni cevovod
izvede zaščitna cev iz PE d 315; 
-       
V 7: v km 12,000 se pod načrtovano cesto vgradi zaščitna cev PE d 400 za
poznejšo vgradnjo vodovodne cevi NL DN 150 za obrtno cono.
14. člen
(kanalizacija)
Trasa načrtovane glavne ceste ne posega v obstoječe
kanalizacijsko omrežje. Načrt kanalizacije za odvod komunalne odpadne vode, ki
ga načrtuje Občina Komenda, je treba prilagoditi temu državnemu lokacijskemu
načrtu. Predvidena križanja z glavno cesto so: 
-       
K 1 v km 9,700, 
-       
K 2 v km 9,735, 
-       
K 3 v km 9,727, 
-       
K 4 v km 9,942, 
-       
K 5 v km 10,340, 
-       
K 6 v km 0,135 deviacije 1-41 ceste v Moste, 
-       
K 7 v km 0,095 deviacije 1-43 ceste v Žeje, 
-       
K 8 v km 0,140 deviacije 1-43 ceste v Žeje.
15. člen
(elektroenergetsko omrežje)
Zaradi gradnje glavne ceste je treba izvesti te preureditve
elektroenergetskega omrežja: 
-       
EL 1: v km 9,425 se na 20-kV daljnovodu Moste odstrani obstoječi drog Nd
10 in postavi nov nosilni drog Nd 11; 
-       
EL 2: v km 9,635 se na mestu križanja glavne ceste in NN voda št. 1 in 4
odstrani drog, vod se naveže na sosednja drogova; 
-       
EL 3: v km 9,670 se prestavi NN vod v zaščitni cevi PVC Ф 110 mm; 
-       
EL 4: v km 0,050 načrtovane deviacije 1-37 se NN kabel za bencinsko
črpalko zaščiti s cevjo PVC Ф 110 mm; 
-       
EL 5: v km 9,732 na območju križišča Moste se NN kabel za trgovino
izvede v kabelski kanalizaciji; 
-       
EL 6: v km 9,778 se prestavi NN kabel za napajanje šole in delavnice,
namesto prečkanja glavne ceste se po severni strani naveže na kabelsko
kanalizacijo v km 9,732; 
-       
EL 7: v km 9,839 se nadzemni NN vod št. 2 pokabli. Križanje glavne ceste
se izvede v km 9,841 v kabelski kanalizaciji; 
-       
EL 8: v km 10,305 se obstoječi NN kabel prestavi; 
-       
EL 9: v km 10,338 se križanje 20-kV daljnovoda TP Žeje čez traso glavne
ceste izvede prostozračno pod kotom 300. Obstoječa stojna točka 5 (N 10) se
odstrani. Na obeh straneh glavne ceste se postavi nov drog; 
-       
EL 10: v km 0,124 deviacija 1-41 pod kotom 700 križa obstoječi NN
nadzemni vod; 
-       
EL 11: v km 0,127 deviacija 1-43 pod kotom 700 križa obstoječi NN
nadzemni vod; 
-       
EL 12: v km 11,926 se križanje 20 kV daljnovoda Moste čez traso obvozne
ceste izvede v prosto zračni izvedbi v km 11,926, pod kotom 350. Na severni
strani glavne ceste se postavi nov drog.
16. člen
(telekomunikacijsko omrežje)
(1) Zaradi gradnje glavne ceste je treba prestaviti to
telekomunikacijsko omrežje: 
-       
TK 1: od km 9,700 do 9,750 se zaščitita krajevni kabel KC in razvodni
kabel; 
-       
TK 2: v km 10,470 se ob načrtovanih deviacijah 1-41 cesta v Moste in
1-43 cesta v Žeje prestavi optični kabel; 
-       
TK 3: od km 11,150 do 11,480 se prestavi optični kabel. 
(2) Po celotni trasi glavne ceste se za potrebe obrambe
položijo zaščitne cevi 2 x Ф 50 mm za poznejše vpihovanje kabla z optičnimi
vlakni.
17. člen
(javna razsvetljava in semaforizacija)
(1) Z javno razsvetljavo JR 1, JR 2, JR 3, JR 4, JR 5, JR 6
se opremijo vsa križišča na glavni cesti (K 1, K 2, K 3, K 4, K 5) ter prečkanje
kolesarske poti in pešpoti (deviacija 1-44). Kjer glavna cesta poteka skozi
naselje se predvidijo svetilke javne razsvetljave na tisti strani ceste, kjer
poteka pločnik za pešce ali kolesarska steza. 
(2) Prižigališča križišč K 1, K 2, K 3 in K 4 se napajajo iz
transformatorske postaje v Suhadolah v km 9,720. Prižigališče križišča K 5 in
deviacija 1-44 se z obstoječo javno razsvetljavo napaja iz transformatorske
postaje v Mostah v km 10,450. 
(3) S semaforizacijo S 1 in S 2 se opremita križišče K 3 ter
prečkanje kolesarske steze in poljske poti na deviaciji zahodno od Žej. Na
križiščih K 2 in K 4 se pripravijo zaščitne cevi za mogočo poznejšo
semaforizacijo.
18. člen
(odvodnjavanje cestnega telesa)
(1) Celotno območje trase glavne ceste je v III.
vodovarstvenem območju, zato je treba pri nadaljnjem načrtovanju upoštevati
omejitve in prepovedi iz predpisov, ki urejajo varovanje vodnih virov.
Odvodnjavanje padavinske vode s ceste je treba voditi prek zadrževalnikov in
lovilnikov olj, kjer se vode prečistijo v skladu s predpisi, ki urejajo
področje emisij snovi in toplote z javnih cest ter področje emisij in toplote
pri odvajanju odpadnih voda v vode in javno kanalizacijo. 
(2) Predvidena je vzdolžna odvodnja s kanalizacijo. Cestišče
je robničeno, padavinska voda se prek cestnih požiralnikov vodi v meteorno
kanalizacijo. Glede na razpoložljive recipiente in višinski potek trase ceste
je odsek razdeljen na ta območja: 
-       
km 8,517–km 9,150: kanal M 4; 
-       
km 9,150–km 9,820: kanal M 1; 
-       
km 9,820–km 9,900; kanal M 1a; 
-       
km 9,900–km 10,250: kanal M 2; 
-       
km 10,250–km 12,000: kanal M 3. 
(3) Odvodnajvanje zaledne vode iz depresije severno od
križišča K 5 se uredi s tremi ponikalnimi polji ob križišču K 5.
VI. REŠITVE IN UKREPI ZA VAROVANJE OKOLJA, OHRANJANJE NARAVE
IN KULTURNE DEDIŠČINE TER TRAJNOSTNE RABE NARAVNIH DOBRIN
19. člen
(rušitve oziroma prestavitve obstoječih objektov)
Zaradi gradnje glavne ceste niso potrebne rušitve objektov.
Zaradi gradnje glavne ceste je treba prestaviti nadstrešnico ob kozolcu na
parceli št. 975/1, k.o. Moste, v km 11,580.
20. člen
(tla)
(1) Posegi v tla se izvedejo tako, da se prizadenejo čim
manjše površine tal. Za začasne prometne in gradbene površine se uporabijo
infrastrukturne površine in površine, na katerih so tla manj kakovostna. Pri
gradnji se uporabijo prevozna sredstva in gradbeni stroji, ki so tehnično
brezhibni, ter le material, za katerega obstajajo dokazila o njegovi
neškodljivosti za okolje. S prometnih in gradbenih površin ter odlagališč
gradbenega materiala je treba preprečiti emisije prahu z vlaženjem teh površin
ob sušnem in vetrovnem vremenu. S teh površin je treba preprečiti tudi
odtekanje vod na kmetijske obdelovalne površine. Zaradi nezgod na tehnoloških
površinah je treba predvideti nujne ukrepe za odstranitev in odlaganje
materiala, ki vsebuje škodljive snovi. 
(2) Posebno pozornost je treba nameniti zgornjemu rodovitnemu
delu tal, ki ga je treba namensko uporabiti za sanacijo degradiranih površin.
Vsako ravnanje z izkopom, predvsem odlaganjem, mora biti skladno s pravilnikom,
ki določa obremenjevanje tal z vnašanjem odpadkov, in s pravilnikom, ki določa
ravnanje z odpadki, ki nastanejo pri gradbenih delih. Po končanih zemeljskih
delih se na razgaljenih površinah takoj začnejo sanacijska in zasaditvena dela.
(3) Z rodovitno plastjo tal, ki se odstrani z matične
podlage, je treba med gradnjo in po njej zagotoviti racionalno ravnanje.
Sanacijo razgaljenih površin je treba začeti že med gradnjo glavne ceste. Prst
se mora odstraniti in odložiti drugje tako, da se ohranita njena rodovitnost in
količina oziroma da ne pride do onesnaženja s škodljivimi snovmi in manj
kakovostnim materialom. Preprečiti je treba mešanje mrtvice in živice. Določiti
je treba začasna odlagališča za živico, ki mora biti odložena na največ 1,50 m
visoke nasipe. Odlagališča je treba zaščititi pred onesnaževanjem in erozijo.
Med gradnjo se vodi evidenca o mestih in količinah odstranjene prsti in
odlagališčih ter o nadaljnji uporabi za sanacijo. Prst se uporabi za sanacijo
devastiranih in degradiranih tal ter za rekultivacijo delov zdaj utrjenih
površin, katerih funkcija se spremeni.
21. člen
(ureditve na območjih kmetijskih zemljišč)
(1) Investitor mora s primerno organizirano gradnjo, zaščito
zemljišč pred onesnaževanjem med gradnjo in obratovanjem glavne ceste
zagotoviti varovanje kmetijskih zemljišč. 
(2) Pri gradnji glavne ceste se gibanje strojev omeji na
območje same trase. Za prevoz ni dovoljeno uporabljati poljskih poti. Začasne
ureditve in objekti za potrebe gradbišča se ne smejo urejati na kakovostnih
kmetijskih zemljiščih. 
(3) Investitor mora vzpostaviti vse dostope na kmetijska
zemljišča, prekinjene z gradnjo glavne ceste, in sicer med gradnjo ceste in po
njeni dograditvi. Priključki poljskih poti na cesto so asfaltirani vsaj v
dolžini traktorja s prikolico. Za nadomestitev sedanjih dostopov do zemljišč je
ob delu trase glavne ceste rezerviran pas širine 5,00 m, po katerem bo mogoče
na podlagi ugotovljene potrebe v fazi seznanitve strank v postopku izdaje
gradbenega dovoljenja predvideti nadomestne vzporedne dostopne poti do zemljišč
ob trasi, razen na območju naselja med km 9,620 in km 9,900.
22. člen
(regulacije)
Na površinskih vodotokih se izvedejo naslednje ureditve: 
-       
regulacija 7-1 v območju mostu čez Pšato v km 9,882, izvede se obloga
dna in brežin z lomljencem; 
-       
regulacija 7-2 v območju mostu čez razbremenilnik Pšate v km 10,259,
izvede se z oblogo iz lomljenca.
23. člen
(zaščitni ukrepi za varstvo voda)
(1) Ureditve, načrtovane s to uredbo, ne smejo poslabšati
obstoječega stanja kakovosti vodotokov in vodnih virov, kar je treba doseči z
ustreznimi gradbenotehničnimi ukrepi, ustreznim načinom gradnje ter po
dograditvi z ustreznim načinom vzdrževanja. Skladno s predpisi, ki urejajo
varovanje vodnih virov, in predpisi, ki urejajo področje emisij snovi in
toplote z javnih cest ter področje emisij in toplote pri odvajanju odpadnih
voda v vode in javno kanalizacijo, se izvedejo ukrepi za nadzorovano odvodnjo
cestnega telesa. Trasa glavne ceste se zaradi nevarnosti prevrnitve vozil
opremi z jeklenimi varnostnimi ograjami. 
(2) Na odseku glavne ceste se izvede odvodnja vozišča prek
koritnice in neprepustne kanalizacije do zadrževalnih bazenov in oljnih
lovilnikov, kjer se vode prečistijo v skladu s predpisi, ki urejajo področje
emisij snovi in toplote z javnih cest ter področje emisij in toplote pri
odvajanju odpadnih voda v vode in javno kanalizacijo. Ob tem se izvede iztok v
vodotoke. 
(3) Ob trasi glavne ceste so načrtovani ti zadrževalni bazeni
z oljnimi lovilniki na teh lokacijah: 
-       
LO 1, km 9,800, 
-       
LO 2, km 10,230, 
-       
LO 3, km 10,280. 
(4) Zaradi gradnje glavne ceste oziroma obvoznice se režim
odtoka visokih voda na vplivnem območju ne sme poslabšati. Zato mora investitor
izvesti potrebne ureditve na vodotokih in upoštevati ukrepe za varovanje med
gradnjo in po njej. 
(5) Med gradnjo mora izvajalec predvideti ukrepe ob
morebitnem razlitju nevarnih tekočin. Ob njihovem morebitnem razlitju mora
izvajalec onesnaženi material izkopati in ga oddati v predelavo kot nevarni
odpadek, razen če pooblaščena organizacija ne opravi analize, s katero ugotovi,
da ne gre za nevarni odpadek in bi lahko bil odstranjen na drug način. 
(6) Pranje delovnega orodja v okoliških vodotokih ni
dovoljeno, prav tako ne spuščanje cementnega mleka v vodotoke in odlaganje
cementnih odpadkov. 
(7) Zaradi posega na vodno ali priobalno zemljišče (gradnja
mostov, zavarovanje struge, iztočni objekti), ki je v lasti Republike
Slovenije, mora investitor pridobiti dokazilo o pravici graditi.
24. člen
(varstvo narave in naravnih vrednot)
(1) V vplivnem območju trase glavne ceste ni evidentiranih
ekološko pomembnih območij ali zavarovanih območij. 
(2) Za varovanje narave, rastlinstva in vegetacije, živalstva
in biotopov je treba upoštevati: 
-       
pri zemeljskih delih je potreben občasen naravovarstveni geološki
nadzor, ki ga opravlja geološka institucija. Ob morebitnih geoloških najdbah se
obvesti ustrezna strokovna organizacija, ki da smernice za ukrepanje; 
-       
za nove zasaditve je treba uporabljati avtohtono vegetacijo; 
-       
z gradnjo ne smejo biti prizadeta naravno ohranjena območja, na katerih
niso neposredno načrtovani posegi ali gradbišča, predvsem pa vodotoki; 
-       
pred začetkom gradnje je treba celotno traso dokumentirati s
fotografskimi posnetki in videoposnetki. Med gradnjo je potrebno spremljanje
posegov na območju vodotokov; 
-       
pred posegi v vodotoke je treba vsaj sedem dni prej obvestiti pristojno
ribiško družino, ki opravi intervencijski odlov rib.
25. člen
(varstvo kulturne dediščine)
(1) Trasa glavne ceste ne posega na območja evidentirane
kulturne dediščine, se pa približa območjema evidentirane kulturne dediščine
Moste pri Komendi – vas (EŠD 10762) in Suhadole – vas (EŠD 10771). V vidnem
prostoru kulturne dediščine je treba koncept oblikovanja usekov in nasipov ter
zasejanja brežin podrediti tudi zahtevam krajinskega oblikovanja. Posebno
pozornost je treba nameniti ohranjanju kakovostnih pogledov na Kamniške Alpe
ter na naselji Moste pri Komendi in Suhadole. 
(2) Objekte in območja kulturne dediščine je treba varovati
pred poškodovanjem ali uničenjem tudi med gradnjo – čez objekte in območja
kulturne dediščine ne smejo potekati gradbiščne poti, obvozi, vanje ne smejo
biti pomaknjene potrebne ureditve vodotokov, namakalnih sistemov, ne smejo se izkoriščati
za odlagališča presežkov materiala ipd. 
(3) Trasa glavne ceste ne sme posegati na območja arheološke
dediščine, investitor mora zagotoviti: 
-       
rezervatno varstvo arheološke dediščine na celotni trasi ceste, 
-       
izvedbo predhodnih arheoloških raziskav na celotni trasi po metodologiji
SAAS, 
-       
izvedbo zaščitnih izkopavanj odkritih najdišč, vključno z vsemi
poizkopavalnimi postopki, 
-       
stalen arheološki nadzor nad zemeljskimi deli na celotni trasi. 
(4) Pred začetkom zemeljskih del je treba dokumentirati stanje
pred gradnjo (fotografski posnetki in videoposnetki), pred pridobitvijo
uporabnega dovoljenja pa tudi stanje po končanju del. 
(5) Deset dni pred začetkom gradnje je treba o posegu
obvestiti Zavod za varstvo kulturne dediščine Slovenije, Območno enoto Kranj.
26. člen
(varstvo pred hrupom)
(1) Na podlagi predvidenega prometa do leta 2022 se za
zaščito naselij ob obravnavanem delu glavne ceste postavi protihrupno zaščito v
dolžini 1563 m. Protihrupna zaščita je predlagana v tej izvedbi: 
-       
APO-1: absorpcijska protihrupna ograja levo od osi ceste od km 9,730 do
km 9,992 dolžine 288 m, višine 2,0 do 2,5 m (višine 2,5 m od km 9,730 do km
9,890, višine 2,0 m od km 9,8 90 do km 9,992); 
-       
APO-2: absorpcijska protihrupna ograja desno od osi ceste od km 9,735 do
km 9,992 dolžine 267 m, višine 2,0–2,5 m (višine 2,5 m od km 9,735 do km 9,890,
višine 2,0 m od km 9,8 + 90 do km 9,9 + 92); 
-       
PO-3: protihrupna ograja desno od osi ceste od km 10,027 do km 10,486
dolžine 455 m in višine 2,0 m; 
-       
PO-4: protihrupna ograja desno od osi ceste (smer Kranj) od km 0,083
(smer Moste) do km 0,242 (smer Kranj) dolžine 278 m in višine 2,0 m; 
-       
PO-5: protihrupna ograja levo od osi ceste (ob krožišču) od km 10,485 do
km 10,547 dolžine 70 m in višine 2,0 m; 
-       
PO-6: protihrupna ograja levo od osi ceste od km 10,560 do km 10,750
dolžine 205 m in višine 2,0 m. 
(2) Za te objekte se zaradi višine objektov, konfiguracije
terena in neposredne bližine ceste izvedejo dodatni ukrepi pasivne zaščite pred
hrupom (obseg pasivnih ukrepov se določi v projektu za pridobitev gradbenega
dovoljena): 
-       
stanovanjski objekt Moste 1 desno od osi ceste v km 9,520 na parceli št.
586/5, k.o. Moste; 
-       
stanovanjski objekt Moste 1a desno od osi ceste v km 9,540 na parceli
št. 586/12, k.o. Moste; 
-       
gostinski objekt Moste 1e desno od osi ceste v km 9,600 na parceli št.
587/3, k.o. Moste; 
-       
poslovno-stanovanjski objekt Moste 8e desno od osi ceste v km 9,710 na
parceli št. 177/1, k.o. Moste; 
-       
stanovanjski objekt Moste 40e levo od osi ceste v km 9,755 m na parceli
št. 201/8, k.o. Moste; 
-       
stanovanjski objekt Moste 40a levo od osi v km 9,835 m na parceli št.
207/7, k.o. Moste; 
-       
stanovanjski objekt Glavarjeva 1 levo od osi v km 0,100 deviacije 1-41
na parceli št. 472/7, k.o. Kaplja vas; 
-       
stanovanjski objekt Žeje 1 levo od osi v km 0,095 deviacije 1-43 na
parceli št. 692, k.o. Moste. 
(3) Investitor mora ob gradnji glavne ceste zagotoviti
izvedbo aktivnih zaščitnih ukrepov pred hrupom v obsegu, ki se določi na
podlagi napovedi prometa za desetletno obdobje po končani gradnji, nato pa jih fazno
dograjevati v skladu s predpisi, ki urejajo varstvo pred hrupom zaradi cestnega
in železniškega prometa, in v skladu z monitoringom, ki je določeno v teh
predpisih, pri čemer mora investitor upoštevati predpise, ki urejajo prve
meritve in obratovalni monitoring hrupa za vire hrupa med obratovanjem ter
pogoje za njegovo izvajanje. V skladu s tem so mogoča odstopanja od zgornjih
lokacij in dimenzij.
27. člen
(varstvo zraka)
(1) Vsi protihrupni ukrepi imajo tudi funkcijo varovanja pred
prašnimi usedlinami in delno emisijami plinov, delno pa ima to funkcijo tudi
zasaditev v obcestnem prostoru. Med obratovanjem glavne ceste dodatni zaščitni
ukrepi niso potrebni. 
(2) Med gradnjo mora izvajalec upoštevati te ukrepe za
varstvo zraka: 
-       
določbe predpisov, ki urejajo emisijske normame pri gradbenih strojih in
prevoznih sredstvih; 
-       
preprečevanje prašenja odkritih delov trase in gradbišča: vlaženje
sipkega materiala in nezaščitenih površin ter preprečevanje raznosa materiala z
gradbišča; 
-       
sprotno kultiviranje območja večjih posegov (nasipi, vkopi).
28. člen
(varstvo pred požarom)
(1) Zaradi gradnje glavne ceste se požarna varnost bližnjih
objektov ne sme poslabšati. Vsi ti objekti imajo zagotovljen dovoz za
intervencijska vozila. 
(2) Med gradnjo mora izvajalec upoštevati določbe predpisov,
ki urejajo varstvo pred požarom v naravnem okolju.
29. člen
(odvzem in odlagališča materiala)
(1) Odvzem gradbenega materiala je določen iz kamnoloma
Lukovica ali drugega kamnoloma, ki ima pridobljena ustrezna dovoljenja. 
(2) Načrtovanih je približno 25.000 m3 presežkov
pogojno vgradljivega materiala, ki se odloži v obstoječem odlagališču (jama
peskokopa Termit v Moravčah).
VII. ETAPNOST IZVEDBE
30. člen
(etapnost izvedbe)
(1) Ureditve, določene s to uredbo, se lahko uvedejo v naslednjih
etapah: 
-       
pododsek 1: Mengeš–Moste, glavna cesta od km 8,517 do km 9,900 s
križišči K 1, K 2 in K 3; 
-       
pododsek 2: Moste–Žeje–Komenda (Brnik), glavna cesta od km 9,900 do km
10,600 s križišči K 4 in K 5 ter deviacijo 1-42 ceste v Komendo; 
-       
pododsek 3: Žeje–smer Vodice, glavna cesta od km 10,600 do km 12,00. 
(2) Odsek glavne ceste se lahko gradi postopno. Etape so
lahko funkcionalno sklenjeni pododseki.
VIII. OBVEZNOSTI INVESTITORJEV IN IZVAJALCEV
31. člen
(monitoring)
(1) Investitor mora zagotoviti celostno izvajanje monitoringa
v času obratovanja in gradnje glavne ceste za področja, ki jih določa poročilo
o vplivih na okolje. Zavezanec za izvedbo monitoringa med gradnjo je izvajalec
gradbenih del, med obratovanjem pa upravljavec ceste. 
(2) Pri določitvi monitoringa se smiselno upoštevajo točke že
opravljenih meritev ničelnega stanja. V delih, kjer je to mogoče, je treba
monitoring prilagoditi drugim obstoječim državnim in lokalnim spremljanjem
stanj kakovosti okolja in ga uskladiti z njimi. Pri fizičnih meritvah stanja
sestavin okolja (tla, površinske in podzemne vode, zrak, hrup, živali in
rastline) je treba zagotoviti vsaj tolikšno število točk nadzora, da se pridobi
utemeljena informacija o stanju posamezne sestavine okolja. Točke spremljanja
stanja se zasnujejo tako, da omogočajo stalno pridobivanje podatkov. Monitoring
se izvede v skladu s predpisi in usmeritvami, določenimi v poročilu o vplivih
na okolje. Rezultati monitoringa so javni, investitor mora poskrbeti za
dostopnost podatkov. 
(3) Dodatni ustrezni in zaščitni ukrepi, ki jih mora
investitor izvesti na podlagi rezultatov monitoringa, so: 
-       
dodatne tehnične in prostorske rešitve; 
-       
dodatne zasaditve in vegetacijske zgostitve; 
-       
sanacije poškodovanih območij, naprav ali drugih prostorskih sestavin; 
-       
sprememba rabe prostora; 
-       
drugi ustrezni ukrepi.
32. člen
(organizacija gradbišča)
Organizacija gradbišča je omejena na območje znotraj meje
državnega lokacijskega načrta. Za potrebe gradbišča se uporabljajo že obstoječe
ceste in ureja čim manj novih dovoznih poti. Obveznosti investitorja in
izvajalca med gradnjo so: 
-       
zagotovitev ustreznega potekanja motornega prometa in pešprometa po
obstoječem omrežju cest in poti; 
-       
ustrezna ureditev vseh cest, ki bodo namenjene obvozu ali prometu med
gradnjo, pred začetkom del, po končani gradnji pa odprava morebitnih poškodb; 
-       
za ceste, ki se bodo uporabljale kot gradbiščne poti, se izvede posnetek
ničelnega stanja, nato pa se ustrezno uredijo in protiprašno zaščitijo,
morebitne poškodbe pa se odpravijo in vzpostavi tako stanje, kot je bilo pred
začetkom gradnje; 
-       
ustrezna zaščita infrastrukturnih objektov, naprav in drugih objektov,
po končani gradnji pa odprava morebitnih poškodb; 
-       
ob morebitni nezgodi na gradbišču zagotovitev takojšnjega ukrepanja za
to usposobljenih delavcev.
33. člen
(razmejitve in primopredaja)
(1) Investitor mora pripraviti ustrezne razmejitve ter
predati potrebno dokumentacijo drugim upravljavcem ter poskrbeti za
primopredajo vseh odsekov cest, vodnih ureditev, javne razsvetljave, komunalnih
vodov in drugih naprav, ki jih v skladu s predpisi, ki urejajo javne ceste, ne
bo prevzel v upravljanje investitor. 
(2) Tisto infrastrukturo, ki ni glavna cesta (deviacije
lokalnih cest, komunalnih vodov, vodnih ureditev), morajo po končani gradnji
prevzeti v upravljanje in vzdrževanje njeni upravljavci.
34. člen
(razmejitev financiranja prostorske ureditve)
(1) Investitor glavne ceste je Republika Slovenija, ki jo kot
izvajalec naročila za opravljanje nalog v zvezi z gradnjo glavne ceste zastopa
DARS, d.d. 
(2) Razmejitev investicije javnih cest in pripadajočih
cestnih površin ter komunalne in druge infrastrukture se določi skladno s
predpisi, ki urejajo javne ceste.
35. člen
(dodatna obveznost izvedbe deviacije)
Zaradi ukinitve obstoječega križišča v km 9,450 Republika
Slovenija financira tudi gradnjo deviacije vzporedne lokalne ceste brez
komunalne infrastrukture severno od glavne ceste med km 9,200 in km 9,470.
Navedena deviacija se umesti v prostor in izvede po dograditvi vzhodne
napajalne ceste Most, ki jo načrtuje Občina Komenda s svojimi prostorskimi akti
in izvede.
IX. ODSTOPANJA
36. člen
(dovoljena odstopanja)
(1) Pri izvedbi državnega lokacijskega načrta so dopustna
odstopanja od tehničnih rešitev, določenih s to uredbo, če se pri nadaljnjem
podrobnejšem proučevanju prometnih, geoloških, hidroloških, geomehanskih in
drugih razmer poiščejo tehnične rešitve, ki so primernejše z oblikovalskega,
prometnotehničnega ali okoljevarstvenega vidika, s katerimi pa se ne smejo
poslabšati prostorske in okoljske razmere. 
(2) Odstopanja od tehničnih rešitev iz prejšnjega odstavka ne
smejo biti v nasprotju z javnimi interesi, z njimi morajo soglašati organi in
organizacije, na delovno področje katerih spadajo ta odstopanja. 
(3) V projektih za pridobitev gradbenega dovoljenja morajo
biti vse stacionaže objektov in naprav natančno določene. Dopustna so manjša
odstopanja od stacionaž, navedenih v tej uredbi, ki so posledica podrobnejše
stopnje obdelave projektov. Večja odstopanja so dopustna v skladu z določbami
prvega in drugega odstavka tega člena. 
(4) Za dopustna odstopanja po tej uredbi se lahko štejejo
tudi druga križanja komunalnih vodov s traso glavne ceste, ki niso določena s
to uredbo, če niso v nasprotju s to uredbo. Za vsako drugačno rešitev križanja
komunalnih vodov s traso glavne ceste mora investitor voda predhodno pridobiti
soglasje investitorja oziroma upravljavca glavne ceste.
37. člen
(gradnja enostavnih objektov)
V ureditvenem območju državnega lokacijskega načrta se v
skladu s predpisi, ki urejajo graditev objektov, dovoli postavitev teh pomožnih
infrastrukturnih objektov: 
-       
pomožnih cestnih objektov, 
-       
pomožnih energetskih objektov, 
-       
pomožnih telekomunikacijskih objektov, 
-       
pomožnih komunalnih objektov.
X. NADZOR
38. člen
(nadzor)
Izvajanje te uredbe nadzira Ministrstvo za okolje in prostor,
Inšpektorat Republike Slovenije za okolje in prostor.
XI. PREHODNA IN KONČNA DOLOČBA
39. člen
(občinski prostorski akti)
Z dnem uveljavitve te uredbe se za ureditveno območje
državnega lokacijskega načrta iz 3. člena te uredbe šteje, da so spremenjeni in
dopolnjeni ti občinski prostorski akti: 
-       
Spremembe in dopolnitve prostorskih sestavin dolgoročnega plana Občine
Kamnik za obdobje 1986–2000 (Uradni list SRS, št. 3/89, Uradni list RS, št.
22/92, 30/95 in 14/96, Uradne objave, št. 12/03) ter srednjeročnega plana
Občine Kamnik za obdobje 1986–1990 (Uradni list SRS, št. 31/86, Uradni list RS,
št. 22/92, 30/95 in 14/96, Uradne objave, št. 12/03) za območje Občine Komenda;
-       
Prostorski ureditveni pogoji za območje Občine Komenda (Uradne objave,
št. 2/05); 
-       
Ureditveni načrt za MO2 Moste (Uradni list RS, št. 38/90, 70/97 in
83/99, Uradne objave, št. 3/05).
40. člen
(začetek veljavnosti)
Ta uredba začne veljati petnajsti dan po objavi v Uradnem
listu Republike Slovenije.
Št. 00719-67/2006/5
Ljubljana, dne 31. avgusta 2006
EVA 2006-2511-0157
Vlada Republike Slovenije
Janez Janša l.r. 
Predsednik