1. člen
Za opravljanje funkcij pred višjimi sodišči splošne
pristojnosti ter za izvajanje drugih nalog se pri Vrhovnem državnem tožilstvu
Republike Slovenije ustanovijo:
-       
zunanji oddelek v Celju za območje Višjega sodišča v Celju;
-       
zunanji oddelek v Kopru za območje Višjega sodišča v Kopru;
-       
zunanji oddelek v Mariboru za območje Višjega sodišča v Mariboru.
2. člen
Oddelek je notranja organizacijska enota, s katere se
opravlja pritožbena funkcija na območju posameznega višjega sodišča.
Izvajanje pritožbene funkcije usklajuje in organizira
pritožbeni oddelek Vrhovnega državnega tožilstva Republike Slovenije.
3. člen
Vrhovno državno tožilstvo Republike Slovenije v skladu z
letnim razporedom dela z zunanjega oddelka izvaja tudi izobraževalne in
nadzorstvene naloge.
4. člen
Zunanji oddelki Vrhovnega državnega tožilstva Republike
Slovenije, ustanovljeni s tem pravilnikom, začnejo z delom 1. julija 2003.
5. člen
Ta pravilnik začne veljati naslednji dan po objavi v Uradnem
listu Republike Slovenije.
Št. 012-6/2003
Ljubljana, dne 27. maja 2003.
EVA 2003-2011-0037
Minister
za pravosodje
mag. Ivan Bizjak l.
r.