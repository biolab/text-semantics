1. člen
(vsebina sklepa)
Ta sklep določa:
1.     
podrobnejše lastnosti in vrste postavk, ki se upoštevajo pri izračunu
kapitala upravljavca alternativnih investicijskih skladov (v nadaljnjem
besedilu: upravljavec AIS) in
2.     
postavke stalnih stroškov upravljavca AIS.
2. člen
(izračun kapitala)
Kapital upravljavca AIS se izračuna kot vsota temeljnega in
dodatnega kapitala, ob upoštevanju odbitnih postavk iz 5. člena tega sklepa.
3. člen
(temeljni kapital)
(1) Temeljni kapital upravljavca AIS je vsota navadnega
lastniškega temeljnega kapitala in dodatnega temeljnega kapitala.
(2) Navadni lastniški temeljni kapital sestavljajo
postavke iz prvega odstavka 26. člena Uredbe (EU) št. 575/2013 Evropskega parlamenta
in Sveta z dne 26. junija 2013 o bonitetnih zahtevah za kreditne
institucije in investicijska podjetja ter o spremembi Uredbe (EU) št. 648/2012
(UL L št. 176 z dne 27. junija 2013, str. 1; v nadaljnjem besedilu: Uredba
575/2013/EU) po uporabi prilagoditev iz 33. in 35. člena Uredbe 575/2013/EU, ob
upoštevanju odbitkov iz 36. člena Uredbe 575/2013/EU in drugih možnosti iz 48.
in 79. člena Uredbe 575/2013/EU.
(3) Kapitalske instrumente iz točke (a) prvega odstavka
26. člena Uredbe 575/2013/EU, v primeru upravljavca AIS ustanovljenega v
Republiki Sloveniji, predstavljajo navadne delnice po nominalni vrednosti ali
osnovni vložki družbenikov.
(4) Dodatni temeljni kapital sestavljajo postavke iz
51. člena Uredbe 575/2013/EU, ob upoštevanju odbitkov iz 56. člena
Uredbe 575/2013/EU in uporabi 79. člena Uredbe 575/2013/EU.
4. člen
(dodatni kapital)
Dodatni kapital sestavljajo postavke iz 62. člena Uredbe
575/2013/EU, ob upoštevanju odbitkov iz 66. člena Uredbe 575/2013/EU in uporabi
79. člena Uredbe 575/2013/EU.
5. člen
(odbitne postavke)
Odbitne postavke kapitala predstavljajo nelikvidna sredstva upravljavca
AIS, ki jih ni mogoče unovčiti v času potrebnem za pravočasno izpolnitev
dospelih obveznosti, zlasti:
1.     
neodpisana vrednost opredmetenih osnovnih sredstev;
2.     
naložbe v druge družbe, razen naložb iz 1. do 5. točke tega odstavka, ki
jih ni mogoče hitro unovčiti;
3.     
denarni depoziti z ročnostjo daljšo od 90 dni brez možnosti odpoklica
ali ki jih ni možno predčasno razvezati;
4.     
posojila in druge terjatve, katerih zapadlost je daljša od 90 dni
oziroma je od njihove zapadlosti preteklo več kot 30 dni (vključno z natečenimi
obrestmi);
5.     
zaloge.
6. člen
(stalni stroški upravljavca AIS)
(1) Stalni stroški upravljavca AIS obsegajo celotne
stalne splošne stroške upravljavca AIS kot so opredeljeni v 97. členu Uredbe
575/2013/EU.
(2) Pri določanju višine stalnih stroškov upravljavec
AIS upošteva tudi 34.b člen Delegirane Uredbe Komisije (EU) št. 241/2014 z dne
7. januarja 2014 o dopolnitvi Uredbe (EU) št. 575/2013 Evropskega
parlamenta in Sveta v zvezi z regulativnimi tehničnimi standardi glede
kapitalskih zahtev za institucije (UL L št. 74 z dne 14. marca 2014, str.
8).
KONČNA DOLOČBA
7. člen
(uveljavitev sklepa)
Ta sklep začne veljati petnajsti dan po objavi v Uradnem
listu Republike Slovenije.
Št. 00701-59/2015-3
Ljubljana, dne 4. februarja 2016
EVA 2015-1611-0185
Predsednik sveta
Agencije za trg vrednostnih papirjev
mag. Miloš Čas l.r.