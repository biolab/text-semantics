I. SPLOŠNA DOLOČBA
1. člen
(1) S to uredbo se določajo omejevalni ukrepi skladno s
Sklepom Sveta 2010/413/SZVP z dne 26. julija 2010 o omejevalnih ukrepih
proti Iranu in razveljavitvi Skupnega stališča 2007/140/SZVP (UL L št. 195,
27. 7. 2010, str. 39, z vsemi spremembami; v nadaljnjem besedilu: sklep
2010/413/SZVP).
(2) S to uredbo se določajo tudi pristojni organi in
sankcije za kršitve te uredbe in Uredbe Sveta (EU) št. 267/2012 z dne
23. marca 2012 o omejevalnih ukrepih proti Iranu in razveljavitvi Uredbe
(EU) št. 961/2010 (UL L št. 88, 24. 3. 2012, str. 1, z vsemi spremembami;
v nadaljnjem besedilu: uredba 267/2012/EU).
II. OMEJEVALNI UKREPI IN PRISTOJNI ORGANI
2. člen
(1) Državljanom Republike Slovenije ali z ozemlja
Republike Slovenije ali z uporabo plovil, ki plovejo pod zastavo Republike
Slovenije, ali zrakoplovov, registriranih v Republiki Sloveniji, je
prepovedano:
(a)   
v Iran, za uporabo v Iranu ali v njegovo korist neposredno ali posredno
prodajati, dobavljati, prenašati ali izvažati oborožitev in drugo vojaško
opremo vseh vrst, vključno z orožjem in strelivom, vojaškimi vozili in opremo,
paravojaško opremo ter rezervnimi in sestavnimi deli za navedeno, ne glede na
to, ali tako blago izvira iz Evropske unije ali ne. Ta prepoved se ne uporablja
za nebojna vozila, ki so bila izdelana ali opremljena z opremo za balistično
zaščito in so namenjena izključno za zaščito osebja Evropske unije in njenih
držav članic v Iranu;
(b)   
kupovati oborožitev in opremo iz prejšnje točke iz Irana, ne glede na
to, ali izvira iz Irana ali ne.
(2) Paravojaška oprema iz prejšnjega odstavka vključuje
zlasti:
(a)   
akustične naprave, ki jih proizvajalec ali dobavitelj predstavlja kot
primerne za obvladovanje nemirov, in njihove posebej izdelane sestavne dele;
(b)   
ščite za uporabo v nemirih in policijske neprebojne ščite ter njihove
posebej izdelane sestavne dele;
(c)   
lisice, ki so izdelane za omejevanje gibanja ljudi in katerih največja
skupna velikost, vključno z verigo, je pri merjenju od zunanjega roba enega
okova do zunanjega roba drugega v zaklenjenem stanju od 240 mm do 280 mm;
(d)   
pasove za uporabo elektrošoka, izdelane za omejevanje gibanja ljudi z
elektrošokom z največjo napetostjo prostega teka 10.000 voltov;
(e)   
vodne topove in njihove posebej izdelane sestavne dele;
(f)    
vozila za obvladovanje nemirov, posebej izdelana ali prirejena tako, da
jih je mogoče naelektriti zaradi odganjanja protestnikov, in njihove v ta namen
posebej izdelane ali prirejene sestavne dele;
(g)   
pištole z električnim nabojem z največjo napetostjo prostega teka 10.000
voltov;
(h)   
sestavne dele, posebej izdelane ali prirejene za prenosne pripomočke, ki
so izdelani ali prirejeni za obvladovanje nemirov ali za samozaščito z uporabo
elektrošoka (vključno s palicami in ščiti za povzročanje elektrošoka, pištolami
za omamljanje in takimi z električnimi naboji);
(i)    
gumijevke, palice za obvladovanje nemirov in podobne pripomočke za
kazenski pregon;
(j)    
oklepne jopiče, vključno z neprebojnimi oblačili, neprebojno podlogo in
zaščitnimi čeladami;
(k)   
biče;
(l)    
dele in dodatke, izdelane ali prirejene za uporabljanje v opremi, ki je
našteta v točkah od i do k, ali z njo.
3. člen
(1) Vstop v Republiko Slovenijo ali tranzit čez njeno
ozemlje se prepreči:
(a)   
osebam, ki so naštete v prilogi I k sklepu 2010/413/SZVP;
(b)   
osebam, ki so naštete v prilogi II k sklepu 2010/413/SZVP;
(c)   
drugim osebam, ki niso navedene v prilogi I k sklepu 2010/413/SZVP in
podpirajo iransko vlado, ter z njimi povezanim osebam s seznama v prilogi II k
sklepu 2010/413/SZVP.
(2) Prejšnji odstavek ne velja za tranzit čez ozemlje
Republike Slovenije zaradi dejavnosti, ki so neposredno povezane s predmeti iz
podtočk i in ii točke b tretjega odstavka resolucije Varnostnega sveta
Združenih narodov 1737 (2006) (v nadaljnjem besedilu: RVSZN 1737 (2006)) za
lahkovodne reaktorje, katerih gradnja se je začela pred decembrom 2006.
Prejšnji odstavek se prav tako ne uporablja, kadar Republiko Slovenijo
zavezujejo mednarodnopravne obveznosti, in sicer:
-       
kadar je Republika Slovenija gostiteljica mednarodne medvladne
organizacije,
-       
kadar je Republika Slovenija gostiteljica mednarodne konference, ki jo
skliče Organizacija združenih narodov (v nadaljnjem besedilu: OZN) ali katere
pokroviteljica je OZN,
-       
na podlagi večstranskega sporazuma, ki določa privilegije in imunitete,
ali
-       
kadar je Republika Slovenija gostiteljica Organizacije za varnost in
sodelovanje v Evropi.
(3) O vsakem od primerov iz prejšnjega odstavka je treba
ustrezno obvestiti Svet Evropske unije.
(4) Izjeme pri ukrepih iz prvega odstavka tega člena se
lahko dovolijo, kadar je potovanje utemeljeno:
-       
z nujnimi humanitarnimi potrebami, vključno z verskimi dolžnostmi,
-       
s potrebami po izpolnitvi ciljev RVSZN 1737(2006), tudi tistih, ki
izhajajo iz XV. člena Statuta Mednarodne agencije za atomsko energijo
(IAEA), ali
-       
z udeležbo na medvladnih srečanjih, vključno s tistimi, ki jih prireja
Evropska unija ali Republika Slovenija in na katerih poteka politični dialog, s
katerim se neposredno razvijajo demokracija, človekove pravice in pravna država
v Iranu.
(5) Če Republika Slovenija želi odobriti izjemo na
podlagi prejšnjega odstavka, mora o tem predhodno pisno obvestiti Svet Evropske
unije. Šteje se, da je bila predlagana izjema dovoljena, če proti njej noben
član Sveta Evropske unije ne pošlje pisnega ugovora v dveh delovnih dneh po
prejemu obvestila.
(6) O odobritvi izjem po tem členu odloča ministrstvo,
pristojno za zunanje zadeve, ki v skladu s tretjim in petim odstavkom tega
člena obvešča Svet Evropske unije. Z odobritvijo izjem ministrstvo, pristojno
za zunanje zadeve, seznani tudi policijo in Odbor Varnostnega sveta OZN iz
točke a prvega odstavka tega člena. Obvestilo iz prejšnjega stavka mora
vsebovati seznam oseb, ki jim je bil dovoljen vstop v Republiko Slovenijo ali
tranzit čez njeno ozemlje.
(7) Kadar se na podlagi tretjega, četrtega in petega
odstavka tega člena osebam iz prvega odstavka tega člena dovoli vstop v
Republiko Slovenijo ali tranzit čez njeno ozemlje, se tako dovoljenje omeji na
namen, za katerega je bilo dano, in na osebe, na katere se nanaša.
4. člen
V Republiki Sloveniji ali državljanom Republike Slovenije je
prepovedano specializirano poučevati ali usposabljati iranske državljane v
strokah, ki bi prispevale k dejavnostim Irana, nevarnim z vidika širjenja
jedrskega orožja, in razvoju izstrelitvenih sistemov jedrskega orožja.
5. člen
(1) Skladno s prvim odstavkom 48. člena uredbe
267/2012/EU so v Republiki Sloveniji pristojni organi za njeno izvajanje:
-       
ministrstvo, pristojno za gospodarski razvoj in tehnologijo, v zvezi s
3. členom in točko a drugega odstavka 5. člena uredbe 267/2012/EU, v zvezi s 7.
členom uredbe 267/2012/EU pa v delu, v katerem se sklicuje na prvi odstavek
2. člena in točko b prvega odstavka 5. člena uredbe 267/2012/EU,
-       
ministrstvo, pristojno za finance, na podlagi predhodnega mnenja stalne
koordinacijske skupine za omejevalne ukrepe (v nadaljnjem besedilu: skupine) iz
7. člena Zakona o omejevalnih ukrepih, ki jih Republika Slovenija uvede
ali izvaja skladno s pravnimi akti in odločitvami, sprejetimi v okviru
mednarodnih organizacij (Uradni list RS, št. 127/06, v nadaljnjem besedilu:
ZOUPAMO), v zvezi s točko b drugega odstavka 5. člena uredbe 267/2012/EU ter v
zvezi z 18. in 19. členom navedene uredbe,
-       
ministrstvo, pristojno za obrambo, na podlagi predhodnega mnenja skupine
v zvezi s 7. členom uredbe 267/2012/EU v delu, v katerem se sklicuje na točko a
prvega odstavka 5. člena navedene uredbe,
-       
ministrstvo, pristojno za energijo, v zvezi z 12., 14. in 43.a členom
uredbe 267/2012/EU,
-       
ministrstvo, pristojno za finance, v zvezi s 24., 25., 26., 27., 28.,
28.b, 30. in 30.a členom uredbe 267/2012/EU,
-       
Banka Slovenije v zvezi s prvim odstavkom 29. člena uredbe 267/2012/EU
in
-       
ministrstvo, pristojno za zunanje zadeve, v zvezi z 31. členom, prvim
odstavkom 40. člena in 44. členom uredbe 267/2012/EU.
(2) Ministrstvo, pristojno za zunanje zadeve, skladno s
prvim odstavkom 48. člena uredbe 267/2012/EU objavi seznam pristojnih organov s
podatki za stike na spletni strani iz priloge X k uredbi 267/2012/EU.
(3) Ministrstvo, pristojno za zunanje zadeve, v skladu s
4., 5. in 6. členom ZOUPAMO vzpostavi zbirko podatkov za izvajanje šestega
odstavka 30. člena in 31. člena uredbe 267/2012/EU, ki vsebuje podatke iz
drugega odstavka 4. člena ZOUPAMO.
(4) Za poročanje o sumljivih transakcijah se poleg
navedenih določb ZOUPAMO smiselno uporabljajo tudi predpisi o preprečevanju
pranja denarja in financiranja terorizma.
(5) V zvezi z izvajanjem uredbe 267/2012/EU po prvi
alineji prvega odstavka tega člena se:
-       
pojmi »prodaja, dobava, prenos ali izvoz« iz prvega odstavka 3. člena
uredbe 267/2012/EU štejejo za »izvoz« v skladu z Uredbo Sveta (ES) št. 428/2009
z dne 5. maja 2009 o vzpostavitvi režima Skupnosti za nadzor izvoza,
prenosa, posredovanja in tranzita blaga z dvojno rabo (UL L 134,
29. 5. 2009, str. 1, v nadaljnjem besedilu: uredba 428/2009/ES) in
Zakonom o nadzoru izvoza blaga z dvojno rabo (Uradni list RS, št. 37/04 in 8/10,
v nadaljnjem besedilu: ZNIBDR);
-       
v skladu z uredbo 267/2012/EU za izdajo dovoljenj smiselno uporablja
postopek s predhodnim mnenjem Komisije za nadzor nad izvozom blaga z dvojno
rabo ter obveznosti poročanja in vodenja registrov, ki so urejene z uredbo 428/2009/ES,
ZNIBDR in predpisi, izdanimi na njegovi podlagi.
(6) V okviru mnenja skupine po drugi alineji prvega
odstavka tega člena je obvezno mnenje ministrstva, pristojnega za gospodarski
razvoj in tehnologijo, po tretji alineji prvega odstavka tega člena pa mnenje
ministrstva, pristojnega za finance, če organ, pristojen za izvajanje
ustreznega člena uredbe 267/2012/EU v skladu z navedenima alinejama, to izrecno
zahteva ob predložitvi zadeve v mnenje skupini.
(7) Ministrstva, pristojna za izvajanje uredbe
267/2012/EU, lahko v skladu z 8. členom ZOUPAMO na področju, za katerega so
pristojna, na podlagi ustrezno obrazloženega zaprosila fizične ali pravne osebe
in na podlagi izjave, da se blago ne uvršča na sezname, za katere je posel
omejen ali prepovedan, izdajo potrdilo za podpisano in ožigosano izjavo
prosilca. Pred izdajo potrdila lahko pristojna ministrstva zaprosijo za
predhodno mnenje Komisije za nadzor nad izvozom blaga z dvojno rabo ali skupine
glede na področje, na katero se blago uvršča.
(8) Prosilec vlogo iz prejšnjega odstavka vloži pri
ministrstvu, pristojnemu za zunanje zadeve, ki jo posreduje pristojnemu
ministrstvu ali ministrstvom in po koncu postopka odločitev sporoči prosilcu.
III. KAZENSKE DOLOČBE
6. člen
(1) Z globo od 1.500 do 125.000 eurov se za prekršek
kaznuje pravna oseba ali samostojni podjetnik posameznik ali posameznik, ki
samostojno opravlja dejavnost, če:
(a)   
v Iran za uporabo v njem ali v njegovo korist neposredno ali posredno
prodaja, dobavlja, prenaša ali izvaža oborožitev in drugo vojaško opremo vseh
vrst, vključno z orožjem in strelivom, vojaškimi vozili in opremo, paravojaško
opremo ter rezervnimi in sestavnimi deli za navedeno, ne glede na to, ali tako
blago po poreklu iz Evropske unije ali ne (točka a prvega odstavka 2. člena te
uredbe);
(b)   
kupuje oborožitev in opremo iz prejšnje točke iz Irana ne glede na to,
ali izvira iz Irana ali ne (točka b prvega odstavka 2. člena te uredbe).
(2) Če se pravna oseba po zakonu, ki ureja gospodarske
družbe, šteje za srednjo ali veliko gospodarsko družbo, se za prekršek iz
prejšnjega odstavka kaznuje z globo od 1.500 do 500.000 eurov.
(3) Z globo od 1.500 do 4.100 eurov se za prekršek iz
prvega odstavka tega člena kaznuje tudi odgovorna oseba pravne osebe ali
odgovorna oseba samostojnega podjetnika posameznika, če stori dejanje iz prvega
odstavka tega člena.
(4) Z globo od 500 do 1.200 eurov se za prekršek kaznuje
posameznik, če stori dejanje iz prvega odstavka tega člena.
7. člen
(1) Z globo od 1.500 do 125.000 eurov se za prekršek
kaznuje pravna oseba ali samostojni podjetnik posameznik ali posameznik, ki
samostojno opravlja dejavnost, če zagotavlja specializirano poučevanje ali
usposabljanje iranskih državljanov v strokah, ki bi prispevale k dejavnostim
Irana, nevarnim z vidika širjenja jedrskega orožja, in razvoju izstrelitvenih
sistemov jedrskega orožja (4. člen te uredbe).
(2) Če se pravna oseba po zakonu, ki ureja gospodarske
družbe, šteje za srednjo ali veliko gospodarsko družbo, se za prekršek iz
prejšnjega odstavka kaznuje z globo od 1.500 do 500.000 eurov.
(3) Z globo od 1.500 do 4.100 eurov se za prekršek iz
prvega odstavka tega člena kaznuje tudi odgovorna oseba pravne osebe ali
odgovorna oseba samostojnega podjetnika posameznika, če stori dejanje iz prvega
odstavka tega člena.
(4) Z globo od 500 do 1.200 eurov se za prekršek kaznuje
posameznik, če stori dejanje iz prvega odstavka tega člena.
8. člen
(1) Z globo od 1.500 do 125.000 eurov se za prekršek
kaznuje pravna oseba ali samostojni podjetnik posameznik ali posameznik, ki
samostojno opravlja dejavnost, če:
(a)   
ne glede na to, ali je po poreklu iz Evropske unije ali ne, fizičnim ali
pravnim osebam, subjektom in organom v Iran ali za uporabo v tej državi
neposredno ali posredno prodaja, dobavlja, prenaša ali izvaža blago in
tehnologijo iz prilog I in II k uredbi 267/2012/EU (prvi odstavek 2. člena
uredbe 267/2012/EU);
(b)   
blago in tehnologijo iz prilog I in II k uredbi 267/2012/EU kupi v
Iranu, uvozi ali prevaža iz te države ne glede na to, ali ta izdelek po poreklu
iz Irana ali ne (4. člen uredbe 267/2012/EU);
(c)   
fizičnim ali pravnim osebam, subjektom in organom v Iran ali za uporabo
v tej državi neposredno ali posredno prodaja, dobavlja, prenaša ali izvaža
opremo in tehnologijo iz priloge VI in VIA k uredbi 267/2012/EU (prvi odstavek
8. člena uredbe 267/2012/EU).
(2) Če se pravna oseba po zakonu, ki ureja gospodarske
družbe, šteje za srednjo ali veliko gospodarsko družbo, se za prekršek iz
prejšnjega odstavka kaznuje z globo od 1.500 do 500.000 eurov.
(3) Z globo od 1.500 do 4.100 eurov se za prekršek iz
prvega odstavka tega člena kaznuje tudi odgovorna oseba pravne osebe ali
odgovorna oseba samostojnega podjetnika posameznika, če stori dejanje iz prvega
odstavka tega člena.
(4) Z globo od 500 do 1.200 eurov se za prekršek kaznuje
posameznik, če stori dejanje iz prvega odstavka tega člena.
9. člen
(1) Z globo od 1.500 do 125.000 eurov se za prekršek
kaznuje pravna oseba ali samostojni podjetnik posameznik ali posameznik, ki
samostojno opravlja dejavnost, če:
(a)   
kateri koli fizični ali pravni osebi, subjektu ali organu v Iranu ali za
uporabo v tej državi neposredno ali posredno daje tehnično pomoč v zvezi z
blagom in tehnologijo s Skupnega seznama vojaškega blaga Evropske unije (UL C
št. 69, 18. 3. 2010, str. 19, z vsemi spremembami; v nadaljnjem besedilu:
skupni seznam) ali iz prilog I, II, VI in VIA k uredbi 267/2012/EU ter z
zagotavljanjem, proizvodnjo, vzdrževanjem in uporabo blaga s skupnega seznama
ali iz navedenih prilog k uredbi 267/2012/EU ali če navedenim osebam v zvezi z
blagom in tehnologijo iz prilog I, II, VI in VIA k uredbi 267/2012/EU ali z
zagotavljanjem, proizvodnjo, vzdrževanjem in uporabo takega blaga omogoča
posredniške storitve (točki a in b prvega odstavka 5. člena ter točka a 9.
člena uredbe 267/2012/EU);
(b)   
kateri koli fizični ali pravni osebi, subjektu ali organu v Iranu ali za
uporabo v tej državi neposredno ali posredno zagotavlja financiranje ali
finančno pomoč v zvezi z blagom in tehnologijo s skupnega seznama ali iz prilog
I, II, VI in VIA k uredbi 267/2012/EU ter vključuje zlasti subvencije, posojila
in izvozna kreditna zavarovanja v zvezi z nakupom, prenosom ali izvozom teh
izdelkov ali v zvezi z zagotavljanjem pripadajoče tehnične pomoči (točka c
prvega odstavka 5. člena in točka b 9. člena uredbe 267/2012/EU).
(2) Če se pravna oseba po zakonu, ki ureja gospodarske
družbe, šteje za srednjo ali veliko gospodarsko družbo, se za prekršek iz
prejšnjega odstavka kaznuje z globo od 1.500 do 500.000 eurov.
(3) Z globo od 1.500 do 4.100 eurov se za prekršek iz
prvega odstavka tega člena kaznuje tudi odgovorna oseba pravne osebe ali
odgovorna oseba samostojnega podjetnika posameznika, če stori dejanje iz prvega
odstavka tega člena.
(4) Z globo od 500 do 1.200 eurov se za prekršek kaznuje
posameznik, če stori dejanje iz prvega odstavka tega člena.
10. člen
(1) Z globo od 1.500 do 125.000 eurov se za prekršek
kaznuje pravna oseba ali samostojni podjetnik posameznik ali posameznik, ki
samostojno opravlja dejavnost, če:
(a)   
ne pridobi predhodnega dovoljenja za neposredno ali posredno prodajo,
dobavo, prenos ali izvoz blaga in tehnologije iz priloge III k uredbi
267/2012/EU fizičnim ali pravnim osebam, subjektom ali organom v Iranu ali za
uporabo v tej državi ne glede na to, ali sta po poreklu iz Evropske unije ali
ne (prvi odstavek 3. člena uredbe 267/2012/EU);
(b)   
ne pridobi dovoljenja za zagotavljanje tehnične pomoči ali posredniških
storitev v zvezi z blagom in tehnologijo iz priloge III k uredbi 267/2012/EU
ter z zagotavljanjem, proizvodnjo, vzdrževanjem in uporabo navedenega
neposredno ali posredno za katero koli osebo, subjekt ali organ v Iranu ali za
uporabo v tej državi (točka a drugega odstavka 5. člena uredbe 267/2012/EU);
(c)   
ne pridobi dovoljenja za zagotavljanje financiranja ali finančne pomoči
v zvezi z blagom in tehnologijo iz priloge III k uredbi 267/2012/EU, še zlasti
subvencij, posojil in zavarovanja kreditnih izvoznih poslov, za vsako prodajo,
dobavo, prenos ali izvoz navedenega ali za vsako zagotavljanje s tem povezane
tehnične pomoči neposredno ali posredno kateri koli osebi, subjektu ali organu
v Iranu ali za uporabo v tej državi (točka b drugega odstavka 5. člena uredbe
267/2012/EU).
(2) Če se pravna oseba po zakonu, ki ureja gospodarske
družbe, šteje za srednjo ali veliko gospodarsko družbo, se za prekršek iz
prejšnjega odstavka kaznuje z globo od 1.500 do 500.000 eurov.
(3) Z globo od 1.500 do 4.100 eurov se za prekršek iz
prvega odstavka tega člena kaznuje tudi odgovorna oseba pravne osebe, odgovorna
oseba samostojnega podjetnika posameznika ali odgovorna oseba posameznika, ki
samostojno opravlja dejavnost, če stori dejanje iz prvega odstavka tega člena.
(4) Z globo od 500 do 1.200 eurov se za prekršek kaznuje
posameznik, če stori dejanje iz prvega odstavka tega člena.
11. člen
(1) Z globo od 1.500 do 125.000 eurov se za prekršek
kaznuje pravna oseba ali samostojni podjetnik posameznik ali posameznik, ki
samostojno opravlja dejavnost, če ne pridobi dovoljenja pristojnega organa,
navedenega na spletni strani v prilogi X k uredbi 267/2012/EU, za transakcijo v
zvezi z blagom in tehnologijo iz prvega odstavka 2. člena ali s pomočjo ali
posredniškimi storitvami iz prvega odstavka 5. člena uredbe 267/2012/EU
(prvi odstavek 7. člena uredbe 267/2012/EU).
(2) Če se pravna oseba po zakonu, ki ureja gospodarske
družbe, šteje za srednjo ali veliko gospodarsko družbo, se za prekršek iz
prejšnjega odstavka kaznuje z globo od 1.500 do 500.000 eurov.
(3) Z globo od 1.500 do 4.100 eurov se za prekršek iz
prvega odstavka tega člena kaznuje tudi odgovorna oseba pravne osebe, odgovorna
oseba samostojnega podjetnika posameznika ali odgovorna oseba posameznika, ki
samostojno opravlja dejavnost, če stori dejanje iz prvega odstavka tega člena.
(4) Z globo od 500 do 1.200 eurov se za prekršek kaznuje
posameznik, če stori dejanje iz prvega odstavka tega člena.
11.a člen
(1) Z globo od 1.500 do 125.000 eurov se za prekršek kaznuje
pravna oseba ali samostojni podjetnik posameznik ali posameznik, ki samostojno
opravlja dejavnost, če:
a)    
iranskim osebam, subjektom in organom ali za uporabo v Iranu neposredno
ali posredno prodaja, dobavlja, prenaša ali izvaža blago ali tehnologijo iz
prilog VI B, VII A in VII B k uredbi 267/2012/EU (prvi odstavek 10.a, 10.d in
15.a člena uredbe 267/2012/EU);
b)    
iranskim osebam, subjektom ali organom ali za uporabo v Iranu neposredno
ali posredno daje tehnično pomoč ali omogoča posredniške storitve v zvezi z
blagom in tehnologijo iz prilog VI B, VII A in VII B k uredbi 267/2012/EU ter z
zagotavljanjem, proizvodnjo, vzdrževanjem in uporabo takega blaga in
tehnologije (točka a prvega odstavka 10.b, 10.e in 15.b člena uredbe
267/2012/EU);
c)    
iranskim osebam, subjektom ali organom ali za uporabo v Iranu neposredno
ali posredno zagotavlja financiranje ali finančno pomoč v zvezi z blagom in
tehnologijo iz prilog VI B, VII A in VII B k uredbi 267/2012/EU (točka b prvega
odstavka 10.b, 10.e in 15.b člena uredbe 267/2012/EU).
(2) Če se pravna oseba po zakonu, ki ureja gospodarske
družbe, šteje za srednjo ali veliko gospodarsko družbo, se za prekršek iz
prejšnjega odstavka kaznuje z globo od 1.500 do 500.000 eurov.
(3) Z globo od 1.500 do 4.100 eurov se za prekršek iz prvega
odstavka tega člena kaznuje tudi odgovorna oseba pravne osebe ali odgovorna
oseba samostojnega podjetnika posameznika, če stori dejanje iz prvega odstavka
tega člena.
(4) Z globo od 500 do 1.200 eurov se za prekršek kaznuje
posameznik, če stori dejanje iz prvega odstavka tega člena.
12. člen
(se delno preneha uporabljati)
(1) Z globo od 1.500 do 125.000 eurov se za prekršek
kaznuje pravna oseba ali samostojni podjetnik posameznik ali posameznik, ki
samostojno opravlja dejavnost, če:
(a)   
uvaža surovo nafto, naftne derivate ali petrokemične proizvode, ki
izvirajo iz Irana ali so bili izvoženi iz te države (točki a prvih odstavkov
11. in 13. člena uredbe 267/2012/EU);
(b)   
kupuje surovo nafto, naftne derivate ali petrokemične proizvode, ki so v
Iranu ali iz te države izvirajo (točki b prvih odstavkov 11. in 13. člena
uredbe 267/2012/EU);
(c)   
prevaža surovo nafto, naftne derivate ali petrokemične proizvode, če
izvirajo iz Irana ali se iz Irana izvažajo v drugo državo (točki c prvih
odstavkov 11. in 13. člena uredbe 267/2012/EU);
(d)   
neposredno ali posredno zagotavlja financiranje ali finančno pomoč,
vključno z izvedenimi finančnimi instrumenti, ter zavarovalništvo in
pozavarovalništvo v zvezi z uvozom, nabavo ali prevozom surove nafte, naftnih
derivatov ali petrokemičnih proizvodov, če izvirajo iz Irana ali so bili
izvoženi iz te države (točki d prvih odstavkov 11. in 13. člena uredbe
267/2012/EU).
(2) Če se pravna oseba po zakonu, ki ureja gospodarske
družbe, šteje za srednjo ali veliko gospodarsko družbo, se za prekršek iz
prejšnjega odstavka kaznuje z globo od 1.500 do 500.000 eurov.
(3) Z globo od 1.500 do 4.100 eurov se za prekršek iz
prvega odstavka tega člena kaznuje tudi odgovorna oseba pravne osebe ali
odgovorna oseba samostojnega podjetnika posameznika, če stori dejanje iz prvega
odstavka tega člena.
(4) Z globo od 500 do 1.200 eurov se za prekršek kaznuje
posameznik, če stori dejanje iz prvega odstavka tega člena.
12.a člen
(1) Z globo od 1.500 do 125.000 eurov se za prekršek kaznuje
pravna oseba ali samostojni podjetnik posameznik ali posameznik, ki samostojno
opravlja dejavnost, če:
a)    
kupuje, prevaža, uvaža ali menjava zemeljski plin, kot je opredeljen v
prilogi IVA uredbe 267/2012/EU in ki izvira iz Irana ali je bil izvožen iz te
države (točka a prvega odstavka 14.a člena uredbe 267/2012/EU);
b)    
neposredno ali posredno zagotavlja posredniške storitve, financiranje
ali finančno pomoč, vključno z izvedenimi finančnimi instrumenti, ter
zavarovanje, pozavarovanje in posredniške storitve, povezane z zavarovanjem in
pozavarovanjem v zvezi s dejavnostmi iz točke a ali b prvega odstavka 14.a
člena uredbe 267/2012/EU (točki d prvih odstavkov 11. in 13. člena uredbe
267/2012/EU).
(2) Če se pravna oseba po zakonu, ki ureja gospodarske
družbe, šteje za srednjo ali veliko gospodarsko družbo, se za prekršek iz
prejšnjega odstavka kaznuje z globo od 1.500 do 500.000 eurov.
(3) Z globo od 1.500 do 4.100 eurov se za prekršek iz prvega
odstavka tega člena kaznuje tudi odgovorna oseba pravne osebe ali odgovorna
oseba samostojnega podjetnika posameznika, če stori dejanje iz prvega odstavka
tega člena.
(4) Z globo od 500 do 1.200 eurov se za prekršek kaznuje
posameznik, če stori dejanje iz prvega odstavka tega člena.
13. člen
(1) Z globo od 1.500 do 125.000 eurov se za prekršek
kaznuje pravna oseba ali samostojni podjetnik posameznik ali posameznik, ki
samostojno opravlja dejavnost, če:
(a)   
neposredno ali posredno prodaja, dobavlja, izvaža, prenaša, kupi, uvozi
ali prevaža zlato, plemenite kovine in diamante, navedene v prilogi VII k
uredbi 267/2012/EU, ne glede na to, ali izvirajo iz Evropske unije ali ne, in
sicer iranski vladi, organom iranske javne uprave, podjetjem in agencijam,
vsaki osebi, subjektu ali organu, ki deluje v njihovem imenu ali po njihovih
navodilih ali ki deluje v imenu ali po navodilih subjekta ali organa, ki je v
njihovi lasti ali pod njihovim nadzorom (točki a in b prvega odstavka 15. člena
uredbe 267/2012/EU); (se preneha
uporabljati)
(b)   
neposredno ali posredno zagotavlja tehnično pomoč ali posredniške
storitve, financiranje ali finančno pomoč, ki se nanaša na blago iz prejšnje
točke, iranski vladi, organom iranske javne uprave, korporacijam in agencijam
ali vsaki osebi, subjektu ali organu, ki deluje v njihovem imenu ali po
njihovih navodilih ali ki deluje v imenu ali po navodilih subjekta ali organa,
ki je v njihovi lasti ali pod njihovim nadzorom (točka c prvega odstavka 15.
člena uredbe 267/2012/EU); (se preneha
uporabljati)
(d)   
neposredno ali posredno prodaja, dobavlja, prenaša ali izvaža
novonatisnjene ali neizdane bankovce in kovance iranske valute, in sicer
Iranski centralni banki ali v njeno korist (16. člen uredbe 267/2012/EU).
(2) Če se pravna oseba po zakonu, ki ureja gospodarske
družbe, šteje za srednjo ali veliko gospodarsko družbo, se za prekršek iz
prejšnjega odstavka kaznuje z globo od 1.500 do 500.000 eurov.
(3) Z globo od 1.500 do 4.100 eurov se za prekršek iz
prvega odstavka tega člena kaznuje tudi odgovorna oseba pravne osebe ali
odgovorna oseba samostojnega podjetnika posameznika, če stori dejanje iz prvega
odstavka tega člena.
(4) Z globo od 500 do 1.200 eurov se za prekršek kaznuje
posameznik, če stori dejanje iz prvega odstavka tega člena.
14. člen
(1) Z globo od 1.500 do 125.000 eurov se za prekršek
kaznuje pravna oseba ali samostojni podjetnik posameznik ali posameznik, ki
samostojno opravlja dejavnost, če:
(a)   
iranski osebi, subjektu ali organu iz drugega odstavka 17. člena uredbe
267/2012/EU odobri finančno posojilo ali kredit ali v teh osebah pridobi ali
poveča lastniški delež ali ustanovi skupno podjetje (točke od a do c prvega
odstavka 17. člena uredbe 267/2012/EU);
(b)   
s sklenitvijo sporazuma ali kakor koli drugače sprejme ali potrdi, da
ena ali več iranskih fizičnih ali pravnih oseb, subjektov ali organov v podjetju,
ki opravlja dejavnosti iz točk od a do c 22. člena uredbe 267/2012/EU, odobri
finančno posojilo ali kredit, v njem pridobi ali poveča lastniški delež ali z
njim ustanovi skupno podjetje (22. člen uredbe 267/2012/EU);
(c)   
ne pridobi dovoljenja za naložbo v iransko osebo, subjekt ali organ, ki
proizvaja blago ali tehnologijo iz priloge III k uredbi 267/2012/EU (prvi
odstavek 18. člena uredbe 267/2012/EU);
(d)   
ne pridobi dovoljenja za naložbo v iransko osebo, subjekt ali organ, ki
opravlja dejavnosti iz točke a drugega odstavka 17. člena uredbe 267/2012/EU
(19. člen uredbe 267/2012/EU).
(2) Če se pravna oseba po zakonu, ki ureja gospodarske
družbe, šteje za srednjo ali veliko gospodarsko družbo, se za prekršek iz
prejšnjega odstavka kaznuje z globo od 1.500 do 500.000 eurov.
(3) Z globo od 1.500 do 4.100 eurov se za prekršek iz
prvega odstavka tega člena kaznuje tudi odgovorna oseba pravne osebe, odgovorna
oseba samostojnega podjetnika posameznika ali odgovorna oseba posameznika, ki
samostojno opravlja dejavnost, če stori dejanje iz prvega odstavka tega člena.
(4) Z globo od 500 do 1.200 eurov se za prekršek kaznuje
posameznik, če stori dejanje iz prvega odstavka tega člena.
15. člen
(1) Z globo od 1.500 do 125.000 eurov se za prekršek
kaznuje pravna oseba ali samostojni podjetnik posameznik ali posameznik, ki
samostojno opravlja dejavnost, če:
(a)   
ne zamrzne vseh sredstev in gospodarskih virov, ki pripadajo osebam,
subjektom ali organom iz prilog VIII in IX k uredbi 267/2012/EU, ki so v
njihovi lasti ali s katerimi razpolagajo ali ki jih nadzirajo (prvi in drugi
odstavek 23. člena uredbe 267/2012/EU);
(b)   
osebam, subjektom ali organom iz prilog VIII in IX k uredbi 267/2012/EU
neposredno ali posredno ali v njihovo korist da na voljo sredstva ali
gospodarske vire (tretji odstavek 23. člena uredbe 267/2012/EU);
(c)   
brez poseganja v odstopanja iz 24., 25., 26., 27., 28. in 29. člena
uredbe 267/2012/EU zagotavlja specializirane finančne komunikacijske storitve,
ki se uporabljajo za medsebojno izmenjavo finančnih podatkov, fizičnim ali
pravnim osebam, subjektom ali organom iz prilog VIII in IX (četrti odstavek 23.
člena uredbe 267/2012/EU).
(2) Če se pravna oseba po zakonu, ki ureja gospodarske
družbe, šteje za srednjo ali veliko gospodarsko družbo, se za prekršek iz
prejšnjega odstavka kaznuje z globo od 1.500 do 500.000 eurov.
(3) Z globo od 1.500 do 4.100 eurov se za prekršek iz
prvega odstavka tega člena kaznuje tudi odgovorna oseba pravne osebe ali
odgovorna oseba samostojnega podjetnika posameznika, če stori dejanje iz prvega
odstavka tega člena.
(4) Z globo od 500 do 1.200 eurov se za prekršek kaznuje
posameznik, če stori dejanje iz prvega odstavka tega člena.
15.a člen
(1) Z globo od 1.500 do 125.000 eurov se za prekršek kaznuje:
a)    
kreditna ali finančna institucija, če izvede prenos sredstev v nasprotju
s 30. členom uredbe 267/2012/EU (prvi odstavek 30. člena uredbe 267/2012/EU);
b)    
pravna oseba ali samostojni podjetnik posameznik ali posameznik, ki
samostojno opravlja dejavnost, če:
- 
pisno vnaprej ne priglasi prenosa sredstev v znesku, ki je enak ali
višji od 10.000 eurov, ali enakovrednem znesku (točka a tretjega odstavka 30.
člena uredbe 267/2012/EU);
- 
ne pridobi predhodnega dovoljenja za prenos na podlagi transakcij v
zvezi z živili, zdravstvenim varstvom, medicinsko opremo ali v kmetijske ali
humanitarne namene v znesku, ki je enak ali višji od 1.000.000 eurov, ali
enakovrednem znesku ter prenos v zvezi z osebnimi nakazili v znesku, ki je enak
ali višji od 400.000 eurov (točka b tretjega odstavka 30. člena uredbe
267/2012/EU);
- 
ne pridobi predhodnega dovoljenja za vsak drug prenos v znesku, ki je
enak ali višji od 10.000 eurov (točka c tretjega odstavka 30. člena uredbe
267/2012/EU).
(2) Če se pravna oseba po zakonu, ki ureja gospodarske
družbe, šteje za srednjo ali veliko gospodarsko družbo, se za prekršek iz točke
b prejšnjega odstavka kaznuje z globo od 1.500 do 500.000 eurov.
(3) Z globo od 1.500 do 4.100 eurov se za prekršek iz prvega
odstavka tega člena kaznuje tudi odgovorna oseba pravne osebe ali odgovorna
oseba samostojnega podjetnika posameznika, če stori dejanje iz prvega odstavka
tega člena.
(4) Z globo od 500 do 1.200 eurov se za prekršek kaznuje
posameznik, če stori dejanje iz prvega odstavka tega člena.
16. člen
(1) Z globo od 1.500 do 125.000 eurov se za prekršek
kaznuje pravna oseba ali samostojni podjetnik posameznik ali posameznik, ki
samostojno opravlja dejavnost, če ob prenosu sredstev, na iransko fizično ali
pravno osebo, subjekt ali organ ali od njih, za katere se ne uporablja prvi
odstavek 30. člena uredbe 267/2012/EU:
(a)   
predhodno pisno ne priglasi prenosa sredstev v višini nad 10.000 eurov
ali v ustrezni protivrednosti (točki a in b prvega odstavka 30.a člena uredbe
267/2012/EU);
(b)   
ne pridobi predhodnega dovoljenja za prenos sredstev nad 400.000 eurov
ali v ustrezni protivrednosti (točka c prvega odstavka 30.a člena uredbe
267/2012/EU).
(2) Če se pravna oseba po zakonu, ki ureja gospodarske
družbe, šteje za srednjo ali veliko gospodarsko družbo, se za prekršek iz točke
b prejšnjega odstavka kaznuje z globo od 1.500 do 500.000 eurov.
(3) Z globo od 1.500 do 4.100 eurov se za prekršek iz
prvega odstavka tega člena kaznuje tudi odgovorna oseba pravne osebe ali
odgovorna oseba samostojnega podjetnika posameznika, če stori dejanje iz prvega
odstavka tega člena.
(4) Z globo od 500 do 1.200 eurov se za prekršek kaznuje
posameznik, če stori dejanje iz prvega odstavka tega člena.
17. člen
(1) Kreditna ali finančna institucija se, če pri
poslovanju s kreditnimi in finančnimi institucijami iz točk od a do d prvega
odstavka 30. člena uredbe 267/2012/EU:
(a)   
ne zahteva, da se na plačilnih nalogih izpolnijo vsi podatki, ki se
nanašajo na izdajatelja in prejemnika zadevne transakcije, in ne zavrne izvedbe
transakcije, če ti podatki niso zagotovljeni (točka b šestega odstavka 30.
člena uredbe 267/2012/EU);
(b)   
ne hrani pet let vseh evidenc transakcij in jih na zahtevo ne da na
voljo nacionalnim organom (točka c šestega odstavka 30. člena uredbe
267/2012/EU);
(c)   
ne glede na 5. in 23. člen uredbe 267/2012/EU, kadar sumi ali ima
utemeljen razlog za sum, da so sredstva povezana s financiranjem širjenja
jedrskega orožja, tega takoj ne sporoči (točka d šestega odstavka 30. člena
uredbe 267/2012/EU),
za prekršek kaznuje z globo, ki je določena v
Uredbi o izvajanju Uredbe (ES) št. 1781/2006 Evropskega parlamenta in Sveta z
dne 15. novembra 2006 o podatkih o plačniku, ki spremljajo prenose
denarnih sredstev (Uradni list RS, št. 1/08, v nadaljnjem besedilu: uredba o
izvajanju uredbe 1781/2006/ES).
(2) Z globo iz prejšnjega odstavka se za prekršek iz
prejšnjega odstavka kaznuje tudi odgovorna oseba kreditne ali finančne
institucije, če stori dejanje iz prejšnjega odstavka.
18. člen
(1) Z globo od 1.500 do 125.000 eurov se za prekršek
kaznujejo:
(a)   
kreditna ali finančna institucija, za katero se uporablja 49. člen uredbe
267/2012/EU, če pri kreditni ali finančni instituciji s sedežem v Iranu ali pri
tisti, ki je navedena v prvem odstavku 30. člena uredbe 267/2012/EU, odpre nov
bančni račun ali sklene nov korespondenčni bančni odnos ali v Iranu odpre novo
predstavništvo ali ustanovi novo podružnico, hčerinsko družbo ali skupno
podjetje (točke od a do d prvega odstavka 33. člena uredbe 267/2012/EU);
(b)   
pravna oseba ali samostojni podjetnik posameznik ali posameznik, ki
samostojno opravlja dejavnost, če v imenu kreditne ali finančne institucije s
sedežem v Iranu ali zanjo oziroma v imenu kreditne ali finančne institucije, ki
je navedena v prvem odstavku 30. člena uredbe 267/2012/EU, ali zanjo sklene
sporazum o odprtju predstavništva ali ustanovitve podružnice ali hčerinske družbe
v Evropski uniji (točka b drugega odstavka 33. člena uredbe 267/2012/EU);
(c)   
pravna oseba ali samostojni podjetnik posameznik ali posameznik, ki
samostojno opravlja dejavnost, če kreditni ali finančni instituciji s sedežem v
Iranu ali tisti, ki je navedena v prvem odstavku 30. člena uredbe 267/2012/EU,
omogoči pridobitev ali povečanje deleža ali kakršno koli drugo lastniško
udeležbo v kreditni ali finančni instituciji, za katero se uporablja 49. člen
uredbe 267/2012/EU (točka d drugega odstavka 33. člena uredbe 267/2012/EU).
(2) Če se kreditna ali finančna institucija ali pravna
oseba po zakonu, ki ureja gospodarske družbe, šteje za srednjo ali veliko
gospodarsko družbo, se za prekršek iz prejšnjega odstavka kaznuje z globo od
1.500 do 500.000 eurov.
(3) Z globo od 1.500 do 4.100 eurov se za prekršek iz
prvega odstavka tega člena kaznuje tudi odgovorna oseba pravne osebe ali
odgovorna oseba samostojnega podjetnika posameznika, če stori dejanje iz prvega
odstavka tega člena.
(4) Z globo od 500 do 1.200 eurov se za prekršek kaznuje
posameznik, če stori dejanje iz prvega odstavka tega člena.
19. člen
(1) Z globo od 1.500 do 125.000 eurov se za prekršek
kaznuje pravna oseba ali samostojni podjetnik posameznik ali posameznik, ki
samostojno opravlja dejavnost, če osebam, subjektom ali organom iz podtočk od i
do iv točke a 34. člena uredbe 267/2012/EU neposredno ali posredno proda ali od
njih kupi državne obveznice ali obveznice z jamstvom države, izdane po
26. juliju 2010, ali če tem osebam zagotovi posredniške storitve ali jim
pomaga pri izdaji takih obveznic (točke od a do c 34. člena uredbe
267/2012/EU).
(2) Če se pravna oseba po zakonu, ki ureja gospodarske
družbe, šteje za srednjo ali veliko gospodarsko družbo, se za prekršek iz
prejšnjega odstavka kaznuje z globo od 1.500 do 500.000 eurov.
(3) Z globo od 1.500 do 4.100 eurov se za prekršek iz
prvega odstavka tega člena kaznuje tudi odgovorna oseba pravne osebe, odgovorna
oseba samostojnega podjetnika posameznika ali odgovorna oseba posameznika, ki
samostojno opravlja dejavnost, če stori dejanje iz prvega odstavka tega člena.
(4) Z globo od 500 do 1.200 eurov se za prekršek kaznuje
posameznik, če stori dejanje iz prvega odstavka tega člena.
20. člen
(1) Z globo od 1.500 do 125.000 eurov se za prekršek
kaznuje pravna oseba ali samostojni podjetnik posameznik ali posameznik, ki
samostojno opravlja dejavnost, če subjektom iz podtočk od i do iii točke a
prvega odstavka 35. člena uredbe 267/2012/EU zagotavlja zavarovanje ali
pozavarovanje (točka a prvega odstavka 35. člena uredbe 961//2010/EU).
(2) Če se pravna oseba po zakonu, ki ureja gospodarske
družbe, šteje za srednjo ali veliko gospodarsko družbo, se za prekršek iz
prejšnjega odstavka kaznuje z globo od 1.500 do 500.000 eurov.
(3) Z globo od 1.500 do 4.100 eurov se za prekršek iz
prvega odstavka tega člena kaznuje tudi odgovorna oseba pravne osebe, odgovorna
oseba samostojnega podjetnika posameznika ali odgovorna oseba posameznika, ki
samostojno opravlja dejavnost, če stori dejanje iz prvega odstavka tega člena.
(4) Z globo od 500 do 1.200 eurov se za prekršek kaznuje
posameznik, če stori dejanje iz prvega odstavka tega člena.
20.a člen
(1) Z globo od 1.500 do 125.000 eurov se za prekršek kaznuje
pravna oseba ali samostojni podjetnik posameznik ali posameznik, ki samostojno
opravlja dejavnost, če za tankerje za prevoz nafte in tovorna plovila, ki
plujejo pod zastavo Islamske republike Iran ali so neposredno ali posredno v
lasti ali najemu iranske osebe, subjekta ali organa oziroma jih ta upravlja,
zagotavlja te storitve:
a)    
vse vrste klasifikacije, med drugim:
- 
proizvodnja in uporaba klasifikacijskih pravil ali tehničnih
specifikacij glede zasnove, gradnje, opreme in vzdrževanja ladij ter sistemov
upravljanja na ladijskem krovu;
- 
opravljanje pregledov in nadzora v skladu s klasifikacijskimi pravili in
postopki;
- 
dodeljevanje zapisa o razredu in dostava, odobritev ali obnovitev
potrdil o skladnosti s klasifikacijskimi pravili ali specifikacijami (točka a
prvega odstavka 37.a člena uredbe 267/2012);
b)    
nadzor in sodelovanje pri snovanju, gradnji in popravilu ladij in
njihovih delov, vključno z bloki, elementi, stroji ter električno in nadzorno
napeljavo, pa tudi s tem povezana tehnična pomoč in financiranje ali finančna
pomoč (točka b prvega odstavka 37.a člena uredbe 267/2012);
c)    
pregled, preizkušanje in certificiranje pomorske opreme, materialov in
sestavnih delov ter nadzor nad namestitvijo in nad integracijo sistema (točka c
prvega odstavka 37.a člena uredbe 267/2012);
d)    
izvajanje pregledov, inšpekcij, revizij in obiskov ter izdajanje,
podaljševanje ali potrjevanje ustreznih potrdil in dokumentov o skladnosti v
imenu uprave države zastave v skladu z Mednarodno konvencijo o varstvu
človeškega življenja na morju iz leta 1974, kakor je bila spremenjena (SOLAS
1974), ter njenim protokolom iz leta 1988; Mednarodno konvencijo za
preprečevanje onesnaževanja morja z ladij, 1973, kakor je bila spremenjena s
protokolom iz leta 1978 (MARPOL 73/78); Konvencijo o mednarodnih pravilih za
izogibanje trčenju na morju iz leta 1972, kakor je bila spremenjena (COLREG
1972); Mednarodno konvencijo o tovornih črtah iz leta 1966 (LL 1966) in njenim
protokolom iz leta 1988; Mednarodno konvencijo o standardih za usposabljanje,
izdajanje spričeval in ladijsko stražarjenje pomorščakov iz leta 1978 (STCW),
kakor je bila spremenjena, ter Mednarodno konvencijo o izmeritvi ladij iz leta
1969 (TONNAGE 1969) (točka d prvega odstavka 37.a člena uredbe 267/2012).
(2) Če se pravna oseba po zakonu, ki ureja gospodarske
družbe, šteje za srednjo ali veliko gospodarsko družbo, se za prekršek iz
prejšnjega odstavka kaznuje z globo od 1.500 do 500.000 eurov.
(3) Z globo od 1.500 do 4.100 eurov se za prekršek iz prvega
odstavka tega člena kaznuje tudi odgovorna oseba pravne osebe, odgovorna oseba
samostojnega podjetnika posameznika ali odgovorna oseba posameznika, ki
samostojno opravlja dejavnost, če stori dejanje iz prvega odstavka tega člena.
(4) Z globo od 500 do 1.200 eurov se za prekršek kaznuje
posameznik, če stori dejanje iz prvega odstavka tega člena.
20.b člen
(se preneha uporabljati)
(1) Z globo od 1.500 do 125.000 eurov se za prekršek kaznuje
pravna oseba ali samostojni podjetnik posameznik ali posameznik, ki samostojno
opravlja dejavnost, če daje na razpolago plovila za prevoz ali skladiščenje
nafte in petrokemičnih izdelkov:
a)    
iranskim osebam, subjektom ali organom; ali
b)    
kateri koli osebi, subjektu ali organu, razen kadar so ponudniki plovil
sprejeli potrebne ukrepe za preprečitev, da se plovila uporabijo za prevoz ali
shranjevanje nafte ali petrokemičnih izdelkov, ki izvirajo iz Irana ali so bili
izvoženi iz njega (prvi odstavek 37.b člena uredbe 267/2012/EU).
(2) Z globo od 1.500 do 4.100 eurov se za prekršek iz
prejšnjega odstavka kaznuje tudi odgovorna oseba pravne osebe ali odgovorna
oseba samostojnega podjetnika posameznika, če stori dejanje iz prejšnjega
odstavka.
(3) Z globo od 500 do 1.200 eurov se za prekršek kaznuje
posameznik, če stori dejanje iz prvega odstavka tega člena.
21. člen
(1) Z globo od 1.500 do 125.000 eurov se za prekršek
kaznuje pravna oseba ali samostojni podjetnik posameznik ali posameznik, ki
samostojno opravlja dejavnost, če v zvezi s pogodbo ali drugo transakcijo, na
izvedbo katere so posredno ali neposredno, v celoti ali deloma vplivali ukrepi,
uvedeni z uredbo 267/2012/EU, odobri nadomestilo škode ali druge vrste podobnih
zahtevkov, kakršen je zahtevek za odškodnino ali terjatev oziroma zahtevek za
podaljšanje dospelosti ali za plačilo predvsem finančne garancije ali jamstva v
kakršni koli obliki, ki jih zahtevajo:
(a)   
osebe, subjekti ali organi, uvrščeni na seznam iz prilog VIII in IX k
uredbi 267/2012/EU (točka a prvega odstavka 38. člena uredbe 267/2012/EU);
(b)   
katera koli druga iranska oseba, subjekt ali organ, vključno z iransko
vlado (točka b prvega odstavka 38. člena uredbe 267/2012/EU);
(c)   
katera koli druga oseba ali subjekt, ki deluje po taki osebi ali
subjektu ali v njenem imenu (točka c prvega odstavka 38. člena uredbe
267/2012/EU).
(2) Z globo od 1.500 do 4.100 eurov se za prekršek iz
prejšnjega odstavka kaznuje tudi odgovorna oseba pravne osebe ali odgovorna
oseba samostojnega podjetnika posameznika, če stori dejanje iz prejšnjega
odstavka.
(3) Z globo od 500 do 1.200 eurov se za prekršek kaznuje
posameznik, če stori dejanje iz prvega odstavka tega člena.
22. člen
(1) Z globo od 1.500 do 125.000 eurov se za prekršek
kaznuje pravna oseba ali samostojni podjetnik posameznik ali posameznik, ki
samostojno opravlja dejavnost, če brez poseganja v veljavna pravila glede
poročanja, zaupnosti in poslovne skrivnosti:
-       
nemudoma ne pošlje vseh podatkov, ki bi pripomogli k spoštovanju
obveznosti iz uredbe 267/2012/EU, kakršna je npr. zamrznitev računov in zneskov
v skladu z njenim 23. členom, če prebiva ali ima sedež v Republiki
Sloveniji, in neposredno ali prek teh organov Evropski komisiji (točka a prvega
odstavka 40. člena uredbe 267/2012/EU);
-       
ne sodeluje s pristojnimi organi, navedenimi na spletni strani iz
priloge X k uredbi 267/2012/EU, pri vsakem preverjanju takih podatkov (točka b
prvega odstavka 40. člena uredbe 267/2012/EU).
(2) Z globo od 1.500 do 4.100 eurov se za prekršek iz
prejšnjega odstavka kaznuje tudi odgovorna oseba pravne osebe ali odgovorna
oseba samostojnega podjetnika posameznika, če stori dejanje iz prejšnjega
odstavka.
(3) Z globo od 500 do 1.200 eurov se za prekršek kaznuje
posameznik, če stori dejanje iz prvega odstavka tega člena.
23. člen
(1) Z globo od 200 do 125.000 eurov se za prekršek
kaznuje pravna oseba ali samostojni podjetnik posameznik ali posameznik, ki
samostojno opravlja dejavnost, če zavestno in naklepno sodeluje v dejavnostih,
katerih namen ali posledica je zaobiti ukrepe iz 2., prvega odstavka 5., 8.,
9., 10.a, 10.b, 10.d, 11., 13., 14.a, 15.a, 15.b, 17., 22., 23., 30., 34., 35.,
37.a ali 37.b člena uredbe 267/2012/EU (41. člen uredbe 267/2012/EU).
(2) Če se pravna oseba po zakonu, ki ureja gospodarske
družbe, šteje za srednjo ali veliko gospodarsko družbo, se za prekršek iz
prejšnjega odstavka kaznuje z globo od 400 do 500.000 eurov.
(3) Z globo od 1.500 do 4.100 eurov se za prekršek iz
prvega odstavka tega člena kaznuje tudi odgovorna oseba pravne osebe, odgovorna
oseba samostojnega podjetnika posameznika ali odgovorna oseba posameznika, ki
samostojno opravlja dejavnost, če stori dejanje iz prvega odstavka tega člena.
(4) Z globo od 500 do 1.200 eurov se za prekršek kaznuje
posameznik, če stori dejanje iz prvega odstavka tega člena.
24. člen
(1) Z globo od 200 do 125.000 eurov se za prekršek
kaznuje pravna oseba ali samostojni podjetnik posameznik ali posameznik, ki
samostojno opravlja dejavnost, če navaja nepopolno ali nepravilno dejansko
stanje, da bi zase ali za koga drugega pridobil dovoljenje ali odobritev, ki se
zahteva po uredbi 267/2012/EU, ali če tako dejansko stanje navede iz
malomarnosti.
(2) Če se pravna oseba po zakonu, ki ureja gospodarske
družbe, šteje za srednjo ali veliko gospodarsko družbo, se za prekršek iz
prejšnjega odstavka kaznuje z globo od 400 do 500.000 eurov.
(3) Z globo od 1.500 do 4.100 eurov se za prekršek iz
prvega odstavka tega člena kaznuje tudi odgovorna oseba pravne osebe, odgovorna
oseba samostojnega podjetnika posameznika ali odgovorna oseba posameznika, ki
samostojno opravlja dejavnost, če stori dejanje iz prvega odstavka tega člena.
(4) Z globo od 500 do 1.200 eurov se za prekršek kaznuje
posameznik, če stori dejanje iz prvega odstavka tega člena.
IV. NADZOR
25 člen
(1) Izvajanje določb te uredbe in uredbe 267/2012/EU po
svojih pooblastilih iz zadev stvarne pristojnosti organa nadzirajo pristojni
inšpekcijski in carinski organi, policija in pristojni nosilci javnih
pooblastil. Če gre za vojaško orožje in vojaško opremo, opravljajo nadzor iz
prejšnjega stavka Inšpektorat Republike Slovenije za obrambo in carinski
organi, če gre za civilno orožje, strelivo in gospodarska razstreliva, pa
Inšpektorat Republike Slovenije za notranje zadeve in carinski organi.
(2) Pri opravljanju nadzora iz prejšnjega odstavka
organi odvzamejo predmete, ki so bili uporabljeni ali namenjeni za prekršek ali
so nastali v zvezi z njim.
(3) O ugotovljenih kršitvah določb iz te uredbe in
uredbe 267/2012/EU organi iz prvega odstavka tega člena nemudoma obvestijo
ministrstvo, pristojno za zunanje zadeve.
(4) Za nadzor nad izvajanjem 32. člena uredbe
267/2012/EU se uporabljajo določbe 2. člena uredbe o izvajanju uredbe
1781/2006/ES.

Uredba o omejevalnih ukrepih proti Iranu in
izvajanju uredbe Sveta (EU) št. 267/2012 (Uradni list RS, št. 51/12) vsebuje naslednjo prehodno in
končno določbo:
»V. PREHODNA IN KONČNA DOLOČBA
26. člen
(1) Z uveljavitvijo te uredbe preneha veljati Uredba o
omejevalnih ukrepih proti Iranu in izvajanju Uredbe Sveta (EU) št. 961/10
(Uradni list RS, št. 6/11).
(2) Ta uredba začne veljati naslednji dan po objavi v
Uradnem listu Republike Slovenije.«.

Uredba o spremembah in dopolnitvah Uredbe o
omejevalnih ukrepih proti Iranu in izvajanju uredbe Sveta (EU) št. 267/2012
(Uradni list RS, št. 43/13) vsebuje naslednjo končno določbo:
»13. člen
Ta uredba začne veljati naslednji dan po objavi v Uradnem
listu Republike Slovenije.«.

Uredba o spremembah in dopolnitvah Uredbe o
omejevalnih ukrepih proti Iranu in izvajanju uredbe Sveta (EU) št. 267/2012
(Uradni list RS, št. 15/14) vsebuje naslednjo končno določbo:
»4. člen
Ta uredba začne veljati naslednji dan po objavi v Uradnem
listu Republike Slovenije.«.