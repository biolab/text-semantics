1. člen
S tem pravilnikom in tehničnimi predpisi, ki so sestavni del
tega pravilnika se predpisuje uporaba utekočinjenega naftnega plina, njegovo
skladiščenje in pretakanje ter način vgradnje naprav in postrojev za
utekočinjeni naftni plin in varnosti ukrepi s tem v zvezi.

Priloga:
Tehnični predpisi o utekočinjenem naftnem plinu

Pravilnik o utekočinjenem naftnem plinu
(Uradni list RS, št. 22/91) vsebuje naslednji končni določbi:
»2. člen
Z dnem, ko začne veljati ta pravilnik neha veljati pravilnik
o gradnji naprav za tekoči naftni plin in o skladiščenju in pretakanju tekočega
naftnega plina (Uradni list SFRJ, št. 24/71 in 26/71), ki se na področju
Republike Slovenije uporablja kot republiški predpis na podlagi 49. člena
zakona o eksplozivnih snoveh, vnetljivih tekočinah, plinih in drugih nevarnih
snoveh (Uradni list SRS, št. 18/77).
3. člen
Ta pravilnik začne veljati osmi dan po objavi v Uradnem listu
Republike Slovenije.«.

Pravilnik o
tehničnih zahtevah za gradnjo in obratovanje postaj za preskrbo motornih vozil
z gorivi (Uradni list RS, št. 114/04) v
zvezi z delnim prenehanjem uporabe tega pravilnika določa:
»166. člen
Pravilnik o utekočinjenem naftnem plinu (Uradni list RS, št.
22/91) in Pravilnik o gradnji naprav za vnetljive tekočine ter o
uskladiščevanju in pretakanju vnetljivih tekočin (Uradni list SFRJ, št. 20/71
in 23/71), se z dnem uveljavitve tega pravilnika ne uporabljata za bencinske
servise.«;
ter vsebuje
naslednjo končno določbo:
»168. člen
Ta pravilnik začne veljati naslednji dan po objavi v Uradnem
listu Republike Slovenije.«.