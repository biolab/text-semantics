1. člen
S tem odlokom se zaradi zajezitve in obvladovanja epidemije
COVID-19 določijo omejitve in način izvajanja ponujanja in prodajanja blaga in
storitev neposredno potrošnikom na področju voznikov in vozil v Republiki
Sloveniji.
2. člen
(1) Omejitve in način izvajanja ponujanja in prodajanja blaga
in storitev neposredno potrošnikom na področju voznikov in vozil v Republiki
Sloveniji veljajo za:
1.     
gospodarske družbe, javne in zasebne izobraževalne zavode in druge
pravne osebe zasebnega prava ter samostojne podjetnike posameznike pri
izvajanju:
- 
dejavnosti usposabljanja kandidatov za voznike motornih vozil;
2.     
pravne osebe in samostojne podjetnike posameznike pri izvajanju:
- 
programa dodatnega usposabljanja voznikov začetnikov,
- 
programa dodatnega usposabljanja za varno vožnjo,
- 
programa izobraževanja in dodatnega usposabljanja izvajalcev programov
dodatnega usposabljanja voznikov začetnikov in za varno vožnjo;
3.     
pooblaščene organizacije pri izvajanju:
- 
začetnih in obnovitvenih usposabljanj voznikov za prevoz nevarnega
blaga,
- 
usposabljanj in preizkusov znanja za pridobitev temeljnih kvalifikacij
za voznike motornih vozil v cestnem prometu,
- 
rednih usposabljanj za podaljšanje veljavnosti temeljnih kvalifikacij,
- 
preizkusov znanja za pridobitev spričevala o strokovni usposobljenosti
upravljavca prevozov,
- 
osnovnih strokovnih usposabljanj ter preizkusov usposobljenosti
spremljevalcev izrednih prevozov,
- 
osnovnih strokovnih usposabljanj in preizkusov znanja kandidatov za
cestninske nadzornike in obdobnih strokovnih izpopolnjevanj cestninskih
nadzornikov;
4.     
Javno agencijo Republike Slovenije za varnost prometa pri izvajanju:
- 
izobraževanj in dodatnih usposabljanj učiteljev vožnje, učiteljev
predpisov in strokovnih vodij šol vožnje,
- 
usposabljanj za ocenjevanje na vozniškem izpitu in dodatnih usposabljanj
ocenjevalcev na vozniškem izpitu,
- 
osnovnega in obdobnega strokovnega usposabljanja ter preverjanja
usposobljenosti presojevalcev varnosti cest,
- 
edukacijskih in psihosocialnih delavnic,
- 
preventivnih programov, kampanj in akcij za varnost cestnega prometa na
javnih krajih ter
- 
vozniških izpitov.
(2) Ponujanje in prodajanje blaga in storitev iz prejšnjega
odstavka je dovoljeno le ob upoštevanju sprejetih priporočil Nacionalnega
inštituta za javno zdravje (v nadaljnjem besedilu: NIJZ) za preprečevanje
okužbe z virusom SARS-CoV-2, ki so objavljena na spletni strani NIJZ
https://www.nijz.si/sl/sproscanje-ukrepov-covid-19, in pod pogojem, da osebe,
ki izvajajo ponujanje in prodajanje blaga in storitev iz prejšnjega odstavka,
enkrat tedensko izvedejo testiranje na virus SARS-CoV-2 z metodo verižne
reakcije s polimerazo (v nadaljnjem besedilu: test PCR) ali s hitrimi
antigenskimi testi (v nadaljnjem besedilu: test HAG) in imajo dokazilo o
negativnem rezultatu testa.
(3) Osebam iz prejšnjega odstavka testiranja ni treba
opraviti, če imajo:
1.     
dokazilo o cepljenju zoper COVID-19, s katerim dokazujejo, da je od
prejema:
- 
drugega odmerka cepiva Comirnaty proizvajalca Biontech/Pfizer preteklo
najmanj sedem dni, cepiva COVID-19 Vaccine proizvajalca Moderna najmanj 14 dni,
cepiva Sputnik V proizvajalca Russia’s Gamaleya National Centre of Epidemiology
and Microbiology najmanj 14 dni, cepiva CoronaVac proizvajalca Sinovac Biotech
najmanj 14 dni ali cepiva COVID-19 Vaccine proizvajalca Sinopharm najmanj 14
dni,
- 
prvega odmerka cepiva Vaxzevria (COVID-19 Vaccine) proizvajalca
AstraZeneca ali cepiva Covishield proizvajalca Serum Institute of India/AstraZeneca
preteklo najmanj 21 dni,
- 
odmerka cepiva COVID-19 Vaccine Janssen proizvajalca Johnson in
Johnson/Janssen-Cilag preteklo najmanj 14 dni,
- 
drugega odmerka cepiva posamezne vrste cepiva iz prve ali druge alineje
te točke, če je oseba cepljena s kombinacijo dveh različnih cepiv iz te točke,
po preteku časa od prejema drugega odmerka posamezne vrste cepiva, določenega v
tej točki. Če je oseba iz te alineje prvič prejela odmerek cepiva proizvajalca
AstraZeneca, se zaščita vzpostavi takoj po prejemu drugega odmerka, če je oseba
prejela drugi odmerek cepiva proizvajalca Biontech/Pfizer ali cepivo
proizvajalca Moderna v roku od 28 do 84 dni (štiri do 12 tednov) po prejemu
prvega odmerka.
2.     
dokazilo o pozitivnem rezultatu testa PCR, ki je starejši od 10 dni,
razen, če zdravnik presodi drugače, vendar ni starejši od šest mesecev,
3.     
potrdilo zdravnika, da so prebolele COVID-19 in od začetka simptomov ni
minilo več kot šest mesecev,
4.     
dokazilo iz 2. točke tega odstavka ali potrdilo iz prejšnje točke, in
dokazilo, da so bile v obdobju do največ osem mesecev od pozitivnega rezultata
testa PCR oziroma začetka simptomov cepljene z enim odmerkom cepiva iz prve do
tretje alineje 1. točke tega odstavka, pri čemer je zaščita vzpostavljena že z
dnem cepljenja,
(4) Dokazila o testiranju se upoštevajo, če so bila izdana v
državah članicah Evropske unije, državah članicah schengenskega območja,
Avstraliji, Izraelu, Kanadi, Novi Zelandiji, Ruski federaciji, Srbiji, Turčiji,
Združenem kraljestvu Velike Britanije in Severne Irske ali Združenih državah
Amerike.
3. člen
(1) Potrošniki se lahko udeležijo storitev iz prvega odstavka
prejšnjega člena le pod pogojem, da predhodno opravijo testiranje na virus
SARS-CoV-2 s testom PCR ali testom HAG in osebi, ki izvaja ponujanje in
prodajanje blaga in storitev iz prvega odstavka prejšnjega člena, predložijo
dokazilo o negativnem rezultatu testa, ki ni starejši od sedmih dni.
(2) Predložitev dokazila o negativnem rezultatu testa PCR ali
testa HAG iz prejšnjega odstavka ni potrebna za potrošnike, če imajo:
1.     
dokazilo o cepljenju zoper COVID-19, s katerim dokazujejo, da je od
prejema:
- 
drugega odmerka cepiva Comirnaty proizvajalca Biontech/Pfizer preteklo
najmanj sedem dni, cepiva COVID-19 Vaccine proizvajalca Moderna najmanj 14 dni,
cepiva Sputnik V proizvajalca Russia’s Gamaleya National Centre of Epidemiology
and Microbiology najmanj 14 dni, cepiva CoronaVac proizvajalca Sinovac Biotech
najmanj 14 dni ali cepiva COVID-19 Vaccine proizvajalca Sinopharm najmanj 14
dni,
- 
prvega odmerka cepiva Vaxzevria (COVID-19 Vaccine) proizvajalca
AstraZeneca ali cepiva Covishield proizvajalca Serum Institute of
India/AstraZeneca preteklo najmanj 21 dni,
- 
odmerka cepiva COVID-19 Vaccine Janssen proizvajalca Johnson in
Johnson/Janssen-Cilag preteklo najmanj 14 dni,
- 
drugega odmerka cepiva posamezne vrste cepiva iz prve ali druge alineje
te točke, če je oseba cepljena s kombinacijo dveh različnih cepiv iz te točke,
po preteku časa od prejema drugega odmerka posamezne vrste cepiva, določenega v
tej točki. Če je oseba iz te alineje prvič prejela odmerek cepiva proizvajalca
AstraZeneca, se zaščita vzpostavi takoj po prejemu drugega odmerka, če je oseba
prejela drugi odmerek cepiva proizvajalca Biontech/Pfizer ali cepivo
proizvajalca Moderna v roku od 28 do 84 dni (štiri do 12 tednov) po prejemu
prvega odmerka
2.     
 dokazilo o pozitivnem rezultatu testa PCR, ki je starejši od 10 dni,
razen, če zdravnik presodi drugače, vendar ni starejši od šest mesecev,
3.     
 potrdilo zdravnika, da so preboleli COVID-19 in od začetka simptomov ni
minilo več kot šest mesecev, ali
4.     
dokazilo iz 2. točke tega odstavka ali potrdilo iz prejšnje točke, in
dokazilo, da so bili v obdobju do največ osem mesecev od pozitivnega rezultata
testa PCR oziroma začetka simptomov cepljeni z enim odmerkom cepiva iz prve do
tretje alineje 1. točke tega odstavka, pri čemer je zaščita vzpostavljena že z
dnem cepljenja.
(3) Dokazila o testiranju se upoštevajo, če so bila izdana v
državah članicah Evropske unije, državah članicah schengenskega območja,
Avstraliji, Izraelu, Kanadi, Novi Zelandiji, Ruski federaciji, Srbiji, Turčiji,
Združenem kraljestvu Velike Britanije in Severne Irske ali Združenih državah
Amerike.
4. člen
(1) Omejitve in način izvajanja ponujanja in prodajanja blaga
in storitev na področju voznikov in vozil v Republiki Sloveniji iz drugega,
tretjega in četrtega odstavka 2. člena tega odloka in prejšnjega člena ne velja
za:
1.     
pravne osebe in samostojne podjetnike posameznike pri izvajanju:
- 
nalog tehničnih služb, strokovnih organizacij in pooblaščenih registracijskih
organizacij s področja motornih vozil;
2.     
pooblaščene organizacije pri izvajanju:
- 
postopkov in nalog v tahografskih delavnicah,
- 
rednih in vmesnih pregledov cistern ter pregledov vozil za izdajo
certifikatov ADR o brezhibnosti vozil za prevoz nevarnega blaga.
(2) Ponujanje in prodajanje blaga in storitev iz prejšnjega
odstavka je dovoljeno le pod pogojem, da se zagotovi najmanjši možni stik s
potrošniki in upoštevajo vsa higienska priporočila v skladu s sprejetimi
priporočili NIJZ za preprečevanje okužbe z virusom SARS-CoV-2, ki so objavljena
na spletni strani NIJZ https://www.nijz.si/sl/sproscanje-ukrepov-covid-19.
5. člen
Vlada Republike Slovenije preverja utemeljenost ukrepov iz
tega odloka na podlagi strokovnih mnenj.

Odlok o omejitvah in načinu izvajanja
ponujanja in prodajanja blaga in storitev neposredno potrošnikom na področju
voznikov in vozil v Republiki Sloveniji (Uradni list RS, št. 109/21) vsebuje naslednjo končno določbo:
»KONČNA DOLOČBA
6. člen
Ta odlok začne veljati 12. julija 2021 in velja do vključno
18. julija 2021.«.

Odlok o spremembah določenih odlokov, izdanih
na podlagi Zakona o nalezljivih boleznih (Uradni list RS, št. 114/21) spreminja 6. člen odloka tako, da
se glasi:
»6. člen
Ta odlok začne veljati 12. julija 2021 in velja do vključno
25. julija 2021.«;
ter vsebuje naslednjo končno določbo:
»KONČNA DOLOČBA
2. člen
Ta odlok začne veljati naslednji dan po objavi v Uradnem
listu Republike Slovenije.«.