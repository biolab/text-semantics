1. člen
(predmet in obseg koncesije)
S to uredbo Vlada Republike
Slovenije (v nadaljnjem besedilu: vlada) določa pogoje za podeljevanje koncesij
za gospodarsko izkoriščanje vode iz vodotoka Meža, vodotoka Črnovški potok in
iz vodnjakov podzemne vode v Čezsoči z odvzemi vode na naslednjih lokacijah:


 

Koordinate odvzema

Predviden


Vodotok

Y

X

Z

odvzem


Meža

5 488 430

5 147 310

579,20

0,018 m³/s


Črnovški potok

5 437 990

5 115 720

588,50

0,030 m³/s


 

 

 


 

Koordinate odvzema

Predvideni


Vodotok

Y

X

Z

odvzem


Čezsoča 1

5 388 600

5 131 446

366,30

Skupaj


Čezsoča 2

5 388 385

5 131 560

366,20

0,024 m³/s


Vir: koordinate so prevzete iz državnega koordinatnega sistema
(v Gauss Krügerjevi projekciji), odčitane v temeljnem topografskem načrtu v
merilu 1:5000.
2. člen
(dejavnost koncesionarja)
Koncesionar lahko gospodarsko izkorišča vodo iz vodotokov in
vodnjakov podzemne vode iz prejšnjega člena izključno za dodatno zasneževanje
smučišč.
3. člen
(pogoji, ki jih mora izpolnjevati koncesionar)
Koncesionar mora izpolnjevati naslednje pogoje: 
-       
da je pravna oseba, registrirana v Republiki Sloveniji, ali fizična
oseba, ki je državljan Republike Slovenije, 
-       
da je usposobljen za opravljanje dejavnosti iz prejšnjega člena. 
Koncesija se na vodotoku ali vodi iz vodnjaka podzemne vode
lahko podeli eni ali več fizičnim osebam kot koncesionarjem hkrati, če
izpolnjujejo pogoje iz prejšnjega odstavka. 
V primerih iz prejšnjega odstavka so fizične osebe solidarno
odgovorne za vse obveznosti, ki izvirajo iz te uredbe in koncesijske pogodbe.
4. člen
(okoljevarstveni in drugi pogoji)
Koncesionar sme odvzemati vodo iz vodotoka le, ko je naravni
pretok v vodotoku večji od ekološko sprejemljivega pretoka (Qes). 
V primerih, ko pretok v strugi zaradi naravnih razmer pade
pod Qes, mora koncesionar prekiniti z odvzemom vode in temu prilagoditi
dejavnost. 
Koncesionar mora poleg izpolnjevanja okoljevarstvenih pogojev
po zakonu in pogojev iz prejšnjega člena, zagotoviti še: 
-       
ukrepe za nespremenjeno izvajanje pravice do gospodarskega izkoriščanja
vode drugih obstoječih uporabnikov, 
-       
ukrepe proti poslabšanju vodnega režima med gradnjo, 
-       
ukrepe proti poslabšanju razmer v zvezi s kakovostjo in količino
podtalnice, 
-       
ukrepe za opravljanje dejavnosti tako, da ni ogrožena substanca in
naravna vloga vodnega vira, 
-       
izvedbo objektov in naprav tako, da ne bo vplivov na poslabšanje
kakovosti površinskih voda, poslabšanje vodnega režima in da bo omogočena
migracija vodnih organizmov, 
-       
ukrepe za preprečevanje škodljivega odlaganja gramoza, suspenzij in
drugih plavin, 
-       
varnost predvidenih objektov in naprav pred poplavami in ohranjanje vsaj
dosedanje poplavne varnosti na vplivnem območju objektov in naprav med gradnjo
in v času trajanja koncesije, 
-       
smotrno gospodarsko izkoriščanje naravnega vira ob izbiri ustrezne
tehnologije, 
-       
izvedbo predvidenega posega v okolje na način, ki bo omogočal najmanjšo
porabo prostora, snovi in energije med gradnjo in obratovanjem, 
-       
upoštevanje urbanističnih, arhitektonskih in krajinskih značilnosti in
načel sonaravnega urejanja pri oblikovanju objektov, naprav in drugih ureditev,
-       
javno prehodnost jezovnih zgradb, kjer je to utemeljeno, 
-       
ohranjanje biološke raznovrstnosti in avtohtonosti habitatov, 
-       
ohranjanje in varovanje naravne in kulturne dediščine, 
-       
ukrepe v zvezi s sanacijo, vzpostavitvijo novega oziroma nadomestitvijo prejšnjega
stanja po prenehanju koncesije. 
Ukrepi in pogoji iz prejšnjega odstavka se podrobneje
določijo v upravnih postopkih za poseg v prostor.
5. člen
(stroški koncesionarja)
Koncesionar nosi vse stroške v zvezi s koncesijo, ki bo
podeljena na podlagi te uredbe.
6. člen
(začetek in čas trajanja koncesije)
Koncesija se podeli za dobo tridesetih let. 
Rok iz prejšnjega odstavka začne teči z dnem podpisa
koncesijske pogodbe. 
Koncesija se lahko podaljša na način in pod pogoji,
določenimi v koncesijski pogodbi.
7. člen
(območje, na katero se koncesija nanaša)
Koncesija se nanaša na odvzeme vode iz vodotokov in iz
vodnjakov podzemne vode. 
Odvzemi so opredeljeni s koordinatami odvzema vode v prvem
členu te uredbe.
8. člen
(plačilo za koncesijo)
Koncesionar plačuje za koncesijo enkrat letno znesek,
izračunan na podlagi pričakovanega povprečnega povečanja prodaje smučarskih
kart, ki ga omogoča dodatno zasneževanje. 
Letno plačilo za koncesijo je za vsako od smučišč enako zmnožku
120 celodnevnih kart z doseženo povprečno ceno celodnevne karte v pretekli
sezoni in se začne računati z dnem začetka odvzema vode. 
Za čas, ko koncesionar ne more odvzemati vode zaradi višje
sile (suša, poplava, potres, zemeljski plaz, močan veter) se letno plačilo za
koncesijo zmanjša. 
Plačilo za koncesijo se med državo in lokalno skupnostjo, na
območju katere je smučišče, razdeli v razmerju 40:60 v korist lokalne
skupnosti, razen na demografsko ogroženih območjih, kjer je to razmerje 20:80 v
korist lokalne skupnosti. 
Če leži območje koncesije v več lokalnih skupnostih, si te
delež plačila za koncesijo, ki jim pripada, razdelijo skladno s pripadajočo
površino smučišč. 
Prihodki iz tretjega odstavka tega člena so vir občinskega
proračuna in proračuna Republike Slovenije. 
Način obračunavanja in plačevanja se podrobneje določi v
koncesijski pogodbi.
9. člen
(pravice koncesionarja)
Koncesionar ima: 
-       
pravico do izključnega gospodarskega izkoriščanja tistega dela vode iz
vodotoka ali vodnjaka, ki je predmet koncesije, 
-       
druge pravice, določene v koncesijski pogodbi v skladu s to uredbo.
10. člen
(nadzor nad izvajanjem koncesije)
Nadzor nad izvajanjem koncesije izvršujejo pristojni
inšpektorji.
11. člen
(razlogi in način prenehanja koncesije)
Koncesija preneha: 
-       
s prenehanjem koncesijske pogodbe v skladu z zakonom, 
-       
z odvzemom koncesije, 
-       
z odkupom koncesije v skladu z zakonom. 
Pogoji in način prenehanja koncesije se podrobneje uredijo s
koncesijsko pogodbo.
12. člen
(prenos objektov in naprav)
Po prenehanju koncesije preidejo v brezhibnem stanju v posest
koncedenta vsi objekti in naprave za odvzem vode, ki jih je za koncedenta
zgradil ali drugače pridobil koncesionar. 
Način in obseg prenosa objektov iz prejšnjega odstavka v
posest koncedenta se uredi s koncesijsko pogodbo.
13. člen
(način pridobitve koncesije)
Koncesije na vodotokih in vodnjakih iz prvega člena te uredbe
se podelijo na podlagi javnega razpisa. 
Javni razpis izvede upravni organ pristojen za vode. 
O izbiri koncesionarja odloči vlada z upravno odločbo. 
Javni razpis je veljaven tudi v primeru, če se nanj prijavi
samo en ponudnik. 
Koncesionar je na podlagi odločbe o izbiri koncesionarja
upravičen pričeti vse upravne postopke povezane s posegom v prostor in
opravljati druge investitorske posle.
14. člen
(objava in vsebina razpisa)
Javni razpis se objavi v Uradnem listu Republike Slovenije. 
Javni razpis obvezno vsebuje navedbe o: 
-       
predmetu koncesije, 
-       
pogojih za koncesijo, 
-       
elementih, ki jih mora vsebovati prijava na razpis, 
-       
začetku in času trajanja koncesije, 
-       
zahtevanih strokovnih podlagah, ki jih zagotovi prijavitelj, 
-       
roku za predložitev prijav, 
-       
roku za izbor koncesionarja, 
-       
merilih in postopku za izbor koncesionarja, 
-       
prednostnih merilih, ki bodo vplivala na izbor, 
-       
roku, v katerem bodo prijavitelji obveščeni o izboru, 
-       
odgovorni osebi za dajanje informacij med razpisom.
15. člen
(trajanje razpisa)
Javni razpis traja od dneva objave v Uradnem listu Republike
Slovenije. 
Razpis je neuspešen, če do poteka razpisnega roka ni
predložena nobena veljavna prijava. 
Prijava je neveljavna, če ne vsebuje vseh v razpisu določenih
sestavin. 
Če javni razpis ne uspe, se lahko ponovi.
16. člen
(koncesijska pogodba)
Medsebojna razmerja med koncedentom in koncesionarjem se
podrobneje uredijo s koncesijsko pogodbo. 
Koncesijsko pogodbo sklene v imenu koncedenta vlada. 
V primeru neskladja med to uredbo in koncesijsko pogodbo
veljajo določbe uredbe.
17. člen
(veljavnost uredbe)
Ta uredba začne veljati petnajsti dan po objavi v Uradnem
listu RS.
Št. 329-02/98-1
Ljubljana, dne 10. septembra 1998.
Vlada Republike Slovenije
dr. Janez Drnovšek l. r. 
Predsednik