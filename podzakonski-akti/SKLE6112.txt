I.
Minister za okolje in prostor odreja javno razgrnitev: 
1.     
predloga državnega lokacijskega načrta za daljnovod DV 2×110 kV
Lenart–Radenci, ki ga je pod številko naloge 572/2001, novembra 2005 izdelal
ZUM d.o.o., Maribor (v nadaljnjem besedilu: predlog državnega lokacijskega
načrta); 
2.     
povzetka za javnost; 
3.     
poročila o vplivih na okolje, ki ga je pod številko projekta
258-PVO/2004, maja 2005 izdelal Urbis d.o.o., Maribor, ter 
4.     
drugih strokovnih podlag, na katerih temeljijo rešitve državnega
lokacijskega načrta.
II.
Gradivo iz prejšnje točke bo od 23. novembra 2005 do 23.
decembra 2005 javno razgrnjeno: 
-       
na Ministrstvu za okolje in prostor, Direktoratu za prostor, Uradu za
prostorski razvoj, Dunajska 21, Ljubljana in 
-       
v prostorih Občine Lenart, Trg osvoboditve 7, Lenart v Slovenskih
goricah, 
-       
v prostorih Občine Cerkvenjak, Cerkvenjak 25, Cerkvenjak, 
-       
v prostorih Občine Gornja Radgona, Partizanska cesta 9, Gornja Radgona
ter 
-       
v prostorih Občine Radenci, Radgonska cesta 9, Radenci. 
Izvleček predloga državnega lokacijskega načrta ter povzetek
za javnost bosta v terminu iz prejšnjega odstavka javno razgrnjena tudi v: 
-       
Krajevni skupnosti Sveta Trojica, v sejni sobi Krajevne skupnosti Sveta
Trojica, Mariborska cesta 1, Sveta Trojica v Slovenskih goricah, 
-       
Krajevni skupnosti Črešnjevci – Zbigovci, v Vili Hold, Črešnjevci 34,
Gornja Radgona in 
-       
Krajevni skupnosti Spodnji Ivanjci, v prostorih Krajevne skupnosti
Spodnji Ivanjci, Spodnji Ivanjci 6, Spodnji Ivanjci. 
Javne obravnave bodo potekale: 
-       
dne 1. decembra 2005 s pričetkom ob 16.30 v prostorih gasilskega doma
Šratovci, Šratovci 34, Radenci, 
-       
dne 6. decembra 2005 s pričetkom ob 16.30 v prostorih Kulturnega doma
Cerkvenjak, Cerkvenjak 25, Cerkvenjak, 
-       
dne 6. decembra 2005 s pričetkom ob 19. uri v sejni sobi Občine Lenart,
Trg osvoboditve 7, Lenart v Slovenskih goricah ter 
-       
dne 7. decembra 2005 s pričetkom ob 16.30 v prostorih gasilskega doma
PGD Spodnji Ivanjci, Spodnji Ivanjci 17, Spodnji Ivanjci.
III.
Med javno razgrnitvijo in obravnavo lahko na razgrnjeni
predlog državnega lokacijskega načrta dajo pripombe in predloge vsi
zainteresirani organi, organizacije in posamezniki. Pripombe in predloge se
lahko do 23. decembra 2005 poda pisno na mestih javne razgrnitve kot zapis v
knjigo pripomb in predlogov, pisno ali ustno na sami javni obravnavi, ali se
jih posreduje na elektronski naslov gp.mop@gov.si, pri čemer se v rubriko
»zadeva« navede ključne besede »DV Lenart–Radenci«. 
O pripombah in predlogih, danih med javno razgrnitvijo, odloči
pripravljavec državnega lokacijskega načrta po predhodnem mnenju pobudnika
izdelave državnega lokacijskega načrta.
IV.
Ta sklep se objavi v Uradnem listu Republike Slovenije, na
spletni strani Ministrstva za okolje in prostor (www.gov.si/upr) ter na krajevno
običajen način v časopisih Pomurski vestnik in Prepih, na radiu Slovenske
gorice in na spletnih straneh posameznih občin (www.lenart.si,
www.cerkvenjak.si, www.gor-radgona.si, www.radenci.si).
Št. 350-09-8/2005-VC
Ljubljana, dne 7. novembra 2005
EVA 2005-2511-0258
Janez Podobnik l.r.
Minister
za okolje in prostor