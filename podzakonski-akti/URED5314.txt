1. člen
Službena obleka pooblaščenih uradnih oseb carinske službe ter
drugih oseb carinske službe, ki morajo nositi službeno obleko (v nadaljnjem
besedilu: uradne osebe), je sivozelene barve, srajca je pastelno zelene barve,
vsi usnjeni deli službene obleke pa so črne barve.
2. člen
V carinski službi se uporabljajo naslednje vrste oznak: 
-       
carinski emblem, 
-       
carinski znak, 
-       
napis carina, 
-       
imenska oznaka, 
-       
položajna oznaka.
3. člen
(1) Carinski emblem ima obliko pokončnega pravokotnika z
zaobljenima spodnjo in zgornjo stranico. Na sivozeleni podlagi je v liku vrisan
stiliziran mejni kamen v barvah slovenske zastave – bela, modra, rdeča, z zlato
rumeno obrobo in razmejitvijo med barvami. Nad mejnim kamnom je grb Republike
Slovenije v izvirnih barvah z zlato rumenim robom. Nad grbom je srebrn napis
»CARINA«, pod mejnim kamnom pa srebrn napis »SLOVENIJA«. Emblem je obrobljen z
zelenim robom. 
(2) Carinski emblem se nosi v obliki izvezenega našitka na
službeni obleki. Pritrjen je na levem rokavu pod ramo, in sicer na suknjiču,
bundi, odsevni bundi, vetrnem jopiču, srajci s kratkimi rokavi, polo majici s
kratkimi rokavi, kombinezonu in puloverju.
4. člen
(1) Carinski znak ima obliko elipse. Na belem polju z zlato
rumenimi žarki, ki izhajajo iz sredine elipse, je vrisan stiliziran mejni kamen
v barvah slovenske zastave, nad mejnim kamnom je grb Republike Slovenije v
izvirnih barvah. Obroba znaka in likov je zlato rumene barve. Carinski znak na
delovnih pokrivalih in majici s kratkimi rokavi je srebrne barve. 
(2) Carinski znak se nosi na čelnem delu kape s ščitnikom,
letne in zimske delovne kape ter na majici s kratkimi rokavi. 
(3) Carinski znak na kapi s ščitnikom je kovinski, na zimski
in letni delovni kapi je tekstilen in izvezen, na majici s kratkimi rokavi je
tiskan.
5. člen
(1) Napis »CARINA« ima obliko pravokotnika. Na sivozeleni
podlagi je napis v srebrni barvi in obrobljen z zelenim robom. 
(2) Napis »CARINA« je tekstilni, izvezen in našit nad levim
prsnim žepom suknjiča, bunde, odsevne bunde, vetrnega jopiča, srajce s kratkimi
rokavi, polo majice s kratkimi rokavi, kombinezona in puloverja.
6. člen
(1) Imenska oznaka ima obliko pravokotnika. Na sivozeleni
podlagi je oznaka v srebrni barvi in obrobljena z zelenim robom. 
(2) Imensko oznako sestavljata začetnica imena in priimek. Če
ima uradna oseba za pravni promet izbranih več imen ali priimkov, se v celoti
zapiše le zadnji priimek, ime oziroma imeni in prvi priimek pa se zapišejo z
začetnicami. 
(3) Imenska oznaka je tekstilna, izvezena in pripeta nad
desnim prsnim žepom suknjiča, bunde, odsevne bunde, vetrnega jopiča, srajce s
kratkimi rokavi, polo majice s kratkimi rokavi, kombinezona in puloverja.
7. člen
(1) Položajna oznaka ima obliko peterokotnika z vrhom,
obrnjenim navzgor, in je izvezena v srebrni barvi na sivozeleni tekstilni
podlagi. 
(2) Položajne oznake vodilnih uradnih oseb so obrobljene s
srebrno barvo po celotnem robu peterokotnika. 
(3) Položajna oznaka se pripenja na trak levega prsnega žepa
suknjiča, bunde, odsevne bunde, vetrnega jopiča, srajce s kratkimi rokavi, polo
majice s kratkimi rokavi, kombinezona in puloverja.
8. člen
(1) Položajne oznake pripadajo posameznim uradnim osebam
Carinske uprave Republike Slovenije glede na naziv in delovno mesto, ki ga
zasedajo. 
(2) Cariniki in izterjevalci nosijo položajno oznako: 
-       
v stopnji naziva III z eno poševno črto, 
-       
v stopnji naziva II z dvema poševnima črtama, 
-       
v stopnji naziva I s tremi poševnimi črtami. 
(3) Višji cariniki in višji izterjevalci nosijo položajno
oznako: 
-       
v stopnji naziva III z eno navzdol obrnjeno puščico, 
-       
v stopnji naziva II z dvema navzdol obrnjenima puščicama, 
-       
v stopnji naziva I s tremi navzdol obrnjenimi puščicami. 
(4) Carinski svetovalci inšpektorji in izterjevalci
svetovalci nosijo položajno oznako: 
-       
v stopnji naziva III z eno vodoravno črto, 
-       
v stopnji naziva II z dvema vodoravnima črtama, 
-       
v stopnji naziva I s tremi vodoravnimi črtami. 
(5) Višji carinski svetovalci inšpektorji, višji carinski
inšpektorji in izterjevalci višji svetovalci nosijo položajno oznako: 
-       
v stopnji naziva III z eno vodoravno odebeljeno črto, v kateri je
vrisana šesterokraka zvezda, 
-       
v stopnji naziva II z eno vodoravno odebeljeno črto, v kateri je vrisana
šesterokraka zvezda, in eno vodoravno črto, 
-       
v stopnji naziva I z eno vodoravno odebeljeno črto, v kateri je vrisana
šesterokraka zvezda, in dvema vodoravnima črtama. 
(6) Carinski svetnik nosi položajno oznako z eno vodoravno
odebeljeno črto, v katero sta vrisani dve šesterokraki zvezdi. 
(7) Višji carinski svetnik nosi položajno oznako z eno
vodoravno odebeljeno črto, v katero sta vrisani dve šesterokraki zvezdi, in eno
vodoravno črto. 
(8) Namestnik generalnega direktorja nosi položajno oznako z
eno vodoravno odebeljeno črto, v katero sta vrisani dve šesterokraki zvezdi, in
eno vodoravno črto z vrisano šesterokrako zvezdo. 
(9) Generalni direktor nosi položajno oznako z vodoravno
odebeljeno črto, v katero sta vrisani dve šesterokraki zvezdi, vodoravno črto z
vrisano šesterokrako zvezdo in vodoravno črto. 
(10) Nazivi, navedeni v drugem, tretjem, četrtem in petem
odstavku tega člena, zajemajo tudi nazive preiskovalcev in specialistov. 
(11) Vodje izmene in vodje organizacijskih enot nosijo na
položajnih oznakah iz drugega, tretjega, četrtega, petega, šestega in sedmega
odstavka tega člena tudi obrobo. 
(12) Direktorji carinskih uradov, njihovi pomočniki,
namestnik generalnega direktorja in generalni direktor nosijo na položajnih
oznakah iz šestega, sedmega, osmega in devetega odstavka tega člena tudi obrobo
iz stiliziranih lipovih listov s peclji, obrnjenimi navznoter.
9. člen
Risbe oznak iz 2. člena te uredbe so v Prilogi, ki je
sestavni del te uredbe.
10. člen
Z dnem, ko začne veljati ta uredba, preneha veljati Uredba o
barvi in oznakah službene obleke v carinski službi (Uradni list RS, št.
111/00).
11. člen
Ta uredba začne veljati petnajsti dan po objavi v Uradnem
listu Republike Slovenije.
Št. 00712-13/2010/4
Ljubljana, dne 8. aprila 2010
EVA 2010-1611-0010
Vlada Republike Slovenije
Borut Pahor l.r. 
Predsednik

Priloga:
Barva in oznake službenih oblek v carinski službi