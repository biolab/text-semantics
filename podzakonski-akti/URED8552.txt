1. člen
(vsebina)
Ta uredba določa vlogo za priznanje statusa upravičenca do
digitalnega bona '22 – šolajoči v tujini, sporočilo izvajalca subvencioniranega
izobraževalnega programa o udeležencih, izjavo o združitvi digitalnih bonov '22
in izjavo o unovčitvi digitalnega bona '22.
2. člen
(vloga za priznanje statusa upravičenca do digitalnega bona
'22 – šolajoči v tujini)
Osebe iz prve do četrte alineje drugega odstavka 27. člena
Zakona o spodbujanju digitalne vključenosti (Uradni list RS, št. 35/22; v
nadaljnjem besedilu: zakon), ki se šolajo v tujini, vložijo zahtevo za
priznanje statusa upravičenca do digitalnega bona '22 elektronsko prek
državnega portala eUprava ali fizično z »Vlogo za priznanje statusa upravičenca
do digitalnega bona '22 – šolajoči v tujini« iz Priloge 1, ki je sestavni del
te uredbe.
3. člen
(sporočilo izvajalca subvencioniranega izobraževalnega
programa o udeležencih)
Izvajalci izobraževalnih programov, subvencioniranih na
podlagi zakona (v nadaljnjem besedilu: izvajalci), pošljejo podatke o
udeležencih teh programov na obrazcu »Sporočilo izvajalca subvencioniranega
izobraževalnega programa o udeležencih« iz Priloge 2, ki je sestavni del te
uredbe. Izvajalci hkrati s sporočilom iz prejšnjega stavka sporočijo iste
podatke o udeležencih, razen podpisa udeleženca, tudi prek spletnega obrazca na
portalu SPOT.
4. člen
(izjava o združitvi digitalnih bonov '22)
Upravičenci do digitalnega bona '22 iz prve do četrte alineje
drugega odstavka 27. člena zakona, ki so v sorodu v stranski vrsti do drugega
kolena (bratje, sestre, polbratje, polsestre), digitalni bon '22 združijo z
»Izjavo o združitvi digitalnih bonov '22« iz Priloge 3, ki je sestavni del te
uredbe.
5. člen
(izjava o unovčitvi digitalnega bona '22)
Upravičenec do digitalnega bona '22 ali v njegovem imenu
njegov zakoniti zastopnik digitalni bon unovči na podlagi »Izjave o unovčitvi
digitalnega bona '22« iz Priloge 4, ki je sestavni del te uredbe.
6. člen
(začetek veljavnosti)
Ta uredba začne veljati naslednji dan po objavi v Uradnem
listu Republike Slovenije.
Št. 00701-11/2022
Ljubljana, dne 12. maja 2022
EVA 2022-1545-0003
Vlada Republike Slovenije
Janez Janša
predsednik

Priloga
1: Vloga za priznanje statusa upravičenca do digitalnega bona '22 – šolajoči v
tujini
Priloga
2: Sporočilo izvajalca subvencioniranega izobraževalnega programa o udeležencih
Priloga
3: Izjava o združitvi digitalnih bonov '22
Priloga
4: Izjava o unovčitvi digitalnega bona '22