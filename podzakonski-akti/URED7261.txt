1. člen
Ta uredba določa drugačno zunanjo mejo priobalnega zemljišča
na nekaterih zemljiških parcelah ob vodotoku Bistrica v občini Ruše, ki zožuje
priobalno zemljišče.
2. člen
(1) Zunanja meja priobalnega zemljišča ob vodotoku
Bistrica v občini Ruše poteka po zemljiščih s parcelnimi številkami 6/1 in 6/4,
obe k. o. 663 Bistrica pri Limbušu, in sega 0 m od meje vodnega zemljišča.
(2) Zunanja meja priobalnega zemljišča iz prejšnjega
odstavka je določena s točkami državnega koordinatnega sistema iz priloge 1, ki
je sestavni del te uredbe.
3. člen
Podatek o širini in zunanji meji priobalnega zemljišča iz
prejšnjega člena se vnese kot podatek v vodni kataster oziroma evidenco pravnih
režimov v skladu s predpisi, ki urejajo evidentiranje nepremičnin, oziroma v
skladu s predpisi, ki urejajo vode.
4. člen
Ta uredba začne veljati naslednji dan po objavi v Uradnem
listu Republike Slovenije.
Št. 00719-37/2016
Ljubljana, dne 8. septembra 2016
EVA 2015-2550-0187
Vlada Republike Slovenije
dr. Miroslav Cerar l.r.
Predsednik

Priloga: Zunanja
meja priobalnega zemljišča ob vodotoku Bistrica v občini Ruše, določena s
točkami državnega koordinatnega sistema