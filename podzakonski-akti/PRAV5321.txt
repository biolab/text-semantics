1. člen
Ta pravilnik določa vsebino in obliko vloge
za dodelitev sredstev za odpravo posledic škode v kmetijstvu (v nadaljnjem
besedilu: vloga).
2. člen
Vlogo vloži nosilec kmetijskega
gospodarstva, ki je vpisan v register kmetijskih gospodarstev in z njo
uveljavlja dodelitev sredstev za odpravo posledic škode v kmetijstvu za vsako
posamezno kmetijsko rastlino posebej, ki jo prideluje na enoti rabe.
3. člen
(1) Vloga je obrazec 2 »Ocena škode v
tekoči kmetijski proizvodnji na pridelkih, povzročena po naravni nesreči« iz
priloge 9 Uredbe o metodologiji za ocenjevanje škode (Uradni list RS, št. 67/03
in 79/04).
(2) Za vsako naravno nesrečo se odda svoja
vloga.
(3) Vloga se vloži na občinsko komisijo za
zbiranje vlog upravičencev, na območju občine v kateri ima nosilec kmetijskega
gospodarstva kmetijska zemljišča. Če ima kmetijska zemljišča v več občinah,
mora oddati vlogo na vsako izmed občinskih komisij teh občin.
(4) Občinska komisija iz prejšnjega
odstavka preveri, ali je obrazec čitljivo izpolnjen s
pisalom, ki piše modro ali črno in ali so izpolnjena vsa zahtevana polja.
4. člen
(1) Obrazec vloge se lahko
izpolnjuje ročno, z uporabo predtiskanih obrazcev ali z
uporabo elektronskih medijev. Vloge, ki se izpolnjujejo ročno morajo biti
izpolnjene s pisalom, ki piše modro ali črno.
(2) Vlogo mora nosilec kmetijskega
gospodarstva podpisati.
5. člen
(1) Zapisniki občinskih komisij, imenovanih
v skladu s predpisi, ki urejajo varstvo pred naravnimi in drugimi nesrečami, ki
so nosilcu kmetijskega gospodarstva popisovale posledice suše v letu 2003 se v
zvezi z akontacijo za odpravo posledic suše v letu 2003, štejejo za vlogo po
tem pravilniku.
(2) Nosilci kmetijskih gospodarstev, ki so
v skladu s programom odprave posledic škode v kmetijstvu zaradi naravnih nesreč
v letu 2003 upravičenci do akontacij za odpravo posledic suše v letu 2003,
morajo vlogo iz prejšnjega odstavka dopolniti najpozneje do 31. marca 2004, in
sicer:
-      
s podatkom o končni poškodovanosti kmetijske rastline,
-      
z dokazilom o izplačilu zavarovalnine za poškodovane kmetijske pridelke,
če je kmetijske rastline zavaroval za škodo v kmetijstvu zaradi naravnih
nesreč.

Priloga: (črtana)

Pravilnik o vsebini in obliki vloge
upravičencev za dodelitev sredstev za odpravo posledic škode v kmetijstvu
(Uradni list RS, št. 112/03)
vsebuje naslednjo končno določbo:
»6. člen
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o spremembi pravilnika o vsebini in
obliki vloge upravičencev za dodelitev sredstev za odpravo posledic škode v
kmetijstvu (Uradni list RS, št. 5/04) vsebuje naslednjo končno določbo:
»2. člen
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o spremembah Pravilnika o vsebini in
obliki vloge upravičencev za dodelitev sredstev za odpravo posledic škode v
kmetijstvu (Uradni list RS, št. 18/05) vsebuje naslednjo končno določbo:
»4. člen
Ta pravilnik začne veljati osmi dan po objavi v Uradnem listu Republike Slovenije.«.