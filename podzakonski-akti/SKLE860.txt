1
Banka Slovenije bo 24. junija 1996 dala v prodajo
priložnostne zlatnike in srebrnike, izdane ob 100-letnici olimpijskih iger
moderne dobe, z znamenji, ki so določena z uredbo o obsegu izdaje, sestavinah,
apoenih in glavnih znamenjih priložnostnih kovancev ob 100-letnici olimpijskih
iger moderne dobe (Uradni list RS, št. 33/96).
2
Priložnostni kovanci, izdelani iz zlata in srebra, se bodo
prodajali po ceni, ki je večja od njihove nominalne vred- nosti.
3
Banka Slovenije bo 24. junija 1996 izročila v obtok tudi
priložnostne kovance za 5 tolarjev, izdelane iz kovin, iz katerih se izdelujejo
kovanci v obtoku, in z znamenji, ki so določena z uredbo o obsegu izdaje,
sestavinah, apoenih in glavnih znamenjih priložnostnih kovancev ob 100-letnici
olimpijskih iger moderne dobe (Uradni list RS, št. 33/96). Kovanci bodo
izročeni v obtok po njihovi nominalni vred- nosti.
4
Vsi priložnostni kovanci iz 1. in 3. točke tega sklepa so
zakonito plačilno sredstvo v višini nominalne vrednosti, ki je označena na
njih.
5
Ta sklep začne veljati z dnem objave v Uradnem listu
Republike Slovenije.
Št. 38/96
Ljubljana, dne 4. junija 1996.
Predsednik
Sveta Banke Slovenije
Guverner
dr. France Arhar l. r.