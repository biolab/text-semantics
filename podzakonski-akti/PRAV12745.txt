I. SPLOŠNE DOLOČBE
1. člen
(vsebina pravilnika)
Ta pravilnik ureja:
-       
strokovni izpit (v nadaljnem besedilu: izpit), ki je pogoj za
opravljanje strokovnega dela na področju muzejske, konservatorske in
konservatorsko-restavratorske dejavnosti,
-       
pogoje, obseg, vsebino, organizacijo in postopek opravljanja izpita,
-       
strokovno izpopolnjevanje za opravljanje izpita,
-       
imenovanje in delovanje izpitne komisije,
-       
vodenje in upravljanje evidence izpitov in
-       
druga vprašanja v zvezi z izpitom.
2. člen
(organizacija in izvedba izpita)
Izpiti se opravljajo na Ministrstvu za kulturo (v nadaljnjem
besedilu: izvajalec izpitov).
3. člen
(pomen izrazov)
Izrazi, uporabljeni v tem pravilniku, pomenijo:
-       
»strokovni izpit« je izpit, ki se opravlja v skladu
s 103. členom Zakona o varstvu kulturne dediščine (Uradni list RS,
št. 16/08, 123/08, 8/11 – ORZVKD39, 90/12, 111/13 in 32/16; v nadaljnjem
besedilu: ZVKD-1) in je pogoj za pridobitev prvega strokovnega naziva za
opravljanje dela na področju varstva kulturne dediščine (v nadaljnjem besedilu:
varstvo), to je na muzejskem, konservatorskem in konservatorsko-restavratorskem
področju;
-       
»dopolnilni strokovni izpit« je izpit, ki ga opravi strokovni delavec na
področju varstva z doseženo stopnjo izobrazbe, ki je višja od stopnje
izobrazbe, za katero je že opravil izpit za varstvo dediščine;
-       
»druge organizacije, ki delujejo na področju dejavnosti varstva« so po
tem pravilniku pravne osebe ali fizične osebe, ki delujejo na področju ali za
potrebe dejavnosti varstva dediščine, vendar ne izvajajo javne službe po ZVKD-1
(v nadaljnjem besedilu: druge organizacije);
-       
»dosežena izobrazba«, ki je za:
a)      muzejskega,
konservatorskega in konservatorsko-restavratorskega tehnika (v nadaljnjem
besedilu: tehnik): ustrezna srednja strokovna ali srednja splošna izobrazba, ki
ustreza peti ravni izobrazbe opredeljeni v klasifikacijskem sistemu KLASIUS
(priloga I Uredbe o uvedbi in uporabi klasifikacijskega sistema izobraževanja
in usposabljanja), 
b)      muzejskega,
konservatorskega sodelavca in konservatorsko-restavratorskega sodelavca (v
nadaljnjem besedilu: sodelavec): ustrezna najmanj visokošolska izobraba prve
stopnje, ki ustreza šesti ravni izobrazbe opredeljeni v klasifikacijskem sistemu
KLASIUS (priloga I Uredbe o uvedbi in uporabi klasifikacijskega sistema
izobraževanja in usposabljanja); za področje konservatorstva-restavratorstva
mora imeti najman visokošolsko izobrazbo prve stopnje s področja
konservatorstva-restavratorstva oziroma drugo ustrezno izobrazbo, ki dokazuje strokovno
usposobljenost za področje, na katerega se kandidat prijavlja,
c)      kustosa,
konservatorja in konservatorja-restavratorja: ustrezna najmanj visokošolska
izobrazba druge stopnje, ki ustreza sedmi ravni izobrazbe, opredeljeni v
klasifikacijskem sistemu KLASIUS (priloga I Uredbe o uvedbi in uporabi
klasifikacijskega sistema izobraževanja in usposabljanja); za področje
konservatorstva-restavratorstva mora imeti najmanj visokošolsko izobrazbo druge
stopnje s področja konservatorstva-restavratorstva oziroma drugo ustrezno
izobrazbo, ki dokazuje strokovno usposobljenost za področje, na katerega se
kandidat prijavlja;
-       
»kandidat za strokovni izpit« je strokovni delavec na področju varstva,
ki se prijavi k opravljanju izpita (v nadaljnjem besedilu: kandidat);
-       
»mentor« je oseba, ki izpolnjuje pogoje iz 13. člena in izvaja strokovno
delo s kandidatom po vnaprej določenem pisnem programu s področja dejavnosti
varstva, kandidata vodi in mu svetuje ter ob tem nanj prenaša znanja in
spretnosti;
-       
»pisna naloga« je individualna intelektualna stvaritev s področja
dejavnosti varstva iz tematskih sklopov, opredeljenih v prilogi 1, ki je
sestavni del tega pravilnika (v nadaljnem besedilu: priloga 1) in jo pripravi
kandidat za opravljanje posebnega dela izpita;
-       
»strokovno izpopolnjevanje v dejavnosti varstva« je uvajanje v procese
strokovnega dela, predvsem za pridobivanje veščin, s katerimi udeleženec
izpopolnjevanja pridobi možnost opravljanja določenih delovnih nalog.
II. VRSTE IN POGOJI ZA OPRAVLJANJE IZPITA
4. člen
(vrste izpita)
Vrste izpita so:
-       
strokovni izpit za tehnika za kandidate, ki opravljajo strokovna dela
tehnika v organizacijah s področja varstva;
-       
strokovni izpit za sodelavca za kandidate, ki opravljajo strokovna dela
sodelavca;
-       
strokovni izpit za kustosa, konservatorja in konservatorja-restavratorja
za kandidate, ki opravljajo strokovna dela kustosa, konservatorja in
konservatorja-restavratorja,
-       
dopolnilni strokovni izpit za kandidate z doseženo izobrazbo, ki je
višja od izobrazbe, za katero so že opravili strokovni izpit za kustosa,
konservatorja in konservatorja-restavratorja.
5. člen
(splošni pogoji za opravljanje izpita)
(1) Za opravljanje izpita mora imeti strokovni delavec s
področja varstva izobrazbo v skladu s četrto alinejo prvega odstavka 3. člena
in opravljeno strokovno izpopolnjevanje v roku in po postopku, ki sta določena
s tem pravilnikom.
(2) Za opravljanje izpita za sodelavca, kustosa,
konservatorja in konservatorja-restavratorja je treba poleg izpolnjevanja
pogojev iz prejšnjega odstavka izdelati tudi pisno nalogo.
6. člen
(dodatni pogoj za opravljanje strokovnega izpita)
(1) Kandidat mora k opravljanju izpita pristopiti
najpozneje 18 mesecev po končanem izpopolnjevanju. Če v predpisanem roku ne
pristopi k izpitu, mora časovno in vsebinsko prilagojeno izpopolnjevanje
opraviti ponovno na predlog mentorja, o katerem odloči komisija.
(2) Kandidat ima pravico opravljanja izpita v celoti
največ dvakrat.
III. IZPITNI ROK IN PRIJAVA NA IZPIT
7. člen
(izpitna obdobja)
Izpiti se organizirajo najmanj dvakrat na leto. Izpitne roke
določi izpitna komisija najpozneje do 15. novembra za naslednje koledarsko
leto.
8. člen
(prijava na izpit)
(1) Kandidat mora vložiti prijavo za opravljanje izpita
na obrazcu: Prijava na strokovni izpit na področju varstva kulturne dediščine,
ki je na voljo na spletni strani izvajalca izpitov (v nadaljnjem besedilu:
prijava). Prijava mora biti vložena najmanj tri mesece pred izvedbo izpita, v
katerem želi kandidat opravljati izpit, in mora vsebovati:
-       
osebno ime, datum in kraj rojstva ter naslov stalnega bivališča (ulica,
kraj, pošta) kandidata,
-       
podatke o doseženi izobrazbi ter podatke o trenutni zaposlitvi in
delovnih izkušnjah na področju dejavnosti varstva,
-       
vrsto izpita, ki ga želi opraviti.
-       
program strokovnega izpopolnjevanja za opravljanje izpita,
-       
dokazila o možnih oprostitvah iz 40. člena.
(2) Kandidat, ki se prijavi na izpit za sodelavca,
kustosa, konservatorja, konservatorja-restavratorja, mora poleg prilog iz
prejšnjega odstavka ob prijavi na izpit predložiti še predlog teme pisne
naloge. Vsebina pisne naloge se mora nanašati na kandidatovo področje dela, v
povezavi z izbranim podpodročjem, določenim v predmetniku strokovnih izpitov in
izbranih podpodročij iz priloge 1.
9. člen
(popolnost prijave na izpit in obveščanje o izpitnem roku)
(1) Če kandidat ni vložil prijave tako, kot je določeno
v prejšnjem členu, ga izvajalec izpitov najpozneje v 15 dneh po prejemu njegove
prijave pozove k dopolnitvi. Če kandidat v sedmih dneh prijave ne dopolni, se
šteje, da je od prijave odstopil.
(2) Če izvajalec izpitov ugotovi, da kandidat ne
izpolnjuje pogojev za opravljanje izpita, ga o tem pisno obvesti in mu sporoči,
katerih pogojev ne izpolnjuje.
(3) Če kandidat iz prejšnjega odstavka izvajalcu izpitov
najmanj 15 dni pred začetkom izpitnega roka, v katerem želi opravljati izpit,
ne predloži dokazil o izpolnitvi manjkajočih pogojev, se šteje, da je od
prijave odstopil.
(4) Izvajalec izpitov najpozneje 30 dni po prejemu
prijave za opravljanje izpita pošlje kandidatu na naslov, ki ga je navedel v
prijavi, obvestilo o:
-       
predvidenem dnevu izpita (v nadaljnjem besedilu: izpitni rok),
-       
morebitnih odobrenih oprostitvah iz 40. člena,
-       
odobritvi teme pisne naloge, če gre za kandidata iz prejšnjega člena,
ter
-       
obveznosti plačila materialnih in drugih stroškov v zvezi z opravljanjem
izpita (v nadaljnjem besedilu: prijavnina).
(5) Prijavnino mora kandidat ali njegov delodajalec
poravnati v 30 dneh po prejemu obvestila iz prejšnjega odstavka.
(6) Če izvajalec izpitov ugotovi, da v roku iz
prejšnjega odstavka prijavnina ni plačana, se šteje, da je kandidat od
opravljanja izpita odstopil.
10. člen
(pravočasna odjava od izpitnega roka)
(1) Kandidat, ki po prejemu obvestila iz prejšnjega
člena ugotovi, da izpita v roku, ki mu je določen, ne more opravljati, mora
svojo odločitev poslati v pisni obliki najmanj 15 dni pred določenim izpitnim
rokom. Če v navedenem roku izvajalca izpitov ne obvesti pisno, da izpita v
določenem izpitnem roku ne more opravljati, se šteje, da izpita ni opravil.
(2) Če se ugotovi, da kandidat k izpitu ne pristopi
zaradi višje sile oziroma zaradi višje sile ne obvesti pravočasno, da izpita ne
more opravljati, se šteje, da je izpit pravočasno odjavil.
IV. STROKOVNO IZPOPOLNJEVANJE ZA OPRAVLJANJE IZPITA
11. člen
(namen opravljanja strokovnega izpopolnjevanja)
(1) Kandidat mora pred pristopom k izpitu opraviti
strokovno izpopolnjevanje za opravljanje izpita (v nadaljnjem besedilu:
strokovno izpopolnjevanje), ki ga določi izvajalec strokovnega izpopolnjevanja
po vnaprej določenem programu in pod vodstvom mentorja.
(2) Namen strokovnega izpopoljnjevanja je seznaniti
kandidata z različnimi oblikami varstva snovne in nesnovne kulturne dediščine
in kulturnih vrednot naravne dediščine, s širšim in ožjim področjem strokovnega
dela, za katerega se izpopolnjuje, ter ga usposobiti za samostojno strokovno
delo.
12. člen
(kraj opravljanja strokovnega izpopolnjevanja ter seznanitev
kandidata s programom in mentorjem)
(1) Strokovno izpopolnjevanje se opravlja v pristojni
organizaciji ali drugem subjektu varstva, kjer je kandidat zaposlen, od tega
najmanj 20 delovnih dni v pristojni organizaciji, ki opravlja dejavnost s
področja varstva za katerega se kandidat izpopolnjuje. Za kandidate, zaposlene
v organizacijah, v katerih ni mogoče imenovati ustreznega mentorja, se
strokovno izpopolnjevanje opravlja v sodelovanju z drugo organizacijo, ki ima
mentorja.
(2) Kandidat mora biti seznanjen z mentorjem in
programom strokovnega izpopolnjevanja ob sklenitvi pogodbe o zaposlitvi.
(3) Predstojnik organizacije, v kateri poteka
izpopolnjevanje, mora v 30 dneh obvestiti izvajalca izpitov o začetku
izpopolnjevanja. Obvestilo mora vsebovati ime, priimek, naslov in status
zaposlitve kandidata ter ime, priimek in strokovni naziv mentorja.
13. člen
(pogoji za mentorja, mentorjeve naloge in obseg mentorstva)
(1) Mentor mora imeti najmanj visokošolsko izobrazbo
druge stopnje ali izobrazbo, ki ustreza izobrazbi druge stopnje, za kandidate,
ki se izpopolnjujejo za tehnike ali sodelavce najmanj enako stopnjo izobrazbe
kot jo ima kandidat, ter opravljen strokovni izpit s področja varstva in
najmanj deset let delovnih izkušenj s področja varstva, za katerega se kandidat
izpopolnjuje.
(2) Mentor opravlja naslednje naloge:
-       
pripravi program strokovnega izpopolnjevanja,
-       
sam oziroma s pomočjo drugih delavcev organizacije uvaja kandidata v
delo,
-       
daje kandidatu strokovne nasvete, navodila in nudi pomoč pri praktičnem
delu,
-       
usmerja kandidata v študij strokovne literature in delovne dokumentacije,
-       
kandidata za izpit za sodelavca, kustosa, konservatorja in
konservatorja-restavratorja usmerja pri izbiri teme in izdelavi pisne naloge,
-       
po zaključku strokovnega izpopolnjevanja oceni delo kandidata in
pripravi poročilo o strokovnem izpopolnjevanju ter z njim seznani kandidata in
odgovorno osebo organizacije, v kateri je kandidat zaposlen.
(3) Mentorstvo mora biti opravljeno kakovostno in v
obsegu, ki je potreben, da je dosežen namen strokovnega izpopolnjevanja. Za
strokovno izpopolnjevanje kandidata mora mentor opraviti najmanj deset ur
mentorstva na mesec.
14. člen
(trajanje strokovnega izpopolnjevanja)
(1) Strokovno izpopolnjevanje traja za kandidate za
pridobitev strokovnega naziva tehnik šest mesecev, za pridobitev strokovnega
naziva sodelavec devet mesecev, za pridobitev strokovnega naziva kustos,
konservator, konservator-restavrator dvanajst mesecev.
(2) Trajanje strokovnega izpopolnjevanja se sorazmerno
podaljša, če je kandidat zaposlen za delovni čas, krajši od polnega delovnega
časa.
(3) Trajanje strokovnega izpopolnjevanja se podaljša za
čas opravičene odsotnosti z dela, če odsotnost traja dlje kot 20 delovnih dni.
(4) Strokovno izpopolnjevanje se sorazmerno podaljša
tudi za kandidata, pri katerem izpopolnjevanje ne poteka v skladu s programom
izpopolnjevanja.
(5) Podaljšanje trajanja strokovnega izpopolnjevanja iz
razlogov, opredeljenih v drugem do četrtem odstavku, predlaga mentor. O
podaljšanju odloči odgovorna oseba organizacije, v kateri je kandidat zaposlen
oziroma v kateri se izpopolnjuje.
(6) Kandidat, ki strokovnega izpopolnjevanja ne konča
uspešno do izpitnega roka, ne more opravljati izpita.
15. člen
(program strokovnega izpopolnjevanja)
(1) Strokovno izpopolnjevanje poteka po programu, ki ga
predlaga mentor in potrdi odgovorna oseba organizacije, v kateri je kandidat
zaposlen oziroma v kateri se izpopolnjuje.
(2) V programu strokovnega izpopolnjevanja se za vsakega
kandidata opredelijo:
-       
trajanje posameznih faz strokovnega izpopolnjevanja,
-       
vsebine strokovnega dela in delovni procesi, ki jih mora spoznati,
-       
oblike strokovnega izpopolnjevanja, ki potekajo med izpopolnjevanjem,
-       
viri in literatura, s katerimi se mora seznaniti,
-       
čas morebitnega strokovnega izpopolnjevanja v drugi organizaciji,
-       
način spremljanja strokovnega izpopolnjevanja in nadzora nad njim ter
-       
druge vsebine in elementi, pomembni za uspešno strokovno izpopolnjevanje.
(3) Strokovno izpopolnjevanje obsega področje zakonodaje
in strokovno področje.
16. člen
(vsebina strokovnega izpopolnjevanja)
(1) Področje zakonodaje je enotno za vse kandidate in
obsega poznavanja:
-       
področja predpisov o državni ureditvi Republike Slovenije,
-       
organiziranosti področja varstva in kulture nasploh ter predpisov s teh
področij,
-       
osnove delovno pravne ureditve.
(2) Strokovno izpopolnjevanje se deli na splošni in
posebni del. Splošni del strokovnega izpopolnjevanja je odvisen od področja
dela in obsega poznavanja:
-       
teorije in prakse,
-       
postopkov na področju delovanja in dokumentiranja,
-       
preventivnega varstva,
-       
predstavljanje javnosti,
-       
vrednotenje nepremične kulturne dediščine.
(3) Posebni del strokovnega izpopolnjevanja obsega
praktično delo in strokovna znanja glede na vrsto dela, za katerega se pripravlja
kandidat.
17. člen
(priprava pisne naloge)
(1) Kandidat za izpit za sodelavca, kustosa,
konservatorja in konservatorja-restavratorja mora med strokovnim
izpopolnjevanjem pred opravljanjem izpita pripraviti pisno nalogo s področja
delovanja.
(2) Pisna naloga za izpit za sodelavca, kustosa,
konservatorja in konservatorja-restavratorja (v nadaljnjem besedilu: pisna
naloga) mora biti avtorsko delo. Za pripravo, predstavitev in javno dostopnost
pisne naloge mora kandidat upoštevati navodila za pripravo pisne naloge za
izpit, objavljena na spletni strani izvajalca izpitov.
(3) Če pisna naloga ne izpolnjuje pogojev iz prejšnjega
odstavka, jo lahko komisija zavrne ali kandidata pozove, naj jo v sedmih dneh
od prejema poziva v skladu z navodili v pozivu popravi ali dopolni.
(4) Če izpitna komisija pisno nalogo zavrne ali oceni,
da naloga v roku, opredeljenem v prejšnjem odstavku, ni ustrezno popravljena
ali dopolnjena, kandidat ne more pristopiti k izpitu v izpitnem roku.
(5) Pisno nalogo mora kandidat poslati izvajalcu izpitov
najmanj 30 dni pred izpitnim rokom.
18. člen
(poročilo o poteku strokovnega izpopolnjevanja)
(1) Pisno poročilo o poteku strokovnega izpopolnjevanja
pripravi mentor. V poročilu mentor oceni uspešnost kandidata pri strokovnem
izpopolnjevanju ter opredeli obseg in kakovost opravljenega dela kandidata
glede na program strokovnega izpopolnjevanja in uspešnost kandidata pri delu.
(2) Mentor za kandidata, pri katerem strokovno
izpopolnjevanje ne poteka v skladu s programom strokovnega izpopolnjevanja,
predlaga sorazmerno podaljšanje strokovnega izpopolnjevanja.
(3) Strokovno usposobljenost kandidata mentor oceni z
oceno uspešno oziroma neuspešno.
V. IZPITNA KOMISIJA
19. člen
(imenovanje in sestava izpitne komisije)
(1) Izpit se opravlja pred izpitno komisijo.
(2) Izpitna komisija (v nadaljnjem besedilu: komisija)
ima dvanajst članov, po štiri člane za vsako področje delovanja. Imenuje jih
predstojnik izvajalca izpitov izmed kandidatov, ki se prijavijo na podlagi
javnega poziva. Izmed imenovanih članov predstojnik imenuje predsednika
komisije in njegovega namestnika.
(3) Če predstojnik izvajalca izpitov izmed kandidatov,
ki so se prijavili na javni poziv iz prejšnjega odstavka, ne izbere zadostnega
števila članov, manjkajočega člana oziroma manjkajoče člane po lastni presoji
imenuje na podlagi neposrednega povabila k sodelovanju.
(4) Predstojnik izvajalca izpitov lahko za posamezni
izpitni rok na predlog komisije imenuje dodatne izpraševalce za splošni in/ali
posebni del izpita, ki morajo imeti vsaj naziv svetovalca.
(5) Mentor ne more biti član komisije.
(6) Komisija ima strokovnega tajnika in njegovega
namestnika, ki nista člana komisije. Imenuje ju predstojnik izvajalca izpitov s
sklepom.
(7) Člani komisije imajo pravico do povračila stroškov v
zvezi z delom v komisiji. Višino stroškov določi minister s sklepom.
20. člen
(pogoji za člane komisije)
(1) Predsednik, njegov namestnik in člani komisije
morajo imeti najmanj visokošolsko izobrazbo druge stopnje ali izobrazbo, ki
ustreza visokošolski izobrazbi druge stopnje. Predsednik, njegov namestnik in
člani komisije za izpit so tudi izpraševalci za strokovno področje izpita, to
je posebni in/ali splošni del izpita.
(2) Izpraševalci za strokovni del izpita morajo imeti
opravljen izpit s področja varstva ter najmanj deset let delovnih izkušenj pri
strokovnem delu na področju varstva in izkazane strokovne dosežke s področja
dejavnosti.
(3) Izpraševalci za zakonodajno področje izpita morajo
imeti opravljen pravniški državni izpit ali državni izpit iz javne uprave ali
obvezno usposabljanje za imenovanje v naziv na podlagi Zakona o javnih
uslužbencih ali strokovni izpit iz upravnega postopka ter najmanj sedem let
delovnih izkušenj na področju vsebin splošnega dela izpita, opredeljenih v
točki 1 priloge 1.
21. člen
(naloge komisije)
Naloge komisije so:
-       
izvedba izpitov,
-       
priprava izpitnih vprašanj za posamezne izpitne vsebine izbrane iz
predmetnika priloge 1,
-       
presoja ustreznosti teme in pisne naloge za izpit za sodelavca, kustosa,
konservatorja, konservatorja-restavratorja,
-       
presoja upravičenosti razlogov za odsotnost kandidata na izpitnem roku,
-       
presoja skladnosti vsebin, ki se upoštevajo pri opravljanju izpita, z
vsebinami že opravljenih primerljivih izpitov zaradi delnega ali celotnega
priznavanja splošnega in/ali posebnega dela izpita,
-       
priprava virov in literature ter navodil in pojasnil v zvezi z izpitom
za javno objavo na spletni strani izvajalca izpitov in
-       
druge naloge v zvezi z izpitom, določene v sklepu o imenovanju.
22. člen
(mandat članov komisije)
(1) Predsednik in drugi člani komisije se imenujejo za
pet let in so lahko vnovič imenovani.
(2) Predsedniku oziroma članu komisije mandat predčasno preneha,
če:
-       
sam odstopi,
-       
je neupravičeno odsoten s seje komisije za izpit ali izpitnega roka več
kot dvakrat v enem letu,
-       
se ugotovi, da ravna v nasprotju s predpisi in strokovnimi oziroma
etičnimi načeli,
-       
se ugotovi, da nalog iz prejšnjega člena ne opravlja vestno,
-       
se ugotovi, da ni zmožen opravljati funkcije člana komisije za izpit.
(3) O predčasnem prenehanju mandata predsednika ali
članov komisije iz razlogov, opredeljenih v drugi do peti alineji prejšnjega
odstavka, odloča predstojnik izvajalca izpitov na predlog komisije ali po
lastni presoji.
23. člen
(sedež in način dela komisije)
(1) Komisija deluje pri izvajalcu izpitov. Praviloma
deluje na rednih sejah, če okoliščine to zahtevajo, pa tudi na izrednih.
(2) O poteku seje komisije za izpit se vodi zapisnik, ki
ga podpišeta predsednik in strokovni tajnik.
(3) Izpitna komisija dela po poslovniku, ki ga sprejme z
večino glasov vseh svojih članov.
(4) Glede nasprotja interesov in sprejemanja daril se za
člane komisij, ki niso javni uslužbenci upoštevajo določbe zakona, ki urejajo
integriteto in preprečevanje korupcije.
VI. POSTOPEK OPRAVLJANJA IZPITA
24. člen
(sklepčnost izpitne komisije in izključitev javnosti)
Pri opravljanju izpita morajo biti navzoči najmanj trije
člani komisije za izpit. Opravljanje izpita ni javno.
25. člen
(obseg in vsebina izpita)
(1) Izpit obsega področje zakonodaje in strokovno
področje, zadnje se deli na splošni in posebni del.
(2) Izpitne vsebine za področje zakonodaje (v nadaljnjem
besedilu: del izpita s področja zakonodaje), splošni del izpita za izbrano
področje (v nadaljnjem besedilu: splošni del izpita) in posebni del izpita za
izbrano podpodročje (v nadaljnjem besedilu: posebni del izpita) so opredeljeni
v predmetniku in izbranih podpodročjih v prilogi 1.
(3) Za posamezno izpitno vsebino se v skladu s tem
pravilnikom štejejo: del izpita s področja zakonodaje, posamezne točke
splošnega dela izpita iz priloge 1 in podpodročje v posebnem delu izpita.
(4) Okvirna izpitna vprašanja za posamezne izpitne
vsebine iz priloge 1, vire in literaturo ter navodila in pojasnila v zvezi z
izpitom javno objavi izvajalec izpitov na svoji spletni strani.
(5) Vsebine in oblika izpita so prilagojeni stopnji
izobrazbe za posamezno vrsto izpita.
(6) Izpit se opravlja pred komisijo pisno ali ustno.
26. člen
(potek izpita)
(1) Del izpita s področja zakonodaje je enoten za vse
kandidate ne glede na stopnjo njihove izobrazbe in lahko traja največ 120
minut.
(2) Strokovni del izpita, to je splošni in posebni del
izpita, je prilagojen stopnji strokovnega naziva in lahko traja največ 120
minut.
(3) Uspeh kandidata ocenjuje komisija za vsak posamezni
del izpita posebej z oceno uspešno, če je kandidat dosegel vsaj 60 % skupnega
števila tock, ali neuspešno, če je kandidat dosegel manj kot 60 % skupnega
števila točk.
(4) Kandidat opravi strokovni izpit, če je opravil vse
posamezne točke iz priloge 1.
(5) Kandidat, ki je bil ocenjen neuspešno s področja
zakonodaje in pri dveh posameznih točkah iz priloge 1 na strokovnem področju,
lahko enkrat ponavlja izpit v neuspešno ocenjenih delih in v roku, ki ga določi
izpitna komisija in ki ne sme biti krajši od 20 dni od dneva opravljanja
izpita.
(6) Kandidat, ki je ocenjen neuspešno s področja zakonodaje
in pri več kot dveh posameznih točkah iz priloge 1 na strokovnem področju, se
mora spet prijaviti na izpit in spet opravljati celoten izpit.
27. člen
(odsotnost kandidata na izpitnem roku)
(1) Če kandidat brez upravičenega razloga ne pristopi k
opravljanju izpita v izpitnem roku ali če odstopi med opravljanjem izpita, se
šteje, da izpita ni opravil in je odstopil od izpita. O navedenem izpitna
komisija v zapisnik vpiše zaznamek.
(2) O upravičenosti razlogov iz prejšnjega odstavka
odloči izpitna komisija.
28. člen
(zapisnik o poteku izpita)
(1) Komisija za vsakega kandidata vodi zapisnik o poteku
izpita, temi in uspešnosti pisne naloge, oceni pri posameznem delu izpita in
končni oceni ter morebitne pripombe članov komisije.
(2) Zapisnik iz prejšnjega odstavka podpišejo predsednik
in člani izpitne komisije po končanem izpitu ter ga izročijo strokovnemu tajniku
komisije.
29. člen
(odločitev izpitne komisije)
Kandidat opravi izpit, če je uspešen na delu izpita s
področja zakonodaje, splošnem in posebnem delu izpita. Uspeh kandidata oceni
izpitna komisija z oceno je opravil ali ni opravil.
30. člen
(obvestilo kandidatu o uspehu na izpitu)
(1) Pisno obvestilo o uspehu na izpitu pošlje izvajalec
izpitov na kontaktni naslov kandidata, ki ga je navedel v prijavi.
(2) Kandidatu, ki je opravil izpit, izvajalec izpitov
poleg obvestila iz prejšnjega odstavka pošlje tudi potrdilo o opravljenem izpitu.
(3) Kandidatu, ki izpita ni opravil je treba posredovati
tudi podatke o tem, kdaj in pod kakšnimi pogoji lahko izpit znova opravlja,
oziroma mu izdati sklep, da izpita ne more več opravljati.
31. člen
(potrdilo o opravljenem izpitu)
(1) Kandidatu, ki je opravil izpit, se izda potrdilo, ki
vsebuje naslednje podatke:
-       
osebno ime ter kraj in datum rojstva kandidata,
-       
datum izpita,
-       
številko potrdila,
-       
vrsto izpita, naziv in področje delovanja, ki ga je pridobil kandidat po
opravljenem izpitu,
(2) Potrdilo iz prejšnjega odstavka podpišeta predsednik
izpitne komisije in predstojnik izvajalca izpitov.
(3) Z opravljenim izpitom se pridobi prvi naziv po
pravilniku, ki ureja strokovne nazive na področju varstva.
VII. DOPOLNILNI IZPIT
32. člen
(namen in postopek opravljanja dopolnilnega izpita)
(1) Strokovni delavec, ki je opravil izpit iz določenega
področja varstva in začne opravljati delo na drugem področju varstva, mora
opraviti dopolnilni del izpita s področja varstva, ki ga opravljeni izpit ni
zajemal.
(2) Strokovni delavec, ki je v času od zaposlitve
pridobil višjo stopnjo izobrazbe od tiste, v okviru katere je opravil izpit,
opravi dopolnilni del izpita iz manjkajoče snovi. Če že opravlja delo, ki
ustreza njegovi novo pridobljeni višji izobrazbi, mora opraviti dopolnilni del
izpita iz manjkajoče snovi najpozneje v dveh letih od dneva, ko je bil
razporejen na to delo, za katerega se zahteva višja izobrazba.
(3) Strokovni delavec mora za opravljanje dopolnilnega
izpita izpolnjevati formalne pogoje, kot sta stopnja in smer izobrazbe, ter
imeti najmanj tri mesece delovnih izkušenj pri opravljanju strokovnih del na
novem področju varstva oziroma na zahtevnejšem delovnem mestu, ki jih izkaže s
potrdilom delodajalca.
(4) Strokovni delavec, ki izpolnjuje pogoje iz
prejšnjega odstavka, pošlje vlogo z dokazili o izpolnjevanju pogojev za
dopolnilni izpit na naslov izvajalca izpitov.
(5) Na podlagi popolne vloge komisija strokovnemu
delavcu določi izpitni rok in vsebino izpita.
(6) Določbe tega pravilnika, ki določajo pisno nalogo za
izpit, ter določbe o postopku opravljanja izpita, se smiselno uporabljajo tudi
za dopolnilni izpit.
VIII. VARSTVO PRAVIC KANDIDATOV
33. člen
(pravica do vpogleda)
Predstojnik izvajalca izpitov lahko kandidatu, ki je odstopil
od izpita, oziroma kandidatu, ki izpita ni opravil, na podlagi njegovega
pisnega zahtevka omogoči vpogled v izpitno dokumentacijo, in sicer v sedmih
dneh po vročitvi pisnega obvestila, da izpita ni opravil.
IX. STROŠKI IZPITA
34. člen
(struktura in določitev višine stroškov izpita)
(1) Strošek izpita vključuje stroške dela komisije in
materialne stroške izpita (stroški postopka prijave, vodenja in upravljanja evidence
izpitov, preverjanja izpolnjevanja pogojev za pristop k izpitu, v zvezi z delom
pri pisni nalogi, stroški gradiva, izdaje obvestil, potrdil in podobno).
Stroški dela komisije vključujejo stroške članov izpitne komisije in dodatnih
izpraševalcev v zvezi z delom v izpitni komisiji (pripravo in ocenjevanje
pisnih testov ter pisne naloge, stroške prevoza).
(2) Višino stroškov iz prejšnjega odstavka s posebnim
sklepom določi minister.
(3) Cena izpita je javno objavljena na spletni strani izvajalca
izpitov.
35. člen
(obveznost plačila in rok za plačilo stroškov izpita)
Stroške izpita poravna kandidat ali njegov delodajalec (v
nadaljnjem besedilu: plačnik). Plačnik mora poravnati stroške izpita v roku,
določenem v četrtem odstavku 9. člena.
X. EVIDENCA IZPITOV
36. člen
(zbirka dokumentov o izpitu)
Izvajalec izpitov za vsakega kandidata, ki je opravljal
izpit, v skladu s predpisi o ravnanju z arhivskim in dokumentarnim gradivom
vzpostavi, vodi in vzdržuje zbirko dokumentov, v kateri so:
-       
prijava k izpitu s prilogami,
-       
dokazila, ki so bila podlaga za morebitno priznavanje izpitnih vsebin,
-       
zapisnik o poteku izpita ter doseženem uspehu z dokazili,
-       
en izvod potrdila o opravljenem izpitu.
37. člen
(vodenje in vsebina evidence izpitov)
(1) Izvajalec izpitov upravlja evidenco izpitov.
Evidenca se vodi v elektronski obliki.
(2) Evidenca iz prejšnjega odstavka vsebuje:
-       
zaporedno številko,
-       
številko zbirke dokumentov o kandidatu,
-       
osebno ime, datum in kraj rojstva ter naslov stalnega prebivališča
kandidata,
-       
podatke o izobrazbi in zaposlitvi,
-       
vrsto izpita in naziv,
-       
datum izdaje potrdila.
38. člen
(varovanje podatkov iz zbirke dokumentov in evidence
izpitov)
Za zbiranje in varovanje osebnih podatkov v zbirki dokumentov
iz prejšnjega člena in podatkov iz evidence o izpitih se smiselno uporabljajo
določbe zakona, ki urejajo varstvo osebnih podatkov.
XI. POSEBNE DOLOČBE
39. člen
(opravljanje izpita za strokovne delavce v drugih
organizacijah)
(1) Izpit po tem pravilniku lahko opravijo tudi
strokovni delavci, ki opravljajo delo v drugih organizacijah, ki delujejo na
področju dediščine, vendar mora biti iz dokazil, ki so priložena k prijavi na
izpit, razvidno, da so to strokovne organizacije, ki delujejo na področju ali
za potrebe dejavnosti varstva dediščine in jih potrdi komisija.
(2) Določbe tega pravilnika o pogojih in načinu
opravljanja izpita se smiselno uporabljajo tudi za opravljanje izpita za
strokovne delavce iz prejšnjega odstavka.
40. člen
(priznavanje že opravljenih primerljivih izpitov)
(1) Opravljen strokovni izpit na drugem področju, ki ni
varstvo, se kandidatu za opravljanje izpita lahko prizna v obsegu, za katerega
izpitna komisija na podlagi predloženih dokumentov ugotovi skladnost vsebin, ki
se upoštevajo pri opravljanju izpita po tem pravilniku. Kandidatu se lahko
delno ali v celoti prizna del izpita.
(2) Strokovni ali drug primerljiv izpit, opravljen v
drugih državah, se kandidatu za opravljanje izpita lahko prizna v obsegu, za
katerega komisija na podlagi predloženih dokumentov ugotovi skladnost vsebin,
ki se upoštevajo pri opravljanju izpita po tem pravilniku. Kandidatu se lahko
delno ali v celoti prizna splošni in posebni del izpita, opravljati pa mora del
izpita iz poznavanja področja zakonodaje.
XII. PREHODNE DOLOČBE
41. člen
(dokončanje že začetih postopkov)
Postopki, ki so se začeli pred začetkom uporabe tega
pravilnika, se dokončajo po določbah Pravilnika o strokovnih izpitih na
področju varstva kulturne dediščine in varstva arhivskega gradiva (Uradni list
RS, št. 101/08 in 23/13), razen če kandidat prijavo umakne in vloži novo za
opravljanje izpita po tem pravilniku.
42. člen
(priznavanje izpita, opravljenega pred uveljavitvijo tega
pravilnika)
Potrdilo o strokovnem izpitu za področje varstva, opravljenem
pred uveljavitvijo tega pravilnika, velja v obsegu, za katerega je bilo dano.
43. člen
(rok za imenovanje komisije za izpit)
(1) Izvajalec izpitov mora objaviti javni poziv za
kandidate za člane komisije za izpit najpozneje v 30 dneh po začetku
veljavnosti tega pravilnika. Predstojnik izvajalca izpitov mora imenovati
komisijo za izpit iz 19. člena najpozneje v treh mesecih po začetku veljavnosti
tega pravilnika.
(2) Komisija sprejme poslovnik iz 23. člena v dveh
mesecih po imenovanju.
(3) Predstojnik izvajalca izpitov imenuje strokovnega
tajnika in njegovega namestnika v 15 dneh po začetku veljavnosti tega
pravilnika.
44. člen
(uskladitev določb o izpitni komisiji)
Komisija se mora prvič sestati najpozneje v 15 dneh po
imenovanju iz prvega odstavka prejšnjega člena. Mandat dosedanjim komisijam, imenovanim
v skladu z dosedanjimi predpisi, preneha, ko končajo postopke, ki so se začeli
pred začetkom uporabe tega pravilnika.
XIII. KONČNA DOLOČBA
45. člen
(prenehanje veljavnosti)
Z dnem uveljavitve tega pravilnika preneha veljati Pravilnik o
strokovnih izpitih na področju varstva kulturne dediščine in varstva arhivskega
gradiva (Uradni list RS, št. 101/08 in 23/13).
46. člen
(začetek veljavnosti)
Ta pravilnik začne veljati naslednji dan po objavi v Uradnem
listu Republike Slovenije, uporabljati pa se začne 1. junija 2018.
Št. 0070-22/2017/1
(012-10/2015/4)
Ljubljana, dne 18. aprila 2018
EVA 2016-3340-0013
Anton Peršak l.r.
Minister
za kulturo

Priloga: Predmetnik
strokovnih izpitov in izbrana podpodročja