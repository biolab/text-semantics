1. člen
S tem pravilnikom se določajo vrsta, oblika in način dajanja podatkov
za odmero dohodnine za leto 2008.
2. člen
(1) Zavezanci za dajanje podatkov, določeni v prvem, drugem in
šestem odstavku 337. člena, prvem odstavku 338. Člena ter v 339. členu Zakona o
davčnem postopku (Uradni list RS, št. 117/06 in 24/08 – ZDDKIS, v nadaljnjem
besedilu: ZDavP-2), dostavijo podatke po vrstah, v obliki in na način, določen
v Prilogi, ki je sestavni del tega pravilnika.
(2) Podatki za odmero dohodnine se pošljejo davčnemu organu
in zavezancem za dohodnino najpozneje do 31. Januarja 2009.
3. člen
Podatki se pošljejo v elektronski obliki po sistemu eDavki na
spletni naslov http://edavki.durs.si.
4. člen
(1) Če pri zavezancu za dajanje podatkov nastopijo statusne spremembe
zaradi združitve in delitve, predloži podatke za odmero dohodnine ustrezen
pravni naslednik.
(2) Ob stečaju ali likvidaciji zavezanca za dajanje podatkov,
kadar ni pravnega naslednika, pošlje podatke za odmero dohodnine stečajni ali
likvidacijski upravitelj.
(3) Ob prenehanju obstoja zavezanca za dajanje podatkov iz
drugih razlogov pošlje podatke pravna oziroma fizična oseba, pri kateri se
hranijo poslovne knjige in knjigovodska dokumentacija.
5. člen
Zavezanci za dajanje podatkov, ki morajo davčnemu organu predložiti
podatke, določene s tem pravilnikom, so v skladu z ZDavP-2 kaznovani za
prekršek z globo, če do 31. Januarja tekočega leta za preteklo davčno leto
davčnemu organu ne dostavijo podatkov, potrebnih za odmero dohodnine, ali jih
ne dostavijo v predpisanem roku in na predpisani način.
6. člen
Ta pravilnik začne veljati naslednji dan po objavi v Uradnem listu
Republike Slovenije.
Št. 421-253/2008/
Ljubljana, dne 29. oktobra 2008
EVA 2008-1611-0009
dr. Andrej Bajuk l.r.
Minister
za finance

Priloga
: Dostava podatkov davčnem organu