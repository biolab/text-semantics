![](logos.png)

# Delavnica - predstavitev orodja & uporabniške zahteve Sektorja za odpravo administrativnih ovir, boljšo zakonodajo in kakovost v javnem sektorju

**Datum:** 14. 4. 2022

**Prisotni:** Dunja Zupan Vrenko,Dušan Vejnović, Karmen Kern Pipan, Katja Glavič, 
Paula Jožefa Kolenko, Radovan Pajntar, Slavko Patekar, Miro Lozej, Blaž Zupan, 
Primož Godec

V prvem delu delavnice je Blaž Zupan predstavil funkcionalnosti semantičnega analizatorja. 
Primož Godec in Blaž Zupan sva tudi odgovarjala na vprašanja prisotnih glede orodja. 
Tekom debate smo se dogovorili, da mora biti za uspešno dokončanje projekta Semantični 
analizator nameščen na infrastrukturi MJU. Za potrebe projekta bo nameščen na MJU 
aplikativni del Semantičnega analizatorja, medtem ko strežniški del ostaja na FRI, 
saj je namestitev tega dela znatno bolj kompleksna in ni bila predvidena po pogodbi. 
Namestitev strežniškega dela na MJU bi bila predmet nadaljnjega projekta s tega področja.

Kasneje smo razpravljali o potrebah Sektorja za odpravo administrativnih ovir, 
boljšo zakonodajo in kakovost v javnem sektorju. Dogovorili smo se, da pripravimo 
dodatne vire podatkov (poleg Predlogi vladi še Stop birokraciji in Enotna zbirka 
ukrepov-pregled možnosti pridobitve podatkov: zaledna aplikacija / spletna stran), 
na Sektorju za odpravo administrativnih ovir pa bodo testno uporabili Semantični 
analizator v njihovem delovnem procesu. Katji in Slavku je treba namestiti orodje 
na prenosni računalnik in ju uvesti v delo z orodjem, da bosta lahko testno uporabila 
orodje pri nekaterih delovnih aktivnostih.

Pogledajo se tudi možnosti, da bi se zbirka zakonov dopolnila s podzakonskimi akti, 
s čimer bi močno dopolnili zbirko Zakonodaja. Omenjeno je bilo tudi vprašanje, kako 
bi zagotovili osveževanje vseh zbirk.

Ker je bil na strani MJU zavrnjen predlog aneksa, s katerim bi nadgradili 4 gradnike 
z novimi metodami, ki dajejo znatno boljše rezultate obdelav oz. analiz besedil, in 
naslovili osveževanje zbirk, bomo poskušali poiskati drug vir financiranja, saj 
gre za nadgradnje oz. dopolnitve, ki so velikega pomena in predstavljajo temelje 
dodane vrednosti orodja.

Zapisnik pripravil: Primož Godec


