Spoštovani!

V zadnjem času postaja vse večji problem nevarnost, ki jo za prebivalstvo predstavljajo medvedje. 

Morda bi bila, poleg ohranjanja vzdržnega števila njihove populacije, zelo dobra rešitev v tem, da bi medvede, morda pa tudi volkove, opremili z GPS ovratnicami (verjetno jih je kar nekaj že tako opremljenih) naredili pa bi eno aplikacijo za mobilne telefone, ki ti pokaže, kje se kakšen medved nahaja in alarm, če si mu prišel preblizu, morda kak prediren zvok, ki bi medveda pravočasno odgnal... Posebej v bližini naselij, kjer je nevarnost največja, bi bila to lahko odlična rešitev. Škoda, da v naših gozdovih ni povsod signala, ker povsod ne bi delovalo...  Seveda nisem strokovnjak za to področje, ne vem, s kakšnimi stroški bi bilo to povezano in kako težko bi bilo vse medvede opremiti z ovratnicami, ampak ideja bi gotovo lahko reševala življenja in predvsem prinesla veliko več občutka varnosti v te kraje, tako da je gotovo vredna premisleka. 

Lepo vas pozdravljam

Janez Pogorelec

Periška 29

Ljubljana