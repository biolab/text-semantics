 Pozdravljeni!
Ker sem bila zlorabljena s strani 2 oseb, za katere naj ne bi bilo dovolj dokazov in je tožilstvo že v startu primer zavrglo in, ker imam množično podporo od punc katere so bile zlorabljene in tudi niso mogle dokazati, ali pa je bilo dovolj dokazov pa so bili posiljevalci izpuščeni, sem se odločila, da podam predloge za spremembo zakonov.
1. Vsaka spolna zloraba bi se morala jemati zelo resno, policisti že v startu morajo narediti VSE, da poiščejo krivca in dovolj dokazov za nadaljevanje. Posebaj bi poudarila: policisti, ki so v sorodstvenem ali prijatelskem razmerju z osumljenci ali zaslišanci ne bi smeli zasliševati osumljencev in drugih oseb, ki so povezane s primerom. Dogajajo se ponarejanje izjav, prav tako bi morali policisti snemati vsaj zvočno te izjave na policijskih postajah. Ker se potem zgodi, da so izjave prirejene v škodo oškodovancev. Vsi vemo, da se da tudi podkupiti koga.
2. Posiljevalci, ki so kaznovani bi morali dobiti višje kazni. Saj uničijo žrtvino življenje. Žrtve morajo celo življenje živeti s podoživljanji in v strahu, kaj se bo zgodilo, ko pride posiljevalec na prostost? Bo spet posiljeval? Prav tako, posiljevalci ne bi smeli imeti možnosti predčasnega izpusta iz zapora ali pa hišni pripor. Take ljudi, ki posiljujejo bi morali zapreti v samico in ne v oddelek, kjer je z drugimi osebami in živijo kot v hotelu.
3. Ko tožilstvo zavrne primer, imaš časa 8 dni za pritožbo. Ta rok bi bilo treba nujno podalšati. Ker žrtev ni sposobna v 8 dneh niti se postaviti na noge, kaj šele iskati pomoč, rešitve kam se sploh obrniti in kako se pritožiti.
4. Na sodiščih bi morali priznati detektor laži za tiste, ki ne priznajo in tam, kjer ni dokazov, bi se morala upoštevati hipnoza od žrtve.
5. Tudi, če tožilstvo zavrne primer bi morala policija avtomatsko dati prepoved približevanja, saj storilec, ki ve, da je primer zavržen in, da iz tega ne bo nič, lahko žrtvi kaj naredi. Kdo bo pa potem odgovarjal, ko ne boste zaščitili žrtev?
 6. Vsaki žrtvi, ki nima dohodkov in je socialno ogrožena bi morali odobriti brezplačmno pravno pomoč, tudi za predkazenske postopke.
7. Primeri spolnih zlorab nikoli ne bi smeli zastarati.