V Sloveniji beležimo zelo nizko, čedalje padajočo volilno udeležbo. Dejstvo je, da volitve in razni referendumi stanejo in financira se jih z davkoplačevalskim denarjem. Volilnih upravičencev je 1.709.692. Vsake volitve in referendumi pa praviloma stanejo okoli 2 € na volilnega udeleženca. Volilna pravica pa ni samoumevna pravica. Je predvsem dolžnost državljana, da s svojim glasom prispeva k boljši demokratičnosti države. Zato predlagam, da se vodi evidenco, kdo svojega glasu ne prispeva, tj. kdo brez utemeljenega opravičila (bolezen, potrjena z zdravniškim opravičilom, hujša invalidnost, smrt v ožji družini …) ne gre na volišče. Celotne stroške volitev/referenduma, upoštevajoč izdelavo in dostavo položnice, naj se razdeli med tiste volilne upravičence, ki se volitev/referenduma niso udeležili, in sicer v obliki običajne položnice ali kakor je pač najustrzneje. Za ilustracijo: po mojih izračunih bi pri 50‑odstotni volilni udeležbi, brez stroškov izdelave in dostave položnice (ker tega podatka nisem nikjer našel), vsak volilni neudeleženec moral plačati malo več kot 4 €. Zavedam se, da na ta način sicer ne bi nujno (bistveno) dvignili volilne udeležbe, ker je »kazen« občutno prenizka za motivacijo nemotiviranih, bi pa nedvomno na dolgi rok privarčevali signifikantno vsoto, ki bi jo lahko namenili v pomembnejše namene. Po potrebi bi se lahko razmišljalo tudi o vpeljavi višje kazni, ampak to zaenkrat ni bistveno.
