Zanima me, kako je lahko v okviru države dovoljeno, da v cerkvi ženske nimajo  pravice zasedati višjih položajev? Ženska npr. ne more biti župnik, škof  itd.
Ali ni to protiustavno?
Če se cerkvi to dovoljuje zaradi njenih "etičnih prepričanj"- ali  to pomeni, da bi potem cerkev lahko imela tudi prepričanja, ki  temeljijo na rasizmu, ksenofobiji itd. in bi ji bilo prav tako  dovoljeno, da na višjih položajih NE zaposluje npr. druge rase ?
Ali  je to dovoljeno vsem (neprofitnim) organizacijam, ki bi npr. trdile ,  da delajo na podlagi svojih etičnih prepričanj ali je to dovoljeno le  verskim organizacijam?
Zakaj se druge (profitne, zasebne ali  državne) organizacije obravnava drugače ? - zakaj gre v primeru, da  podjetje ne zaposli ženske zgolj zato, ker je ženska, za diskriminacijo,  v cerkvi pa se to dovoli ? Oziroma - ali ima "versko" podjetje potem  enako pravico, da ne zaposluje tistih, ki njim ne ustrezajo tako kot  cerkev ?
Optimistično predlagam,  da bi zakon omogočal zaposlovanje v cerkvi (in vseh organizacijah  nasploh) na načelu enakega obravnavanja in na zakonu o enakih možnostih  moških in žensk, ne glede na etično prepričanje organizacije. 