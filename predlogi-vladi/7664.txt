Zakonodaja določa, da so zavezanci za plačilo RTV prispevka, v skladu z določilom 31. člena  ZRTVS-1  registrirani odjemalci električne energije, ki morajo plačevati enak znesek v višini 12,75 € mesečno, ne glede na dejanski čas uporabe sprejemnika, število naprav, število članov družine, količino prevzetega programa ali finančno (gmotno) stanje.
 V tem predlogu se ne bom spuščal v »kvaliteto« programov RTV Slovenija, niti v zadnjem času aktualna politična preigravanja o tem ali je novinarsko poročanje korektno in nevtralno oziroma nepristransko. 
 Obstoječi sistem je do posameznikov, ki RTV prispevek plačujemo krivičen.
 Na podlagi podatkov RTV Slovenija je zavezancev za plačilo prispevka cca. 620.500.  Od navedenega števila je potrebno odšteti gospodarske družbe oziroma pravne subjekte, ki plačujejo RTV prispevek za večje število enot (hoteli, itd.).
 Gospodinjstva po številu članov, Slovenija, 1. Januar 2015
2015
Skupaj
820.541
1 član
267.523
2 člana
205.792
3 člani
152.720
4 člani
124.933
5 članov
43.640
6 članov
17.194
7 članov
5.806
8+ članov
2.933
Povprečna   velikost              gospodinjstva
2,47
Vir: SURS
 Iz zgornjih podatkov (število gospodinjstev) je razvidno, da prispevek ne plačuje cca. 200.000 gospodinjstev. Potrebno je upoštevati dejstvo, da v posameznih individualnih hišah živi več generacij, starši in otroci s svojimi družinami – dve, tri ali več gospodinjstev (vsako s TV sprejemnikom), odjemno mesto električne energije pa je le eno (plačuje se le en prispevek). Če upoštevamo povprečno velikost gospodinjstva (2,47 člana) enočlanska in dvočlanska gospodinjstvo preplačujejo, tri in več članska gospodinjstva pa plačuje premalo.
Naslednji podatki še bolj dokazujejo, da je sistem plačevanja prispevka krivičen:
Torej je cca. 889.926 državljanov Slovenije bolj »enakopravnih« kot ostali, ki plačujemo prispevek. Očitno vsi nismo pred zakonom enaki.
Predhodno omenjeni način določanja zavezancev in višina prispevka sta v nasprotju vsaj z naslednjimi določili Ustave RS in sicer: 
Določila zakonov na podlagi katerih RTV obračunava prispevek so v nasprotju s pojmi kot so pravna država, enake človekove pravice in vsi so pred zakonom enaki, saj prispevek plačujejo le posamezniki oziroma registrirani odjemalci električne energije. Višina prispevka pa je v nasprotju s pojmom socialna država, saj vsi registrirani odjemalci ne glede na dejanski čas uporabe sprejemnika, število naprav, število članov družine, količino prevzetega programa ali finančno (materialno) stanje, plačujejo enak znesek.  
Slovenija naj bi bila pravna in socialna država, ki naj bi vsakomur zagotovljene enake človekove pravice ne glede na gmotno stanje, zato je 31. člen ZRTVS-1, v katerem je določena enaka višina prispevka za programe RTV Slovenija in to le za zavezance, v nasprotju s citiranimi določili Ustave RS. Nedvomno je razlika med minimalno oziroma zajamčeno plačo, ki je bruto 790,73 € - vir: MDDSZ (12,75 € je 1,61% plače) in kot primer plačo v.d. generalnega direktorja RTV Slovenija, ki je bruto 4.270,61 € - vir: MJU (60. plačni razred je 4.270,61 €) in RTV http://www.rtvslo.si/slovenija/marko-filli-ne-gre-za-nagrade-ampak-za-... – Filli je uvrščen v 60. plačni razred (12,75 € je le 0,30% omenjene plače). Obe plači sta navedeni brez dodatkov, ki so v drugem primeru nedvomno (nagrade in dodatki) višji. Pri preračunavanju je razlika očitnejša saj je 0,30% od 790,73 € le 2,36 € medtem ko je 1,61% od 4.270,61 € konkretnih 68,86 €. Znesek prispevka za programe RTV Slovenija (12,75 €) morda za posameznike (s solidnimi plačami) ni visok, vendar je iz navedenega primera razlika očitna in ni zanemarljiva oziroma bagatelna. Razlika bi bila nedvomno še večja v primerjavi s plačami in ostalimi dohodki (nagradami, itd.) direktorjev družb v državni lasti v primerjavi z najnižjimi pokojninami. Pred zakonom nismo vsi enaki.  
Trije predlogi 
Po novem o tem razmišljajo tudi na RTV Slovenija –
http://www.rtvslo.si/slovenija/depolitizacija-programskega-sveta-rtv-j...
Med drugimi sta »cilja« RTV Slovenija: »Prilagoditi plačevanje RTV prispevka glede na razvoj tehnologije.« in »Več plačnikov - nižja RTV-naročnina. Ta se dotakne tudi področja financiranja. Opozarja, da trenutni RTV-prispevek že dalj časa ne sledi več novim tehnologijam, ampak sledi domnevi, da ima naročnik televizijski ali radijski sprejemnik, če ima električni priključek. A tak način financiranja ne pokrije sodobnih tehnologij, kot je informiranje javnosti prek spleta, zato je bilo treba najti način, ki bo RTV-ju zagotavljal tudi financiranje novih medijev, obenem pa z vidika uporabnika upošteval tudi njegovo materialno stanje.«
V pritožbah posredovanih na RTV Slovenija, posredno na Ministrstvo za kulturo, v vednost pa Računskemu sodišču, Varuhu človekovih pravic, Ustavnemu sodišču, itd. so bili posredovani naslednji predlogi (seveda se resno ni odzvala nobena od navedenih inštitucij):
V Zakonu o davčnem postopku (ZDavP-2) je celotno VI. poglavje namenjeno plačevanju prispevkov za opravljanje radijske in televizijske dejavnosti. RTV Slovenija na spletni strani objavlja, da je RTV prispevek posebna oblika javne dajatve. Dodati je potrebno, da je posebna oblika javne dajatve le za posameznike, kot da ostali televizije ne gledajo. Davki se obračunavajo v odstotkih in ne v določenih zneskih. Povišanje plač se obračunava v odstotkih. V javni upravi in državnih podjetjih bi zaposleni, predvsem vodstveni delavci (tu ne smemo pozabiti politikov) hitro povzdignili glas, če bi se jim plače vsem enako povišale za določen znesek, primer za 12,75 €, namesto za 1,61%. 
Zaključek
Predlagam, da se takoj oziroma nemudoma prekine pridobivanja sredstev za financiranje RTV Slovenija na protiustaven način. Državne inštitucije (Ministrstvo za kulturo, Varuh človekovih pravic, Računsko sodišče, Komisija za preprečevanje korupcije, itd.) pa tudi politične stranke (saj vse zagovarjajo in se deklarirajo za zagovornike pravne države, itd.), so dolžne in pristojne predlagati ureditev financiranja RTV, ki ne bo v nasprotju z določili Ustave, s pravičnejšimi predpisi in sicer: neposredno iz proračuna, ali na podlagi ugotovljenega gmotnega stanja vseh državljanov, ali na podlagi dejanske gledanosti programov RTV Slovenija.  
Naj veljajo isti vatli za vse ali pa za nikogar.