 Vladi oz. konkretno ministrstvu za finance in ministru za gospodarstvo predlagam,
da zakonsko omogočijo ELEKTRONSKO IZDAJANJE RAČUNOV kupcem ob hkratni, ISTOČASNI
obvezni uporabi DAVČNIH BLAGAJN v izogib ponarejanju in brisanju izdanih računov kupcem.
Na ta način poenostavimo poslovanje in administracijo med podjetji in fizičnimi osebami, zmanjšamo stroške porabe pisarniškega materiala ( papirja, kartuše, tiskalniki ) in stroškov evidentiranja poslovnih dogodkov izdajanja računov v administraciji in računovodstvu, poštne stroške,...
Vse skupaj pa lahko istočasno elektronsko nadzira tudi davčna uprava za potrebe plačevanja DDV-ja ter davka od dohodka iz dejavnosti zasebnikov in podjetij.
Z eno potezo moderniziramo poslovno okolje in izboljšamo področje pobiranja davkov tudi na poslovne subjekte, ki ne poslujejo gotovinsko.