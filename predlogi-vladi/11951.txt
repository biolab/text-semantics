Predlagam uvedbo enotne kartice za uporabo javnega prevoza v Sloveniji na vseh relacijah in za vse starostne skupine. Kartica bi morala podpirati upravičenost do raznih subvencij (dijaška vozovnica, upokojenska, veteranska itd), različna obdobja veljavnosti (letna, mesečna, tedenska, dnevna, enkratna, trajna, predplačniška). Uporabljali bi jo lahko tudi turisti. Zaradi enotnega sistema in povezavo s centralno bazo podatkov bi odpadla razna podaljšanja na okencih posameznih ponudnikov in dosedanje upravljanje in vzdrževanje neštetih ločenih sistemov. Upravljanje z uporabniškim računom bi bilo omogočeno na daljavo preko spleta ali mobilne aplikacije.
Na ta način bi se omogočilo tudi hitro prilagajanje raznim zakonskim spremembam, kot je nedavna uvedba brezplačnih medkrajevnih prevozov za upokojence.