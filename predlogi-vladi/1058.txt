Po neuspešnih pogajanjih s Fidesom glede uvedbe varčevalnih ukrepov, da se zmanjša plačilo nadurnega dela zdravnikov, se je že v prvih dneh septembra izkazalo, kako nujno potrebne so predvsem strukturne  spremembe v zdravstveni mreži, da se zagotovijo pogoji za vzdržnost zdravstvene blagajne. Nujno je, da menedžment bolnišnic realno oceni, s kolikšnimi kapacitetami razpolaga in v kolikšnem obsegu lahko normalno zagotavlja svoje storitve glede na lastno kadrovsko zasedbo. Izdelati je potrebno program prestrukturiranja v vseh zdravstvenih ustanovah in postaviti realni časovni okvir v prehodnem obdobju glede kadrovske zapolnitve oziroma ukinjanja ali združenanja bolnišničnih oddelkov. Zdravstveno zavarovanje mora čim prej jasno določiti, da za opravljene storitve bolnišnic ne bo priznaval nesorazmernega povečanja ležalnih dob v bolnišnicah.
 