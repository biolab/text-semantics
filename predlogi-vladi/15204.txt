Spoštovani,
socialna politika v Sloveniji je trenutno pisana zelo črno-belo. Večinoma pa se nagrajuje tiste, ki se priselijo in delajo na črno. So brez prihodkov, denar pa pošiljajo družini v drugo državo. Naši politiki pa načrtno (ali ne) pozabljajo na nas mlade, ki si želimo sami rešiti stanovanjsko problematiko in ne želimo biti socialni problem. Vam predstavim problematiko - oba starša zaposlena, otroka osnovnošolska, službi v različnih, oddaljenih krajih ter lastna nepremičnina za katero je dvignjen hipotekarni kredit. Poleg vozil nižjega srednjega razreda, drugega premoženja ni, kar se vidi iz uradnih evidenc. Hipotekarni kredit vzame 1/3 družinskega proračuna (v to nisem štela zavarovanja, ki so povezana s kreditom - življenjsko, nezgodno ter zavarovanje nepremičnine). Zaradi dohodkov in lastnine nam ne pripada subvencija šolske prehrane, šolskih izletov in ostalih stroškov povezanih s šolo. Ta strošek za dva osnovnošolska otroka mesečno znaša od 180 EUR do 200 EUR. Poleg vsega tega pa še redni stroški bivanja (prehrana in položnice), kar znese ostali del prihodkov. Občasno ni dovolj sredstev za poplačilo položnic zato kak mesec kakšna položnica počaka oz. se božičnice in regresi uporabijo za poplačilo teh bremen. Ob vsem tem ni možnosti varčevanja za nepredvidene stroške. Tako zaposleni, mladi in delovno aktivni, počasi lezemo v revščino. Ob tem pa gledamo, kako tujci, ki so se preselili k nam, dobijo 100% subvencijo za popolnoma vse šolske obveznosti od kosila, izletov ter nenazadnje tudi subvencijo najemnin za tržna stanovanja itd.
Zato predlagam vladi, da pri subvencijah upošteva tudi hipotekarne kredite vsaj v primeru, ko gre za reševanje prvega stanovanjskega problema. Podatke o tem so v državnih bazah, zato ne bi smel biti problem pri izkoriščanju.