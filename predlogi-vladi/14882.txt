Italijanski varuh zasebnosti je izdal odločbo, v kateri navaja, da spletna mesta, ki uporabljajo Googlovo storitev spletne analitike brez potrebnih zaščitnih ukrepov, kršijo zakonodajo EU o varstvu podatkov.
Vladi predlagam, da informacijska pooblaščenka sproži postopke zoper vse spletne medije, z katere obstaja sum, da zlorabljajo osebne podatke uporabnikov oziroma jih tržijo.
Predlagam tudi, da prevzame informacijska pooblaščenka vlogo varuha interesov uporabnikov spletnih medijev tudi v tem smislu, da bi se morali Google in ostali o pogojih uporabe njihovih storitev pogajati s pristoijno državno institucijo, ne s posamezniki.
Ko je uporabnik soočen z zahtevo, da se mora strinjati s pogoji uporabe spletnega medija, ki so obsežni in napisani v zahtevnem pravnem jeziku, pogosto v angleščini, se velikanska večina uporabnikov enostavno strinja, da lahko uporablja Google ali drug spletni medij.
Uporabniki večinoma nimajo najmanjšega pojma, s čim se strinjajo, toda med pogoji, na katere pristanejo, je tudi trgovanje z njihovimi osebnimi podatki in druge nepoštene prakse.
Samo država bi se lahko pogajala z Googlom v interesu uporabnikov in dejansko bi morala država dajati soglasje Googlu in ostalim za njegove pogoje, ne vsak uporabnik posebej, ki je praktično neuka stranka.