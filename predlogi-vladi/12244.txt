Pozdravljeni!
Zadnje dni prihajajo po medijih do nas volivcev informacije, da je eden od naslednjih možnih ukrepov vlade z namenom zajezitve širjenja okužb s COVID 19 tudi ta, da bi nam omejili gibanje zgolj na naša stanovanja. Glede na to, da določen del prebivalstva svojega dela ne more opravljati na daljavo (zaposleni v zdravstvu) in bo še vedno obstajala možnost širjenja okužbe v delovnih okoljih, ter da za zdravje potrebujemo svež zrak, sonce in gibanje, podajam mnenje, da je tak ukrep nesmiseln.
Moj predlog vladi je, da takega ukrepa ne sprejme.
 
Barbara Prosen, dr. med., spec. anesteziologije, reanimatologije in perioperativne intenzivne medicine
zaposlena v SB Novo mesto