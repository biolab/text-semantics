V teh kriznih časih vsi govorijo o manjšanju zaposlenih v javni upravi. Dajem konkreten predlog. Predlagam ukinitev ministrstva za kulturo in z njim povezanih agencij, denimo agencije za knjigo ipd.    Menim, da kultura ne potrebuje svojega ministrstva, agencije pa so itak namenjene la za to, da imajo uradniki in zaslužni za sistem, službo. Zanimiv bi bil podatek, koliko stanejo le plače in tekoči stroški za zaposlene in delovanje teh služb na leto v primerjavi s tem, kar ministrstvo nameni kulturi. Menim, da se mora kultura vzdrževati sama, za občasno pomoč pri izdajanju novih knjig pa bi bilo pooblaščeno gospodarsko ministrstvo. Prav tako predlagam ukinitev zaslužnih pokojnin za kulturnike ter plačavenje prispevkov kulturnikom, saj so merila preveč ohlapna in pisana na kožo vsakokratni oblasti. Ukiniti je ptorebno tudi številne subvencije, ki so se izrodile. Tiste subvencije, ki naj bi še kljub vsemu ostale, pa je potrebno skrbno izbrati, vodilo pa naj bi jih ministrstvo za gospodarstvo. Poudarjam, da je potrebno narediti ostro selekcijo in izločiti vse "pijavke" Dober kulturnik si je svojo eksistenco sposoben zagotoviti sam, na državo naj v kriznih časih ne računa.    Zavedati se je potrebno, da imajo vsi ljudje, ki so prisesani na proračun, močan interes, da tako tudi ostane in da bo zato prisotno močno nasprotovanje. Kljub temu je to potrebno storiti, saj si revna država ne more privoščiti tolikšnega bremena in nekje je potrebno odrezati. Menim, da pri kulturi boli najmanj. Pa da se razumemo; ukinitev ministrstva za kulturo in z njim povezanih agencij pomeni, da ti ljudje ostanejo brez zaposlitve v državni upravi, ne pa, da se jih prerazporedi nekam drugam, saj sicer nismo dosegli ničesar!