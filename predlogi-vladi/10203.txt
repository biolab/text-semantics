Spoštovani,
 Verjetno se že vsi zelo dobro zavedamo diskriminantnosti zakona, ki od tistih, ki nosijo očala, zahteva, da za podaljšanje vozniškega izpita pridobijo celotno zdravniško spričevalo (o tem se je že večkrat pisalo v medijih). Zakon je diskriminanten v elementu, da je zaradi očesne hibe potrebno dokazovati celovito telesno-duševno usposobljenost. Posledično za podaljšanje dovoljenja ni dovolj izvid optika, temveč je potrebno pridobiti tudi zdravniško spričevalo od zdravnika medicine dela. Ta zgodba se ponavlja že več desetletij, vsi se zavedajo absurdnosti zakona, nihče pa nič ne ukrepa.
Predlagam torej, da se 53. člen Zakona o voznikih dopolni tako, da se doda alinejo "Veljavnost vozniških dovoljenj kategorij C, CE, C1, C1E, D, DE, D1 in D1E, ki imajo kodo 01.06. (vožnja z očali, kontaktnimi lečami) se po poteku podaljša, če imetnik vozniškega dovoljenja predloži potrdilo optika, da je zmožen za vožnjo motornega vozila določene kategorije.