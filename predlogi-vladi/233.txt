Predlagam vladi, da, izmed že zaposlenih kadrov, sestavi delovno skupino ki bo imela eno samo nalogo in sicer:
 
-pregled vseh zakonov in podzakonskih aktov  z namenom izločanja nepotrebnih členov ali izbris celotnega zakona.
Med pregledovanjem različnih zakonov in podzakonskih aktov sem ugotovil, da vsebujejo predpisi ogromno členov  ki so nepotrebni, nesmiselni, birokratski, neizvedljivi, zastareli, prekomplicirani, nerazumljivi, škodljivi ipd.
Z brisanjem teh nepotrebnih zakonov v celoti ali členov bi bili zakoni ravno tako učinkoviti ali pa še bolj, zmanjšalo bi se nepotrebno birokratiziranje, zmanjšalo nepotrebno pisanje, zadeve bi se poenostavile ipd. Kot primer dobrega čiščenja zakonov ali deregulacije navajam direktivo EU o obliki, velikosti, barvi sadja in zelenjave. Eurobirokrati so sami spoznali kak nesmisel je prepoved prodaje premajhnih in zakrivljenih kumaric. Tudi naši predpisi vsebujejo ogromno podobnih birokratskih nesmislov ki nikakor ne zaživijo v praksi. Prav strašljiva je obsedenost nekaterih da bi  vse spravili v neke zakonske okvire. To enostavno ne gre. Uzakonjanje vsega in vsakogar pripelje do zadušitve.