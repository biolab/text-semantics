Dozorel je čas, da pogledamo resnici v oči in si priznamo, da takrat »začasno sprejet« slovenski »grb« ni primeren za nadaljnjo uporabo. Poskusi stroke (slovenskih oblikovalcev in heraldikov) za zamenjavo »grba« so bili vedno zatrti, morda so razlogi tudi v tesnem sodelovanju avtorja »grba« - umetnika Marka Pogačnika (M. P.) s takrat aktualnimi politiki. Poslanci so bili večkrat že blizu tega, da bi zagrizli v to nalogo, a so se očitno ustrašili.
Umetnik je pri kozmogramskih energijskih silah, ki jih je vkodiral v »grb«, očitno stopil v prevelike čevlje sil, ki jih ne obvlada in jih ne more obvladati (angel Devos, Christopher Tragius, pa črna boginja itd.). Vzel si je pravico do delovanja nad naravo in človeštvom v službi sledenja zmajevim črtam in samovoljnega ustvarjanja novih. Kje smo, pa nam kažejo vsa dandanašnja stanja in dogodki.
Kratki povzetki izjav M. P. – ja, da si lažje predstavljate, po katerih silah je segal: »Tedaj sem bil aktivist, nase sem potegnil energije, ki jih nisem mogel obvladati. HUDO SEM ZBOLEL. To sem opisal v knjigi Zdravljenje Zemlje, zdravljenje sebe. Potem sem spremenil metodo. Naučil sem se, da to lahko delam le javno, le tisto, kar sta družba ali posameznik pripravljena nositi z menoj.» (Dnevnik, 01. 09. 2001)
»Moj zemeljski terorizem mi je naposled povzročil precej preglavic …« (M. P., Zdravljenje Zemlje, zdravljenje sebe, str. 16-17)
»Denimo, nacizem je zgled duhovnega materializma. Hitler je nastopil kot novi Kristus, ki je prišel odrešit svet. To je duhovna ideologija, predanost svetlobi, ki je enako odtujena kakor predanost snovnosti. Smisel človeka pa je, da v sebi uravnoteži obe skrajnosti … Seveda nisem edni, ki se ukvarja s preobrazbo civilizacije … Zemlja že valuje na drugih frekvencah, ki jih nismo vajeni, mi ostajamo pri starem, zato se je neskladje povečalo. Izraža se z množičnim obolevanjem domačih živali, novimi množičnimi boleznimi … ali s terorizmom.« (revija Aura, nov/dec 2001, str. 2-5)
»V spolnem aktu med devico Zemljo in nebeškim očetom se rojevajo zmajeve črte. Spolni akt med Zemljo (zemeljska sila) in Nebom (kozmični vpliv), združen s trenutkom zmajeve črte, nazorno prikazuje rojevanje nasilja.« (M. P., Skrivno življenje Zemlje)
»… grb kot zaščitni znak ustvarja neko energijsko polje. To polje nastane, ker so grbi na vseh mejnih prehodih, na vseh dokumentih, izkaznicah … Starodavni grbi so se oblikovali ob sodelovanju alkimistov, astrologov, geomantov. Slovenski grb ima zato čisto določeno geometrično strukturo, ki je sicer ne vidimo, ampak je uzakonjena. S pomočjo proporcev, ki so znotraj grba, je zaščitna funkcija grba kodirana. Če bi pod tem grbom trpeli, potem bi se lahko vprašali o njegovem nadaljnjem obstoju. … Kozmogram pomeni zapis celote. Enačim ga z genskim zapisom pri živih bitjih. Pri grbu gre potem takem za objavo genskega zapisa Slovenije. V tkivu kozmograma je vpisan cilj, ki ga pri zdravljenju želim doseči … S tem, ko se zapletamo v bratomorne vojne, v neka interna nasprotja, v bistvu iščemo to kvaliteto ravnotežja in jaz sem jo zato kot neko temeljno kvaliteto vnesel v grb. Jaz sem inovator. Jaz mislim, da je ta grb narejen za naslednjih tisoč let …« (intervju z novinarko Radia Maribor B. Leskovar, 28. 7. 2003).
ISKANJE RAVNOTEŽJA PREKO BRATOMORSTVA, VOJNE, NENEHNEGA NASPROTOVANJA?
Zato predlagam novi vladi, da se pogumno loti te naloge: zamenjave slovenskega začasnega »grba« z novim, ki bo sledil pravim smernicam za oblikovanje tega državnega simbola.