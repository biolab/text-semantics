V zadnjih časih se je na primeru neuspeha Alenke Bratušek (in izbire nje za komisarko zaradi ženskih kvot v Bruslju) javnost začela spraševati o tem, ali so različne ženske kvote v politiki in gospodarstvu dejansko sploh utemeljene oz. upravičene ali pa so v resnici samo odraz delovanja različnih političnih skupin ali lobijev, pri kvotah glede na spol recimo feministk. Sam sem mnenja, da bi se morale različne kvote glede na spol in politično pripadnost ukiniti, kot edina prava kvota pa bi morala biti tista s sposobnostnimi in kompetencami človeka, ne glede na to, katerega spola, narodnosti, vere in ostalega je, tudi to ni bistveno, kakšna je njegova politična pripadnost. Važno je, da ima konstruktivne predloge in pozitivno vizijo za tisto delo, ki ga želi opravljati, predvsem pa kvaliteto. Izobrazba lahko igra tu veliko vlogo pri kvaliteti, ni pa tista bistvena stvar, saj je za dobro opravljanje dela potrebnih še precej več drugih stvari (izkušnje, osebnostne lastnosti, inovativnost, vodstvene lastnosti, znanje tujih jezikov, poznavanje različnih kultur itd.) kot pa le izobrazba. 
 
Kar se pa tiče feministk ... Jasno je, da to niso neke ženske, ki  bi se dejansko zavzemale za dobro žensk, ampak jim gre bolj za to, da bi  na podlagi zagovarjanja pravic žensk in pritiskanja na žensko noto same prišle  do polnih vsot denarja. Prav tako se zavzemajo le za enakopravnost žensk  tam, kjer bi njim ustrezalo (in bi na podlagi tistih področij dobile  čimveč denarja od tistih, ki so jim kaj omogočile, recimo političark,  žensk v medijih itd.), ostalo pa bi pozabile. Če bi se res zavzemale za  enakopravnost, bi se morale zavzemati tudi za enakopravnost žensk recimo  v gradbeništvu, rudarstvu, gozdarstvu, proizvodnji in na vseh  področjih, ampak se pač ne v smislu, da ženske tistih del niso sposobne  opravljati. :) Kot vemo, je to daleč od resnice, saj ženske ne morejo opravljati le tistih ekstremno težkih fizičnih del, medtem ko so danes marsikatere ženske celo fizično močnejše kot nekateri moški. Kje je pa tam potem enakopravnost, če jo že tako  zagovarjajo? Dejstvo je, da spola že sama po sebi nista enaka in da  so eni poklici pač bolj primerni za ženske, drugi pač bolj primerni za  moške s takšno vzgojo, kakršno ima današnja moderna družba, zato je razdeljenost v smislu 50:50% med enimi in drugimi v nekaterih poklicih praktično nemogoča in je ni mogoče doseči tako ali drugače. Tega dejstva ne bo mogla spremeniti nobena od feministk. Se mi pa  vsekakor zdi povsem brezvezna in brezpredmetna diskriminacija do  kateregakoli od spolov na kateremkoli področju, gledati se mora dejansko  sposobnosti in kompetence, ne glede na to, kakšnega spola je človek. Takisto se nikakor ne bi smelo nastavljati s strani politike nobenih ljudi na mesta direktorjev, ampak bi moralo biti tako, da lahko do tistega mesta pridejo le ljudje s svojim znanjem, sposobnostmi in kompetencami, ne glede na to, če pripadajo kateri politični stranki ali ne.
 
Pa še to glede moških in žensk ... Ženskam res biologija ne omogoča, da bi bile v splošnem tako močne v smislu maksimalne moči kot moški (kar dokazujejo različni športni rekordi v športu, kjer so uspeli biti profesionalni moški atleti in ostali športniki močnejši, vzdržljivejši in nasploh z boljšimi fizičnimi sposobnostmi kot ženske), zato so tudi fizična dela za njih ponavadi težja in marsikaterih marsikatere ne morejo opravljati, s čimer se pač morajo sprijazniti. Drugo gledanje pa je na podlagi pameti in miselnega nivoja. Tam pa smo  moški in ženske enakovredni in ne drži, da bi bile ženske bolj pametne  ali kaj takšnega, odvisno je pač od posameznikov samih in njihovega  karakterja, kako znajo to pamet izkoristiti, pri tem igra v marsičem vlogo tudi sama vzgoja. Pač, dejstva so takšna,  vse ostalo pa je v glavah ljudi, ki pride s takšno in drugačno zgrešeno vzgojo.