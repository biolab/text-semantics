Vladi predlagam izgradnjo proge Polzela-Domžale.
Proga bi postala eden ekonomsko, okoljsko in prostorsko najbolj učinkovitih in upravičenih projektov v Sloveniji in širše Evropi.
1. Ekonomska upravičenost:
Ta povezava, čeprav kratka, odpre nov koridor MB-LJ in širše vzhod-zahod (Poljska-Španija), ter bistveno skrajša potovalni čas, (učinkovita alternativa hitrim vlakom in avtocesti) , med največjima mestoma Slovenije. S tem se pritegne bistveno več potnikov (tudi zalednih držav), ki so sedaj na AC.
Proga bo tudi obvoz za zastoje na progi preko Zidanega mosta, ki postaja vse bolj obremenjena, kar povečuje možnost zastojev, ki so na tej trasi še posebej tehnično in časovno zahtevni.
Izognemo se tudi predragi alternativi gradnje proge za hitre vlake.
2. Okoljsko je ta proga bistveno manj problematična kot avtocesta ali hitra proga MB -LJ, ki bi tako kot AC grobo "posegla" v krajino. Nova proga Polzela-Domžale, ki prevzema potnike iz AC bi bila tudi okoljsko eden bolj upravičenih projektov, saj bo le v manjšem (okoljsko manj zahtevnem) delu trase posegel v prostor.
3. Prostorsko nova trasa proge poteka po nezahtevnem terenu, saj na trasi ni naselij in okolijsko problematičnih odsekov, ki bi bistveno oteževali umeščanje v prostor.
Edini omejitveni faktor je zahtevnost terena (hribovitost), ki pa za sodobno gradnjo tudi ni več takšna težava. Poleg tega bi trasa potekala blizu AC in teren tudi ni takšna neznanka.
Nenazadnje ima nova trasa velik potencial v pridobivanju EU sredstev, saj bistveno izboljšuje ogljični odtis in vzpostavlja učinkovit želežniški koridor vzhod-zahod.