Menim, da je vso urejanje dokumentacije na okrajnih sodiščih in drugod zelo zamudno in nepotrebno (glede na vse razpoložljive tehnologije). Trenutno imam primer urejanja zemljiškoknjižnega vpisa, ki ga lahko opravim le v času uradnih ur, ki so v dopoldanskem času. Da je vse še bolj zapleteno, so uradne ure krajše od osmih ur. Vpisa se ne da urediti ne po pošti ne preko spleta, torej vlagatelju (ali še slabše: večim vlagateljem) ostane le koriščenje dopusta (kar ni namen dopustnikovanja) za nekaj minut urejanja dokumentacije na okrajnem sodišču.
Zakaj takšne ustanove niso odprte v popoldanskem ali večernem času, ko je največ ljudi zmožnih urejati opravke, mi ni jasno - razumem sicer, da bi vsak rad oddelal urnik od 8.-16. ure, ampak včasih to ni možno, posebno, če delaš "stvari" za ljudi. Predlagam, da se vsa podobna koriščenja uslug opravijo spletno ali vsaj s podaljšanim delovnikom, pa četudi le 2 dni tedensko. Meni trenutni sistem kot zaposlenemu človeku ne omogoča normalnega opravljanja nujnih uradnih postopkov.