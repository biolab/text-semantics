Kot strokovnjak s področja pedagogike in izobraževanja predlagam naslednje: zaradi tega, ker kvaliteta pouka na daljavo v osnovnih in srednjih šolah ne more biti na isti ravni kot za vse prejšnje generacije, bi bilo smotrno zamrzniti šolsko leto 2020/2021, ker ne bo možno nadoknaditi izgubljenega izobraževalnega časa, tudi s podaljševanjem pouka v poletni čas. Zaradi problema izolacije šolarjev pa hkrati predlagam, da se zanje organizirajo povezovalne oziroma projektne šolske naloge za najpomembnejše šolske predmete (materni jezik, matematika, tuji jezik, glede na stopnjo in vrste šole) v prostorih šol, v katere so vpisani v manjših skupinah, kar bo morda vključevalo tudi zasedbo pomožnih prostorov (jedilnice, kabinetov, itd). Poleg projektov pri "železnih predmetih" se glede na osebno izbran 1 ali 2 izmed ostalih šolskih predmetov tudi prijavijo za raziskovalno, kreativno ali podobno nalogo z izbranega področja sekundarnega predmeta, ter to izvajajo na daljavo z učiteljem tega predmeta. Ker cepivo proti širitvi Covid-19 pomeni obete za normalizacijo stanja, se šolsko leto 2020/21 prestavi za eno leto v šolsko leto 2021/22 z zajamčenim nivojem pouka in šolanja, ki bo dajal kvalitetne rezultate. Tak predlog omogoča varno vrnitev vseh šolarjev vućilnice ter hkrati zagotavlja ohranjanje nivoja in zahtevnosti, ki jih šole morajo vzdrževati.