Pooblastila dobro delujočim društvom za predoglede na terenu-pomoč veterinarski inšpekciji.

Vemo, da v Sloveniji kar se tiče posedovanja psov, stanje ni dobro! Preveč je psov in premalo inšpektorjev. Zakoni so napisani vendar se v veliko primerih, zakonodaja ne upošteva.  Velik problem vidimo pri psih, ki so priklenjeni na verigah in zaprti v pesjakih 24h na dan. Čeprav je z zakonom predpisano gibanje, nekateri psi večino svojega življenja preživijo na dveh kvadratnih metrih ali priklenjeni. Veterinarska inšpekcija opravlja oglede na terenu in se včasih odzove na morebitne prijave vendar velikokrat ne odkrije nepravilnosti, čeprav je pes zanemarjen in pesjak v katastrofalnem stanju..  ZAKAJ POTEM AKTIVNA DRUŠTVA NA TERENU VIDIMO HUJŠE KRŠITVE VSAK DAN? Kot dobro delujoče društvo se dnevno srečujemo s primeri, ki so potrebni pozornosti in so lastniki, ki bi jih bilo potrebno kaznovati in redno preverjati.

Zakaj se državna »kasica« ne polni z bolj doslednim in aktivnejšim sankcioniranjem kršiteljev? Očitno je, da je inšpektorjev premalo in sami ne zmorejo vsega.. prijav pa ni malo in na prijavo zanemarjanja živega bitja, SE MORMO ODZVATI TAKOJ.

Zakaj nebi društva legalno pomagala inšpekciji in pridobila vse potrebno za predoglede na terenu?

Verjetno je do izvedbe še dolga pot, vendar je predlog smiseln in bi bil učinkovit. Društva naredimo na tem področju ogromno, POOBLASTIL PA NIMAMO!

Torej, naš predlog za izvajanje je sledeč:

Vsako društvo na tem področju se lahko prijavi in smiselno bi bilo določiti v vsaki regiji eno društvo in posameznike pooblastiti za izvajanje ogledov na terenu.

UVHVVR bi pripravil izobraževanje iz zakonodaje o držanju hišnih živali, ter bi izbrani znanje dokazali z preizkusom.

Vsak oglednik na terenu bi v času dela, s seboj nosil čipirno pištolo za preveritev čipa + nalog za ogled in značko.

Izdajal bi lahko opozorila in o tem obvešča inšpekcijo. Predogledniki na terenu ne bodo diplomirani veterinarji, razen morda nekaj izjem, saj ne mislimo živali zdraviti, temveč samo preverjamo resničnost prijave in bivalno okolje psa.

 
STRANKA ALEKSANDRA KAMENIK (stranka za dobrobit ljudi in živali)

Aleksander Kamenik

Aleksandra Kamenik