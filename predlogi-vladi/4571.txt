Spoštovani,
 
na področju zdravstva - konkretno zobozdravstvenih storitev so nujne spremembe. Trenutno stanje koncesij je porazno. V praksi je tako, da imajo posamezniki ali d.o.o. koncesije, za njih pa delajo zobozdravniki, ki niso bili na pravem mestu ob pravem času in ki nimajo pravega ''ozadja''.
Predlagam da se trenutno izpeljanko ukine in se uvede naslednje.
Vsak ki ima zobno ambulanto in registrirano dejavnost lahko opravlja zobne storitve, pacienti jih plačajo v celoti, nato se z računom obrnejo na svojo zavarovalnico, ki jim povrne strošek ali del stroška.
Zakaj tako? Ker ni malo koncesionarjev, ki bi jim morali vzeti licenco, saj ne opravljajo storitev v skladu s  stroko, ni nobenega nadzora, zbornica je neučinkovita v preverjanju strokovnosti.
Kaj pridobimo?
Izognemo se dolgim čakalnim vrstam, ljudje se bodo lahko odločali tudi za kvalitetne zobozdravnike in ne samo za tiste ki imajo še prostor za vpis. Odpravimo korupcijo pri podeljevanju koncesij, zmanjšamo stroške, saj bi bile tako zobne ambulante prisiljene konkururati na trgu.
Da ne bo pomote, nisem strokovnjak na tem področju pa vseeno vidim  ogromno napak.
 
 
 