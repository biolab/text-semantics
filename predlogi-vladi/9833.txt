Pri prodaji kmetijskega zemljišča je treba pri notarju priložiti potrdilo o namembnosti zemljišča, ki ga izda občina. Pred tem mora upravna enota odobriti tak posel z odločbo, v kateri je že navedeno, da je bil narejen vpogled v evidenco nepremičnin in da gre za kmetijsko zemljišče. Dodatno pridobivanje potrdila o namembnosti je tako administrativna ovira, saj je kot rečeno namembnost zemljišča navedena že v odločbi upravne enote.
Odločbo o odobritvi pravnega posla je treba nato skupaj z ostalimi listinami poslati na FURS za plačilo davka, kljub določbi ZUP, po kateri bi morali organi državne uprave sami pridobivati podatke od drugih državnih organov (tu odločbo o odobritvi pravnega posla in dodatno še potrdilo o pravnomočnosti te odločbe, ki jo mora zopet sama stranka pridobiti na UE). Zakaj ne bi mogel FURS neposredno vpogledati v evidenco izdanih dovoljenj UE iz tega področja (in status pravnomočnosti)?