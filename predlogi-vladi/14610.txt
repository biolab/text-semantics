Ker imam vsakič, ko sem v stiku z državnimi institucijami probleme s čakanjem, probleme z naročanjem in splošno neodzivnostjo predlagam:
Da se za vse javne institucije uvede obvezni ENOTNI spletni sistem naročanja.
(zdravstvo, javna uprava, raznorazni mnenjedajalci,…)
Kot dober primer se mi zdi e-napotnica, kjer izbereš storitev in se ti pokažejo vsi izvajalci izbrane storitve po celi Sloveniji. Zakaj ne bi bilo to možno isto izvesti za npr. pridobitev osebnih dokumentov. Na lokalni upravni enoti čakam 2 meseca, na sosednji 2 tedna na malo bolj oddaljeni bi pa prišel takoj na vrsto.
Seveda bi predlagal, da bi bila enotna evidenca obvezna, kajti v zdravstvu ima veliko specialistov sicer to aplikacijo, vendar se prek nje ne da naročiti, ker je naročilo možno samo po telefonu (vsak tretji dan, pol ure v dnevu…..javi se pa tako ali tako noben).
Če smo še racionalni, bi se lahko na ta način tudi lažje vršil nadzor nad delom in bi se hitreje ugotovilo, katere enote so bolj zasedene in katere manj, na ta način bi se lažje kadrovsko uredilo situacijo. Hkrati pa bi se zelo enostavno ugotovilo, če so določeni kadri preobremenjeni ali ne.