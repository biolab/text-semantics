Pozdravljeni,
v Sloveniji imamo trenutno politično stanje, kjer Državni zbor dela v nasprotju z voljo ljudstva, torej sprejema zakone, ki volilcem in volilkam ne ustreza, dokazi za to so 4 referundumi v 3 mesecih. Referendumi so torej oblika neposredne demokracije s katerim ljudstvo podpre ali izpodbije zakone, ki jih sprejema Državni zbor. Torej nam Ustava Republike Slovenije dovoljuje referendume, s katerimi lahko izpodbijemo ali podpremo zakone.
V Sloveniji pa nimamo razširjenih posvetovalnih referendumov za zakone, ki bi jih predlagale izvenparlamentarne stranke, nevladne organizacije kot so civilne iniciative, sindikati in podobne nevladne organizacije.
Predlagam vladi, da uvede nov sistem, s katerim bi lahko zakon pripravile tudi nevladne organizacije, ga poslale v državni zbor, zanj zbrale 40000 podpisov in naredile posvetovalni referendum. Posvetovalni referendum za Državni zbor ne bi bil obvezujoč, tako kot sedaj, bil bi samo sredstvo za vključitev volje ljudstva, Državni zbor pa bi se potem odločil, a sprejema voljo ljudstva ali ne!
Torej, narod bi imel tako na voljo 2 orožji: neposredni referendum za spodbijanje zakonov in pa posvetovalni za predlaganje zakonov. Tako bi dosegli, da ima 50% oblasti ljudstvo in 50% oblasti Državni zbor in bi tako bil volk sit in koza cela.
Naprošam uporabnike portala predlagam.vladi.si in vlado naj podprejo moj predlog v nasprotnem primeru naj mi s protiargumenti navedejo, zakaj predlog ni primeren za nadaljno obravnavo.
Lp