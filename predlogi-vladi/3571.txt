Predlagam vladi R Slovenije, da vsem javnim uslužbencem, ki so zaradi pogojev dela vključeni v Sklad obveznega dodatnega pokojninske zavarovanja Republike Slovenije in imajo do prvih pogojev za upokojitev manj kot 5 let dokupi do 5 let dodane dobe in jih poklicno upokoji. Takšno rešitev omogoča tudi zakon.
Zakon dopušča tudi možnost, da se te delavce (tiste, ki imajo nad 25 let delovne dobe da 12 mesecev na čakanje na zavod s plačanim nadomestilom (80% nato 60% plače), odpravnino in plačanimi prispevki za pokojninsko- invalidsko zavarovanje oz. tiste, ki so stari 50 in več let celo za 19 mesecev). Potem pa se jim še dokupi do 5 let dodane dobe. Torej lahko upokojimo celotno populacijo, ki ji do prvih pogojev za upokojitev manjka 6 let oz. 6,5 let. Tako se izognemo odpuščanjem in še večji socijalni stiski državljanov. Takšno rešitev so uporabile Slovenske železnice pa ni nihče protestiral, ne delodajalec, ne zaposleni. Po današnji logiki pa bo moral policist delati dlje kot železničar.
Tako se bo upokojilo nekaj tisoč delavcev v policiji, vojski, carini, zaporih....  Ne bodo potrebna odpuščanja v javni upravi (saj bomo na tista delovna mesta, ki so res nujno potrebna za funkcioniranje države prekvalificirali viške delovne sile iz drugih služb javne uprave oz. zaposlili nove mlade delavce. Nepotrebna delovna mesta pa ukinili.
Samo še primer. V času prejšnje vlade ministrica  za javno upravo Krebs-Pavliničeva pove, da smo zaposlili nekaj tisoč novih delavcev in sicer v vrtcih, domovih za ostarele.... Kot da se v te institucije ne bi dalo zaposliti viškov kadrov iz javne uprave temveč je bilo potrebno zaposlovati nove delavce navkljub vsem prepovedim zaposlovanja in moratorijem. Kdo potem tu koga vleče za nos.