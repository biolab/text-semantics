 Spoštovani,
ob razmišljanju zakaj je vsako opravilo v zdravstvenih ustanovah ovrednoteno in je plačnik zanjo: Zavod za zdravstveno zavarovanje, zavarovalnica ali pacient, sem prišla na naslednjo misel.
Zakaj ne bi za svoje "usluge" za sodelovanje v kazenskem postopku pravnomočno obsojenim posameznikom izstavili račune vsi (ne samo sodišče s sodnimi stroški, temveč bi to priračunalo med stroške sojenja - tudi vse račune udeležencev v pregonu, (da jih naštejem: reševalci: urgentni, gorski, potapljači; gasilci: poklicni in prostovoljni; helikopterski prevozi; policija: uporaba prikritih preiskovalnih sredstev, preiskovalni zapor, spremljanje pripornikov; tožilstvo: zaslišanja, sestavljanje obtožnice; stroški strank v postopku; sam sodni proces, velikokrat dolgotrajni; itd...), ki so sodelovali v kazenskem pregonu. Veljalo bi za vse vrste kriminalnih dejanj (gospodarski, organizirani, individualni).
Menim, da bi morali povrniti stroške vsi ne glede na to, če so krivdo priznali in so se dogovorili za znižanje kazni, kot tudi tisti, ki so bili obsojeni v sodnem postopku, ker niso priznali krivde in so bili obsojeni z izvajanjem dokazov. Po pravnomočni obsodbi je potrebno odvzeti nezakonito pridobljeno premoženje, kot tudi poravnati vse račune, ki so jih izstavili udeleženci do obsodbe.
O vzgojnem vidiku ne bi dvomili.
Vsekakor bi bilo potrebno opraviti za implementacijo zgornjega ustrezne zakonske spremembe v vseh relevantnih aktih.
Samo nekaj primerov:
- obsežne preiskave (na tisoče e-mailov, dokumentacije, iskanje obvodnih poti - pranje denarja - do davčnih oaz) pri gospodarskem kriminalu!
- veliko časa prebitega pri uporabi prikritih preiskovalnih sredstev pri organiziranem  kriminalu  (trgovina z mamili, belim blagom, ropih, orožjem, poiskush umora, umorih ...)
- individualni kriminal in delikti v vsakdanjem življenju (kot pri organiziranem kriminalu, cestnih kršitvah, vsaka prometna nesreča povzročena pod vplivom alkohola se naj obravnava kot naklepno dejanje in ne kot malomarnost, kar je popolnoma nelogično, saj se moramo zavedati, da kršimo namerno zakon-e.
Lep pozdrav