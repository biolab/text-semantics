Zaradi rastočega problema kriminalitete v Sloveniji sem prišel na idejo, da bi kriminalcem (novim in starim) začeli vgrajevati nekakšne čipe, ki bi sporočali razne podatke na centralo policije. Najbolj pomemben podatek bi bila lokacija določene osebe, preko katere bi policija veliko bolj učinkovito opravljala svoje delo. Po moji praksi lahko rečem, da so policisti pri krajah zelo neuspešni zaradi slabega sistema. Res je da imajo kriminalce zabeležene v kartotekah, ampak jih je preveč, da bi šli pri vsakem kriminalu preverjati vsakega. Na tak način bi preko baze preverili lokacijo na kateri se je kriminalec nahajal v nekem trenutku oz. bi v bazo vpisali kraj tatvine, sistem bi pa prikazal označene kriminalce, ki so bili v tem času v bližini. Zaradi našega sodnega sistema je zelo malo kriminalcev, ki po kazni odneha s kaznivimi dejanji, ker je kazen zelo mila. S takim načinom bi kriminalec dvakrat, mogoče celo trikrat premislil da bi kaj ukradel. Takega načina nadzora nisem zasledil še nikjer, mogoče bi bilo potrebno pri uvedbi česa takega spremeniti celoten sodni sistem, ker se bo samo na tak način kaj spremenilo glede kriminalitete v naši državi. Za primer vzamimo povprečnega Slovenca, ki dela oz. gara najmanj 8 ur na dan, ko dobi plačo si privošči neko stvar za celotno mesečno plačo, ki mu jo kriminalec ukrade recimo iz avta. POŠTEN delavec se je moral mučiti cel mesec, da si je lahko to privoščil, kriminalec pa dobi pogojno kazen ali en mesec zapora, ker pa nima nobenih ambicij v življenju in smisla življenja, razen da krade državi denar, mu je vseeno za to in se po končani kazni vrne na stara pota kriminala, ker več profitira kot ima za izgubit. 
Zavedam se, da bi šlo za velik projekt, ki bi tudi veliko stal, ampak če razmišljate na dolgi rok in bolj na široko bo država prihranila, sploh zaradi tega, ker je v Sloveniji preveč kriminalcev.