Pozdravljeni Izgleda, da se ponovno obetajo predčasne volitve. Politika, stroka, intelektualci,... celotna družba je do različnih pomembnih družbenih vprašanj zelo neenotna in nanje različno odgovarja. Do ene mere je to dobro, a v pretiranem obsegu poglablja družbeno razdvojenost ter zmanjšuje učinkovitost spopadanja s težavami. Ob tem imajo mediji precejšen vpliv na razvoj zavedanja in na odločanje prebivalstva o družbenih vprašanjih.

Menim da je smiselno, da vlada in s tem javni medij širšo javnost oz. volilce podrobno, konkretno in jasno seznanita o programih strank vsaj v mesecu dni pred volitvami, preko javne televizije in ne zgolj preko letaka, brošure ali pogosto površinskih tv soočanj. Tako naj se v mesecu dni pred volitvami izvedejo različna podrobna primerjalna soočanja in omizja na temo volitev, ki so bolj podrobna, širša in celostnejša od sedanjih. Bila naj bi takšna, ki so namenjena spoznavanju vsebin programov ter mentalitete oz. ideologije posamezne stranke za razumevanje v tem, kje so njihova skupna in nasprotna stališča do različnih pomembnih družbenih vprašanj. Katerikoli vladi predlagam, da poskrbi, da se se v bodoče pred volitvami javno in podrobno predstavi cilje, načrte, namene, predloge in predvsem programe posameznih strank prek javnega medija oziroma TV Slovenija (eventuleno tudi drugi mediji), da skozi to širša javnost pridobi bolj transparento sliko o določeni stranki in njenem načinu razmišljanja do določenih družbenih vprašanj. Npr.: ~ Ali volilec želi voliti stranko, ki je morda naravnana totalitarno, nacionalistično, neoriberalno, nerealno socialno in če je sploh res tako naravnana? - Taka in drugačna vprašanja s katerimi se volilci že redno soočamo v poslušanju medsebojnega ocenenjavanja intelektualcev, medijev, politkov itn, ki so predvsem virtualne fraze, ne pa nujno spoznano dejstvo. Take fraze popačujejo realnost ali pa morda po drugi strani približujejo večji uvid v resnico. - Menim da bi na taka vprašanja bilo dobro odgovoriti in jih razjasniti še pred volitvami! Nesmotrno je, da drage volitve ponavljamo in ponavljamo zaradi neznanja in nezavedanja o tem, koga in kaj zares volimo, kakšna ideologija stoji za določeno skupino ljudi oz. stranko oz. kakšen je način razmišljanja posamezne stranke in njenih članov do reševanja določenih družbenih vprašanj. Skraji čas je, da se javno bolje spozna in razume način dojemanja strank o družbi, svetu, svobodi, človeku, vlogi slovenije, prihodnosti, zdravju, gradnji, prehrani, samooskrbi, ekoligiji, notranjih zadev, vojski, religiji, gospodarstvu, znanosti, kulturi, politiki v svetu itn, spozna njihovo odprtost ter realno prizemljenost. Kakšna je njihova vizija, kakšna noviteta, kakšna moč idej? Kakšno mišljenje o EU in njenih ciljih.. - Odgovore na takšna in drugačna vprašanja bi bilo smiselno poznati PRED volitvami, za lažje, do sebe in družbe bolj verodostojno odločanje posameznega volilca. Vzporedno naj se izvede statistično vzporednico med vsebinami programov. Na primer katere stranke so z njihovimi programi najbolj in katere najmanj usmerjene ekološko, katere so bolj socialno, kulturno, v izobraževanje, v prid delodajalcev, v prid socialno ogroženim, religiji, znanosti itn... Verjetno ima vsaka izmed strank del programa, ki bi ga ljudje izbrali kot boljšega od drugih. Namesto tega izbiramo predvsem celotni paket stranke, neglede na to ali nam je bližje del paketa druge stranke, namesto da bi volilci imelo sprotni in odločnejši glas tudi v izbiri med rešitvami različnih programov. Zdi se preveč rigiden sistem tak kot je. Koliko denarja je določena stranka pripravljena namenjati v določen resor oz. koliko se jim kateri zdi pomemben v reševanju gospodarsko-družbene "krize" in na kakšen način? Skratka statistika, ki bi zajemala pomembna družbena vprašanja in v katerih oblikovanju (vprašanj) bi več sodelovale tudi nevladne organizacije. Te so prevečkrat izpuščene iz javnih obravnav in tako v pretirano neenakopravnem medijskem položaju. Zakaj ni več javnih soočanj v različnih temah med strokovnjakom neke nevladne organizacije in nekim ministrstovom oz. neko stranko? Kako stranke nameravajo reševati problem brezposelnosti in zadolževanja, kakšna je njihova vizija prihodnosti in kako vizijo nameravajo doseči; ter kaj so zanje glavne prioritete Slovenije. Zanima me ali je naša strankarska politika v viziji dovolj vsklajena z vizijo mlajše recimo intelektualne populacije ali pa je odmik med starimi idelologijami in neideologijami prevelik. Trenutni načini predstavitve političnih strank skozi medije sicer so prisotni, a so (po moje) nezadostni in v večini pretirano favorizirajo v prostoru že uveljavljene stranke oz. znane politike v novih strankah, namesto da bi predstavili programe VSEH strank, z vključitvijo mnenja NVO-jev vsaj približno enakovredno. Tako naj se predstavi vsako stranko posebej v posebni oddaji in te med seboj, ter se primerja skupne ključne točke, ki programe strank združujejo in odmikajo. Zakaj še: Tak način predstavitev bi razširil razumevanje in spoznavanje programov določenih strank med ljudmi, posledično bi se lahko volilci bolj objektivno odločali katero stranko podpreti, če že katero nameravajo podpreti, oziroma katere cilji so bolj podobni njihovim potrebam ter po njihovem mnenju potrebam okolja in družbe. Kot drugo, bi se programi strank kot tudi sama ideologija strank, bolj približala posamezniku ter vspodbujala večje zanimanje prebivalstva za vključevanje v reševanju pomembnih družbenih vprašanj na bolj odprt javen in preventiven način. Volilci bi se lahko bolj odločali na podlagi programa in manj všečnosti ali predvolilnih besed.  Četrto, bi v takšnem načinu bila pobuda k večjemu družbenemu kompromisu v zavedanju ključnih prioritet družbe, ki je sedaj precej razpršeno. Namreč v kolikor bi se posamezniki in družba enotneje zavedali kaj so glavne prioritete, bi težave tudi lažje reševali. In nenazadnje bi s takim bolj odprtim-transparentnim uvidenjem v izvoljeno stranko, stranka imela do volilcev tudi bolj vidno odgovornost. Pomeni, da v kolikor predvolilnih obljub ne bi izpolnjevale skozi izvoljene predstavnike, bi bili do naroda odgovorni. Odgovarjali bi pristojnim inštitucijam zaradi zavajanja javnosti z lažnimi obljubami in tako kršenjem zakonov zaradi neprimerne rabe davkoplačevalskega denarja, ki se je porabil za volitve. Torej ne pravim da se sedanji način predstavljanja strank ukine, temveč vsebinsko globalno dopolni s podrobnejšimi ter javnosti bolj odprtimi odgovori o tem koga zares volimo in zakaj. Mislim da bi mediji in politika lahko stopili odločen korak naprej z vprašanji, povezovanji in predvsem jasnejšimi ZAKLJUČKI o strankah in slovenski politki, katera se ljudje že dlje časa sprašujemo. lp 
 