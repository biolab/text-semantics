Slovenci imamo 81 odstotkov lastniških stanovanj. Kar 180 tisoč Slovencev ima po dve nepremičnini v lasti, 116.000 jih ima v lasti 3 nepremičnine in 75.000 jih ima v lasti po 4 nepremičnine. Precej več jih ima po več kot štiri nepremičnine, in sicer 354 tisoč Slovencev. 

(Vir Finance.si)  mojefinance.finance.si/8948959

Po drugi strani pa manjka samo v Ljubljani in Mariboru več desettisoč stanovanj. Najemnine gredo v nebo. Ljudje torej kupujejo nepremičnine za drago oddajanje preko Airbnb ali pa tudi samo zato, da jim prazne "ležijo" nekje in jih bodo enkrat če bodo potrebovali denar drago prodali. Tu ni nobene logike. Nikjer v tujini ni možno imeti v lasti veliko nepremičnin, v katerih ne prebivaš, brez da bi za njih plačeval davek. V večini primerov gre za 1 % od vrednosti nepremičnine. Če bi tudi pri nas uvedli takšen davek bi se verjetno veliko ljudi odločilo, da svoje nepremičnine ponudijo trgu in s tem bi padle cene stanovanj.. Tako da sedaj nekateri samo kopičijo premoženje v nepremičninah, plačujejo pa davek za stavbno zemljišče 50 EUR letno in podobno. Po drugi strani pa imamo najvišjo možno obdavčitev vrednostnih papirjev, močno obdavčene depozite itd..

Dejansko bi morala biti neobdavčena samo nepremičnina, v kateri živiš. Vse ostalo je luksuz in če imaš premoženje naloženo v nepremičninah lahko mirno plačaš 1 % davka, tako kot mora vsak ki ima premoženje v vrednostnih papirjih ali depozitih plačati po novem kar 30 % davka na dobiček oz. obresti.. 

Treba je narediti nekaj, da se na trgu pojavijo nepremičnine, ki so prazne -> in teh ni malo.. Ker pa pri nas ni davka na luksuz večina lepo "sedi" na tem premoženju in čaka... Če bi moral od stanovanja vrednega 300.000 EUR vsako leto plačati 1 % oz. 3.000 EUR davka pa bi se verjetno marsikdo vprašal, ali se mu to izplača, ali pa stanovanje raje proda.. 

Ni normalno, da pri nas najemniškega trga skoraj ne poznamo, po drugi strani pa v Nemčiji in ostalih razvitih državah kar 60 % prebivalstva živi v najemu..

Nepremičninski davek se napoveduje že 15 let, seveda pa politikom in elitam ni v interesu da se takšen davek uvede, saj so ravno oni tisti, ki imajo v lasti ogromno nepremičnin. Slovenistan...