Že več kot eno leto je posedovanje interneta in naprav, ki omogočajo njegovo delovanje (osebni računalnik, pametni telefon), povezano s plačevanjem RTV prispevka. Gre za sistemsko anomalijo, ki tistim, ki TV sprejemnikov sploh nimamo, z naloženim plačevanjem RTV prispevka omejuje svobodno uporabo elektronskih komunikacij. Kajti če bi se po novem želel izogniti plačevanja RTV prispevka, bi se moral odpovedati internetu. Posledično ne bi mogel uporabljati e-pošte, e-banke, e-naročanja k zdravniku, dostopati do zemljiške knjige in sploh ne uporabljati nobene e-podpore, vse bolj prisotne v javni upravi in tudi drugih področjih družbenega življenja.
Zaradi ponovnega naraščanja števila okuženih z virusom covid 19 je uvedena karantena, katere konca ne more nihče niti približno napovedati. Ena od posledic je tudi ponovna uvedba pouka na daljavo, ki pa brez internetne povezave ne bo mogoč. Velja tudi za z njim povezane videokonfrerence, roditeljske sestanke, govorilne ure in še kaj. Ne nazadnje naj omenim, da je osnovnošolsko izobraževanje po zakonu obvezno.
Najbrž se boste strinjali z menoj, da nič od naštetega ni v povezavi s TV programi, ki jih je iz meni neznanega razloga pričela prek spleta distribuirati (in to zaračunavati) nacionalna TV, zato tudi ni osnove za tak način obračunavanja RTV prispevka. RTV kot javni zavod je dolžan objavljati informacije, kot mu jih nalaga zakon, vsega ostalega pa ne.
Prosim vas, da ta to sistemsko anomalijo odpravite tako, da tisti, ki TV sprejemnika nimamo, ne bomo plačevali RTV naročnine zgolj zato, ker imamo internet. Hvala