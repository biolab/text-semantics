Opažam, da se vse več latnikov zemljišč v RS odloča za postavljanje ograj okoli svojih zemljišč, kar mogoče zakonsko ni sporno je pa moteče in grdo za druge državljane in živali v RS. Tudi država ni na tem področju nič boljša in nas ograjuje z vseh strani (Lep primer so avtoceste). Ne govorim o električnih pastirjih in običajnih žičnih ograjah temveč o panelnih ograjah - kovinskih konstrukcijah s temelji in nosilci ter višine 2, 3 ali več metrov, skratka narejeno kot kitajski zid.
Sprašujem se kakšni so predpisi na tem področju in zakaj se ne spoštujejo? Zakaj se dovoli, da se take ograje postavljajo na privatnih zemljiščih in se s tem dovoli onemogočanje dostopa do naših rek, do našega gozda, do naših gora, do našega morja....? Ali niso nekatere naravne dobrine od vseh državljanov in so njihovi lastniki samo upravljalci teh dobrin. Mogoče bo kdo rekel moje je samo moje a to nikakor nebi smelo veljati za parcele ob naravnih dobrinah, kot so reke, morje, gore in hribi, mokrišča in še veliko podobnih krajev. Kam bomo še lahko šli na sprehod, če bomo ograjeni z vseh strani?