Z velikim zanimanjem sem si ogledal razstavo kreativnih rešitev celostne grafične podobe državnih organov. Tudi sam se veliko ukvarjam z oblikovanjem vizualnih komunikacij, tako da sem sam potek natečaja in izbor najboljše rešitve spremljaj še z večjim zanimanjem.
Moram povedat, da sem z izbrano rešitvijo celostne podobe državnih organov zelo zadovoljen, saj se mi po osebni presoji zdi, da je res izbran najboljši predlog. Sam predlog se mi zdi, da je enostaven, privlačen in pomenljiv, hkrati pa je avtor  veliko naredil na zmanjševanju stroškov (primer ovojnice z dvema okencema). Upam, da bo tudi vlada sprejela potrebne ukrepe, da pride do čimprejšnje uvedbe nove podobe. 
Po mojem skromnem mišljenju bo nova celostna grafična podoba državnih organov prispevala k večji učinkovitosti in povezanosti državnih organov, hkrati pa bo dala nov zagon in svežino upravi ter uslužbencem. 
 