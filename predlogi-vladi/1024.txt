Za večjo varnost v cestnem prometu predlagamo vladi, da sprejme ukrep, ki bi prepovedoval uporabo kakršnihkoli vakuumskih nosilcev na vetrobranskem steklu v vozilih, saj naprave kot so npr. navigacija, mobilni telefoni, pametni telefoni... vozniku zastirajo vidno polje in zaradi svoje pozicije na sprednjem steklu avtomatsko preusmerjajo pozornost voznika nanje. V primeru prometne nezgode je tudi dokazana velika verjetnost, da naprava zadane voznika ali sopotnike v glavo in jih poškoduje.
 Tak ukrep je zaradi večje varnosti potnikov v  vozilu v primeru prometne nesreče, kot tudi zaradi boljše koncentracije voznika že sprejet v nekaterih drugih državah (Švica, nekatere zvezne države v ZDA), kjer so  priporočili uporabo drugih nosilcev, namščenih varno na bolj primerna mesta v vozilu npr.  armaturna plošča, reže zračnika ipd.. kjer ni nevarnosti izleta naprave iz sprednjega stekla v predel zgornjega dela telesa oz. v glavo, predvsem pa ni ovirana voznikova pozornost med samo vožnjo, saj tako odložene naprave niso direktno v vidnem polju voznika.
Menim, da si predlog, glede na ne ravno najboljše stanje na slovenskih cestah, zasluži precej pozornosti in resne obravnave.