Slovenska notranja ministrica je na poslansko vprašanje o stroških za oskrbo migrantov v migrantskih centrih odgovorila: "Glede na dosedanje izkušnje pa lahko stroške delovanja takšnih migrantskih centrov ocenimo v višini 50 evrov na migranta na dan." To pomeni 1500 evrov za enega migranta na mesec.
Na spletu nisem našel podatka v kolikšnem odstotku se financira iz evropskih sredstev oskrba migrantov. Verjetno v enakem odstotku, kot znaša postopek vračanja migrantov, ki se v 75 odstotkih financira iz evropskih sredstev, 25 odstotkov stroškov pa plača Slovenija. V primeru, da naša država v celoti plačuje stroške za oskrbo, se postavlja vprašanje, zakaj ne zahtevamo od EU, da financira te stroške.
Predlagam vladi, da zahteva od EU financiranje oskrbe migrantov v migrantskih centrih v vsaj enakem odstotku, kot jo financira pri postopku vračanja migrantov. Še bolje pa bi bilo, da se iz evropskih sredstev financira oskrba migrantov v celoti.