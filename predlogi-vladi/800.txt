Ljudje, ki ne živimo v mestih (dovolj je le 20-25 km stran od kraja zaposlitve) se srečujemo s problemom ko nas delodajalec noče zaposliti, ker smo "daleč" in nam ni pripravljen plačevati potnih stroškov (kar je  samoumevno).
Predlagam enotno minimalno izplačilo prevoza na delo vsem zaposlenim ne glede na oddaljenost zaposlenega od mesta zaposlitve. Prehrana je namreč že sedaj enotna v podjetju, čeprav npr. vsi ne pojemo enako. Z uvedbo tega bi imeli brezposelni več možnosti zaposlitve. Država bi s tem poskrbela za manj diskriminatorno pot do zaposlitve. Poleg tega postavka na plačilni listi "prevoz na delo" vsebuje večkrat tudi plačilo nadur itd., da se delodajalci izognejo plačilu prispevkov, davkov. Vsekakor bi morala biti ta postavka bolj urejena in ne bi smela dopuščati zlorab...
 
 