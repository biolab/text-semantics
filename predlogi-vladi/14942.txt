Vlada naslavlja problematiko povišanja cen električne energije, naftnih derivatov, plina, ipd., pozablja pa, da obstajajo na trgu tudi drugi energenti, katerih cena se je v zadnjem času znatno povišala. Govorim o lesni biomasi, konkretno peletih. V zadnjem obdobju je cena peletov izjemno narasla, hkrati pa se soočamo tudi s pomanjkanjem le-teh. Glede na to, da se glavna sezona nakupa pelet šele približuje (september), se poraja vprašanje, kako se bomo potrošniki soočili s temi težavami. Tudi, če denar ne bo problem (pri številnih gospodinjstvih bo problem, saj je cena šla dobesedno v nebo), bo očitno problem sploh dobiti pelete. V odsotnosti druge ogrevalne naprave to pomeni, da se bomo pozimi ogrevali kako? Vlada bi nedvomno morala ustrezno nasloviti tudi to problematiko, saj se veliko gospodinjstev v Sloveniji ogreva ravno na ta vir toplote.