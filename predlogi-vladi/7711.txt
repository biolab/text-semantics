Trenutno lahko vsaka oseba čez mejo fizično prenese v domačo državo za do 300eur (z letalom celo več) izdelkov, ki jih je kupil v tujini (ali obratno), brez da bi plačal kakršnekoli dajatve. 
 
Pri naročilih prek interneta, pa obstajajo absurdno nizke meje, naprimer meja za plačilo ddv je samo 22eur. Kar pomeni da za izdelek ki stane 22.01 eur plačamo skoraj 5eur DDV-ja, pa še kake 3-4eur "stroškov", torej skupaj cca tretjina cena. Največji absurd je, da DDV plačamo tudi na poštnino, ne glede na to, da je storitev poštnine (ali kurirske storitve - dhl, ups, ipd) bila plačana v tujini.
 
Predlagam dvig meje za plačilo DDV (in ostalih dajatev) za fizične osebe (in netrošarinske izdelke) na vsaj 150, ali celo raje 300eur - predvsem kadar gre za količine za osebno uporabo. 
Prav tako predlagam prepoved zaračunavanja stroškov carinjenja v primeru ko gre za cenejše izdelke (ker že zdaj se včasih zgodi, da gre pošta preverjat in odpirat koverto z 1eur vrednim izdelkom, in za to zaračuna približno 3eur - dovolj da pošiljko zavrneš, ko zahtevajo plačilo).