Ker nekatere stvari, ki jih ljudje uživamo lahko v večjih količinah (ali sploh) vodijo v zdravstvene težave in s tem posledično dodatno obremenitev zdravstvene blagajne predlagam, da se močneje obdavči tovrstne izdelke (tobak, alkohol; predelane izdelke, ki vsebujejo več kot 6% sladkorja (stopnja, ki je v manjši količini še varna za sladkornega bolnika). Sadje in zelenjava sta absolutno izvzeta.) in tudi na ta način vpliva na tržišče in navade potrošnikov.
Istočasno tako ostali državljani ne bi pokrivali stroškov zdravljenja stanji, ki bi izvirala iz prekomerne konzumacije opisanega, saj bi se za to uporabilo sredstva zbrana z višjim davkom.
Razumem, da se ljudje ne želijo odpovedati svojim razvadam, da pri nas zagovarjamo neko tradicijo pitja alkohola, da sladkarije in alkohol še vedno povezujemo s praznovanjem ipd., pa vendar se mi zdi, da to mogoče niso ideje, ki jih je potrebno dodatno spodbujati z nizkimi cenami (zelo sladke pijače so pogosto najcenejše) in bi bila dobra spodbuda tako za podjetja, ki hrano proizvajajo, da se usmerijo v recepture, ki bi bile bolj zdrave, ker bi se jim mogoče celo izplačale, kot tudi za ljudi, da bi potencialno škodljive hrane konzumirali manj, in kupili kako šatlico cigaret manj, ker bi bilo vse skupaj finančno bolj obremenjujoče. Nekje je treba začeti, samo obveščanje ne deluje.