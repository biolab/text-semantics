Uvedba naročanja v splošnih in specialističnih ambulantah naj bi prispevala k odpravi gneč v ambulantah, ko so pacienti prihajali na pregled bolj ali manj poljubno. Žal se je prvotni dober namen izrodil v svoje nasportje. Naročanje je postalo filter za dostop do zdravnika. Neredki so primeri, ko pacient, ki čaka več mesecev na pregled pri specialistu, najde skoraj prazno čakalnico, po hodnikih pa je več osebja kot pacientov. Pri splošnem zdravniku se zgodi, da pride nekdo nenaročen na pregled, sestra pa ga kljub prazni čakalnici vpraša, ali je naročen in ga celo zavrne, če ni. Pravica do zdravljenja ni povezana s tem, ali se pacient naroči ali ne.
Bolje bi bilo, če bi naročanje odpravili, ker se slednje množično zlorablja za odvračanje pacientov od pregledov. To je tudi glavni vzrok dolgih čakalnih dob za dostop do specialistov. Ko naročanja še ni bilo, so bile čakalnice bolj polne, in je bilo treba čakati več časa, a je človek prišel na vrsto praviloma isti dan. Kdor ni imel potrpljenja čakati, verjetno ni nujno potreboval zdravnika. Lahko pa je prišel naslednji dan.
Glede nan navedeno, predlagam, da se v javnem zdravstvenem sistemu odpravi naročanje pacientov, ker znatno zmanjšuje število pacientov, ki pridejo do zdravnika. To bo prispevalo k skrajšanju čakalnih dob brez dodatnih finančnih vložkov. Zdravniki, ki bodo več delali, pa bi seveda zaslužili primerno stimulacijo glede na opravljeno delo.