Elektro Primorska, Elektro Gorenjska, Elektro Ljubljana, Elektro Celje in Elektro Maribor so slovenski glavni distributerji električne energije.
Vsak ima svojo stran; eden boljšo, drugi slabšo. (V večji meri stvar osebnega okusa.)
Je pa moteče, da vsak informacije o izpadih in delih podaja na svoj način. Ponekod so navedena samo imena transformatorskih postaj in/ali nizkonapetostni/visokonapetostni vod, drugje kraj, na tretji strani kraj in ulica.
Ne bom se spuščal v pravno obliko podjetij, a vendar vseeno predlagam Vladi (in ostalim pristojnim institucijam), da poseže(jo) vmes. Moj predlog je, da se postavi enoten portal, na katerem bi vsi našteti distributerji dela in izpade objavljali v enaki obliki. Še najbolje 'TP, kraj in ulica'. Ali pa da se jim zapove (če je to pravno izvedljivo), da vsi na enak način objavljajo na obstoječih lastnih straneh. Poleg vsega naštetega pa bi bilo potrebno urediti tudi možnost izvažanja kompletnih del in izpadov (za npr. aktualni dan), npr. v oblikah .pdf, .xls(x), .csv, .htm(l) in še kaki od najpogosteje uporabljenih.
Lep pozdrav.