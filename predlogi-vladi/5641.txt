 Spoštovani!
Verjetno ne bom odkril tople vode. A vendar. Danes sem opazil, da je k nam prispel na obisk predstavnik Luksemburga. Ta država v svojih bankah hrani veliiiiiiikooooooo nakradenega davkoplačevalskega denarja slovenskih državljanov. Poleg te države so seveda tudi druge: Kajmanski otoki, Antili, Ciper... Predlagam, da se sprejme zakon, ki omogoči pomilostitev tistih, ki so denar nakradli, če ga vrnejo. Sicer bi jih bilo potrebno začeti v mednarodnem prostoru preganjati. In to z grožnjo precej konkretne kazni. Pri tem bi nam bila lahko v pomoč tudi naša obveščevalna služba Sova, ki ima ustrezno usposobljen kader. Cilj niti ni kaznovati lopove. Cilj naj bo pridobitev nakradenega denarja. Pomagali bi vsem državljanom, ki nismo odgovorni za kriminalna dejanja oseb, ki so v težkih milijonih oškodovali vse nas in moramo namesto njih plačevati dajatve. Ne nazadnje bi bilo to zelo moralno dejanje v vaši borbi za demokratično in pravično družbo.
S spoštovanjem,
Herman Kosič, Križ, Sežana
 
 
 