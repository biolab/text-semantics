
 
Zadnje čase velikokrat zasledimo primere, ko ljudje poleti puščajo svoje pse ali otroke same v zaprtih avtomobilih. Ker temperatura v prevoznem sredstvu, ki je parkiran na soncu, zelo hitro naraste, lahko pride do poškodb ali pa celo smrti. Zato predlagamo dopolnitev 5. člena zakona o motornih vozilih (uradni list RS, številka 106/10 z dne 27.12.2010 in spremembe), ki bi med obvezno opremo avtomobila uvrščal napravo, ki s pomočjo senzorjev meri gibanje in temperaturo v avtu. Če senzorji zaznajo gibanje ter temperaturo, ki je višja ali enaka 32 stopinj Celzija, se odprejo okna, odklenejo vrata in sproži se alarm. Naprava bi tako varovala življenje psov in majhnih otrok, ki jih lastniki pustijo same v vročem avtomobilu.
Prototip naprave smo že izdelali sami ter ga predstavili dvema različnima avtomobilskima podjetjema, kjer smo izvedeli, da bi bilo vgrajevanje naprave v avtomobile povsem preprosto, cena v masovni proizvodnji pa zgolj 4 € na avto.
Kot že povedano, bi s tem reševali življenja, s tem bi reševali življenja tako psov kot tudi nemočnih otrok. 