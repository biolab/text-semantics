Čudi me, da se tisti pridni ljudje, ki so dočakali upokojitev po 40 letih delovne dobe (moški) in bi želeli še kakšno leto nadaljevati z delom, ne oglasijo in uprejo. Mislim, daje po štiridesetih letih delovne dobe in plačanih prispevkih za pokojnino vsakdo upravičen do izplačila CELOTNE izračunane pokojnine. To pokojnino bi moral prejemati ne glede na to, da ostane še nekaj let delovno aktiven. Govorim seveda o gospodarskem sektorju. Če ostaneš zaposlen (ali samozaposlen) še kakšno leto, moraš plačati vse prispevke, ne glede na to, da si jih plačeval že 40 let. Naša socialna država ti milostno pokloni 20% pokojnine namesto 100%, ne glede na to, da spet vplačuješ prispevke za tvojo plačo. Seveda bodo dejali, da si potem nagrajen z bonusom na odmerjeno pokojnino, to je celo 2% na leto. Če skušamo približno izračunati, saj drugače se ne da : oseba je dopolnila 40 let delovne dobe, v obračunanih letih je imel povprečno slovensko plačo, zaokrožimo to na 1.000,00 Eur neto. Odmerili so mu 860,00 eur pokojnine mesečno. Želel bi nadaljevati z delom še nekaj let. Tako zdaj namesto 860,00 eur dobi 20% tega zneska, kar znaša 172,00 Eur mesečno. Na 1000,00 eur neto plače plača polovico prispevkov, cca 500,00 Eur. Tako na leto vplača 6.000,00 Eur. Razlika med odmerjenih 860,00 eur in izplačanih 172,00 Eur znaša 688,00 Eur, letno 8.256,00 eur. Tako država od njega prejme skupno 14.256,00 eur, nagradi pa ga z 2 % letnega bonus, kar znaša 17,20 Eur mesečno oziroma 206,40 Eur letno. Kje je tu logika? Pustite ljudi delati dokler želijo, ko izpolnijo 40 let delovne dobe, jim izplačajte odmerjeno pokojnino. Na vse ostale prejemka pa jim obračunajte dohodnino in to je to.