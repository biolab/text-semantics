Torej na spletni strani MVZT (Ministrstva za visoko šolstvo, znanost in tehnologijo sem našel seznam vseh visokošolskih zavodov v Sloveniji v tem trenutku (tako javnih kot zasebnih).
http://www.mvzt.gov.si/si/delovna_podrocja/visoko_solstvo/dejavnost_vi...
To je vse lepo in prav, vendar bi bilo super, če bi šli še korak naprej in bi dali na to spletno stran še seznam vseh študijskih smeri, z časom njihovega trajanja, predmetnikom, ECTS točkami, stopnjo dosežene izobrazbe itd...
Vem, da bi to pomenilo veliko dela za ljudi na MVZTju, ampak mislim, da bi se obrestovalo bodočim generacijam bodočih študentov, ki se odločajo za smer študija in svojo poklicno pot. 
Če bi bilo vse na enem mestu, bi bilo verjetno več pravilnih odločitev za študij, in bi si manj mladih ljudi uničilo življenje z napačno odločitvijo za študij.
Informiranost je glavna v tem področju.
 
To kar predlagam bi se seveda dalo naresti samo  z koordinacijo in sodelovanjem IT (informacijskih tehnologij) in referatov vseh teh fakultet. 
 
Trenutno ima vsaka ta fakulteta svojo spletno stran, kjer se da najbrž prebrskati in dokopati do podatkov o študijskih smereh, ampak bi bilo lepo, če bi se to dalo na eno mesto, kjer bi bodoči študentje lahko v miru si  ogledali celotno  paleto visokošolske ponudbe v RS, ki ni majhna:)
 
Verjetno so študijske smeri obljavljene v Uradnem Listu RS, ali se motim, če so potem se jih lahko iz tam potegne. 
 
To predlagam kot dopolnitev tradicionalnim informativnim dnevom na fakultetah, spletne informacije na eni spletni strani, ki bi bile vsako študijsko leto ažurne, bi prihranile čas in denar, tistim bodočim študentom, ki prihajajo v študijska mesta na informativne dneve. Namesto tega bi si lahko že na spletu prebrali vse študijske smeri, ki jih je v Sloveniji verjetno kakih 1000 (govorim na pamet)
 
Prosim za komentarje mojega predloga