 Z varčevanjem oz. bolje odpovedovanjem lahko dosežemo maksimalni prihranek v višini proračuna RS in niti centa več. Teoretično lahko precej več dosežemo na prihodkovni strani.  Optimizacija stroškov oz. odlivov iz proračuna je sicer nujna (tudi kadar gre ekonomiji dobro), vendar lahko že z nekaterimi ukrepi  (v smislu -15% plače, ukinitev regresa ipd.) tvegamo socialne nemire, težave v delovanju države, zaustavitev investicij in tako dalje, kar znižuje BDP.
Precej bolj učinkovito je delati na prilivih v proračun: 1. Predlog: povečanje števila delovnih dni (= zmanjšanje dela prostih dni) pomeni avtomatično povečanje BDP. Načini za to so: Ukinitev nekaterih praznikov (2. Januar, 27. April, 2. Maj, 15. Avgust, 31. Oktober)
2. Predlog: Zmanjšanje zakonsko določenega min. števila dni dopusta iz 20 oz. 24 na 15. oz. 18.
Samo s temi dvemi predlogi pridobimo cela 2 delovna tedna v 52 tedenskem letu oz. 3,85 % delovnih ur več, kar lahko dejansko pomeni tudi do +3,85% povečanje BDP, ne da bi pri tem nižali plače.
Pri teh dveh predlogih sicer gre za klasično  zmanjševanje že pridobljenih pravic, vendar ocenjujem, da smo si Slovenci precej bolj pripravljeni pomagat, če se nam to negativno ne pozna v denarnici! Bomo pač več delali za svoj denar - vendar uzakonite nam priložnost za kaj takega.   Tak ukrep je lahko tudi začasen - npr. od 2012 do 2016!