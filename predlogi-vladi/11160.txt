Vlada je do sedaj poskrbela za gospodarstvenike in upokojence, na družine je pa pozabila. Pozabila je na otroke, katerih starši že prej niso imeli dovolj visokih plač, da bi otrokom zagotovili toplo hrano in so bili ti odvisni od hrane v šolah. Kje so dodatki za družine, ki so v prvih plačilnih razredih?
 
Kje so dodatki za družine z otroci s posebnimi potrebami - še posebej za tiste družine, kjer so že sedaj več družinskih članov preživljali z 560 EUR mesečno z nadomestilom za izgubljen dohodek?
Kje je pomoč za starše otrok s posebnimi potrebami, ki so z namenom usmerjeni v posebne programe kjer jih šolajo učitelji specializirani za otroke s pp? Starši se morajo z otroci prebijati čez kilograme nepotrebne učne snovi, svojega dela pa zato ne morejo opravljati in to je skrb za otroke: kdaj skuhati kosilo, če moraš enemu otroku tri ure razlagati snov ene šolske ure, na urniku pa jih ima sedem? Kdaj potem vmes še očistiti stanovanje, oprati posodo in perilo, ker ima ta otrok po možnosti še alergijo na pršico, ki ga lahko spravi v bolnišnico? In vtf snov, ki so jo učitelji posredovali je v angleščini, za 6 razred osnovne šole za otroke s pp, ki še slovensko težko razumejo.
In kje so zaščitne opreme za te otroke, katerih življenje lahko upihne že sapica brez virusa? Da ne omenim, da so znižali izdajo zdravil in pripomočkov iz 3 na 1 mesec, ker je tako bolj racionalno (da se gre ja večkrat v ZD po naročilnice in večkrat v lekarno po virus)... Nekateri starši zdravil za svoje otroke z epilepsijo v Sloveniji niti ne dobijo.
 
Predlagam vladi, da:
- finančno pomaga družinam v najnižjih razredih za otroške doklade,
- finančno pomaga družinam z otroci s posebnimi potrebami,
- zagotovi zaščitno opremo (razkužila za površine, razkužila za roke, maske,...) tudi za družine z ogroženimi družinskimi člani,
- poskrbi za nemoteno dobavo vseh zdravil
- naredi prioritetni načrt znanja, katerega morajo otroci v tem šolskem letu osvojiti, in jih ne obremenjuje z nepotrebno snovjo. Naredi naj načrt glede dokončanja teh razredov in naj ne pusti vse v zraku: ali bodo na koncu pisali test in ali bo poletna šola?
- odpre možnost pridobivanja naročilnic za zdravstvene pripomočke pri zdravnikih telefonsko brez fizično prisotne zdravstvene kartice
- omogoči oz zagotovi prostovoljce ali plačane osebne asistente tudi družinam z otroci s posebnimi potrebami, ki v teh časih nujno potrebujejo pomoč (in ne le starejšim od 18 let)
 