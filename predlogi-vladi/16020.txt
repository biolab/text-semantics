Predlagam da se naredi načrt kako v Slovenijo pripeljati oz. ustvariti 10.000 visoko plačanih ( 10.000 EUR neto in več plače na mesec) delovnih mest.
Potrebno bo narediti atraktivno zakonodajo ki ureja zaposlitve, investicije, davke in seveda infrastrukturo.
Nekaj pozitivnih učinkov takšnega plana in seveda izvedbe bi lahko bilo:
- 10.000 novih delovnih mest, ki plačuje davke in prispevke v proračun (tisti proračun s katerega se bo plačevalo zdravstvo, pokojnine, gradilo neprofitna stanovanja)
- 10.000+ oseb (+njihove družine) ki preko potrošnje polni proračun skozi ddv (tisti proračun s katerega se bo plačevalo zdravstvo, pokojnine, gradilo neprofitna stanovanja)
- nova podjetja ki zaposlujejo in plačujejo davke v proračun (tisti proračun s katerega se bo plačevalo zdravstvo, pokojnine, gradilo neprofitna stanovanja)
....
Razumem, da želimo ohraniti socialno blaginjo vendar ne z načinom da se bodo samo povečevali izdatki (pri nas sedaj izgleda tako, hočemo hitrejši internet in vzamemo dražji paket ampak zanj ne moremo plačati zato se bomo zadolžili - bodo že plačale prihodnje generacije).
Potrebno je razmisljati kako tistim, ki prispevajo največ v proračun ustvariti pogoje da bodo lahko rasli in posledično plačali še več namesto pa gledati kako jim lahko še kaj vzamemo.
Potrebno je narediti okolje ki bo ustvarjalo nova visoko plačana delovna mesta (nekaj dobre prakse lahko kopiramo od držav kot so Švica - v državi imajo sedež svetovne agencije/organizacije z najvišjimi neto plačami, Singapur - meritokracija je spremenila način zaposlovanja. Nič več prijateljev, sorodnikov ipd v javni upravi ampak samo ljudje ki imajo izkušnje in znanje. Funkcionarje plačajo nadpovprečno dobro in se tako izognejo korupciji, Nizozemska je dvignila minimalno plačo tako visoko da so se podjetja morala prestrukturirati in začeti delati stvari z visoko dodano vrednostjo...).