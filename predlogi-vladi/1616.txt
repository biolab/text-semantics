Ob vodarni Kleče, ki je pomemben vir pitne vode za Ljubljano, je prometna cesta, po kateri vozi veliko tovornjakov. Če bi prišlo do nesreče in bi se tovornjak z nafto prevrnil, gorivo pa bi steklo v podtalnico, obstaja velika nevarnost, da bi morali vodarno zaradi onesnaženja za vedno zapreti. Mesto bi v tem primeru izgubilo enega največjih vodnih virov.
Tudi ob drugih zajetjih vode v Sloveniji so prometne ceste. Predlagam, da je povsod tam, kjer ceste potekajo ob zajetju vode, na ravnih cestah najvišja dovoljena hitrost vozil takšna, kot jo zakon o pravilih cestnega prometa določa za naselje, na ovinkastih pa naj bo omejitev enaka tisti, ki jo zakon določa za območje omejene hitrosti.
Čim nižja je hitrost vozila, manjša je nevarnost, da bi prišlo do trčenja dveh vozil in s tem je tudi manj verjetno, da bi prišlo do izliva goriva. Na teh cestah ob zajetjih vode naj se tudi uvede stalen nadzor policije, ki bo nadzorovala, če se omejitev hitrosti spoštuje. 