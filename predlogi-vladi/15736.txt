Predlagam, da se "ravnateljevanje" uredi z dvakratno zaporedno kandidaturo, več naj ne bi bilo mogoče. Predlagam iz realnega primera, saj se delo ravnatelja ne premakne iz točke 0. Če je oseba na vodilnem položaju zgolj iz lastne koristi, je prav da se prekine ta vloga s krajšanjem mandata in tako omogoči delo drugemu kandidatu, ki ni domačin. Prav bi bilo tudi preverjanje kandidata/ravnatelja med službenim časom. Dogaja se, da je dotična vodilna oseba med službenim časom doma/na počitnicah/sestankuje s politično stranko, tajnica pa piše ure in celo nadure. Hospitacije naj bodo res hospitacije, ne pa podpis, pomežik in pok po ritki. Spremembo je potrebno nujno uvesti pred kandidaturo, ki bi bila v prvi četrtini leta.