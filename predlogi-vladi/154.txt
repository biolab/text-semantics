Predlagam, da tud vlada RS sprejme izjavo o neprejudiciranju meje kot dodatek k arbitražnemu sporazumu med Slovenijo in Hrvaško.
Glede na peti člen istega sporazuma, ki govori o tem, da noben enostranski dokument ali dejanje katere koli strani po 25. juniju 1991 za naloge arbitražnega sodišča nima pravnega pomena in ne zavezuje nobene strani v sporu ter nikakor ne more prejudicirati razsodbe, lahko sklepamo, da je izjava brez pravne teže, ampak vseeno ima politično moč.  Ne nazadnje, arbitri ne bodo mogli izjave o neprejudiciranju meje popolnoma ignorirati.
Predlagano besedilo:
Nič se v arbitražnem sporazumu med Slovenijo in Hrvaško ne razume kot pristanek Slovenije na zahtevo Hrvaške po delitvi piranskega zaliva in omejitvi pravice, da ima Slovenija teritorialni stik z mednarodnimi vodami.