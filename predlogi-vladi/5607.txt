
 
Predlagam odvzem/omejitev poslovne sposobnosti podjetnikom, ki ne izplačujejo plač, prispevkov, ali krivdno privedejo podjetje do stečaja.
 
Obrazložitev:
Ker je zadnja leta ogromno primerov neplačevanja plač in prispevkov s strani zaposlitvenih agencij, ki delavce pošljejo v tujino, ter podjetnikov, ki prav tako ne plačujejo, firmo zaprejo in odprejo novo – in si s tem v našem pravnem sistemu operejo roke in s takšno prakso nadaljujejo, predlagam da se ob neplačilu plač ali prispevkov tem podjetnikom trajno (ali začasno na primer najmanj 5 let) odvzame poslovna sposobnost – prepoved odpiranja/kupovanja podjetij oz. zaposlitve kot ustanovitelj, direktor ali prokurist, razen kot s.p.
Isti ukrep bi veljal za podjetnike, ki podjetje po svoji krivdi spravijo v stečaj.
Podoben predlog je bil na portal podan že leta 2010, vendar tako takratni odziv pristojnega organa, kot politika v teh letih nista prinesla rešitve.