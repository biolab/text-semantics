Spoštovani,
Večkrat se sprehodim mimo vladne palače na Gregorčičevi ulici v Ljubljani. Objekt, v katerem ima sedež predsednik vlade je varovan s strani policije. V zadnjem času, ko so temperature nižje, pred vladno stavbo zelo pogosto opažam parkiran policijski avtomobil s prižganim motorjem. Ker v njem sedijo policisti predvidevam, da se v avtomobilu grejejo. Skoraj vedno je avtomobil še vedno prižgan tudi, ko se vračam, včasih tudi več kot uro kasneje. 
Verjetno mi ni potrebno posebej izpostavljati negativnih posledic prostega teka motorja, razlogi proti so tako zdravstveni kot finančni in predvsem škodljivi za okolje. V Sloveniji je prosti tek daljši od treh minut tudi kazniv. Nekoliko kontradiktorno je, da sami organi pregona, ki bi morali taka dejanja omejevati, delujejo ravno nasprotno. Nenavadno je tudi to, da se nepotrebne emisije ogljikovega dioksida dogajajo ravno pred stavbo, v kateri ima sedež tudi nova vladna služba za podnebne spremembe. 
Vladi zato predlagam, da preuči in vzpostavi drugačne načine, s katerimi bi policistom tudi v mrzlih dneh omogočili ogrevanje. 
Lep pozdrav,