Predlagam vladi R Slovenije, da v izogib konfliktom z zdravniško zbornico omogoči zdravnikom napredovanja v višini dveh dodatnih plačnih razredov. 
To pomeni, da vsak zaposleni zdravnik v sistemu javnega zdravstva R Slovenije lahko napreduje po plačni lestvici še za 2 razreda. Slednje pomeni, da je za zdravnika njegov najvišji možni plačni razred namesto 57-ga po novem 59-ti. Povem naj, da vsak plačni razred pri tako visokem količniku znaša okrog 200 € bruto.
Če se vlada tako odloči, se plače dvignejo vsem linearno za 2 plačna razreda oz. se prav tako lahko tudi določi, da se ta 2 plačna razreda doseže v napredovanji v naslednjih ocenjevalnih obdobjih.
Povdarim naj, da so pravzaprav najbolj problematične zgolj plače mladih zdravnikov in tkim. stažistov, ki še nimajo napredovanj in dodatkov oz. se ti obračunavajo od najnižjih osnov.
Prav tako povdarjam, da izstop zdravnikov iz veljavnega plačnega sistema pomeni zlom le tega. Enako bi torej lahko zahtevali tudi vsi drugi poklici npr. gasilci, pomočniki vzgojiteljev, policisti, učitelji... In to povsem upravičeno!
Povdarim naj tudi, da je dobršen del zdravnikov vendarle dobro situiran. Po svojem rednem delovniku jih kar nekaj opravljala tudi honorarne zaposlitve. Zlasti je to dobro razvidno pri zobozdravnikih, ki pacijente na koncesijo (plačnik je zdravstvena zavarovalnica) enostavno kar prenaročajo v svoje popoldanske "zasebne ambulante" (samoplačniško). Tako traja zdravljenje zoba na koncesijo 1 leto (če prej ne propade, zob namreč), samoplačniško pa 1 mesec (približno 300 €). Enako se dogaja v ortopediji, dermatovenerologiji itd. 
Prav tako povdarjam, da imamo 2 medicinski fakulteti. Tista v Mariboru je nastala vsaj 10 let prepozno (z veliko entuziazma / nastati bi morala že ob osamosvojitvi R Slovenije) in vse to zaradi močnega lobija v Ljubljani. Povečati vpis na študij medicine (Pred leti je bilo potrebno imeti več točk za vpis na fakulteto za varnostne vede v MB kot na medicino. Čeprav si tam po diplomi praktično nezaposlljiv, razen, če že nimaš službe v policiji in študiraš izredno.).
Pojavlja se trditev, da bi več študentov medicine bilo moteče v bolnišnicah pri delu. Morda res?! Vendar ko tam mrgoli dijakov srednje zdravstvene šole ali pa študentov visoke zdravstvene šole, to pač nikogar ne moti in je to vzeto za nujnost. Torej naj ima več besede stroka, davkoplačevalci, uporabniki zdravstvenih storitev; ne pa zgolj lobiji (zdravniški, farmacevtski..).
Vsi si želimo višjih plač, pokojnin, socialnih transferjev... Enako pa se zavedamo, da je malha le ena, če se da enim, se prikrajša druge. Seveda razumem bes in jezo nekaterih, ko vidijo kaj se počne z denarjem na raznih slabih bankah, Banki Slovenije, dokapitalizacijah... Prav tako vem, da je nekoč plača 1.000 € za povprečnega Slovenca (l.2006 ob sprejemu evra) pomenila blagostanje. Vendar se način življenja spreminja (EU). Danes verjetno pomeni blagostanje pokojnina v višini 1.000 € in plača v višini 2.000 €. Oba zneska pa sta dandanašnji še daleč od razkošja in luksusa.