Predlagam vladi da vse upravičence do poklicne pokojnine, ki že izpolnjujejo pogoje za odhod v poklicno pokojnino in nato starostno upokojitev pozove na možnost koriščenja te bonitete.
Prav tako predlagam (na to napotuje že SPIZ-2), da vsem, ki se odločijo za poklicno upokojitev plačuje prispevek v obvezno pokojninsko zavarovanje (trenutno okoli 73 EUR/mesečno; ostali 185,50 EUR/mesečno). To se da doseči z aneksom Kolektivne pogodbe. Tako večina koristnikov poklicne pokojnine doseže odmero polne pokojnine (ali pa mogoče le nekaj % manj v času prejemanja poklicne pokojnine).
Prav tako, naj se tistim, ki že izpolnjujejo pogoje za poklicno pokojnino pa le te ne želijo uveljavljati preneha v vplačevati v njihov osebni račun ODPZ (obveznega dodatnega pokojninskega zavarovanja), ki ga zanj vplačuje delodajalec. Tako se prihranijo znatna sredstva. Saj je namen ODZP poklicna pokojnina in morda še neka simbolična dodatna pokojninska renta nikakor pa ne dvig privarčevanih sredstev.
Samo še to ! Velika večina zaposlenih je napačno informirana, da bo njihova poklicna pokojnina nizka. Na računih večine zaposlenih upravičencev do ODPZ je dovolj sredstev in bo njihova poklicna pokojnina celo višja od poznejše starostne pokojnine. V izogib manjši starostni pokojnini pa sem predlagal, da prispevek v pokojninsko zavarovanje (ZPIZ-2) za čas prejemanja poklicne pokojnine plačuje delodajalec. Tako ne bo nihče na izgubi. Zgolj tisti ki so špekulirali in kalkulirali z dvigom sredstev v enkratnem znesku oz. visokimi dodatnimi pokojninskimi rentami. Za te pa je namenjen inštitut dodatnega pokojninskega zavarovanja ne pa ODPZ.