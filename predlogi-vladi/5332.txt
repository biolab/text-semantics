Predlagal bi spremembo ZUPJS, ki sedaj nepošteno podvaja dohodke iz obresti na denarne depozite, ko ti jih upoštevajo prvič kot dohodek, ki ga dejansko prejmeš v obliki obresti in potem še enkrat od vse glavnice (10.000 ali celo 10.400 €), ki jo imaš, zračunajo še fiktivni dohodek. Predlagal bi, da se fiktivni dohodek izračuna zgolj za tisto premoženje, ki ne daje dohodkov, npr. nepremičnine, v katerih ne bivaš in jih ne oddajaš v najem, plovila, avtomobili nad določeno vrednostjo, vzajemni skladi in podobno. Sedaj pa če imaš npr. 10000 € vezanega depozita, od katerega si dobil 400 € obresti, kolikor je tvoj dejanski dohodek, ti CSD ta dohodek pripiše k plači in drugim dohodkom, potem pa upošteva še, da je teh 10.000 € tvoje premoženje, od katerega ti izračunajo dodatno še fiktivni dohodek po trenutno 4,06 % obrestni meri (ki je bila povprečna obrestna mera za vezane depozite od 1 do 2 let za leto 2012, kljub temu, da sedaj nobena banka ne nudi niti 3 %) v višini 406 € in izračunajo, da so zaradi depozita v višini 10.000 €, tvoji dohodki višji za 806 €, kar je popolnoma skregano z zdravo pametjo. Na CSD-jih in MF pa se potem čudijo, zakaj dobivajo desettisoče pritožb ob tako nepošteni in nekorektni zakonodaji.