Inšpektorji naj naredijo obisk v  podjetjih. Pogledajo, kako v podjetju delajo npr. pravilnost podatkov na računih, vodenje evidenc… podučijo podjetnika, kako se pravilno dela in prvič napiše opozorilo. V primeru, da podjetje tega ne upošteva, se ga konkretno kaznuje! V Sloveniji pa pride inšpektor, ker je v nekem zakonu našel en člen, za katerega včeraj še sam ni vedel, da obstaja, in nato pametuje. Čim ga kaj vprašaš, nič ne ve. Zaračunati pa zna. Takšna je to država. Javna uprava bi morala biti podjetjem v pomoč, ne pa da išče dlako v jajcu. Istočasno pa se krade velik denar, pa noben ne pregleda svetovalnih pogodb, odvetniških računov… Inšpektorji naj preverijo bilance podjetij, preden gredo na ogled. Za vzor vzamejo zgledno podjetje z dobro boniteto in pri pregledu ostalih, ki se ukvarjajo z enako dejavnostjo, le te vzamejo za referenco. Iz bilanc se zlahka vidi, katerim podjetjem uhaja denar na nezakonit način (glede na porabljen material, koliko narejenih izdelkov in ostalih stroškov). Upam, da je namen inšpektorjev, da se stvari izvajajo pravilno in ne le, da se pobira denar? Saj če velja slednje, bodo slovenska podjetja kmalu začela prestavljati svoja podjetja v države, kjer je manj birokracije in cenejša delovna sila...  