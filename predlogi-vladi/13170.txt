Predlagam, da se omogoči študiranje v živo na fakultetah (za npr. vse vaje - takrat so študentje tako razdeljeni v manjše skupine) ali pa po hibridnem sistemu. Študentje so doma že od oktobra (celotno študijsko leto) in ves čas le čakajo, kdaj bodo lahko šli na predavanja. Študentje so bili v času epidemije najbolj zapostavljeni, nihče se ni ukvarjal z njimi. Bruci sploh ne poznajo svojih profesorjev in ne vedo, kako izgledajo njihovi sošolci, saj so pričeli študijsko leto na daljavo. Vseeno veliko pomeni, če vidiš predavatelja in sošolce v živo, tudi profesorjem je težko, saj nimajo občutka, kdo so ljudje, ki se skrivajo za kamero in poslušajo. Trenutna situacija ni dobra za psihično stanje ljudi - tako mladih kot starejših, saj vsem manjka vsaj nekaj socialnega stika. Izobrazba bi morala biti prioriteta in če so lahko ljudje pretekla dva meseca hodili v fitnes BREZ MASK, bi morali omogočiti študentom, da vsaj zaključijo študijsko leto v živo.