Spoštovana predsednica vlade predstavnica Slovenskega naroda
 
Višanje davkov, odločen ne. Višanje davka je v interesu uničenja in razprodaje Slovenije. Ne v interesu gospodarstva in razvoja. Razprodati Slovenijo tujcem je edina končna posledica uničevanja gospodarstva. Višanje davkov neposredno posega v porabo, kupno moč. Država si ne more kar prilastiti kupno moč, ki je del gospodarstva. Uvesti davek in si prilastiti del kupne moči, ki poganja naše lokalno gospodarstvo je nezaslišano. Kupna moč omogoča gospodarstvu, da lahko proizvaja in servisira. Kaj pa lahko proizvaja in servisira, če se mu zapleni del kupne moči, ki poganja gospodarstvo. Gospodarstvo pa kreira zaposlitve, zaposlitve pa nove zaposlitve, ki polnijo skupne potrebe - proračun. Uničevanje gospodarstva in osebne porabe, ki kreira delovna mesta pa je nezaslišano. Zaradi učinka davka na gospodarstvo Slovenije, ali katerekoli države, pa je višanje davkov lahko le namerno uničevanje države ter možnosti zagotavljanja financiranja javnih potreb in pravic, ravni standarda nacije. Ni nam potrebno odkriti kolo, je že odkrito. Že smo imeli obseg gospodarske aktivnosti, ki je zagotavljala vse skupne potrebe proračuna. Ljudje imajo veliko potreb, veliko potreb, ki bi lahko kreiralo številne zaposlitve, če se ne bi kar naprej posegalo v menjalno sredstvo (njeno količino) in ljudem onemogočalo zadovoljevanje njihovim potreb. Doma z davki, iz tujine pa z nadzorom našega menjalnega sredstva. Raje bi pošiljali policijo od vrat do vrat kakor pa uredili dohodninsko lestvico na raven držav s katerimi moramo konkurirati na evropskem trgu in s katerimi se želimo primerjati. Njihovi uspehi so tudi posledica realne dohodninske lestvice. Cene imamo primerjalne, maksimalno dohodninsko stopnjo pa kjer je prag revščine. Za Slovenijo je že cel svet davčna oaza. Od držav Evropske skupnosti do Amerike. Višanje davkov je direkten napad na obseg porabe, stopnjo zaposlenosti (ki dejansko polni proračun), pravic Slovenk in Slovencev in premoženje nacije. V Evropi ni več jasno kdo je Evropska skupnost, Mednarodni Monetarni Sklad (International Monetary Fond - v nadaljevanju IMF) z njihovimi paradnimi konji ali države članice evropske skupnosti. IMF je organizacija zasebnega interesa, zelo ozke skupine posameznikov, združenje katerega namen je prevzem vsega kar je v posamezni državi vrednega. Ker nadzirajo menjalno sredstvo, vsiljujejo neprimerne ekonomske ukrepe, ki onemogočajo porabo, uničujejo gospodarstva, gospodarstvo več ne zmore kriti javnih potreb. To pa kreira zadolževanje in omogoča vsiljevanje neprimernih ekonomskih politik. Povpraševanje je temelj gospodarstva, ki lahko izoblikuje toliko gospodarske aktivnosti, ki lahko zagotovi vse javne potrebe. Povpraševanje kreira delovna mesta. Kaj pa se lahko proizvaja če nihče ne zmore kupovati! V Sloveniji je po Ustavi in Kazenskem zakoniku prepovedano slediti ciljem razprodaje, skupine IMF. Smotrne uporabe državnih obveznic so vedno zagotavljale premostitveno funkcijo, če so standardne, so 30 letne. Uporabljene so bile v svetovnih vojnah kot vir financiranja. Prav tako bi se morale uporabiti tudi v tej, ko je napad finančen in notranji. Z financiranjem iz 30 letnih obveznic, pa se lahko oblikuje nivo gospodarske aktivnosti, ki bo lahko zagotovila vse splošne potrebe. Zadolževanje evropskega juga je samo posledica jasne politike. Politike z jasnimi cilji. Brez zadolževanja, razkoraka med javnimi potrebami in zaviranjem gospodarstva in porabe ni mogoče vsiljevati represijo. Cilj IMF je prisilna razprodaja resursov držav po najnižjih cenah. Potreben je odločen ne IMFu in višanju davkov, ki je v funkciji IMF interesov. Višanje davkov je dodaten strel v nogo pred maratonom. Ker smo na skupnem trgu, je vsak strel v nogo na tem evropskem maratonu, dobrodošel za konkurenco, razviti sever. Je naša samo-izločitev. Oblikovati je potrebno menjalno sredstvo, ki ni pod kontrolo IMF, ki bo pospešilo menjavo in tako kreiralo delovna mesta, proizvodnjo in višji standard. Več menjave pa zopet več delovnih mest, več menjave in višji standard. Bančni posojilni model »Predatory Loans« je izrecno prepovedan, s tega je kolonialistična monetarna politika IMF z enakimi karakteristikami in učinki, na nivoju držav, prav tako kaznivo dejanje. Povsem jasno je bilo, da bo represivna denarna politika udarila po Evropskem jugu, ki je manj razvit in bodo posledice razkoraka med javnimi potrebami in kaj lahko zagotovi gospodarstvo, očitne takoj. Ozka skupina si lasti evro, brez kakršnihkoli jamstev za izdani papir. Evro monetizira in mu daje vrednost šele menjalna vrednost naše proizvodnje in storitev, vseh Evropejk in Evropejcev. Mi vsi smo evro in ne IMF ali podrejen ECB. Edino vrednost, ki jo daje evru IMF ali ECB je kurilna vrednost potiskanega papirja. Ta pa je neznatna. Kdo bi sicer sprejel evro za plačilo brez menjalne vrednosti, ki jo kreiramo mi. Kolonialistično zanko, ki jo izvaja gospoda, ne more zanikati, saj ta ekonomski model uporablja za plenjena resursov držav tretjega sveta že pol stoletja. Tako se v Evropi izvaja nekakšen ekonomski nacizem; pravice imajo samo ekonomsko superorni, drugi pa naj umrejo v revščini. Ranljivost juga Evrope je prepustitev lastnega trga tistim, ki imajo najboljše pogoje poslovanja in tehnologije. Manj razvit jug ne more biti čez noč ekonomsko konkurenčen severu in mu na široko odpreti vstop na svoj trg. To je ekonomski samomor. Nadzor trga vseh držav je prevzel ekonomski sever z mednarodnimi vsiljevanji, ki dobesedno uniči manj konkurenčen jug. Ni mogoče pričakovati, da bi lahko jug sledil stroškovni ceni bolj razvitega severa. Dohitel bi lahko samo pod boljšimi pogoji. Teh pa nikoli ni bilo, tako da so ekonomske posledice takšne prakse, predvidljive. To ne more biti skupnost, še najmanj ne evropska skupnost. Rešitev je takojšen izstop iz monetarne unije ali takojšnjo formiranje lastne vzporedne valute evru. Boljša valuta bo tako izpodrinila slabšo valuto. Namigovanja prihoda nekakšne trojke v Slovenijo, je resno kaznivo dejanje, saj ima v Sloveniji oblast ljudstvo in ne zasebno interesno združenje kot je IMF ali njeni evropski strukturni kolaboranti. Edino sredstvo, ki se lahko uporabi zoper Slovenijo, je izključitev iz evra, ki bi bila izredno dobrodošla rešitev gospodarstva in državljanov iz krča razvoja in napredka. Vsakršno drugačno ravnanje v primeru Slovenije bi bila okupacija republike, demokratične Republike Slovenije v nasprotju s pravnim sistemom naše države in ni mogoče pričakovati drugačnih posledic, kakor je doletela vse okupatorje na tleh naše države. Zaradi sorazmerne majhnosti Slovenije se lahko za lastno preživetje in razvoj povezujemo z vsem svetom, z južno Ameriko, Azijo, … . Tako z državami, ki si zastavljajo prioritete razvoj in napredek, sodelovanje med narodi, in niso samo sredstvo za plenjenja resursov držav z vsemi sredstvi. Davek je lahko samo sorazmeren del novo ustvarjene vrednosti in ne zaplemba privatne lastnine. Del, ki zagotavlja javne dobrine. Višina davka ni neomejena, kakor se želi prikazovati. Uvajanje ravni davka, ki postane uničevalen za državo je prepovedan. Prav tako nesmiseln, ker prinaša vedno manj in manj. Smiseln je samo če je uničevanje države cilj. Pod takšnimi pogoji ni mogoče pričakovati funkcioniranja ekonomije Slovenije. Za začetek je nujno takoj vzpostaviti dohodninsko lestvico med nemško in avstrijsko. Davek, kakor smo priča, se lahko uporabi tudi razdiralno, za uničenje države, gospodarstva, panoge in mednarodne konkurenčnosti. Nacionalizacija, zaplemba lastnine ni davek, temveč direkten poseg v zmanjšanje zasebne lastnine, varovane kategorije. Državi je poseganje v zasebno last, delna zaplemba brez nadomestila prepovedano že z Deklaracijo o človekovih pravicah, nenazadnje z ustavami zahodnih demokracij. Vsi neposredni napadi na zasebno last, depozite, komisije in IMF so resna kazniva dejanja, ki se morajo preganjati po uradni dolžnosti. Euro je danes v funkciji plenjenja južne Evrope. Denar je danes zgolj funkcija, papir, uporabi pa se lahko destruktivno ali razvojno. IMF, ECB z ničemer ne jamči za izdane bankovcev evra, nikakršno realno, niti menjalno vrednost mu ne daje. Ničesar. Menjalno vrednost evru damo vsi, ki na trgu nudimo blago ali storitve. Menjalna vrednost naših proizvodov in storitev je vrednost evra. Kar dajemo vsi mi državljani in državljanke evropske skupnosti ne more privatizirati ozka interesna skupina, ki nima nič skupnega z interesi držav skupnosti, državljank in državljanov evropske skupnosti. Takšna kazniva dejanja vrha evropske skupnosti so nezaslišana. Ker sprememba Deklaracije o človekovih pravicah, Ustav ni enostavno mogoča pa uničujejo vsakršno učinkovitost sodišč in si podrejajo pravni sistem. Ker koruptivni politiki nimajo podpore ljudstva za uveljavljanje zakonov v nasprotju z interesi države in njenih državljanov je uničenje neposredne demokracije (referenduma) in podreditev ustavnih sodišč nujnost. Več kot očitno je, da ustavno sodišče zagotavlja potrditve uničevalne zakonodaje, ki jo po veljavnem pravnem redu Slovenije ni mogoče zagotoviti. Delikte nosilcev javnih funkcij bi morala sodišča v državah Evropske skupnosti obravnavati prednostno, takoj. Prav nasprotno, izdatna negativna selekcija in korupcija je temelj evropske skupnosti, ki je uporabno orodje v rokah ozke interesne skupine, da se naredi kar je naročeno in ne kar je prav. Da bi bančna elita, v katerikoli državi, bila nosilec javnih pooblastil v imenu ljudstva pa je že več kot nezaslišan posmeh demokratičnim normam. V čigavem interesu pa lahko vodi javna pooblastila? T.i. kriza je  predpogoj vsiljevanja in garancija plenjenja. Pod pogoji t.i. krize določene skupine veliko pridobijo skozi finančne tokove, v katerem menjujejo papir za blago in državno lastnino. V finančnih tokovih v Evrope je morda nekoliko bolj sofisticirano, principi in koristi pa enaki. V odnose z Slovenijo prihajaj s papirjem, preko različnih oseb prava in zelo strukturirano. Nakupe obveznic oz. pomoč želijo prikazati kakor da posojajo denar, resničen denar, ki so ga leta služili na trgu in ne nekaj kar so ustvarili včeraj. Ustvarili so papir v breme resnične vrednosti, menjalne vrednosti, katero dajemo evru mi. Naše blago in storitve. V kolikor prenehamo sprejemati evro v menjavah bo njegova vrednost zelo hitro vrednost papirja, za kar jamči gospoda. Papir za vse dobrine nacij je globalna izpeljanka principa petro dolarja. Energija za papir in transakcij energije samo v dolarjih. Za nakup dolarja pa blago. Takšne transformacije papirja v dobrine so brezplačne pridobitve. Osebe prava se sklicujejo, da imajo pravico da kreirajo denar. Takšno „pravico“ ni mogoče zamenjati za premoženje naše države, Slovenije. V kolikor bi moral kupec dokazati izvor denarja, kako in kdaj ga je resnično zaslužil, Slovenija ne bi bila več zanimiva za nakupe po sistemu brezplačnih pridobitev. Zahteve iz Bruslja, da mora Slovenija pod vsakim pogojem podariti banke, podjetja, upravljanje vodarn, vse kar imamo vrednega za papir, je pa resnično utopičen koncept, ki je že preživel današnji čas, skregan s zdravim razumom, da o kriminalnosti namere niti ne govorimo. Vsekakor pa ne preseneča izvajanje najrazličnejših pritiskov na Slovenijo. Koncept je tako v nasprotju z osnovnimi družbenimi merili pridobitve premoženja, da ni mogoče ravnati drugače kakor nacionalizirati tako pridobljeno premoženje na območju naše države. Ne nazadnje je omejevanje volje ljudstva in instituta referenduma v tej meri v korist teh interesnih skupin, da spremembe statusa premoženja države ni ustavno in posledično je zaplemba tako pridobljenega premoženja naloga varovanja ustavnih temeljev te države. Prav tako je skladno z deklaracijo o človekovih pravicah in ustavo, sprememba temeljev družbe, kakor je razprodaja premoženja nacije lahko samo po predhodnem potrjenem referendumu in odločitvi vseh državljank in državljanov Slovenije. Brezplačne pridobitve teh združb, z podrejanjem ustavnih sodišč in medijskimi pritiski, skratka z vsemi sredstvi, ter izkrivljanje evropske unije za svoje cilje v nasprotju z interesi nacij evropske unije je resna nevarnost razpadu evropske unije.
 
ALTIS CENTER ZA SKUPNOST EVROPE 
 