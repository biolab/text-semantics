Predlagam preimenovanje praznika dneva državnosti, njegovo prestavitev ali ukinitev.

"25. junij" je lažna obletnica dneva državnosti, saj je bila državnost slovenski republiki priznana že v "drugi" Jugoslaviji. Če bi ji ne bila, bi ji ne bila niti z državnostjo NELOČLJIVO povezano izvrševanje suverenih pravic, ki ga je v federaciji v določenem obsegu prenesla na zvezne organe. (Z vključitvijo v E(M)U in NATO je RS v določenem obsegu izvrševanje suverenih pravic prenesla na "evro-atlantske" institucije; glej: e-kurs.si/komentar/obseg-in-narava-prenosa-izvrsevanja-dela-suverenih-.... Ker ji je bila priznana izvorna državnost, je RS v 1990ih sploh lahko terjala "vrnitev" izvrševanja suverenih pravic. Glej 4. čl. Zakona o plebiscitu o samostojnosti in neodvisnosti Republike Slovenije: www.iusinfo.si/zakonodajna-knjiznica/zakon/Z90836AC/clen/4.
Izvorne nosilke državnosti v SFRJ so bile republike, med njimi slovenska; zato tudi pravica do samoodločbe, zapisana v preambuli ustave SFRJ. To je tudi ugotovitev Badinterjeve (arbitražne) komisije, ki je v 1990ih nastala na pobudo držav članic takratne EGS (predhodnice EU) in imela ključno vlogo pri priznanju samostojnosti RS s strani držav članic. (Za primerjavo: Kataloniji, ki ima v Španiji le status pokrajine, ni priznana državnost, ne more izvrševati suverenih pravic, torej izvrševanja ni prenesla na vlado v Madridu in ga ne more pridobiti nazaj. Prav to je razlog, zakaj večina držav Katalonije ne prizna kot državne tvorbe in posledično tudi ne zahteve po priznanju državne samostojnosti.)
Vlada RS naj da pobudo za ukinitev lažnega dneva državnosti, najde primernejši datum ali obstoječi praznik preimenuje v dan zastave Republike Slovenije. 25. 6. 1991 je bila namreč izobešena nova zastava RS. Slednja je nastala na podlagi etnične - slednja že ima svoj dan (7. april).