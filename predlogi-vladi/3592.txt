Z novim šolskim letom je zaačel veljati nov način subvencioniranja prevoza dijakov in študentov.Do subvencioniranih vozovnic so po novem upravičeni vsi dijaki in študenti, ki bivajo vsaj 5 km od izobraževalne ustanove in to ne glede na njihov gmotni položaj. Ker imam doma otroka z zmerno prizadetega otroka, mu brezplačen prevoz NE pripada. 
V preteklih dneh sem na ta problem opozoril na ministrstvu za promet in šolstvo ... ter dobil odgovor Ksenije Mavrič - sektor za srednje šolstvo, ki mi je pojasnila, da Zakon o uveljavljanju pravic iz javnih sredstev (Ur. list RS, št. 62/10 in 40/11 - ZUPJS), ki je pričel veljati s 1. 1. 2012, v petem odstavku 27. člena določa, da osebi, ki je z odločbo o usmeritvi opredeljena kot  težje ali težko gibalno ovirana (ne more uporabljati javnega prevoza oz.potrebuje prilagojen prevoz), pripada brezplačen prilagojen prevoz. 
Žal pa starši, ki imamo otroke s posebnimi potrebami (tudi ta izraz bi lahko zamenjali z bolj ustreznim) poznamo po kategorizaciji oz. usmeritvi poleg težje in težko, še lažje in zmerno prizadete otroke. 
KRITERIJI za usmeritev določa da ima zmerno gibalno ovirana oseba motnje gibov, ki povzročajo zmerno funkcionalno oviranost, sicer samostojno hodi znotraj prostorov ali na krajše razdalje, možna je uporaba pripomočkov (posebni čevlji, ortoze, bergle), ima težave na neravnem terenu in stopnicah, kjer je počasnejši, potrebuje nadzor ali oprijemanje. Na srednje in večje razdalje uporablja prilagojeno kolo ali voziček za transport ali na ročni pogon ali pomoč in nadzor druge osebe. Fina motorika rok je lahko zmerno motena. Pri dnevnih opravilih potrebuje nadzor ali pomoč pri zahtevnejših opravilih, za izvajanje potrebuje prilagoditve ali pripomočke.  Pri izvajanju šolskega dela občasno potrebuje fizično pomoč druge osebe.
Skratka ministrstvo, razni uradi, sektorji, agencije in centri se strogo držijo predpisane razdalje, občina pa zato nima predvidenih sredstev. Za lažji izračun naj povem da je to 20 eurov x10 mesecev pouka = 200€ / na leto.
PREDLAGAM da vlada RS (ministrstvo za promet, ministrstvo izobraževanje, znanost, kulturo in šport)  popravi, spremeni oz. dopolni člen : da se vsem otrokom in mladostnikom z motnjo v duševnem in telesnem razvoju omogoči brezplačen prevoz v času šolanja.
 
 