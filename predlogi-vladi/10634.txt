Pozdravljeni,
Predlagam spremembo oz. dopolnitev, Zakona o zemljiški knjigi (ZZK-1), natančneje 10.člena, ki opredeljuje načelo vrstnega reda.
Nadalje, v primeru izvršbe upnika na dolžnika, primer: NLB terja dolžnika za 20.000 EUR, dolžnik je brezposelen ima pa nepremičnino npr: vredno 400.000 EUR, nakar se vpiše adnotacija oz. zaznamba. Dolžnika se terja z Zakonom o izvršbi in zavarovanju (ZIZ) na podlagi verodostojne listine in posledičnimi obresti. Hipotetično, če dolžnik plača terjatev in v primeru, da ima več takšnih terjatev, ki ga bremenijo: omenjeni 10.člen ne dopušča izbrisa prej omenjenega primera, saj je v vrstnem redu omenjena zaznamba lahko na 3.mestu od preostalih hipotetično prej vpisanih v zemljiško knjigo. Pri tem upnik vloži lahko samo umik proti dolžniku, adnotacija pa ostane še vedno vpisana in v primeru, da dolžnik želi prodati nepremičnino jo ne more, saj noben kupec ne želi kupiti ''mačka v žaklju''. To kar je v veljavi je absurdno oziroma skregano z logiko načela vladavine prava.