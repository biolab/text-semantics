 Povprečna slovenska pokojnina pri nas zadostuje komaj za preživetje.
Večina slovenskih upokojencev ne živi na veliki nogi in v prihodnje bo še slabše. Če menite, da ne boste med tremi odstotki srečnežev, ki bodo na najdaljšem dopustu v življenju prejemali več kot 1.500 evrov pokojnine, potem boste zelo verjetno preštevali vsak evro, da boste sploh preživeli skozi mesec. Statistika Zpiza ne pozna milosti.
Povprečna starostna slovenska pokojnina namreč znaša 612,54 evra, prejema jo 16 odstotkov upokojencev, še večji pa je delež tistih, ki se skozi mesec prebijejo z manj kot 600 evri. Takšnih je skoraj polovica od skupaj 613.875 prejemnikov pokojnin, vsega 12 odstotkov upokojencev pa na mesec prejme znesek v višini povprečne neto slovenske plače - tisoč evrov ali več.
Življenje s slovensko pokojnino je tako prava umetnost, z njo se pri nas ne da dobro živeti, včasih niti preživeti. 
Predlagam uvedbo sistema subvencionirane prehrane za upokojence, enako kot jo imajo študentje.
 
 