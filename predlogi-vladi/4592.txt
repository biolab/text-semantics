Ker vlada sodeč po 'nacionalnem reformnem programu' evidentno ni sposobna ščititi interesov državljanov, ampak zgolj javnih uslužbencev, predlagam naslednje: 1. Javno najavimo datum izstopa iz monetarne unije (€), kar bo državljanom omogočilo pravočasen dvig € oziroma nakup neobdavčenega naložbenega zlata iz morebitnih depozitov, do zajamčene višine 100.000€. Tako bi po devalvaciji bodoče slovenske valute državljani utrpeli minimalne izgube oziroma ohranili vrednost tiste revščine, ki jo še premorejo. 2. Na datum izstopa iz monetarne unije nastopijo bančne počitnice, denimo v trajanju enega vikenda. V tem času se vsa sredstva v bankah zamrznejo in z dolgovi vred redenominirajo v valuti SIT, po aktualnem menjalnem tečaju 239,64SIT/€. 3. Po koncu bančnih počitnic se sprosti doslej fiksni menjalni tečaj SIT:€, nakar trg seveda reagira z masivnim padcem tečaja SIT. Na ta način utegnemo korenito zmanjšati zunanji dolg, seveda na račun upnikov, medtem ko se uvoz dobrin drastično podraži, izvoz pa poceni, kar spodbudi domačo proizvodnjo.
4. Ker bo v tem primeru bonitetna ocena Slovenije na najnižji možni točki, predlagam še prekinitev netransparentnih pogodb med Slovenijo in tujimi bonitetnimi agencijami (neznan prihranek zaradi tajnosti pogodb).
5. Banka Slovenije zopet določa obrestne mere in ukrepa, kadar je to potrebno (spodbujanje varčevanja oziroma sproščanje kreditnega krča).
6. Slovenija vnovič dobi vlogo suverene države, ki odgovarja zgolj in samo svojim državljanom. Ne bo nam lahko v vmesnem času, a pri tovrstnem ukrepu okrevanje zagotovo ne bo trajalo 20+ let, kakor kaže pri sedanjem tempu, saj bomo primorani varčevati, kar bo odlična popotnica za obdobje po odplačilu zunanjih dolgov, ko bo Slovenij učinkovita, ljudem prijazna država, v kateri se ne jemlje zaposlenim 50% prihodkov kot da je to nekaj normalnega.
Seveda bo prišlo tudi do razprodaje državnega premoženja, a pozitivna rezultata tega bosta v prvi vrsti odstranitev tvorcev 'tovarišijskega kapitalizma' in konec vmešavanja politično-gospodarskih elit v tržno svobodo.