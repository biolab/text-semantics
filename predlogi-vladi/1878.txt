Spoštovani gospodje in gospe v Vladi RS!
 Na žalost so vsi trije referendumi padli, kar nam veliko pove o zaupanju ljudstva naši vladi. To niso bili referendumi, k bi odločali o novih zakonih, to so bili referendumi, ki so bili hkrati tudi zaupnica. Kajti, bodimo realni, nobenega oziroma zelo redke državljane zanima, čeprav je to žalostno, kakšna je ureditev arhivov, kdo sme delati pri sosedu, kakšne pravice ima delavec, konec koncev samo ljudi, ki so v svojem srednjem življenskem obdobju zanima kakšna bo njihova upokojenska prihodnost. Sam sem mlad, upam da to ne bo vplivalo na razumevanja mojega komentarja in predloga, in iskreno me niti najmanj ne zanima kakšna bo moja pokojninska prihodnost, saj me to čaka čez kakšnih 40,50 let in do takrat se bo zgodilo še nešteto pokojninskih reform, sepravi je bila včerajšnja odločitev tako ali tako brez predmetna.
 Da se vrnem nazaj, k splošnemu nezadovoljstvu ljudi z vlado. Dejstvo je, da bi ob morebitnih volitvah, sedanja vlada padla, oblast pa bi prevzela SDS, s katero večina spet ne bi bila zadovoljna in stanje v državi se ne bi čisto nič izboljšalo. Kar je najhuje, je da bo na naslednjih volitvah udeležba rekordno nizka. Torej, kako se s tem problemom soočiti. Moj predlog: Vsi vemo, da so najbolj nezainteresirani za politiko prav mladi, ki so neobremenjeni s sistemom v katerem živijo, dokler ne začno sami služiti svoj kruh. Mladi se torej večinsko ne odločajo za udeležitev volitev, ker v njih ne vidijo nobene rešitve. Kako torej na svojo stran pridobiti teh 10, morda 20 odstotkov volivcev in s tem tudi volilno udeležbo drastično povečati ter si zagotoviti gotovo zmago in pa tudi dobr izhodiščni položaj za razvijanje gospodarstva, turizma, svetovne razpoznavnosti? Odgovor je preprost. Z legalizacijo marihuane. Gotovo je tema o tem že tekla, vendar bodimo realni in enkrat za vselej preučimo prednosti in slabosti takega ukrepa. Ko bodo mladi na programi stranke videli napis legalizacija marihuane se bodo volitev sigurno udeležili. Tak ukrep bo pritegnil tudi intelektualce in poslovneže, ki so jih vse do sedanje vlade razočarale in na volitve ne mislijo iti, dokler se ne pojavi nekaj novega. Vsi so že siti "vojne med desnico in levico", vsi si želijo sprememb. Tak ukrep ne bi bil revolucionaren samo na ravni Slovenije, bil bi revolucionaren na svetovni ravni, kajti pomenil bi korak s časom, razvijanje nove miselnosti. Marihuana je znanstveno dokazano manj škodljiva od katere koli dovoljene "droge", vključno z alkoholom, tobakom in kavo. V tisočih letih njene uporabe ni zabeležena še nobena smrt, v nasprotju z alkoholom in tobakom, katerih smrtnost se meri v stotih, če ne tisočih. Legalizacija marihuane bi pripeljala ogromen kapital, saj bi se legalno marihuano obdavčilo, zmanjšal bi se črni trg, pravica pa bi bila zadoščena tudi sedanjim uživalcem, ki jih je ogromno in so stalna tarča policije, medtem, ko so preprodajalci in tisti, ki zares kršijo zakon večinoma neoškodovani . Odprlo bi nove poslovne možnosti, Cannabis sativa bi postala nova poljščina, pripeljalo bi turiste kot se dogaja na Nizozemskem, Češkem, Kaliforniji. Z legalno marihuano bi lahko država izvajala tudi nadzor nad kvaliteto in tako zmanjšala potencialna tveganja, seveda pa tak ukrep pomeni tudi nova delovna mesta. Skratka razlogov zakaj legalizirati je nešteto. Podrobno si lahko te razloge in dejstva ogledate v dokumentarnem filmu Tonija Cahunka, Poročilo: Žbe.
 Stopimo torej v korak s časom, ustavimo represijo in nehajmo enkrat za vselej ljudi deliti na leve in desne, kajti vsi smo ljudje in vsi si želimo le eno. Mir in svobodo. Garantiram vam, da tisti, ki bo ponudil to možnost v svojem predvolilnem programu, dobi volitve. Na vas je torej, da se odločite kaj boste izbrali.  Še vedno zaupamo v vas.