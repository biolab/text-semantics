Skrajni čas je, da se odgrne ena izmed krivic, ki se dogajajo v postopku dodeljevanja socialnih in neprofitnih stanovanj na Stanovanjskih Skladih na mestni/občinski in državni ravni. Ta krivica je v tem, da se prosilcem iz bivših republik nekdanje Jugoslavije za dodelitev socialnih in neprofitnih stanovanj (oz. neprofitnih stanovanj A in B liste) pri ugotavljanju njihove upravičenosti do dodelitve stanovanja ne upošteva njihovo premoženje, ki ga imajo v teh republikah. Že nekaj let se opaža zelo očitno velik delež prosilcev iz bivših jugoslovanskih republik na raznih listah prosilcev stanovanj v mestnih občinah, še posebej na listah stanovanjskih skladov v Mestni občini Ljubljana. Ne morem razumeti, kakšno politiko vodi naša vlada od naše osamosvojitve dalje, ko daje prednost prosilcem iz bivših jugoslovanskih republik, ki imajo doma nekateri večja, nekateri manjša posestva, kmetije, hiše, stanovanja itd!?! Izgovor "Hja, oni niso v EU." ne zdrži očitka. Samo v Ljubljani je precej premožnih Srbov iz Srbske Krajine in pripadnikov drugih narodov bivše skupne države, ki so dobili socialna in neprofitna stanovanja v sorazmerno zelo kratkem času. To je v nebo vpijoča krivica storjena Slovencem. Krivica, ki se dogaja slovenskemu narodu, še posebej pa mladim slovenskim družinam, ki si ali prvič urejujejo stanovanjsko vprašanje ali pa so zaradi raznih spletov okoliščin, dostikrat ne po svoji krivdi, ostale brez svojega doma in so sedaj v primežu privatnih stanodajalskih oderuhov (neobdavčenih!) ali pa so celo na cesti. Pozivam vlado, da po urgentni poti sprejmejo zakon/ik/ ali ustrezen pravilnik, ki bi reguliral zgoraj omenjeno dodeljevanje stanovanj, da ne bi prihajalo do primerov neupravičenega dodeljevanja in krivic, kot se dogajajo zadnjih 20 let v Republiki Sloveniji. To da se po Sloveniji sprehajajo ljudje iz ex-YU republik in se drenjajo pri vratih stanovanjskih skladov, v Srbski Krajini in drugje so pa lastniki posestev enostavno preprosto ne smemo več trpeti. Kaj, hudiča, ste podpisali na Brionih 20 let nazaj?!?