Predlog je bil podan že velikokrat, minister Virant je 2008 celo nekaj poskušal, pa vseeno. Če lahko delajo na ljubljanski upravni enoti od 9.00 - 18.00 (pa še to ne vsak dan), ne vidim razloga, zakaj se ne bi delovnik podaljšal do 18. ure tudi za zaposlene v vseh drugih javnih službah, kjer imajo dnevno opravka s prebivalstvom (Durs, ZZZS, upravne enote ...).  Ker razen upokojencev in brezposelnih, nihče drug nima časa priti ob 10. uri na razne urade, ki delajo od 9.00-12.00, ena ura pavze in nato še od 13.00 - 15.00. In spet, še to ne vsak dan. Ob nekaterih dnevih, iz meni neznanih razlogov, celo ne delajo. Prav tako bi vlada morala delovni teden raztegniti na šest delovnih dni. Če lahko policisti, cariniki, zdravniki, novinarji ... delajo vsak dan v letu, praktično vse ure v dnevu, se lahko enako potrudijo tudi drugi zaposleni javnega sektorja, katerih plača bi morala biti odvisna tudi od delovne uspešnosti, ki bi se jo dalo motivirati tudi z manj rigidno delovno zakonodajo, kar pa je že povsem drug predlog.  