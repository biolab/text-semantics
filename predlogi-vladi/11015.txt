Predlagam, da po kriznih razmerah MIZŠ razmisli o stanju in nekaj ukrene glede enakih možnosi kar se tiče dostopa do izobraževanja.
Pouk na daljavo se krasno sliši, v resnici pa je slika drugačna. Če bi ministrica, ki se s človekovimi pravicami celo ukvarja, pogledala čez planke, bi videla, da je v OŠ marsikaj drugače kot na fakulteti in na podeželju drugače kot v prestolnici. Da v več kot 400 šolah ni vse tako rožnato kot se zdi na posameznih primerih.
Pouk na daljavo v OŠ bo legitimen, ko bo država vsem učencem zagotovila tehnične pogoje v smislu računalnika oz. tablice, ustrezne programske opreme, delujočega internetnega dostopa in sistemskega digitalnega opismenjevanja.
Dokler tega ni, gre za kršitev pravic do izobraževanja in enakih možnosti.
Položaj učiteljev v tem kontekstu je druga zgodba, vendar, žal, enaka.