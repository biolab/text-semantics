Predlagam, naj se šteje za volilne upravičence tiste osebe, ki so polnoletne v tekočem koledarskem letu. Nadvse nesmiselno je namreč, da oseba ni vpisana v imenik zato, ker ima 18. rojstni dan dva dni po volitvah, čeprav je dejansko biološke in mentalne starosti, kot če bi bile volitve tri dni pozneje. Veliko mladim se zgodi, da se iz takih razlogov ne morejo udeležiti na volitvah in gredo lahko prvič volit šele pri 23 letih, čeprav kot skorajšnji maturanti predstavljajo povsem legitimno in razsodno volilno telo.