Predlagal bi vladi, da krepko omeji število univerz in visokošolskih programov, ki se izvajajo po celi Sloveniji.
Da utemeljim. V zadnjih nekaj letih se je odprlo več fakultet, visokošolskih zavodov oz. "ne vem kako naj jih imenujem" izobraževalnih ustanov.
Vpis na te ustanove je načeloma enostaven, sprejmejo vse kar leze in gre, samo da izpolnijo kvoto  programa, da dobijo denar od države. Prav tako se za napredovanje ni treba preveč naprezati, saj ima šola interes, da si vpisan tudi naslednje leto - spet dobijo denar...Programi so en bolj eksotičen kot drugi. Nihče pa se ne vpraša, kaj bo kdo počel, ko izobraževanje zaključi (seveda, če je to sploh njegov namen)...
Po drugi strani je vprašljivo tudi financiranje - če je šola zaseba last in ne državna, ne vidim razloga, zakaj bi država subvencionirala izvajanje programov...
Po drugi strani so veseli tudi "študenti", ki z vpisom na takšen program dobijo še 1 ali 2 (ponavljanje možno brez pogojev) leti statusa in s tem možnost opravljanja dela preko študentskega servisa. Kaj hočeš boljšega...
Država tako troši denar za "izobraževanje" ljudi na papirju, zgublja pa ga še s tem, ko študenti delajo preko servisa, ko bi lahko sicer bili že zaposleni in plačevali v državno blagajno, kot vsi ostali državljani.
Mislim ,da je takšna politika zgrešena in bi se moralo šolstvo pri nas malo urediti, nekdo pa seveda to nadzirati. V situaciji, kot je sedaj vsi iščejo načine, kako enostavno priti skozi - ustanove da naberejo čim več denarja, študent pa se tudi ne bo branil statusa, ki ga dobi z vpisom na xy program...
Z napisanim nisem želel nikogar užaliti, verjetno obstaja tudi kakšen v redu program in v redu izobraževalni zavod, vendar splošna slika je žal taka... Če se motim, naj me kdo prosim popravi...