Predlagam spremembo zakonodaje na področju ocenjevanja in posledično napredovanja javnih uslužbencev. Sistem trenutno ne temelji na objektivnih rezultatih dela javnih uslužbencev ampak na subjektivni oceni njegovega nadrejenega. Trenutno v času, ko je napredovanje javnih uslužbencev zamrzjeno pa ocenjevanje ni nič drugega kot razlog konfliktov in nepotrebnega ukvarjanja - dejansko samo s papirologijo.
Verjamem, da v praksi v državah, ki se ponašajo s tradicijo razvoja javnega sektorja  in ob podpori orodij 21. stoletja - ali  pa zgolj ob uporabi zdrave logike obstaja pravičen sistem nagrajevanja javnih uslužbencev.
Vsekakor bi obstoječ sistem moral omogočiti vsaj konkretno pravno varstvo zaposlenega, ki se pritoži nad oceno.