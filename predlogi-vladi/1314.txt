
Sistematski pregledi kot so uveljavljeni  v vrtcih in šolah neposredno kršijo več členov zakona o pacientovih pravicah.
Že  vrtcu dobimo starši obvestilo v stilu » jutri ima vaš otrok  logopedski pregeled, prinesite zdravstveno izkaznico«  To se v osnovni šoli le še stopnjuje.  Od sistematskih pregledov, cepljenj in zobozdravstvenih pregledov.
Otroci odhajajo k zdravniku v skupinah  si sošolci.  Spremljajo jih vzgojitelji ali učitelji. Tehtanje, merjenje in ostale dejavnosti ne potekajo za zaprtimi vrati ampak pred skupino sovrtičkarjev, sošolcev in učiteljev. 
Če starš tak pregled odkloni in želi, da pregled opravi  izbrani zdravnik ali zobozdravik se mnenje starša ne upošteva ampak se kljub ustni in pisni odklonitvi pregleda  otroka vseeno prisili v pregled ali pa se ga verbalno stigmatizira pred sošolci. Vzgojitelji in učitelji niso poklicani, da spremljajo otroke pri zdravstveni oskrbi ( razen v urgentnih stanjih ).
Če že država predpiše sistematke preglede in cepljenja otrok,  imamo starši pravico izbrati izvajalca ( tako ali tako moramo izbrati pediatra in zobozdravnika ) in imamo pravico pregledu prisostvovati ter biti seznanjeni z rezultati  pregledov.  Otroke ( tudi  le 6 letnike ) zdravniki »obveščajo« o  njihovem zdravstvenem stanju  in jim dajejo  informacije, ki jih tak otrok niti slučajno ni sposoben ponoviti kaj šele razumeti.
Otroka pregleda zdravnik, ki ne pozna njegove  zdravstvene  zgodovine in tako tudi ne razlogov za odstopanje  od  uveljavljenih meril. Argument zdravstvenih  delavcev,  da tako zajemejo vso populacijo ne drži. Če bi bilo tako,  ne bi bili otroci do 6. leta, ko za sistematske preglede skrbimo starši pregledani in cepljeni. K logopedu pa so  tako ali tako napoteni otroci pri katerih se pri sistematkem pregledu ugotovi, da ga potrebuejo.
Tak sistem je časovno ( za učitelje in zdravstvene delavce ) in finančno ( otroka pregleda  izbrani zdravnik, izbrani  zobozdravnik  nakar pa še »šolski« zdravnik in zobozdravnik)  potraten. Za spremstvo plaču jemo učitelje, ki bi ta prepotrebni čas morali uporabiti za izobraževanje naših otrok.
Iz vidika davkoplačevalca pa mi tak sistem pušča slab občutek, d a si zdravstveni delavci  s tem, da se takih sitemov oklepajo in dajejo vtis silne zaposlenosti  dvigujejo »rating«,  mi državljani pa vse to plačujemo.
Pa še o  kršenih pacientovih pravicah:  :
-           pravica do proste izbire zdravnika in izvajalca zdravstvenih storitev.
-           pravica do samostojnega odločanja o zdravljenju.
-          pravica do upoštevanja vnaprej izražene volje.
-          Otroci imajo v času stacionarne in druge zdravstvene oskrbe pravico do stalnega spremstva enega od staršev ali druge osebe, ki skrbi za otroka, razen če so podani razlogi, zaradi katerih to ne bi bilo v otrokovo korist. 
V želji, da se zdravstveni sistem tudi na tem področju prevetri vas lepo pozdravljem.