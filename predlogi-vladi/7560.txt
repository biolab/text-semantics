Predlagam, da se pri osnovnošolskem predmetu DDE (državljanska in domovinska vzgoja ter etika) pri poglavju "Religije" predava izključno o krščanstvu. Svoj predlog utemeljujem s tem, ker je krščanstvo edina Slovencem lastna religija, medtem ko so ostale vpliv zlasti priseljencev. S tem, ko otroke v najranljivejšem obdobju izoblikovanja njihove ideološke pripadnosti poučujemo o pluralizmu religij, jim predstavljamo in pa približujemo tudi nekatere religije, ki so dokazano nestrpne. Zaradi tega otroci te sprejmejo kot normalne in ne dvomijo o njih, nekateri pa se celo spreobračajo. V mislih imam predvsem fundamentalistični islam, katerega pripadnikov je v Republiki Sloveniji čedalje več. Nočem zveneti nestrpno, ampak po trenutnih dogajanjih v Sloveniji in po svetu je več kot razvidno, da to drži.  