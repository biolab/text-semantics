 Spoštovani, Vladi Republike Slovenije predlagam, da določi velikosti prostorov, ki so potrebni za izobraževanje v osnovni šoli. Trenutno v zakonodaji na področju šolstva nikjer ni opredeljeno koliko prostora naj bi imel posamezen učenec v razredu. Obstajajo le Navodila za graditev osnovnih šol v Republiki Sloveniji, ki pa so nezavezujoča, ustanovitelj osnovne šole (lokalna skupnost) pri premajhnih razredih (manj kot 2 kvadratna metra na učenca) ne more dobiti sankcij. Ministrstvu za šolstvo in šport pa je pomembno le, da so izpolnjeni normativi o številu učencev v oddelku, prostorske kapacitete pa jih ne zanimajo. Tako so otroci lahko stlačeni v razrede, kjer imajo dober kvadratni meter na učenca, pa se še vedno smatra, da so zagotovljeni ustrezni pogoji za izobraževanje. Ustrezne prostorske prostore je treba čim prej zakonsko  določiti, oziroma je v primeru prostorsko premajhnih razredov treba zmanjšati normative o številu učencev v oddelku, dokler se ne zagotovi ustreznih prostorov. Katarina Mustafić