Joca Pečečnika vlada postavlja v položaj junaka, ker je z dobesedno krajo v Slovenijo pripeljal zaščitne maske in bil za ta posel plačan. Naslov kot je "Pečečnik zaščitno opremo "dobesedno ukradel" s pomočjo vplivnih kitajskih znancev" (na MMC portalu) in vladno odobravanje tega posla so povsem zgrešeni.
 
"...da smo preprosto iz tovarn ukradli določeno kvoto opreme in smo jo poslali v Slovenijo, ker je drugače ni bilo mogoče dobiti," je pojasnil. Opremo so torej ukradli? "Da, dobesedno. Opremo, ki je bila namenjena v druge države." (https://www.rtvslo.si/zdravje/novi-koronavirus/pececnik-zascitno-opremo-dobesedno-ukradel-s-pomocjo-vplivnih-kitajskih-znancev/520245)
 
Odvratno se mi zdi, da naša vlada izrecno podpira koruptivne prakse. Tokrat so morda kratkoročno koristila nam, a korpucija ima široke posledice, ki se jih ne bi smelo podcenjevati, kaj šele v njih zavestno sodelovati.
 
Namesto da vlada podpira take slabe rešitve bi morala podpreti slovenska podjetja, ki bi maske proizvedla doma.