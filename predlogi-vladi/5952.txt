Zadnje dni se v naši mali d.o.o. (4 zaposleni) trudimo z določili zakona  o varstvu in zdravju pri delu (ZVZD). Ko sem se trudil, da bi razbral, kaj je potrebno storiti, da nas ne bi doletela kazen, se nisem mogel znebiti občutka, da zakonodajalec ni dobro vedel, kaj naj zakon zahteva. Kasneje sem prišel do priporočil evropske zveze in vse bolj očitno mi je bilo, da je nekdo (birokrat) samo prepisal ta priporočila, brez, da bi jih prilagodil dejanskemu stenju v Sloveniji. Ker kazni niso zanemarljive (do 40.000 Eur) bi seveda radi izpolnili vsaj minimum zahtev. Zakon je popolnoma neživljenski, predvsem za podjetja kot je naše. Namesto da bi se ukvarjali s svojo dejavnostjo, sedaj iščemo in si izmišljujemo ukrepe, ki naj bi bili v skladu z zakonom, še vedno pa ne moremo zakonu zadovoljiti kadrovsko, ker smo pač samo 4.  Predlagam torej, da se izvajanje zakona, predvsem kar se tiče kaznovanja, zadrži, vsaj dotlej, ko bo vlada toliko (i)zbrana, da bo lahko minister za zdravje izdal smernice in pojasnil, kako so si izvajanje varovanja zdravja zaposlenih, zamislili.  Pa ne se zgovarjati, da je tako od nas zahtevala EU. Slovenija je še vedno suverena. Menda? 