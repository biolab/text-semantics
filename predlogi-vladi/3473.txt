Predlagam, da vlada (ali še bolje skupina strokovnjakov) preuči drugačne možnosti za financiranje srednjih šol. Menim, da je financiranje glede na št. dijakov povsem neustrezno in zmanjšuje kvaliteto izobraževanja. Razlogi (veljajo na določenih šolah):
-Šola se trudi pridobiti čim več dijakov z zavajanjem in ustvarjanjem napačne predstave o programih; ko dijak pride na šolo spozna resničnost in enoličnost programa, zgubi motivacijo in v določenih primerih obupa.
-Posledično nezainteresirani dijaki ovirajo učenje zainteresiranim in motijo predavanja profesorjev.
-Profesorji zaradi nemira ne morejo izvajati kvalitetnih predavanj, porabijo čas za miritev dijakov, kar spet privede do enoličnosti in dolgočasja.
-Izključitev neresnega dijaka je skoraj nemogoče, ovirajo ga vodilni v šolah ker ne želijo izgubiti dohodka...
Predlagam; Šole bi se morale financirati z neko zagotovljeno/stalno letno osnovo+ znesek na št. dijakov+ uspešnost šole(strokovnjaki naj povedo kako) +presoja kvalitete programa(dijaki+komisija).
Dodatno bi šola dobivala sredstva za opremo in potrošni materijal (če jo potrebuje), saj recimo neka gimnazija/ekonomska itd. ne potrebuje opreme kot neka strokovna šola, s tem bi tudi država pridobila vpogled kaj šole nabavljajo.