Vladi RS predlagam, da Državnemu zboru RS poda zahtevo za avtentično razlago 1. in 2. alineje 13. člena Zakona o referendumu in ljudski iniciativi
Ke po Zakonu o referendumu in ljudski iniciativi sindikat ni niti politična stranka, niti drugo združenje državljanov, ampak interesno združenje delavcev, pri čemer državljanstvo RS ni pogoj za včlanitev, smatram, da sindikat nima pravice dajati tovrstnih pobud.
Če bi se pravica do referendumskih pobud dala tudi sindikatom in drugim organizacijam, kjer za članstvo ni pogoj državljanstvo RS,  bi to pomenilo, da lahko državo upravljajo tudi tujci, kar pa je protiustavno.
1. in 2. alineja 13. člena Zakona o referendumu in ljudski iniciativi
Zahtevo volivcev za razpis referenduma vloži njihov predstavnik. Zahtevi mora biti priloženo najmanj štirideset tisoč podpisov volivcev.
Pobudo volivcem za vložitev zahteve za razpis referenduma lahko da vsak volivec, politična stranka ali drugo združenje državljanov.