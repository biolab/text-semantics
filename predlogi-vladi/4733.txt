 in ta denar nameni za uresničevanje nalog v javnem zdravstvu, ki jih plačujemo davkoplačevalci. 
http://www.siol.net/novice/gospodarstvo/2013/05/zdravstvo_dobicki_izgu...
Še kopija članka:
 
 Kdo v slovenskem zdravstvu dela z dobičkom in kdo z izgubo 
Avtor: Aleksandar Mićić
 
V poročilu ministrstva za zdravje lahko o poslovanju javnih zdravstvenih zavodov preberemo: "Poslovni rezultati za leto 2012 se med zavodi se zelo razlikujejo, saj so bolnišnice izkazale pobotan negativni poslovni izid v višini 13,2 milijona evrov, zavodi za zdravstveno varstvo so poslovali pozitivno z izjemo Inštituta za varovanje zdravja, ZZV-ja Ljubljana in ZZV-ja Ravne. 42 zdravstvenih domov je izkazalo presežke v višini 4,3 milijona evrov, 15 ZD-jev pa izgubo v višini 1,3 milijona evrov. Vse javne lekarne so v letu 2012 poslovale pozitivno in izkazale 8,3 milijona evrov presežka prihodkov nad odhodki."
V poslovnem imeniku bizi.si pa smo si ogledali poslovne rezultate v dejavnosti zdravstvo pri poslovnih subjektih z zasebno lastnino. V tej kategoriji smo našli 1945 zadetkov, ki so leta 2012 ustvarili vsaj en evro prihodka. 1555 jih je poslovno leto 2012 končalo z dobičkom, 380 z izgubo, pri desetih podjetjih pa je bil poslovni izid 0.
 49 zasebnih lastnikov, ki delajo v dejavnosti zdravstvo, je doseglo dobiček, večji kot sto tisoč evrov. Zasebna podjetja v zdravstvu z največjim dobičkom v letu 2012 po podatkih bizi.si: 1. IATROS, d. o. o. ……………………………….1.080.011 € 2. MC Medicor, d. d. …………………………………936.839 € 3. Očesni kirurški center dr. Pfeifer…...…..672.338 € 4. Adria lab, d. o. o. …………………………………594.156 € 5. ZC Dravlje …………………………………………….494.538 € 6. VID, d. o. o. …………………….……………………425.956 € 7. Medilab, d. o. o. …………………….…………….401.893 € 8. Zobozdravnik, d. o. o. ……….………………..384.828 € 9. MTC Fontana, d. o. o. …………….…………..371.325 € 10. Morela okulisti, d. o. o. ………………………313.099 €
 Pri zasebnih lastnikih ni tako visokih izgub, saj izgubo, večjo od sto tisoč evrov pridelalo le podjetje Septum, d. o. o, in sicer 552.264 evra. Blizu sta še podjetji DTMC, d. o. o., s 87.049 evrov izgube in Proderma, d. o. o s 87.626 evri izgube. Večina zasebnih izgubarjev pa ima minimalne izgube, manj kot tisoč evrov.
Foto: Bor Slana
 
 
 
 