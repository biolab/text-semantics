Vladi Republike Slovenije predlagam takojšnjo razveljavitev slovenskih poroštev do Grčije.
Slovenija je pri pomoči Grčiji izpostavljena za znesek, ki presega 1.813 milijonov evrov. 
Slovenija je Grčiji posodila 263.684.711 evrov in izdala za 1.550 milijonov evrov poroštev, kar je skoraj četrtina slovenskih letnih proračunskih prihodkov. Do 31.12.2014 je Grčija plačala 17.596.592,24 evrov obresti po obrestni meri 3M euribor + 0,5 odstotka. Če Grčija denarja ne bo vrnila in če bodo unovčena poroštva, bo Slovenija utrpela veliko finančno škodo. Znesek slovenskih poroštev do Grčije dosega 4 % slovenskega letnega BDP.
Glede na to, da bo Grčija z dnem 30.6.2015 razglasila plačilno nesposobnost, ni za pričakovati, da bo v celoti vrnila Sloveniji posojen denar. Tako lahko pričakujemo, da se bo slovenski javni dolg povečal še za znesek slovenskih poroštev do Grčije, čemur je potrebno prišteti še neznane obresti.
Poroštvo Slovenije do Grčije je tako v škodo slovenskih davkoplačevalcev, zaradi česar predlagam, da se to poroštvo takoj razveljavi. V kolikor pa to ni mogoče, pa naj Vlada Republike Slovenije sprejme vse potrebne ukrepe, da se zapleni premoženje Grčije v vrednosti dolgovanega zneska.