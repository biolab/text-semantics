Zaradi krize v Ukrajini se je na evropskem in svetovnem trgu pojavilo pomankanje hrane, zaradi česar so močno poskočile cene žita in jedilnega olja. V trenutni situaciji, ko se na trgu pojavlja hudo pomanjkanje osnovne dobrine - jedilnega olja, ni več razumno da se jedilno olje, predeluje v biodizel z namenom zagotovitve deleža obnovljivih virov v pogonskih gorivih.
Predlagam popolno prepoved proizvodnje goriva iz poljščin, ki se uporabljajo za živila in krmo.
26. člen Direktive (EU) 2018/2001 Evropskega parlamenta in Sveta z dne 11. decembra 2018 o spodbujanju uporabe energije iz obnovljivih virov (UL L št. 328 z dne 21. 12. 2018, str. 82) predpisuje posebna pravila za pogonska biogoriva, druga tekoča biogoriva in biomasna goriva iz poljščin, ki se uporabljajo za živila in krmo in znotraj teh določb ali z njihovo spremembo je potrebno zagotoviti prepoved proizvodnje goriva iz poljščin, ki se uporabljajo za živila in krmo. Temu ustrezno je potrebno spremeniti Zakon o spodbujanju rabe obnovljivih virov energije (Uradni list RS, št. 121/21) ter Uredbo o obnovljivih virih energije v prometu (Uradni list RS, št. 208/21).