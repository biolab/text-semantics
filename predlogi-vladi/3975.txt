Predlagam, da smo vsi zaposleni (ne glede na to, ali za določen ali nedoločen čas) enako upravičeni do odpravnine ob izgubi zaposlitve. Slednja naj bo seveda odvisna od dolžine delovne dobe pri zadnjem delodajalcu. V kolikor pa delavec prostovoljno zamenja delodajalca, mu zadnji delodajalec odpravnino nakaže na "osebni račun" pri ZPIZ.
Za tiste, ki so na individualnih pogodbah, pa bi bilo potrebno, da se z zakonom omeji višina odpravnine, saj so te v določenih primerih izjemno visoke in presegajo vse mere. Kot kriterij za dodelitev odpravine zaposlenemu po individualni pogodbi pa naj se upošteva tudi uspešnost pri delu in vzrok prekinitve delovnega razmerja. 
Druga možnost vidim v tem, da se odpravine popolnoma odpravijo in da je na ta račun plača nekoliko višja. To naj velja tako za individualne, kot tudi kolektivne pogodbe. 
Na tem področju so spremembe nujne, kajti ljudi je težko prepričati v  zmanjševanje pravic, na drugi strani posamezniki pa prejemajo visoke odpravnine. 
 