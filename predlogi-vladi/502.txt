Pozdravljeni!
Zavedam se, da trenutno živimo v zelo nesekularizirani državi, kjer država in cerkev še nista popolnoma ločeni! Zavedam se, da nas katoliška tradicija že 1000 let ali še več uči, da smo ljudje monogamna bitja. Ampak se zavedam, da nekje obstajajo določeni posamezniki, ki bi se želeli poročiti z več kot enim posameznikom naenkrat. Trenutno prihaja v obravnavo družinski zakonik, ki bo omogočil, da se lahko poročijo tudi istospolni partnerji. Če lahko država sprejema homoseksualnost kot normalen življenjski slog, zakaj po tem takem ne bi mogla sprejeti tudi poligamije. Če država res igra vlogo varuha človekovih pravic, naj to omogoči vsem, ki imajo drugačne želje od večine ljudi. Če pač nekdo ima željo, da se poroči z več posamezniki naenkrat je to njihova individualna odločitev in zato jim država nima pravice tega preprečevati. Se pa je treba zavedati, da bi poligamija lahko prinesla tudi negativne posledice. Ena od teh bi bila ljubosumje, ki je eden od človeških čustev, ki lahko prinese zelo hude posledice. Vendar so posamezniki, ki so se odločili živeti v poligamiji, sami dolžni prevzeti odgovornost zanje! Dajte jim možnost, da dokažejo, da poligamija ni nenormalen pojav, kot nas to uči rimskokatoliška tradicija.
Prosim, da dodate komentarje na moje ideje in navede konkretne razloge, zakaj so moje ideje veleumne, ali pa mi dodate komentar, zakaj so moje ideje pametne!
Zavedam se, da poligamija še zelo dolgo pri nas ne bo legalizirana, ker zaenkrat ni legalizirana še v najbolj sekulariziranih državah v Evropi, kot so Nizozemska in Skandinavske države. Ta predlog sem podal bolj iz informativnih razlogov, da bi videl, kakšen bo odziv posameznikov in vlade na ta moj predlog. Iz tega bo razvidno kam sega mentaliteta slovenskega naroda.
Lep pozdrav vsem skupaj!