Spoštovani,
Verjamem, da ob skoraj 9000 predlogih, ki so podani na Vlado RS in samo nekaj obravnavanih, bo naš predlog verjetno spregledan in vržen na stranski tir. Sem prior Staro-Katoliskega Reda Sv. Benedikta, Cerkve, ki je ločena od Rima od leta 1872. Narodna Cerkev, ki ima svoje vodstvo ne v Rimu, pač pa v svoji matični domovini. Cerkev je bila registrirana že v Avstro-Ogrski, kasneje pa v Kraljevini SHS itd. do dandanašnjih dni. Tako slabo, tako grozljivo izključevalno, neekumensko, tako zaničevalno, ponižujoče, omalovažujoče s strani RKC kot to izvaja RKC do ne-rimskih verskih skupnosti, nam nikoli ni bilo in nikoli ni šlo tako hudo. Od Kraljevine SHS dalje smo imeli sakralne objekte ali vsaj kapele za katoliško obredje, celo Kraljevina in kasneje republiške oblasti so poskrbele, da smo imele revne Cerkve nek sakralni objekt, ki smo ga lahko koristili za cerkveno obredje (cerkev v Križankah), ki pa jo je ljubljanski šerif Janković uzurpiral in konfisciral zase. Staro-Katoliški duhovniki in menihi smo duhovniki delavci v civilnih službah, zato nam je vsekakor nerazumljivo, da sta v Sloveniji privilegirani, na prvem mestu RKC, eventuelno SPC in morda islamska skupnost. Kje je enakopravnost verskih skupnosti v bogoslužju: bolnišnice, ko nas RKC preganja iz boln.kapel, domov za ostarele ipd. Krivic je nešteto, čeravno so bili naši Staro-Katoliški duhovniki vseskozi lojalni, med 2. S.V. pa pobiti s strani okupatorja in ustašev ter bili odpeljani v Jasenovac, Dachau idr. koncentracijska taborišča. Bil bi že skrajni čas, da se postavi tudi duhovnike na pravo stran zgodovine, ki je za nas še posebej žalostna, saj smo izgubili vse. Danes pa nas preganja RKC kot v času inkvizicije in čarovništva. Na skrivaj dela gonjo proti nam, onemogoča versko službo ipd.
Verjamem, da takšne enakosti jaz, zaradi raka na pljučih ne bom doživel, sem pa globoko ljubil to državo in ji zaupal.
S spoštovanjem,
Dr. Rinaldo DiRicchardi-Muzga
Prior