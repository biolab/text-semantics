 Predlog (http://predlagam.vladi.si/webroot/idea/view/6125) je bil objavljen dne 10.9.2014 in je dobil zadostno odporo, Vlada pa do današnjega dne ni zmogla pripraviti odgovora. Problem samomorov je bistveno večji kot problem prometne varnosti, s katerim se Vlada sicer tako rada ukvarja, saj letno zaradi samomora umre okoli 400 ljudi, v prometnih nesrečah pa nekaj nad 100.  Vlado ponovno pozivam, da se prične ukvarjati z resničnimi problemi in ne le zadovoljuje apetite raznih lobijev in interesnih skupin! Trenutno se problem samomora rešuje tako, da se ga je enostavno pometlo pod preprogo in se o tem sploh nič ne govori. Vladi predlagam, da sredstva, s katerimi futra lobije, ki se ukvarjajo s prometno varnostjo, v večji meri prerazporedi za namen preprečevanja samomora. V prvi vrsti je potrebno o tem problemu najprej javno spregovoriti in končati s skrivalnicami v stilu "na truplu niso našli znakov nasilja", "nenadoma zapeljal levo" ali "pogrešano osebo so našli mrtvo". 