  Vsaka družina bi morala imeti pravico do svojega koščka zemlje, kjer bi si lahko sama zgradila svoje (skromno) zavetje in na njem ustvarila svoj raj na zemlji. Tako posameznik kot družina bi postala samostojna, samopreskrbna in odgovorna do svojih bližjih in do narave. Tudi gradnja preproste družinske hiše iz naravnih materialov (slama, les, ilovica, kamen, ...) bi morala biti v čim večji meri razbremenjena gradbenih birokratskih postopkov, če bi izpolnjevala ključne pogoje – da bi bila konstrukcijsko in požarno varna, ne bi onesnaževala oziroma negativno vplivala na okolje in da bi bila narejena po trajnostnih načelih (gradbeni material, ki je v večjem delu razgradljiv). V mislih imam permakulturna načela. 
Še bolj konkretno:
- »Zaščitene kmetije« so popolni birokratski nesmisel in ovira za mlade, ki bi hoteli dobiti od nekoga del zaščitene kmetije in tako postati samopreskrbni. Pojma samopreskrbe ni nikjer v pravnih aktih (npr. v zakonu o kmetijskih zemljiščih) in neživljenjsko je zahtevati status kmeta za postavitev neke samopreskrbne dejavnosti na majhnem koščku zemlje. Tako mladi ne morejo dobiti ničesar (tudi če dajalec hoče odtujiti del svojega kmetijskega zemljišča) in se ne morejo postaviti na svoje noge. Prevzem celotne kmetije je pa zanje ekonomski absurd, saj je tak korak preveč radikalen - ne omogoča postopnega prehoda v nov način življenja. Torej: UKINITEV zaščitenih kmetij in črtanje členov, ki upravljajo s tem pojmom v Zakonu o dedovanju kmetijskih zemljišč in Zakonu o kmetijskih zemljiščih.
- Prodaja presežkov povrtnin in ostalih kmetijskih produktov pri samopreskrbnih kmetijah mora biti neobdavčena in svobodna.
- ZA kompostna stranišča (dodan člen v Zakonu o graditvni objektov)
- ZA naravne rastlinske čistilne naprave (zaveza k odgovornemu ravnanju z vodo; brez uporabe nepotrebnih praškov in preparatov, ki so škodljivi okolju), ki jih seveda zgradi vsak sam. (ibid: glej prejšnjo alineo)
- ZA ekološka naselja (tako imenovane ekovasi).
- ZA izmenjavo domorodnih in prastarih semen ter spodbujanje prastarih kultur, ki so odporna na bolezni.
- PROTI pesticidom in vsem strupom, ki se jih uporabljajo v kmetijstvu.
- PROTI monokulturi in ZA samopreskrbo, biotsko raznovrstnost.
- ZA oddajanje kmetijskih parcel za namene samopreskrbe tudi v mestih (zakaj imeti zelenice, ki jih je treba kositi, ko pa bi lahko imeli urejene vrtove – primeri v Nemčiji, Angliji ...).
Ideja je javno predstavljena na spletnem portalu Delo.si:
http://www.delo.si/revolt/samopreskrba_in_ekologija/pravica-do-svojega...
 