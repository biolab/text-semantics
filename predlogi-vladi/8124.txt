Vladi predlagam, da naj nemudoma s pomočjo celotnega svojega represivnega aparata:1. razišče, kdo vse je v preteklih 25 letih sodeloval pri sistematičnem uničevanju slovenskega zdravstvenega sistema in si pri tem izdatno napolnil svoje žepe;2. ugotovljene zneske oškodovanj naj obdavči po stopnji 100 % (zastaralne roke naj spremeni tako, da bo to možno), tako zbrani davek pa usmeri v zdravstveno blagajno;3. vzpostavi sistem, ki bo v bodoče preprečeval dosledno zlorabo sredstev iz zdravstvene blagajne.S tem bo dala državljanom jasen signal, da namerava temeljito počistiti s korupcijo v zdravstvu. Dosedanji potek "zdravstvene reforme" namreč jasno kaže, da je besedičenje o poštenosti navaden larifari, saj zdravstveni sistem "rešuje" na hrbtih navadnih državljanov, ki niso popolnoma nič krivi za razpad zdravstvenega sistema, tiste, ki so v preteklih 25 letih aktivno sodelovali pri njegovem ropanju pa lepo pusti pri miru, da uživajo v svojih prelepih graščinah, sezidanih z nakradenim denarjem, kadar ravno niso na zasluženem oddihu na svojih prelepih jahtah ali na kakšnem eksotičnem tropskem otoku.