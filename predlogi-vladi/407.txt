Predlagam vladi, da preuči širino cestišč in voznih  pasov in naredi primerjavo s tujino. Lahko pa vladi iz izkušenj povem, da dosedanja širina prometnih pasov ne zadošča več. Avtomobili so se v zadnjh desetletjih razširili, gradbeni normativi pa se temu niso prilagajali. Zaradi tega je precej nesreč, tudi smrtnih žrtev, zadnja pri Trebnjem. To so nesreče, ko voznik zaradi malo trzne in mimogrede zapelje na nasprotni vozni pas in nesreča je tu. V policijskih statistikah so te nesreče prikazane kot »nenadoma zapeljal na nasprotno stran«. Te nesreče so smrtne!   Predlagam, da vlada v postopek da zakon, s katerim bi povečali širine voznih pasov na vseh cestah, ki se bodo gradile od zdaj naprej, na obstoječih cestah pa sprejme vse aktivnosti, da se bo na odsekih, ki to omogočajo, prav tako povečala širina vozišča.