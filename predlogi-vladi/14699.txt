Predlagam, da vlada sprejme nek predpis, uredbo, ..., da morajo črpalkarji preklopiti na "rezervni program", ko gre zaloga v rezervoarjih proti koncu :
To, da goriva, kateregakoli, "zmanjka" ali celo res zmanjka, se ne sme dogajati!
Predstavljajte si, da nekdo ki gorivo takrat res nujno rabi, ali neko intervencijsko vozilo, ali tujec v tranzitu ali ... pride na prazno pumpo. Prazna je tudi naslednja, pa še naslednja (ja podražitev bo povsod). Naj pusti vozilo v obcestnem jarku in gre peš?
Ko se zaloga v rezervoarju zmanjša npr. na 20%, bi morali črpalkarji omejiti točenje na največ kakih 15 litrov (itak za kamione, kombije ... več, ni težko sprogramirati avtomatskega izklopa točenja), da še lahko prideš na cilj oziroma do naslednje pumpe!
Ne pa da zmanjka, voznik, ti se pa j...! Pa magari če nujno pelješ ženo v porodnišnico, loviš vzlet letala ali kaj podobnega.
Že to je neprijetno, da se ustaviš na prvi pumpi na poti, tam te pa pričaka napis o delovnem času, ki je seveda že končan. Ampak to so male pumpe v odročnih krajih, kjer domačini že poznajo situacijo.
Pravočasno naročanje nove dostave ni vesoljska znanost, predvidevanje povečanega povpraševanja pred napovedano podražitvijo tudi ne, zato trdim, goriva večinoma ne zmanjka, temveč "zmanjka", da se potem proda po višji ceni. Ali inšpekcija to kdaj preveri in zakaj ne?