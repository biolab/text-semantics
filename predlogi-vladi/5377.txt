LP     Predlagam vladi, da spremeni ZAKON O VOZNIKIH (ZVoz),natančneje 53. člen ,4. odstavek.,ki se glasi:
(4) Vozniku začetniku lahko pristojni organ največ enkrat podaljša  veljavnost vozniškega dovoljenja za obdobje, potrebno za izpolnitev  predpisanih obveznosti, vendar ne več kot za eno leto. Če predpisanih  obveznosti tudi v tem roku ne izpolni, se mu izda novo vozniško  dovoljenje le, če ponovno opravi vozniški izpit. V tem primeru ponovno  postane voznik začetnik. 
 
Smatram da je nesmiselno ponovno opravljanje izpita, v primeru neopravljene varne vožnje(nanaša se na izključno nekaznovane mlade voznike).Lepo bi prosil nekoga,da mi razloži smotrnost  tega ukrepa?Jaz sem zaradi tega (po mojem mnenju) nepravičnega zakona ,izjemno oškodovan.
Če lahko opišem svojo situacijo:Pred tremi leti sem opravil vozniški izpit, (ravno po sprejemu novega zakona  o dodatnem usposabljanju) in prejel vozniško dov.,ki je bilo veljavno dve leti,dokler ne opravim tečaja varne vožnje.Ko sem mojega inštruktorja vožnje vprašal če bom moral,v primeru neopravljenega dodatnega usposabljanja(iz takšnih ali drugačnih razlogov) ponovno opravljati izpit,mi je trdil da je to nemogoče,ker da nisem naredil nobenega prekrška,in da mi vozniške zato ne morejo vzeti.Da mi bo samo veljavnost potekla in da ne bom mogel voziti, dokler tečaja ne opravim.Ko sem vprašal delavko na Roški, so mi rekli da ne vejo točno in ,da naj se obrnem na policijo ali na šole varne vožnje in podobno.Razumem da je bilo takrat še veliko nejasnosti okoli novega zakona,ampak da mi pa niti na Roški niso znali točno povedati kakšni so ukrepi,pa je kratkomalo žalostno.Pa sem na žalost verjel mojemu inštruktorju in sem se z zadevo nehal obremenjevat, ker se mi je preprosto zdelo smiselno, da ti izpita pač ne morejo odvzeti samo zaradi tega, ker nisi imel denarja za tečaj varne vožnje.Sedaj ko pa je zame na žalost prepozno pa zgrožen ugotovim ,da bom moral ponovno opravljati vozniški izpit.
Torej če povzamem ,moj edini ''greh'' s katerim sem si prislužil ''odvzem'' vozniškega dovoljenja, je to, da nisem zbral 200 € za opravljanje tečaja varne vožnje,kar se mi zdi diskriminatorno do revnejšega sloja prebivalstva, iz  katerega izhajam tudi sam.Policija me ni ustavila niti enkrat,nimam ene kazenske pike,nikoli ne vozim opit ,sem izjemno preudaren voznik;. Sem samo težje zaposljiva oseba (zdravstveni razlogi), ki mu je 200 € ogromno denarja,ker dostikrat še za hrano nimam.Definitivno pa tudi nisem edini tak primer.Torej moram brez enega samega tehtnega razloga, še enkrat opravljati vozniški izpit ki stane 1200 €??Kako?Če pa mi še tistih 200 ni uspelo zbrati.Še bolj pa me zanima ZAKAJ?Zakaj ne bi mogel izpit ostati neveljaven ,dokler se ne opravi tečaj varne vožnje?Avta z neveljavnim izpitom pač ne bi vozil in to bi bilo to.Zahvaljujoč temu členu, sem sedaj še težje zaposljiv, ker nimam več izpita B kategorije,ki je danes večinoma že pogoj za pridobitev zaposlitve.
 
Zato predlagam da se četrti člen prilagodi tako, da bi vozniško dovoljenje ostalo neveljavno, dokler se ne opravi tečaja varne vožnje.Ne bi bilo pa potrebno ponovno opravljanje vozniškega izpita.
Se opravičujem za slovnične napake.
Lepo tudi prosim, če se lahko vdržite komentarjev tipa:''V treh letih pa bi že lahko zbral ta drobiž'' ipd.. Hvala lepa.