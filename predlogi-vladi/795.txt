Predlagam vladi, da uvede dvojno, trojno ali četverno cestninjenje kamionov v času prometnih konic, to je med 06:00 - 08:00 zjutraj in med 15:00 in 17:00 popoldan. V manj obremenjenih delih dneva, naj bo cestnina ustrezno nižja, da pride do izravnave in motivacije prevoznikov za uporabo avtocest v ugodnejših manj obremenjenih delih dneva.
Zjutraj je žal vse večji kaos na cestah, kar ugotavljamo vsi uporabniki: gorenjski AC krak, štajerski AC krak in primorski AC krak in dolenjski AC krak. Skrajni čas je, da se kaj spremeni na tem področju, država pa bi morala poskrbeti za svoje državljane saj se na delo vozijo njihovi sponzorji - davkoplačevalci. Na cestah je vidno največ kamionov z očitno neurgentnim tovorom (vozila, razsuti tovor, ipd.) Če pa je tovor tako nujen, je višja cena pač sprejemljiva.  
Prosim, da se pri tem ne bojite odzivov, saj tudi v tujini naši kamionarji vse plačujejo.
To je daleč najcenejši način za ureditev prometa, saj so ostali načini (dodatne ceste, ureditev železnic ipd.) bistveno dražji.