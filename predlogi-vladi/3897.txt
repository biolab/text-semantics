Predlagam vladi, da zaradi pomanjkanja zdravnikov v našem javnem zdravstvu takoj PREPOVE odhajanje in zaposlovanje diplomantov slovenskih medicinskih fakultet v tujini. Študij medicine je najdražji študij, financiramo pa ga davkoplačevalci. Zakaj? Absolutno ne zato, da potem diplomanti odhajajo v tujino. 
Zato bi morali diplomanti po končanem študiju medicine določeno število let "oddelati" v domovini in se tako oddolžiti za brezplačni študij. Primerno bi bilo npr. 8 let, obvezno v javnem zdravstvu, nato pa lahko tudi gredo tudi kam drugam. Če pa želijo oditi takoj, pa naj vrnejo vse stroške študija, ki jih je imela država z njimi. 
Pripomnil bi, da tukaj ne bi smelo biti sklicevanja na to, da je izobrazba javna dobrina, ki je dostopna vsem, saj v resnici v slovenskem zdravstvu gre za izredne razmere, krizne razmere, ki zahtevajo izredne ukrepe. Tako kot na drugih področjih v državi. 
To bi lahko vlada uvedla predvsem v smislu varčevanja in glede nato, da imamo izredne razmere v družbi na marsikaterem področju: varčevanje, nižanje plač v JS in podobno. V slovenskem zdravstvu pa manjka zdravnikov, jih uvažamo, po drugi strani pa šolamo, ti pa odhahajajo v tujino. 
Nenazadnje gre tukaj za metanje davkoplačevalskega denarja skozi okno. 