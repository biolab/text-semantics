Ogromno je v Sloveniji študentov, ki se na fakultete zgolj vpišejo, študirati niti ne poskušajo, delajo prek študentskih servisov. To ustreza tako študentom (ki poleg tega tudi poceni jedo), kot tudi delodajalcem (poceni delovna sila)
 Zato predlagam, da se v naših visokošolskih ustanovah uvedejo letne šolnine, ki bi se tistim, ki bi uspešno izdelali letnik, v celoti povrnile. Določitev višine šolnine bi prepustil komentatorjem oz. vladi, če bi slučajno o takšnem predlogu sploh razmišljali. Nikakor pa ne bi smela biti nižja od 1500 €.   
90 % šolnine bi se povrnilo tudi tistim študentom, ki bi imeli ustrezno prisotnost na predavanjih in vajah (recimo 60 %), a bi jim na izpitih spodletelo. Če bi se študentu enako zgodilo naslednje leto, bi se mu povrnilo le še 50 % šolnine, po tretjem neuspešnem poskusu pa nič več.  
Za tiste, ki bi letnik izdelali, prisotnost ne bi bila pomembna. 
Nič šolnine pa ne bi povrnili tistim, ki bi imeli prisotnost na predavanjih manjšo od 60 %, in hkrati ne bi izdelali letnika.
Tiste, ki bi se vpisali in bi imeli prisotnost na predavanjih manjšo od 60 %, hkrati pa ne bi niti pristopili k opravljanju vsaj 50% izpitov oz. kolokvijev, bi kaznoval z dodatnim plačilom šolnine, torej še dodatnih 1500 €.  S tem bi se povečala resnost in odgovornost študentov, hkrati pa bi kazni spodbudile študente k učenju. Tistim, ki se vpišejo na fakultete le za "status" pa se tak način dela ne bi več izplačal.