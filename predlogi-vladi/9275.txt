Ustava republike slovenije pravi:
 
V Sloveniji so vsakomur zagotovljene enake človekove pravice in temeljne svoboščine, ne glede na narodnost, raso, spol, jezik, vero, politično ali drugo prepričanje, gmotno stanje, rojstvo, izobrazbo, družbeni položaj, invalidnost ali katerokoli drugo osebno okoliščino.
Vsi so pred zakonom enaki.
 
In sedaj si zamislite situacijo... Janko in Metka sta prijatelja, oba sta nezaposlena nekaj časa, in se sčasoma odločita, da bosta odprla vsak svoje podjetje. Janko bo izdeloval plastične vilice, Metka pa plastične žlice. Zbereta nekaj denarja, se odpravita na točko VEM (ponovem SPOT), in vsak normalen človek bi pričakoval, da imata enake pogoje pri odpiranju podjetja in začetku dela. A izkaže se, da v sloveniji ni tako, kljub zapisom v ustavi pa še kje.
Če si pogledamo novico (in notri link na razpis):

data.si/blog/2018/02/28/spodbujanje-zenskega-podjetnistva-tudi-letos/
Vidimo, da bo Metka, samo na podlagi njenega spola dobila 5000eur subvencije, do katere Janko, spet samo zaradi njegovega spola ni upravičen. Kako je to lahko fer, da v 21. stoletju država dela razliko med spoloma? Janko ni nič kriv, da se je rodil moški, na to ni imel nikakršnega vpliva, in izjemno nekorektno je, da zaradi tega ni pravičen do subvencije, do katere Metka (ki tudi ni imela nič pri izbiri svojega spola) je. 
 
Predlagam, da se prepove kakršnokoli razlikovanje na podlagi spolov v vseh takšnih in podobnih razpisih.