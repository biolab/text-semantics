V ceno vsakega izdelka je potrebno vključiti tudi ceno ravnanja, ko postane ta izdelek( in embalaža v kateri je bil) odpadek. Na ta način se vzpostavi interes proizvajalca(trgovca) da organizira prevzem in reciklažo svojih odpadkov. Delež cene, ki predstavlja, ravnanje z odpadki se opravi na osnovi strokovne študije. Ta način bi bil bolj primeren kot obstoječ, ko vsaka občina po svoje zaračunava pobiranje odpadkov, proizvajalci(trgovci) pa nimajo nobenega interesa da bi vložili trud za reševanje problemov z odpadki. Ta način bi bil tudi bolj pravičen, saj tisti ki več troši tudi več prispeva za ravnanje z odpadki. Delež cene, ki predstavlja ravnanje z odpadkom, bi bilo dobro tudi prikazati na računu, podobno kot DDV, tako da bi kupec ta strošek tudi videl. Delež cene zbrane centralno za celo državo se nameni za strošek ravnanja z odpadki na državni ravni. 