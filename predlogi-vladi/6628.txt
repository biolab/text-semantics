Predlagam, da vlada ponudi svoj odstop državnemu zboru R Slovenije in prav tako na simbolni ravni tudi predsedniku R Slovenije.
Navedeno utemeljujem s tem, da se morajo poslanci na podlagi dejstev o enormnih zaslužkih nekaterih ministrov in predsednika vlade odločiti, če ima takšna vlada še moralno, etično... podporo.
Vse navedeno v nekih drugih časih in drugih prostorih niti ne bi bilo sporno. Vendar govorimo o vladi, o posameznikih, ki so polni besed o varčevanju, etiki, morali, integriteti... in to v času, ko revščina trka na vrata večine njenih državljanov, ko smo praktično vsakodnevno priče "umiranju na obroke" večine družbenih dejavnosti in aktivnosti, ko večino državljanov zajema apatija.
Kot vemo lahko po ustavi R Slovenije konstruktivno nezaupnico vladi predlaga najmanj 10 poslancev. Vendar v tem primeru ne gre za pravno vprašanje. Gre za nek simbolni ritual očiščenja slovenske družbe in s tem tudi njenih najvišjih predstavnikov.
Če se DZ in predsednik R Slovenije tako odločita naj vlada ostane drugače pa naj kolektivno odstopi. Potem so potrebne nove predčasne volitve. Zmagovalec novih volitev je žal že vnaprej poznan. Vendar je to cena pravne države, pravičnosti , morale, integritete...