Spoštovani!
Na vas se obračam z željo po ureditvi zakonodaje na način, da bi tudi zdravstveni administraciji omogočila dostop do podatkov in preiskav v sistemu e-zdravje.Obravnava bolnika je kompleksen postopek in natančna dokumentacija je ključna za temeljito obravnavo bolnika.
Na Interni kliniki UKC Ljubljana o pri ambulantnem in hospitalnem delu obravnavamo veliko število preiskav, ki jih nato zdravstvena administracija ustrezno dokumentira in beleži. Administracija ima dostop do vseh izvidov, ki so dostopni v lokalnem sistemu (npr. Hipokrat) in do avtoriziranih dokončnih ambulantnih izvidov in odpustnic, ki so nastali v UKC Ljubljana. Dostop imajo tudi do slikovnih preiskav, npr. CT in MR, ki so nastali v UKC Ljubljana in te izvide nato lahko elektronsko ("copy-paste") prenašajo v epikrize in odpustnice po navodilu zdravnika.
Ker je oskrba bolnika postala vse bolj razpršena - bolniki preiskave opravljajo po celi Sloveniji, kar je pozitivno zaradi neenakomernih čakalnih dob po državi pa prihaja do problemov. Na našem oddelku beležimo izredno obremenitev administracije s prepisovanjem izvidov preiskav slikovne diagnostike iz drugih bolnišnic ter s histopatoloških preiskav. Skoraj vsak bolnik ima pri nas vsaj 1-2 preiskavi, ki jih nato administracija ročno pretipkava v odpustnico. Pomembno je, da je izvid napisan v celoti, saj je zelo pomembno, da imaš pri odločanju o zdravljenju vse podatke na enem mestu.Spodaj prilagam en tak tipičen izvid, ki ga mora administracija prepisati na roke (sam ga prenesem v cca 15 sekundah):
A. Dvanajstnik, pars ascendens, odščipi:
Mucosa duodeni.
Duodenitis chronica moderata et florida levis.
Erosiones mucosae.
Histopatološka slika je skladna z refraktarno celiakijo stadija IIIc po modificirani Marshovi lestvici. Obe tem je prisotna še
slika kolagenozne sprue.
Imunohistokemični reakciji na CD3 in CD8 prikažeta do 50 intraepitelnih CD3 + limfocitov ter razmerje CD3/CD8 vsaj 5/1, ob
tem so prisotne hiperplastične kripte ter popolnoma zglajene resice. Imunohistokemična reakcija na CD4 pokaže le redke
intraepitelne CD4+ limfocite in označi približno polovico CD3+ limfocitov v lamini propriji. Subepitelno je pomnožen
kolagen, do debeline 25 um (Masson trikrom). Za potrditev/izključitev diagnoze z enteropatijo povezanega T-celičnega
limfoma so potrebne dodatne preiskave.
B. Želodec, odščipi:
Mucosa antralis et corporis ventriculi.
Gastritis chronica levis et focaliter moderata.
Margo erosiae/ulceri in sanationem.
Hyperplasia foveolaris levis et partim moderata.
Oedema laminae propriae levis et focaliter moderata.
HP 0.
Histopatološke spremembe so skladne s kroničnim reaktivnim (kemičnim/biliarnim) gastritisom, z več erozijami.
Imunohistokemična reakcija na bakterijo Helicobacter pylori, ki jo opravimo zaradi mestoma intenzivnejše kronične vnetne
infiltracije, je negativna. V enem od vzorcev je atipija, ki pa je bolj verjetno reaktivna zaradi bližine ulkusa. V kolikor bi bil
kateri od ulkusov suspekten (poleg večjega v kardiji), bi lahko po presoji lečečega zdravnika prišla v poštev kontrola. OLGIM
stadij 0.
C. Kardija želodca, odščipi ulkusa:
Mucosa ventriculi.
Gastritis chronica moderata et activa moderata.
Margo ulceri chronici peptici in sanationem.
Necrosis peptica.
Hyperplasia foveolaris gravis.
Oedema et fibrosis laminae propriae moderata et focaliter gravis.
HP 0.
Histopatološke spremembe so skladne s kroničnim peptičnim ulkusom. V zajetem tkivu ni prepričljive displazije ali
tumorske infiltracije (kljub globjim rezinam).
JMl
Zgoraj naveden teskt mora administratorka pretipkati na roke. Dnevno ambulantno pregledamo samo na našem oddelku več kot 100 bolnikov in vsak ima 1-2 preiskavi, ki imata tak histološki izvid ali izvid neke slikovne preiskave in lahko si predstavljate, koliko časa se povsem po nepotrebnem porabi, da se izvide prepiše, namesto da se jih lahko enostavno skopira v tekst. Na ta račun bil lahko bolniki bistveno prej prišli do svojih končnih izvidov, saj v povprečju čakajo 2-3 tedne, da se izvid spiše.
Vljudno prosim za Vašo pomoč, kako bi lahko tudi zdravstveni administraciji omogočili dostop do baze podatkov CRPP. Ko berem zakonodajo, sem namreč nekoliko zmeden in ne razumem popolnoma, zakaj ne bi smeli le-ti dostopati do osebnih podatkov o pacientu.
V zakonu o zbirkah podatkov s področja zdravstvenega varstva najdem 14.A člen
Pooblastila zdravstvenih delavcev in drugih pooblaščenih oseb za
obdelavo podatkov v CRPP se določijo za posamezen podatek ali
po posameznih sklopih podatkov oziroma pacientove zdravstvene
dokumentacije iz prvega odstavka 1.a člena tega zakona tako, da
je obseg pooblastila odvisen od kvalikacije, poklica in delovnega
področja zdravstvenega delavca ter delovnega mesta oziroma dela
pri izvajalcu. Izvajalec je odgovoren za podelitev in uporabo pooblastil v skladu
s prejšnjim odstavkom. 
V Pravilniku o pooblastilih za obdelavo podatkov v centralnem registru podatkov o pacientih je nato navedeno:(2) Zdravnik lahko v okviru zdravstvene oskrbepacienta v CRPP, v skladu s pooblastili iz Priloge, dostopa do zdravstvenedokumentacije pacienta na podlagi:-      pacientovegapooblastila,  -      izjaveo izbiri izbranega osebnega zdravnika,-      napotnelistine,-      izvajanjanujne medicinske pomoči ali-      listineza napotitev na obdukcijo. (3) Ne glede na prejšnji odstavek ima v CRPP, vskladu s pooblastili iz Priloge, pravico do dostopa do zdravstvenedokumentacije pacienta tudi klinični psiholog in fizioterapevt.
Menim, da bi bilo treba navedeni pravilnik dopolniti za lažje delo zdravnikov in manjšo obremenitev administratorjev:Pravno formalno posebnih zadržkov s strani varnosti ne vidim - sistem beleži dostope do dokumentacije, zagotovljena je dvojna varnost, saj za dostop potrebuješ profesionalno kartico, kar je bolj varno kot npr vpogled v sistemu Hipokrat, vsi podpišejo pogodbo z določili o varovanju osebnih podatkov in imajo najbrž tudi kakšno izobraževanje s tega področja. Sledljivost je zagotovljena, saj je v primeru suma zlorabe možen natančen pregled, kdo vse in kdaj je dostopal do dokumentacije - kar smo videli npr. v primeru gospe Kolar Celarc.
Spoštovani, vljudno prosim za Vašo pomoč pri spremembi 2. člena pravilnika za lažje delo vseh nas zaposlenih v zdrastvu. Digitalizacija zdravstva je čudovita in dostopa dober dostop do podakov, ki pa so povsem neuporabni, če je do njih težko dostopati.