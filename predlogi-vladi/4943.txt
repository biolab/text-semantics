Že vrsto let se ukvarjamo s težavo prenapolnjenih azilov za zapuščene živali v Sloveniji. Ker imamo zakone kar dobro napisane (le kazni za povzročitelje kaznivih dejanj v teh primerih so premajhne, pa naj bodo denarne ali zaporne) je treba pogledat kje je prvi šibki člen, da je do tega stanja sploh prišlo.
 
Začeti je torej treba na začetku in to je slabo opravljano delo iz strani inšpektorjev VURS-a. Predlagam torej, da se jim zagotovi le minimalen dohodek, ostanek plačila pa si naj zagotovijo z izdajanjem kazni kršiteljem, se pravi tistih kazni, ki jih bodo napisali na terenu ... Vzemimo da dobijo 10 % in če se malo poigram s številkami - ob 15.000 EUR izstavljenih kazni, bodo dobili dodatnih 1500 EUR plače. Da nadaljujem ... ostali denar naj se nakaže vsem azilom po Sloveniji, da se kupuje hrana, zdravila, plačujejo veterinarski pregledi etc iz tega denarja. Kaj se bo torej zgodilo? Kot prvo, zavetišča bodo imela polne blagajne, ljudje pa bodo začeli upoštevati zakone, ki jih do sedaj niso. Zraven tega je treba ljudem, ki oddajo psa v zavetišče iz NEUTEMELJENIH razlogov (utemeljeni so bolezen, smrt lastnika, izguba prostora kjer so živeli ...) naložiti, ne samo da plačajo za žival ob oddaji v azil, ampak da morajo novemu lastniku (ki po novem več ne bi plačal živali iz azila ob prevzemu le-te, kot to mora sedaj) plačevat hrano in veterinarja do konca življenja živali, ki jo je zavrgel ... Red je potrebno narediti tudi na področju vzreje živali, kjer je to potrebno dovoliti, odvisno od vrste živali, samo pod določenimi pogoji in na določen časovni razmak. Tako bi recimo pri rodovniških pseh lahko kotila psička samo na vsaka tri leta, da se prepreči zaslužkarstvo na tem področju, zaradi katerega trpijo- živali. Da ne govorim o nekontroliranih leglih, ki jih je v Sloveniji tako 80%, čeprav je to prekršek, v primerjavi s Finsko, kjer se to pojavlja le v 2%. Zadosti je pogled na spletno stran Bolha, kjer se podarjajo ali prodajo živali, da se lahko moje trditve tudi dokažejo. (Inšpektorjem je potrebno zagotoviti dostop do interneta). Ne smem pozabiti tudi na prodajo eksotičnih in manj eksotičnih živali po prodajalnah z živalmi v Sloveniji, kjer se živali lahko prodajo VSAKOMUR, ki je polnoleten, ne glede na to, če se na žival, ki jo bo kupil sploh spozna in ali ji lahko nudi potrebne življenske pogoje ali ne. To je trgovina, ki je vse drugo kot pa v korist živali, ki se tam prodajajo.
Ob strogem upoštevanju teh navodil, bodo azili v Sloveniji prazni v roku največ dveh let. Potreben bo najverjetneje samo eden, pa še ta, kot sem že napisala za oddajo živali, ki je bila utemeljena.
Inšpektorjem VURS-a je potrebno zagotoviti delo tudi PO tem, ko bodo VZPOSTAVILI RED na tem področju, saj bodo morali še dalje opravljati vsaj preventivno delo, za katerega pa bodo dobivali tudi enak osebni dohodek, kot so ga dobivali v tem prehodnem času, ko so še bili plačani po procentih, seveda pod pogojem, da bodo vzdrževali stanje, ki se bo vzpostavilo. Za konec naj dodam, da se ob sprejetju predloga zgoraj zapisanega, še da pogajati o procentih plače za inšpektorje, tako kot je tudi potrebno opraviti razgovore s poznavalci določenih živalskih vrst, kar se tiče pogojev in časovnega razmika za legla. Tkalec Nataša- Natawe Marčinkova 1, Maribor