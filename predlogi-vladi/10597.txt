Pozdravljeni, kot mlad samostojni podjetnik bi rad predlagal ukinitev amortizacije in hkrati nekakšno omejitev z zgornjo mejo, da ne bi prišlo do zlorab.
Obrazložitev:
Amortizacija duši razvoj podjetja. Mlada podjetja, zlasti v zgodnjih fazah, veliko kapitala namenijo nabavi osnovnih sredstev. Na koncu leta pa si prizadevajo, da bi ustvarili dobiček (če imajo srečo) za vlaganje v nadaljnji razvoj. Amortizacija pa onemogoča, da bi dejanske stroške v obdobju nakupa prikazali kot odhodke. Strošek nakupa opreme ali vlaganja v razvoj je odhodek podjetja, kakor koli obrnemo tega denarja podjetje nima več. Z amortizacijo pa razdelimo ta odhodek na toliko in toliko let, odvisno od sredstva v katerega vložimo denar (nepremičnine, stroji, prevozna sredstva, itd..), hkrati pa plačamo davek na denar, ki smo ga porabili v namen razvoja.
Predlagam, da se oblikuje predlog za spremembo zakona o amortizaciji osnovni sredstev.