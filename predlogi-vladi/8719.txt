 Vladi oz. ZPIZu predlagam, da se ljudem, ki so plačevali prispevke 30 let v pokojninsko blagajno iz te izplačuje sorazmerni del pokojnine. Zakaj?
Človek, ki je toliko časa plačeval prispevke, je po mojem mnenju upravičen, da se mu mesečno izplačuje sorazmerni del vloženega denarnega prispevka v obliki sorazmerne pokojnine, glede na sprejeti zakon o upokojevanju. Naj predstavim primer:
Ženska s preko 30 let delovne dobe in  plačanimi prispevki, stara 53 let dobi priznano III kategorijo invalidske komisije z vrsto omejitvami glede njene delovne sposobnosti. Glede na omejitve je nihče ne zaposli in pristane na "grbi" moža, čeprav je sama prispevala sredstva v pokojninsko blagajno.Ker moževa plača presega prag, ki je določen za socialno pomoč, postane popolnoma odvisna od njega, kjub temu, da je vlagala sredstva v pokojninski sklad.
Dajem pobudo, da se v teh primerih odobri sorazmerni del pokojnine do takrat, ko bo dovolj stara, da se upokoji po pravilih, ki jih določa zakon o upokojitvi.