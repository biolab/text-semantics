Spoštovani,
sem javni uslužbenec, ki je trenutno doma na čakanju na delu in sicer na podlagi odredbe predstojnika, in predlagam vladi, da bi tiste javne uslužbence, ki to želimo, v času epidemije začasno preusmerila v tiste dele javnega sektorja, ki potrebujejo dodatno delovno silo v času te epidemije. Torej nekakšna izmenjava.
V mojem primeru narava dela na delovnem mestu ne omogoča, da bi delal od doma, bi se pa za čas krize z veseljem preusmeril v drug organ znotraj javnega sektorja, ki pa morda v tem času potrebuje moj profil delavca, in bi jim z veseljem tudi pomagal.
Iskreno upam, da v času po koncu epidemije, mlajši javni uslužbenci, ki delamo in tudi veliko delamo, ne bomo spet nosili največje breme morebitnega odpuščanja (kjer bo eden izmed morebitnih glavnih kriterijev spet delovna doba) ali zaustavitve napredovanj (kjer nas je večina mlajšh uslužbencev še vedno v začetnih plačnih razredih zaradi ZUJF-a in ostalh kasnejših ukrepov).
Nadalje bi vladi še predlagal, da naj pri morebitnih ukrepih po edidemiji, v javnem sektorju upošteva generacijski prepad, ki je začel nastajati po letu 2012 in uveljavlitvi ZUJF-a in naj končno pri nas svoje mesto pri kriterijih v javni upravi najdejo tudi rezultati dela, uspešnost na delovnem mestu ter nekakšen korektiv, da ne bomo vedno mlajši uslužbenci potegnili "kratko".
Hvala in lep pozdrav.