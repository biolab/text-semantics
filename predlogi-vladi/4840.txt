Subvencioniranje vozovnice javnega prevoza dijakom vozačem je ljudem (volilcem)  veščna poteza države, ki jo tudi sam splošno pozdravljam.
Toda v primerih, ko nekdo živi npr. na Koroškem, gimnazijo pa hoče obiskovati v Ljubljani ali Mariboru, čeprav imamo na Koroškem kar dve gimnaziji, ali ko nekdo živi na Senovem, pa se vpiše v program zdravstveni tehnik v Ljubljani, ker je pač Ljubljana kul kot center, čeprav je tak program možno obiskovati v bližnjem  Novem mestu ali Celju, pa se mi zdi subvencioniranje prevoza razmetavanje z javnim denarjem, ki povrh vsega še močno pospešuje centralizacijo države. 
Predlagam torej, da se subvencioniranje prevoza dijakom vozačem ohrani le v obsegu, ko dijak obiskuje program v najbližnjem kraju, kjer se program, ki ga vpisuje, izvaja. Ravno zato imamo bogato mrežo javnih šol, ki bi ga želeli na periferiji tudi ohraniti.
 