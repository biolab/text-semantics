Kljub temu, da je kriza, se mi zdi neselektivno zmanjševanje števila zaposlenih v javnem sektorju v nekaterih primerih izrazito kontraproduktivno. 
Npr. primer Balkanski bojevnik je lepo ilustriral, da lahko proceduralne napake pokopljejo sicer še tako jasne dokaze, če je razmerje moči med tožilstvom in obrambo zelo izkrivljeno. Na sploh se mi zdi, da pravni primeri pri nas pogosto padejo ravno zaradi proceduralnih napak. Nisem pravnik, nimam izkušenj iz tega področja, predstavljam pa si, da če gre za razmerje pravnih zastopnikov 2 : 20 v korist obtoženim, potem to vpliva na kakovost dela na eni ali drugi strani.
Predlagam, da se ravno zaradi dogajanj, ki so pripeljala do krize, poveča število zaposlenih tožilcev (in morda tudi drugega potrebnega kadra) v tožilstvu, da bodo lahko bolje opravljalo svoje delo. Ocenjujem, da je "izplen" v primeru uspešno dokazanega kriminala večji, kot je cena takšnega kadra.