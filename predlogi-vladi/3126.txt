Ker je vlada predlagala dodatno obdavčitev avtomobilov nad 2500 ccm bi ji bilo vredno razmisliti ali so motorna kolesa in štirikolesniki tudi luksuz. Navsezadnje jih lastniki, ki  v večini primerov posedujejo tudi avtomobile, uporabljajo izključno za izlete ob koncih tedna in praznikih, torej za lastne užitke in ne družinske potrebe. Kljub zavedanju, da je ta oblika prevoza najbolj rizična, kar smo priča v motoristični sezoni skoraj vsak dan, se zanje odločajo neglede na visoko ceno, ki jo nazadnje lahko plača družina takšnega motornega navdušenca. Tudi cene motornih konjičkov niso za vsak žep. Naj bo zato bogatejši proračun oziroma ZZZS, mogoče si bo nekaj družin oddahnilo in več miru bo na cestah in gozdnih poteh, da ne omenim še vidik solidarnosti do okolja in tistih družin, ki si privoščijo le en avtomobil. Verjamem, da pri Akrapoviču zato ne bodo poslovali slabo. 
 