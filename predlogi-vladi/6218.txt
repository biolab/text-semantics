V skladu z Uredbo o metodologiji za oblikovanje cen storitev obveznih občinskih gospodarskih javnih služb varstva okolja (Ul. RS, št. 87/2012 – v nadaljevanju Uredba), ki velja od 01.01.2013, določa metodologijo za oblikovanje cen storitev obveznih občinskih gospodarskih javnih služb. 
Storitev ravnanja z odpadki se je do aprila 2013 zaračunavala glede na število oseb v gospodinjstvu v eni postavki.
 
Za ravnanje z odpadki smo morali kot izvajalec javne službe v skladu z Uredbo oblikovati cene na »kg« opravljene storitve in uporabnikom storitev zaračunati glede na prostornino zabojnika in pogostost odvoza. Izračun se pripravi na način, da se masa zbranih komunalnih odpadkov v obračunskem obdobju (izračun je bil narejen za leto 2012) razdeli na uporabnike.
 
Med »komunalne odpadke« sodijo vsi odpadki, ki nastajajo v gospodinjstvu (ločeno zbrane frakcije – ostalo: kosovni in nevarni odpadki, papir in karton, steklo, tekstil…., odpadne embalaža in mešani komunalni odpadki), razen bioloških, za odvoz katerih se lahko vsak uporabnik sam odloči, ali bo odpadke prepuščal izvajalcu gospodarske javne službe ali bo lastne odpadke kompostiral sam. 
 
To je prejeti odgovor na moje vprašanje, zakaj se zaračunava  odvoz na  kg, če se pa na terenu pri dejanskem odvozu teh ne tehta.  
 
Podajam nov predlog glede Uredbe o metodologiji za oblikovanje cen storitev obveznih občinskih gospodarskih javnih služb varstva okolja (Ul. RS, št. 87/2012 – v nadaljevanju Uredba), ki velja od 01.01.2013, določa metodologijo za oblikovanje cen storitev obveznih občinskih gospodarskih javnih služb, 
da se prične dejansko tehtati odvoz komunalnih odpadkov in potem bo tudi zadoščeno računom, na katerih  so navedeni  kg in tudi računovodskim standardom. Če se obračunava po kg, se to tudi naj izvaja.
Smatram, da pri komunalnih odpadkih ni medsosedske solidarnosti, kajti vsak naj plača, kolikor proizvede komunalnih odpadkov in seveda  dejanskim kilogramom prilagojenim obračunom za obdelavo in odlaganje.
 
 
 
 
 
 