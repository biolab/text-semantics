Predlagam vladi, da ukine financiranje verskih storitev iz javnih sredstev, in sicer za vedno ali pa vsaj dokler se ne prihrani dovolj denarja za "zašitje" javnofinančne luknje. Pregled javnih sredstev. Po ustavi naj bi bile verske skupnosti popolnoma ločene od države, to pomeni, da zanje ni treba in se ne sme namenjati sredstev iz javnega proračuna. Zakaj? Ker nismo vsi državljani RS pripadniki katere (koli) verske skupnosti in nočemo, da se naš davkoplačevalski denar namenja vzdrževanju in razvoju institucij nam nedojemljivih ideologij. Verske ustanove bi morale same poskrbeti zase in najti način, kako "privabljati" ljudi in kako jih pripraviti do tega, da jim za njihove storitve ti ljudje plačujejo, ne pa da moramo biti vsi državljani obremenjeni zaradi njih. Konec koncev bi si lahko vsaka večja skupina ljudi organizirala svojo versko institucijo katere koli religije in zahtevala od vlade, naj ji namenja javna sredstva. Le kam bi potem prišli? Torej, moj končni sklep je, da se dodela zakon, ki ureja financiranje verskih storitev iz javnega proračuna, tako, da se preneha denarno vzdrževati vse religiozne institucije v Sloveniji in da lahko oz. morajo delovati kot privatniki – kar so in bi na papirju tudi morali biti – s svojim lastnim cenikom za svoje storitve.