Predlagam da se da ponovno v obravnavo predlog novele zakona o voznikih, kot je bil že leta 2018 in sicer po kateri bi gasilci z izpitom kategorije B lahko izjemoma vozili tudi gasilska vozila, težja od 3,5 tone, a največ do 6,5 (Oziroma do maksimuma teže vozila z 1000L vode). Torej aktivni gasilec lahko z B izpitom prevaža gasilska vozila na, med in iz intervencije ter tudi izven intervencijskih časov - vožnja vozila na polnjenje vode, goriva, pranje, servis,.... Najpogostejše vozilo ki bi bilo uporabljeno s tem zakonom je GVV-1.
Bilo že več primerov vendar zadnji je recimo izvoz našega društva na kras, kjer imamo sicer 3 voznike vendar sta 2 na dopustu v tujini in tretji je nepogrešljiv v svojem manjšem podjetju in se je komaj da dogovoril za prosti dan, med tem ko če bi takšen podoben zakon obstajal, bi se brez težav lahko zbrali.
Da se zadeva spelje strokovno, kar bi bilo zaželeno tudi iz strani predsednikov in poveljnikov PGD, ki bi imeli člane, ki bi bili pripravljeni voziti vozila z B kategorijo, da se izvajajo tečaji varne vožnje za takšna vozila in dobi neke vrste potrdilo o "usposobljenosti".
Kategorija C se da narediti vendar je strošek (tudi časovni) za tiste, ki kat. C uporabljajo zgolj za prevoz gasilskih vozil.
Mislim da to ni prošnja le iz moje strani ampak da bi se večina društev strinjala s predlogom v takšni ali drugačni obliki. Cilja se predvsem za prevoz GVV-1. Prosim, posvetujte se tudi z različnimi PGD in naj sami podajo svoja mnenja.