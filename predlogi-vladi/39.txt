Predlagam, da se odpravijo absurdi, ki se dogajajo pri splošnih in specialističnih (npr. okulistični pregled) pregledih namenjenim za pridobitev raznih dovoljenj.
Po trenutno veljavnem zakonu mora vsak, ki se zaposli pri novem delodajalcu opraviti zdravniški predgled neglede na to koliko časa je minilo od prejšnjega. Kar pomeni, da je nekdo, ki je 3x zamenjal delodajalca v enem letu opravil - predvsem pa plačal - 3 zdravniške preglede čisto nepotrebno, glede na to da jih nekateri stalno zaposelni ne opravljajo niti na 5 let ...
Se pravi da se uvede časvona veljavnost zdravniškega pregleda. Dopuščam možnosti, da bi bilo potrebno uvesti nekaj kategorij za različna delovna mesta, ampak najvišja smiselna kategorija zdravniškega pregleda bi morala pokrivati večino delovnih mest, lahko bi se eventuelno dodali samo še kakšni dodatki ...
Še večji absurd pa se dogaja pri specialnem pregledu za vozniško dovoljenje, ki ima omejeno časovno veljavnost zaradi korekcije vida. Tukaj reden pregled in izvid specialista oftalmologa ne velja kot dokument za podaljšanje veljavnosti vozniškega dovoljenja. In je samo za podaljšanje vozniškega dovoljenja zaradi korekcije vida potrebno opraviti celoten zdravniški pregled.