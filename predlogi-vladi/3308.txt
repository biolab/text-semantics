Predlagam, če ne tudi zahtevam, da se poostri nadzor nad vožnjo tovornjakov na avtocesti, zaradi neupoštevanja prometnih predpisov.
Veliko vozim po avtocesti in ne malokrat se mi je zgodilo, da ko sem prehiteval vozila, se mi je pred nosom na prehitevalni pas vrgel tovarnjak in nato več kot eno minuto prehiteval-lepo počasi-milimeter za milimetrom drug tovornjak.
Naj omenim še primere, ko tovarnjaki prehitevajo eden drugega tudi tam, ko imajo prepoved prehitevanja.
In še-ko sem se vključeval na avtocesto, in peljal po pospeševalnem pasu, se mi določeni tovornjaki niso umaknili na prehitevalni pas, ko sem hotel zapeljati na avtocesto, čeprav na prehitevalnem pasu ni bilo nobenega in bi voznik tovornjaka lahko to storil.
 
Skratka-obnašanje voznikov tovornjakov na avtocestah je nedopustno in ogroža vse udeležence v prometu. Na žalost pa policija izvaja nadzor večinoma samo za osebna vozila(prehitra vožnja na avtocesti, regionalnih cesta, na cestninskih postajah itd). 
 
Naj mi tudi kdo od policije pove, koliko tovornjakarjev so kaznovali zaradi zgoraj opisane vožnje. Kot vsi vemo, ne smemo na avtocesti iti na prehitevalni pas, če nas že nekdo prehiteva. Še posebno tovornjaki-te namreč ne briga kako vozijo, saj vedo, da se jim bodo vsi umaknili. V primeru trka z njimi pa bo seveda nastradal samo  osebni avtomobil. Za to še enkrat-posvetite se tudi ljovljenju teh prekrškarjev, ne pa samo tiste, ki vozijo prehitro, ker je pač to zelo enostavno delo(postaviš radar in čakaš). 
 