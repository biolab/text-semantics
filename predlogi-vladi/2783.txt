Kljub omejevanju zaposlovanja v javni upravi in javnem sektorju nasploh se bo v prihodnjih letih v javnem sektorju zagotovo še vedno zaposlovalo, čeprav v omejenem obsegu. 
Za zagotavljanje transparentnosti pri zaposlovanju v javni upravi in v določenih delih javnega sektorja (npr. šolstvo) bi bilo smiselno uvesti javne natečaje po vzoru zaposlovanja v institucijah Evropske unije. To pomeni, da bi kandidati za delovna mesta v javni upravi morali opraviti izbirne pisne in ustne teste, na osnovi doseženih rezultatov pa bi se najboljši lahko uvrstili na sezname možnih kandidatov. V javni upravi bi bilo mogoče zaposliti le kandidate s teh seznamov.