Predlagam vladi, da začne delati za ljudi - za kar je tudi izvoljena (od ljudi)!!!
Zremo v propad slovenske družbe, za katero smo se borili stoletja. Neoliberlani diskurz elit je uspel v svoji misiji!! Turbokapitalizem si je do danes dodobra podjarmil politiko. Privedel je celo do bogatenja svetovnih korporacij v smislu vojnih intervencij v imenu varovanja svetovnega miru in demokracije, ne ozirajoč se na družbene in kulturne razlike. Nenasitni apetiti kapitalistov so postajali vse manj konkurenčni. Nenehen razvoj je razvijal družbo kot tako in zviševal življenjske standarde. Javno se je začelo privatizirati in prehajati v zasebne roke, ki brez sramu in na plečih tistih, ki so ustvarjali javno, kuje dobičke. Takšen tržni dundamentalizem narekuje neizprosno ”upgradanje” in ”konkurenčnost”, apetiti po dobičku postanejo nenasitni. To privede do finančnih špekulacij brez realnega zaledja, ki obsodijo sistem na propad. Na trg vstopajo konkurenčna podjetja, ki ustvarjajo enormne presežke proizvodnje in s tem posledično se zmanjšuje dobiček, kar privede do ekonomske recesija. Zmanjševanje dobičkov zato najprej postavi delavce na cesto, nato smo priča selitvi proizvodenj v dežele z nižjimi standardi in zahtevami. Poleg tega pa kapitalističnim elitam na pomoč priskoči država. Pod pretvezo konkurenčnosti se začne zmanjševati standard in kupna moč večine prebivalstva, kar se lahko samo še stopnjuje. Takšno ravnanje prinaša socialno nestrpnost med ljudmi in krepi dezintegracijo družbe. Priča smo koncu SOCIALNE DRŽAVE, ki je največji dosežek družbe v zadnjih 100 letih. Gre za izčrpavanje že do sedaj dodobra izčrpanega (tudi prebivalstva) . Da pa kapitalističen sistem propada, pa priča dejstvo, da zaradi nepremišljenih finančnih špekulacij narašča dolg ne samo držav, temveč tudi družbe. Zaradi nezmožnosti odplačevanja kreditov in uničujočih obresti, drsi družba v samo žrelo zadolževanja. Finančni manevri kreditiranja so postali tako zapleteni, da jih skoraj ni mogoče  več nadzirati, kar je v končni fazi pripeljalo do zloma finančnih trgov. Sedanja finančna kriza, ki se je v ZDA začela s pokom nepremičninskega mehurčka, je zajela vso kapitalistično svetovno ekonomijo in zamajala celoten finančni sistem znotraj. To je prizadelo globoke rane tistim državam, ki so imele največ finančnih špekulacij in pa tistim, ki so brezglavo prodale/privatizirale državne bisere. Recesiji trenutno najbolje kljubujeta neodvisni Kitajska in Indija, kjer se (v nasprotju z zahodno usmerjenimi državami) razvija nova močna ekonomska os. Ker je trenutna svetovna ureditev obsojena na propad, lahko pričakujemo vznik novega sistema, ki bo temeljil na pravični, solidarni in egalitarni družbi. Na koncu tunela vidim luč (moč) potencialnega odrešenja množice izkoriščanih/izključenih. Imamo znanje in resurse, da lahko s skupnim delovanjem zgradimo pravljičen svet, brez vojn in lakote!!! Ali pa  distancirano opazujemo nastajajoč pekel na zemlji! Vzemimo svojo usodo raje v svoje roke…Zato pa potrebujemo pravično vlado, ki si bo končno upala vzeti vajeti v svoje roke in vsem zagotoviti dostojno življenje - predvsem mladini, ki si šele ustvarja življenje, a si ga zaradi vse slabše zakonodaje ne more!!!! Tisti, ki imajo polna usta se ne menijo za tiste lačnih ust!!! Predlagam, da se malo ozrete v tujino in boste videli, da se da povsem normalno živeti!!! Mi si  v visoko razviti (ampak močno predragi) družbi samo želimo ŽIVETI, ne pa ŽIVOTARITI!!!