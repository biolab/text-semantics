 Predlagam, da se uvede predpis, ki določa, da imajo vozniki motornih vozil vedno prižgane tudi zadnje luči (velikokrat opažam pri novejših avtomobilih s posebnimi dnevnimi lučmi, da imajo vozniki prižgane zgolj sprednje dnevne majhne in ne preveč močne luči, zadaj pa avto ni osvetljen). Podnevi ob lepem vremenu to niti ni tako hud problem, a isti vozniki velikokrat potem pozabijo luči prižgati v tunelih ali zvečer, ko se mrači, to pa je problem. Zato predlagam, da imajo vsi vozniki vedno prižgane tudi zadnje luči. Tudi ob lepem vremenu podnevi je vidljivost avtomobila tako boljša.  Še posebej pa se opazi nevidnost avtomobila v dežju, sploh na avtocestah, kjer se voda dviguje s tal v zrak in se ustvari meglica. V deževnem vremenu bi predpisal na vseh cestah obvezno uporabo poleg vedno prižganih zadnjih luči še uporabo sprednjih zasenčenih žarometov, oz. tistih luči, ki se uporabljajo v temi, torej glavnih sprednjih luči oz. tiste luči, s katerimi večina ljudi že sedaj vozi podnevi. Preprosto zato, ker so dnevne luči (običajno so to majhne LED luči) v novejših avtomobilih prešibke. 