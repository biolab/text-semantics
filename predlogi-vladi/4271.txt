Predlagam, da se v Zakon o visokem šolstvu doda člen, po katerem bi študentke, ki so v času študija rodile otroka, imele možnost dodatnega leta ponavljanja letnika v letu rojstva ali letu za tem. Socialni status in socialne prejmke študentk mater ureja drug zakon in ni predmet tega predloga (je pa popravek tudi nujen).
Obrazložitev: čas študija v Sloveniji se podaljšuje, hkrati se povečuje delež  deklet, ki študirajo. S tem jim je v veliki meri otežkočeno materinstvo, oziroma se to odmika v poznejša leta ali pa celo ostanejo brez otrok. Tudi začetek delovne dobe ni najboljši trenutek za materinstvo. Redke študentke, ki se odločijo za materinstvo v času študija se soočajo s številnimi težavami. Študij jim je otežkočen in pogosto prekinejo študij, ostanejo brez statusa itd. V kolikor bi imele študentke- matere možnost študij nekoliko podaljšati in bi bil v tem času urejen njihov socalni status in bi prejemale tudi določen dohodek, bi bilo to dobro za njih, otroke in družbo. Tudi delodajalci bi raje sprejmali v službo delavke, ki imajo materinstvo že za sabo.