Predlagam novelo Zakona o delovnih razmerjih (ZDr-1) v obsegu uveljavitve obveznega dodatka za uvajanje na novo zaposlenih sodelavcev v delovni proces.
Predlagam da se delavcu doda 33% k osebnemu dohodku za čas, ko poleg opravljanja rednih del in nalog, opravlja tudi uvajanje novozaposlenega delavca.
Obrazložitev:
Delavec, ki sprejme na delovišče in novozaposlenega delavca uvaja in spremlja pri začetnih korakih na delovnem mestu je dolžan opraviti poleg naštetih zadolžitev v prvi vrsti zadolžen za nemoten in suveren potek lastnega dela, katero mora biti opravljeno enako kakovostno, kot če ne bi uvajal. Torej uvajanje novozaposlenega delavca predstavlja dodatno odgovornost in višjo stopnjo delovne obremenitve, zato je uvedba omenjenega dodatka enako smiselna, kot je že uzakonjen dodatek na nadurno delo, mentorstvo, nočno in nedeljsko delo.