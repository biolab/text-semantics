Pozdravljeni!
Svetovni problem predstavljajo izpusti CO2. Predlaga se prehod na električne rešitve, nižajo se dopustne mere izpustov, potreba po električnih virih je vse večja.
Predlagam, študijo možnosti sistemske uvedbe gorivnih celic - v nadaljevanju GC na ravni celotne države.
Študija bi odgovorila na vprašanje v kolikšni meri bi sistemska uporaba GC pripomogla k zeleni družbi ter posledično zadostila sodobnim ekološkim standardom.
Obstaja več različnih tehnologij GC, v študiji bi preučili v kakšnih kombinacijah in na katerih področjih bi prišel v poštev kateri tip.
Sistemska uvedba gorivnih celic bi pomenila integracijo z vsemi obstoječimi alternativami. Primer uporabe večfazne GC - gospodinjstvo ima nameščeno solarno elektrarno ob povečani obremenjenosti omrežja se vklopi GC, ki je v sončnem obdobju ustvarila presežek in ga skladiščila v obliki energenta. V pogojih povečane potrebe po električni energiji proizvaja elektriko, ki jo oddaja v omrežje in ga tako razbremeni. Pozimi se lahko oddana toplota uporabi za ogrevanje itd... Študija naj predvidi vlogo eko sklada oz. možnosti financiranja s pomočjo subvencij, možnosti in zmožnosti proizvodnje metanola in alternativnih surovin, vpliv v primeru zamenjave toplotnih črpalk, možnost centralnih enot za zgoščena naselja ali večje stavbe, možnost sodelovanja z IJS (že sodelovali v razvoju GC za SV) in domačo industrijo in razvojnimi oddelki.
Ker gre za zelo kompleksno področje, predlagam, da v študiji sodeluje razširjen multidisciplinarni tim strokovnjakov s tega področja, z možnostjo uvedbe podpornih služb.
Študija bi odgovorila na vprašanje kako daleč smo od realizacije, kje so glavne problemi, ali so rešljivi, kaj storiti ko bodo, ocena tveganja, vpliv na družbo, okolje, gospodarstvo....
 
Naredimo vse za zeleno prihodnost!
 
Lep pozdrav,
 
Simon Krajnc
 