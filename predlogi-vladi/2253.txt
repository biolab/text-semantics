Sedanja zakonodaja omogoča, da če gre otrok v bolnico, ima pravico eden izmed staršev do otrokovega 6. leta starosti bivati z otrokom v bolnici. Vse lepo in prav. Zakomplicira pa se, da za to starš ne dobi bolniške, kajti otrok ima polno oskrbo v bolnici (čeprav vsi vemo kako v praksi to izgleda). Torej če hočeš biti z otrokom, moraš dati dopust, ki ti ga delodajalec ne omogoči.
Pa smo tam, imam pravico, ki je ne morem koristiti. 
Predlagam, da se zakonodaja spremeni v tej smeri, da ima v primeru takšnega dogodka starš pravico zahtevati NEPLAČAN dopust od delodajalca. Verjamem da je marsikateri starš pripravljen pustiti plačo za tiste dni, ko ima otroka v bolnici, samo da je lahko s svojim otrokom.
Vsi namreč nimamo te sreče, da bi imeli na voljo dedke in babice, ki bi mojo pravico potem koristili v bolnici in bili z mojim otrokom, prav tako nekateri ne moremo dobiti dopusta kadarkoli, še bolj pa ne iz danes na jutri, kot se to zgodi v primeru bolnice.
LP
Matjaž