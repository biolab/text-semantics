 Predlagam vladi, da se poiščejo in ustrezno sankcionirajo vsi, ki so odgovorni za varnostno ogrožanje državljanov Republike Slovenije. Ugotavljam, da se ilegalni prehodi meje brez pravega nadzora izvajajo že skoraj pol leta, pri tem pa policija izvaja le logistično dejavnost prehoda Republike Slovenije, ne izvaja pa zakonov Republike Slovenije niti evropske oziroma schengenske zakonodaje o nadzoru prehodov meje. Posledica takšnega nedelovanja pravne države so dokumentirani prehodi teroristov čez Republiko Slovenijo in s tem ogrožanje tako EU kot državljanov Republike Slovenije. Zaradi takšnega delovanja državni organi nimajo pojma, kdo vse je prišel v Republiko Slovenijo niti kje se nahaja, zaradi nenadzorovanega vstopa v EU pa nam grozi izgon iz schengenskega območja, kar bo povzročilo veliko gospodarsko škodo, Avstrija že postavlja ograjo na slovensko avstrijski meji, Italija pa je na mejo napotola vojsko. Predlagam, da se odgovorni takoj odstranijo s položajev in da se takoj začne dosledno izvajati vsa zakonodaja, ki ureja prehod meje. 
Alternativno pa v skladu z enakostjo vseh ljudi predlagam, da se popolnoma ukine vsak nadzor prehodov meje - če lahko mejo brez dokumentov in pravilnega evidentiranja prehajajo ilegalni prebežniki, je v nasprotju z ustavo in resolucijo ZN o človekovih pravicah enako obravnavati vse ljudi ne glede na spol, nacionalnost, vero,...
 