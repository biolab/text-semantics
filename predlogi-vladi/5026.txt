Predlagam vladi, da namesto na plačah končno začne varčevati na luksuzu v državni upravi oziroma celotnem javnem sektorju. 

 In kaj je luksuz v državni upravi oz. Javnem sektorju: 

 - plačevanje raznih certifikacijskih hiš za pridobitev raznih nepotrebnih certifikatov, kot je na primer sistem vodenja kakovosti. 

 - ukinitev plačevanja parkirnih mest iz proračuna. Vsi uslužbenci naj si sami plačujejo ta luksuz, ali pa naj gredo na vlak ali avtobus, saj se jim stroški prevoza povrnejo iz državnega proračuna.. To področje je tudi sicer neurejeno, saj niso določeni kriteriji za dodelitev parkirnega mesta, tako da gre za zlorabo te bonitete. Zastavlja se tudi vprašanje ali se z selektivno dodelitvijo te bonitete le nekaterim izbrancem krši tudi ustavno načelo  enakosti pred zakonom. 

 - ukinitev številnih vodilnih mest v javni upravi zlasti pa v državni upravi  v kateri je preveč šefov "prometnikov", ki nič ne delajo in zgolj razporejajo delo ter zgolj formalno tudi nadzirajo, ali je delo opravljeno, po vsebini pa niso kos tem nalogam. Ali so na primer res potrebna 4 šefa  na 20 uslužbencev. Preverite v katerih državnih organih je takšna organizacija, kjer imajo številne sektorje,  v okviru sektorjev številne oddelke. Veliki vodja sektorja  običajno nič ne dela in zgolj terja poročanje od nižjih šefov, ki nekaj dela, večinoma pa navadne uslužbence preganja, da opravijo svoje delo, da pišejo nesmiselna poročila, namesto da tudi sam opravi vsaj del konkretnih operativnih nalog. 

 Zmanjšati število delavcev v kadrovskih službah  ali službah za izobraževanje, saj je nekje tega kadra preveč, manjkajo pa strokovni kadri za vodenje konkretnih postopkov. 

 Vso srečo pri pozitivnih spremembah, saj imam rada delo v državni upravi in ji želim vse dobro.