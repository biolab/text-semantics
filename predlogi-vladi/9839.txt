 Ne odkrivajmo tople vode in sledimo Italiji. Italijanska vlada je sprejela temeljni državljanski dohodek za revne zaposlene, brezposelne, invalide in upokojence. Najnižje pokojnine naj bi se dvignile na 780 evrov ‒ in toliko bodo dobili tudi brezposelni samski, ki plačujejo stanarino. Brezposelni lastniki stanovanja bodo dobili največ 500 evrov, veččlanska gospodinjstva pa poln znesek za prvega člana in nižje dodatke za preostale. Revni zaposleni bodo upravičeni do razlike med plačo in 780 evri, lastniki novih avtomobilov ali več nepremičnin pa za temeljni dohodek ne morejo zaprositi.Posameznik si pridobi pravico za 18 mesecev z možnostjo enega podaljšanja. Hkrati se mora vpisati v shemo aktivnega iskanja zaposlitve: če zavrne tri ponudbe za delo, podporo izgubi. Zakon goljufom obeta do šest let zapora, zaposlovalcem upravičencev pa olajšave pri plačilu prispevkov zanje.  Naša vlada naj naredi copy paste.