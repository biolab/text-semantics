Vozila s prednostjo, predvsem bela ali modra policijska vozila, niso vselej najbolj vpadljiva, kar ima lahko negativne posledice v prometu. Posebej v primerih, kot so zavarovanje kraja nesreče, je zelo pomembno, da se od daleč in v vseh vremenskih situacijah vidi in prepozna policijska in druga urgentna vozila, kajti to lahko zmanjša verjetnost naleta in tako zavaruje življenja policistov, reševalcev, gasilcev in tudi običajnih ljudi, ki so vpleteni v morebiten dogodek ob ali na cestišču.   Poleg tega so vpadljiva vozila, zopet predvsem policijska, dober pripomoček pri umirjanju prometa: tem dlje se jih vidi, tem večji učinek imajo. Za skrite akcije so še vedno na voljo neoznačena vozila; tista, ki pa so označena, so označena z namenom in potemtakem bi bilo smiselno, da bi bila vidnejša.   Že leta 1998 je posebna skupina britanske policije pripravila študijo o spremembi označb policijskih vozil na avtocestah. Priporočili so uporabo retro-reflektivnih označb rumene in modre barve, ki se izmenjujeta v obliki šahovnice. Dandanes uporablja takrat priporočeni slog velika večina policijskih, reševalnih in gasilnih vozil v Veliki Britaniji, ravno tako pa so tovrsten slog prevzele druge države, kot so Irska, Švedska in Nova Zelandija, pilotski projekti uvajanja pa potekajo tudi v Združenih državah Amerike.   Slogu se reče Battenburg, vozila pa so videti takole: http://media.il.edmunds-media.com/vauxhall/ns/vauxhall_oth_ns_6_717.jp... http://reklamtips.se/media/polisbil1.jpg http://upload.wikimedia.org/wikipedia/commons/d/de/East_of_England_Eme... http://www.police.govt.nz/images/photos/new_livery_elbow.jpg http://fire-engine-photos.com.s3.amazonaws.com/4425.jpg   Britanska študija je pripravila slog označb, ki omogoča sledeče: - povečuje varnost policistov in javnosti z zmanjšanjem verjetnosti cestnih nezgod, kjer je dejavnik opaznost policijskega vozila - policijska vozila so prepoznavna na 500 m daleč v običajni dnevni svetlobi - omogočajo javno in vidno policijsko delo, kar daje javnosti višji občutek varnosti in poleg tega deluje bolje pri preventivnem umirjanju prometa - izrablja najnovejše materiale ter ni nič dražje od drugih označb, ki so bile v uporabi pred uvedbo tega sloga   Povzetek študije je na voljo na naslovu http://scienceandresearch.homeoffice.gov.uk/hosdb/publications/road-po... in vključuje nekaj podrobnosti britanske rešitve.   Ne le, da so tovrstne označbe varnejše, tudi na pogled so (vsaj meni) zelo všečne in predlagam torej, da se tudi v Sloveniji razišče možnost postopne uvedbe podobnih visoko vidljivih označb za vse vrste vozil s prednostjo vsaj na novo nakupljenih vozilih.