Zaradi naraščajočega števila okuženih, vlada ne bo mogla zagotoviti zadostnega števila avtomatskih ventilatorjev za predihavanje pacientov v Sloveniji. Prav tako slovenska industrija ne bo mogla pravočasno iz nule izdelati mehanskih respiratorjev. Časa je premalo.
 
V Italiji se trenutno soočajo s pomanjkanjem omenjenih naprav, zato ima osebje navodila, da izklapljajo starejše oz. tiste , ki so v slabšem stanju.
 
V nerazvitih državah in tudi ob epidemijah v naših krajih v preteklosti so uspešno uporabljali predihavanje z ročnim balonom, ker druge opreme ni bilo.
Predlagam, da se vlada posvetuje s stroko in se nabavi preprosto a najboljšo opremo za ročno predihavanje s filtri in regulatorjem za kisik ter zagotovi zadostno količino kisika. Oprema je poceni in kot kaže dobavljiva. Istočasno je potrebno mobilizirati najmanj ogrožene prostovoljce ter jih vnaprej podučiti o tehniki ročnega predihavanja. Pri ročnem predihavanju bi morali sodelovati tudi svojci pacienta. S tem ukrepom bi močno zmanjšali najslabše izide bolezni in nikogar ne bi bilo potrebno izklopiti.
 
Vkolikor stroka meni, da bi bila potrebna kakršnakoli predelava ali modifikacija ročnih respiratorjev je še čas da se to opravi.