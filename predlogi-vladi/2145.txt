Predlagam, da se na vseh odpadkih označi, v katero kategorijo odpadkov spadajo oz. v kateri zabojnik za ločeno zbiranje odpadkov naj jih odvržemo. 
 
Že dlje časa namreč vestno ločujemo odpadke, pa kljub temu večkrat pride do vprašanja, kam kateri odpadek spada. "Ali je to plastificiran papir ali ne, je to celofan ali ne, ali ta plastika sodi v zabojnik za embalažo, kaj narediti z alufolijo...?" Brošure podjetij za odvoz odpadkov so nam seveda v pomoč, pa se še vedno znajdemo v dilemi glede kakšnega odpadka (in ni jih tako malo), zato ga raje odvržemo v mešane odpadke. Na embalaži oz. odpadku bi se na kratko ali z znakom lahko označilo, v kateri zabojnik ta odpadek spada, kot se npr. označujejo eko in podobni certifikati. V življenju potrošnikov, podjetij za odvoz odpadkov in okolja nasploh bi bila ena skrb manj. Proizvajalcem ta obveza po moje tudi ne bi prinesla velikih stroškov, vsi skupaj pa bi tako odpadke še bolj odgovorno, vestno in brez izgovorov ločevali. 