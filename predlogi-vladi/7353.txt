 Zavod za zaposlovanje glede upravičenosti do denarnega nadomestila za primer brezposelnosti odloča v skladu s Zakonom o upravnem postopku, na podlagi katerega mora odločiti o nadomestilu v roku enega oziroma dveh mesecev. Upoštevaje nizke plače in da se veliko ljudi s temi plačami preživlja iz meseca v mesec, je pomembno, da je priliv nadomestila vsaj približno sočasen v izplačilom plače v predhodnih mesecih. Predlagam, da se rok za odločanje v navedeni zadevi skrajša na 15 dni, v kolikor oseba sama predloži vse potrebne dokumente in Zavodu samemu ni potrebno, da si dokumente pridobiva sam.
Kaj človeku pomaga, da dobi nadomestila izplačana v enkratnem znesku, če zamuja z računi in ostalimi stroški že tri mesece, da sploh ne omenjam hujših posledic, ki lahko zaradi tega nastanejo. Plače pa marsikdaj niti ne zadostujejo, da člek preživi mesec, kaj šele, da bi si kaj privarčeval...