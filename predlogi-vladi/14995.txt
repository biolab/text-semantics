Spoštovani,
Predlagam, da se področje uredi zakonsko, saj si vsak po svoje tolmači, kaj je njegovo in da na tem lahko dela kar hoče. Pri tem že skorajda vsak v atriju ali ob stavbi postavi neko afriško kolibo z namenom povečanja stanovanja, garaže in podobno. Končni učinek je zmazek, neurejeno urbano okolje in grda podoba mest. Zato predlagam, da se napiše kratek in enostaven zakon, ki bo govoril o tem, da ne more vsak sam spreminjati podobe stavbe. Arhitekti, ki stavbo zasnujejo so pametni, izobraženi ljudje in menda vedo, kako naj naselje izgleda. Potem pa pridejo neuki pametnjakoviči in bi v atriju kar naredili prizidek(ker je to njegovo in lahko dela kar hoče). Nad tem praktično nihče ne izvaja nadzora, mesta pa postajajo grda. V zakonu naj se tudi točno določi, kdo izvaja nadzor na tem področju ter zagrožene globe ter odstranitev nedovoljenih kolib, nadstreškov, prizidkov, železnih konstrukcij, lesenih konstrukcij in podobnega.
Hvala in lep pozdrav, Boki
 
 