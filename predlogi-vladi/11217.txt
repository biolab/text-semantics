Po predstavitvi ukrepov Vlade za pomoč gospodarstvu opažam, da ni pripravljenega nobenega ukrepa za popoldanske s.p. Razumljivo je da za ta segment popoldanskega gospodarstva ni predvidenih subvencij, pa vendar bi bilo z vidika enakopravnosti smiselno, da se tudi popoldanskim s.p. opusti plačevanje prispevkov za ZPIZ in ZZZS za čas, ko prihodkov ne moremo ustvarjati.
Zaradi nastalih razmer in sprejetih ukrepov tudi popoldanski s.p. nimajo priložnosti ustvarjati dohodka iz katerega bi te izdatke krili. Ni pravično, da bi morali te stroške kriti iz dohodkov, ki jih pridobivamo iz opravljanja rednega dela. Ta sredstva zaslužimo za preživljanje družine. Popoldanskih dejavnosti ne izvajamo, ker bi nam bilo sicer dolgčas. Delamo, da dodatno kaj zaslužimo in s tem omogočimo svojim otrokom, kaj, česar jim sicer ne bi mogli. Tudi za v bodoče bi bilo pri spremembah pokojninske zakonodaje nujno uvesti spremembo, da bi se ti vplačani prispevki za pokojninsko zavarovanje vključevali tudi pri odmeri pokojnine. S tistimi, ki delajo na črno bomo sicer vedno v neenakopravnem položaju, pa vendar nekaj šteje tudi miren spanec in čista vest