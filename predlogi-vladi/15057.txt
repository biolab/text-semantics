Ministrstvo za infrastrukturo vztrajno zavrača predloge za omejitev hrupa motornih koles in štirikolesnikov in se pri tem sklicuje na evropske uredbe. Če se prav spomnim, je absolutna zmagovalka na volitvah obljubila, da je z ignoriranjem okoljskih problemov konec, zato mi ni jasno, kako lahko nek uradnik na MzI, ki že leta in leta piše odgovore na podobne pobude, dela po svoje in mimo usmeritev vlade.
Vladi zato predlagam, da progresivno dodatno obdavči motorna kolesa in štirikolesnike, ki povzročajo prekomerni hrup. Stanje tehnike danes omogoča serijsko vgradnjo izpušnih sistemov, ki ne povzročajo več kot 80 dB hrupa. Vsaka višja stopnja hrupa, ki se meri pri vseh možnih številih obratov, naj se progresivno obdavči, linearno glede na zvočni tlak, ki je merodajen za človeško uho in notranje organe, po naslednji lestvici:
80db....0 EUR / leto
90 DB = 500 EUR / leto
100 dB = 2.000 EUR / leto
110 dB = 5.000 EUR / leto
Taksa se plačuje pri podaljšanju registracije vozila.
Hrup je po podatkih WHO drugi najpogostejši vzrok smrti v razvitem svetu. Proizvajalci vlagajo stotine milijonov evrov, da razvijejo čim tišje motorje in izpušne sisteme. Pri nas pa te visokotehnološke izdelke kupci zamenjajo za zastarele izpušne sisteme domačega proizvajalca, z edinim ciljem da povzročajo čim bolj neznosen hrup. Nedopustno je, da se dopušča namerno onesnaževanje okolja in ogrožanje zdravja ljudi, če obstajajo tehnične rešitve, da se temu onesnaževanju izognemo!