V zadnjih letih je vse več govora o škodljivosti transmaščob za človekovo zdravje. Ker se te nahajajo zlasti v delno hidrogeniranih oljih, predlagam, da se čim prej na nacionalni ravni sprejme strog zakon, ki prepoveduje prodajo vseh izdelkov, ki vsebujejo delno hidrogenirana olja. Hkrati predlagam, da se zgledujemo po Avstriji, Danski in Madžarski, ki imajo zakonsko odrejen maksimalni dovoljeni delež transmaščob v nekem prodajnem izdelku – manjši, vendar ne zanemarljiv delež transmaščob naravno vsebujejo tudi nekatera druga živila, npr. živila živalskega izvora in ocvrta hrana, kar je v prekomernih zaužitih količinah lahko prav tako škodljivo kot umetno vsebujoče transmaščobe. Z uvedbo takega zakona bi na dolgi rok dosegli bistveno bolj zdravo in dlje živeče prebivalstvo ter zmanjšali stroške zdravljenja.  
