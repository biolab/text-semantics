Že zelo dolgo(10 let) nisem bil prisoten na kakšni dražbi, ter sem pričakoval, da so se medtem z nenehnim spreminjanjem ZIZ vsaj malo odpravili pogoji za izigravanje dražbenih narokov s strani dolžnikov (ali pa upnikov). Po nedavnem obisku neke dražbe, pa sem videl, da temu ni tako in da se še vedno močno izigrava zakonodaja. Namreč, prodajala se je parcela z ocenjeno vrednostjo 200 EUR. Varščina 20 EUR. Izklicna cena 150 EUR. Povišek minimalno 10 (deset) EUR. Dražiteljev 6 (šest)! Med njimi tudi dolžnik in njegova dva prijatelja, ki sta v imenu nekega podjetja vplačala varščino in dražila. Da ne dolgovezim, iz prve ponudbe 160 eur sta na vsako drugo ponudbo povišala -dvignila ceno. Po dobri uri draženja je bila zadnja cena (seveda "dolžnikova") 28.000 (osemindvajset tisoč!!!!!!!!!!!!!!) EUR. Da je to navaden nateg, smo vsi že davno dojeli, razen nekoga, ki je pariral, višal ceno dolžniku. Na moje vprašanje sodnici, ali bo, v primeru, da najboljši ponudnik ne plača kupnine, ponudba poslana drugemu najboljšemu in nato (če tudi ta ne plača) tretjemu in četrtemi itd., je odgovorila, da samo drugemu! Glede na to, da je tudi druga ponudba abnormalna za takšno parcelo, je iluzorno pričakovati, da bo drugi ponudnik to plačal.
Vladi zato predlagam. v izogib takim malverzacijam, da dražbene pogoje spremeni tako, da za vse nepremičnine z ocenjeno vrednostjo do 1.000 (tisoč) EUR (ali mogoče do 5.000?), doda pogoj, da je varščina v višini ocenjene vrednosti nepremičnine! Drug predlog pa je, da se izogne dodatnim visokim stroškom razpisovanja in vodenja novih dražb, vkolikor najboljši ponudnik in tudi drugi, ne plačata kupnine, ponudba pošlje tretjemu, in nato (če tudi ne plača) četrtemu, itd., vsem dražiteljem po vrsti. Šele nato, če nihče ne plača, se razpiše nova dražba. Nedvomno bi to močno pripomoglo k skrajšanju dražbenih zadev.
 