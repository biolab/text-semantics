Ne predlagam, ampak zahtevam, da se popravi ali umakne 1. točka v 5. odstavku 97. člena ZDoh-2, kjer piše:
"(5) Ne glede na drugi odstavek tega člena, negativna razlika (izguba), ki je dosežena z odsvojitvijo kapitala iz 2. in 3. točke 93. člena tega zakona, ne zmanjšuje pozitivne davčne osnove po tem poglavju:
1. če zavezanec v roku 30 dni pred ali po odsvojitvi kapitala pridobi vsebinsko istovrstni nadomestni kapital, ali pridobi pravico do nakupa ali obveznost nakupa istovrstnega kapitala ali..."
To pomeni, da mora davčni zavezanec kljub izgubi plačati davek. Tako je, v Sloveniji moramo plačati tudi davek na izgubo! To je moralno sporno! To je kraja!
Če malo poenostavim s primerom: Kupim vrednostni papir XY in čez recimo nekaj dni ob prodaji zaslužim 100€. Naša davčna osnova je približno 90€ (zmanjšana zaradi normiranih stroškov). Na to osnovo moramo plačati 27,5% davek. To je slabih 25€. Razumljivo in logično. Če pa v roku 30 dni od zadnje prodaje ponovno trgujemo s tem vrednostnim papirjem in po nekaj dneh ob prodaji ustvarimo recimo 150€ izgube, nam davčni urad te izgube ne prizna in moramo kljub skupni izgubi (-50€), vseeno plačati davek, slabih 25€. In sedaj smo že 75€ v minusu.
Kakršnakoli izguba v roku 30 dneh se ne upošteva, dobički pa se. Se ne reče temu kraja? Je to pravično?
Lep pozdrav,
Marko