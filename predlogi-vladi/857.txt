 Spoštovani g. Lahovnik,
zelo me veseli, da ste pod lupo vzeli podjetja, ki kot monopolisti kreirajo cene prav ,kakor se jim zdi.
Poleg Elektra pa bi vam rada prelagala, da pod drobnogled vzamete tudi Energetiko na Verovškovi v Ljubljani:
že 30 let namreč sledim njihovemu delu in vam moram zaupati, da sem, milo rečeno, nezadovoljna.
Najprej z njihovimi računi za ruski plin v koseških terasastih blokih v osemdesetih in devetdesetih, (mimogrede smo slišali, da je bila njihova banka - propadla SIB banka in se sprašujem, kaj ima plin skupnega z banko?!).
Potem priključitev na centralno ogrevanje in račun za najem kotlovnice in še kakšen mesečni račun je sledil.Najbolje pa je bilo, da sem 2 leti, po preselitvi in odjavi, dobivala račune na prejšnjo lokacijo, s tem, da sem jim poslala 22(sic!!) dopisov.
A zgodba še ni končana: na novi lokaciji, kjer ponovno plačujem račune za plin Energetiki, sem pred novim letom dobila položnico s takim zneskom, (500% povišanje in ne, ni bil kakršen koli poračun), da me je kap. Sredi junija smo in ta zadeva še sedaj ni rešena,(11. dopisov!) zadevo rešujem skupaj z Zavodom za varstvo potrošnikov, mimogrede, pri tem zavodu ima Energetika kar svojega referenta(!)
Pred novim letom je bil namreč čas ko so si  v Energetiki izplačevali božičnico.
V tem monopolističnem podjetju (ki je nedosegljivo ne po telefonu, ne po mailih), je nekaj hudo narobe. Nekako kar bojujem svojo osebno vojno proti tem podjetju , tako, da se vam v svojem imenu in v imenu vseh uporabnikov in plačnikov računov Energetike na Verovškovi v Ljubljani, zahvaljujem za ukrepanje.
S spoštovanjem, Marjeta Mikuž 
 
 