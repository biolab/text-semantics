Predlagam, da so video posnetki fizičnih oseb, ki so posneti iz prevoznih sredstev kot so avtomobil, motorno kolo, kolo z motorjem, cestna in gorska kolesa, oz. so posneti iz vseh enoslednih, dvo in tro slednih vozil, obravnavani enakovredno posnetkom, ki jih izvaja policija, oz. uradni organ in so pri obravnavi kaznivega dejanja obremenili dokaz. S tem bi povečal nadzor nad prometom in vse večjimi prekrški, sploh nad ranljivimi skupinami udeležencev v prometu, po drugi strani pa uradnemu organu, policiji, omogočil dodatni nadzor, obravnavo ter na koncu kaznovanje vseh povzročiteljev prometnih prekrškov. Promet je vse bolj gost, ljudem se vse bolj mudi in s tem je tudi opažen porast prometnih prekrškov, zato bi ta zakonski ukrep zelo olajšal delo policije, po drugi strani pa morebiti pripomogel da bi se trenutno katastrofalno stanje v prometu zelo popravilo.