V zadnjem času veliko poslušamo in beremo, kako zmanjšati javni sektor, stroške njegovega delovanja in ga kljub temu narediti bolj učinkovitega. Moj predlog bi posegel neposredno v najožji del javnega sektorja, to je v državno upravo.
 
Z vsem dolžnim spoštovanjem do Ministrstva za obrambo in dela, ki ga uslužbenci ministrstva in tudi vojaki, kot uslužbenci Slovenske vojske, opravljajo, predlagam:
- prekinitev članstva Slovenije v NATU. Sedaj se samo za plačevanje letne članarine tej organizaciji nameni ogromno proračunskega denarja, dobička pa ni - vsaj ne takšnega, da bi ga državljani naše države lahko čutili. Prej nasprotno: ker moramo zaradi članstva v NATU nabavljati opremo za slovensko vojsko po standardih, ki jih postavljajo "strokovnjaki" v Bruslju in Washingtonu z namenom, da podpirajo lastno vojaško industrijo, imamo s tem samo še dodatne stroške;
- s tem, ko nismo več članica NATA ne rabimo pošiljati naše fante na razne, izjemno drage, misije v tujino (Afganistan...,), katere zopet plačujemo sami (zneski pa so milijonski!)
- UKINIMO SLOVENSKO VOJSKO! Še enkrat: z vsem spoštovanjem do teh fantov in deklet, ki tam služijo, vendar vojske, kljub vsemu, ne potrebujemo. Del opreme, ki jo vojska ima - brez orožja - torej tovornjake in druga specializirana vozila (od pontonskih mostov, mobilnih reševalnih vozil - tovornjakov, mobilnih kuhinj, pa nevsezadnje tudi tista visoko opremljena bolnišnica, ki jo je vojska nabavila pred leti - in nikoli uporabljala - helikopterji..., naj se dodelijo civilni zaščiti, gasilcem, reševalcem (tudi gorski reševalni enoti), policiji... Torej službam in drugim enotam, ki slovenskim državljanom lahko resnično pomagajo, ko takšno pomoč potrebujemo (naravne in druge nesreče,...) . Tudi na Pilatusih bi lahko mitraljeze zamenjali z razpršilci za boj proti toči - bi nam državljanom bolj koristilo.
- del vojakov - ki znajo delati z zgoraj navedeno opremo se prav lahko prerazporedi v okvir civilne zaščite, reševalcev, ... Ostalim pa povedati, da bodo v bližnji prihodnosti ostali brez delovnega mesta v državni upravi in jim - kolikor je pač to mogoče - pomagati pri tem, da si poiščejo drugo službo v privatnem sektorju ali pa, da se sami postavijo na noge (s.p., d.o.o.,..).
- uradniki na Ministrstvu za obrambo pa isto - naj se jim sporoči, da si v doglednem času (npr. v roku 1 leta) poiščejo zaslužek kje drugje. Del ministrstva bi seveda ostal, ta pa bi še naprej skrbel za obrambne zadeve naše države, vendar pa ne pa več za vojaške. Vendar bi tega bilo bistveno manj.
- poleg ogromnih prihrankov zaradi zmanjšanja stroškov članari, misij v tujino, nabave drage opreme in orožja ter zaradi znatnega zmanjšanja števila zaposlenih pa bi nekaj privarčevali tudi s tem, da bi prodali veliko večino orožja, ki ga ne potrebujemo. 
- vojašnice v Sloveniji pa bi lahko služili drugim, bolj civilnim, namenom
 
 
S spoštovanjem,
Tone
 
 