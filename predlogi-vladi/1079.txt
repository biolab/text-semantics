Vladi R Slovenije predlagam, da delavcem, ki se izredno izobražujejo na višjih in visokih strokovnih šolah omogoči za vsak opravljen izpit dva dni izrednega plačanega dopusta, za tiste, ki pa izpite opravljajo na prvi oz. drugi bolonjski stopnji univerzitetnega študija pa za vsak uspešno opravljen izpit tri dni. Do zdaj lahko zaprošiš kvečjemu za en dan študijskega dopusta za prvi pristop k izpitu. Prosti dnevi se uporabijo za obisk predavanj, vaj, seminarje, študij oz. pristop na izpite. Za tiste, ki študirajo po pogodbah pa ostane kot do zdaj.
Najprej bi povdaril splošno znano a zamolčano resnico, da brez popolne univerzitetne izobrazbe, to je danes druga bolonjska stopnja v državni upravi ni nič. To pove tudi vsaka kadrovnica na ministrstvih. Le zgolj in samo popolna univerzitetna izobrazba je osnovna podlaga za kakršno koli znanstveno raziskovalno delo pa tudi za napredovanja in nazive. (Iz prakse lahko povem, da imam v službi gospoda, ki je aktivno sedeloval pri sestavi priročnika za novosprejete kadre, s svojim bogatim znanjem iz prakse in dodatnim samoizobraževanjem iz pedagogike, psihologije in še česa. Ko je na enem izmed seminarjev za novosprejete delavce predstojniku omenil, da bi rad napredoval v razredih, v plači itd., mu je ta začuden odgovoril, da mu nima kaj dati, ker nima več kot le srednjo šolo to pa ima danes itak že vsak (vsaj večerno). Tako je to v praksi, žal.).
Dogaja se, da predstojniki  zanalašč dodatno delovno obremenijo tiste ki študirajo, da so določena delovna mesta rezervirana po več let vnaprej. Ni denarja za sofinanciranje izobraževanja, ni kadrov za omogočanje zamenjav oz. odobritev študijskih dopustov potem pa čez leta ugotoviš, da je pa za "naše" vse to vendarle bilo omogočeno. Poznam gospoda, ki leta ni na svojem oddelku zaposlil nikogar (da ga ne bi kdo spodrinil), tistim ki pa so želeli študirat (da bi odšli) pa nalagal dodatne delovne obremenitve. Tako je sam ostajal cele dneve v službi, vse urejal sam in pričakoval napredovanja. Žal je enako pričakoval tudi od svojih podrejenih, nudil pa jim ni ničesar (kri, znoj in solze).
Opozoril bi samo še na nekaj. Na neprimerljivost zahtevnosti študija na višjih in visokih strokovnih šolah s bolonjskim oz. starim univerzitetnim študijem. Višje šole niti niso članice univerze (niso faks). To pa zato, ker so najhujši diplomanti višjih šol, ki potem solijo pamet vsem po vrsti. Pojdite na ljubljansko pravno fakulteto ali ekonomsko pa na medicino pa potem prodajajte buče in povejte kaj dejansko je študij (trdo delo, odrekanje...). Boste povedali koliko od vas je sposobno diplomirati tam, brez študijskih dopustov, brez finančne in moralne podpore delodajalca. Zakaj pa vaši otroci redno študirajo (ker želite, da bi bili kaj več kot hlapci in lakaji...). Zakaj jih ne vpište na faks izredno iz pošljete v tovarno za tekoči trak, da jim teče delovna doba. Tako to pač je.