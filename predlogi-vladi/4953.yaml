Text file: 4953.txt
author: "Jure Brankovi\u010D"
downvotes: 4
end consideration date: 2013-09-19
id: '4953'
number comments: 15
number views: 8233
proposal type: Odziv pristojnega organa
response: "Odziv Ministrstva za izobra\u017Eevanje, znanost in \u0161port\nDelovna\
  \ obveznost u\u010Ditelja obsega pouk in druge oblike organiziranega dela z u\u010D\
  enci, pripravo na pouk, popravljanje in ocenjevanje izdelkov in drugo delo, potrebno\
  \ za uresni\u010Ditev izobra\u017Eevalnega programa. Drugo delo obsega sodelovanje\
  \ s star\u0161i,  sodelovanje v strokovnih organih \u0161ole, opravljanje nalog\
  \ razrednika, organizirano strokovno izobra\u017Eevanje in izpopolnjevanje, zbiranje\
  \ in obdelavo podatkov v zvezi z opravljanjem vzgojno-izobra\u017Eevalnega in drugega\
  \ dela, mentorstvo u\u010Dencem, mentorstvo pripravnikom, urejanje kabinetov, zbirk,\
  \ \u0161olskih delavnic, telovadnic, igri\u0161\u010D, ipd., organiziranje kulturnih,\
  \ \u0161portnih in drugih splo\u0161no koristnih in humanitarnih akcij, pri katerih\
  \ sodelujejo u\u010Denci, pripravo in vodstvo ekskurzij, izletov, nastopov, tekmovanj,\
  \ \u0161ole v naravi, letovanj, taborjenj, ki jih organizira \u0161ola in opravljanje\
  \ drugih nalog, dolo\u010Denih z letnim delovnim na\u010Drtom.\nOsnovna \u0161ola\
  \ lahko poleg predpisanega  obveznega in raz\u0161irjenega programa star\u0161em\
  \ ponudi tudi t.i. nadstandardni program, ki se financira iz sredstev lokalne skupnosti\
  \ in prispevkov star\u0161ev. S tem se u\u010Dencem zagotovijo tiste dejavnosti,\
  \ ki niso sestavina izobra\u017Eevalnega programa, oziroma se ne financirajo iz\
  \ javnih sredstev. O njihovi uvedbi odlo\u010Di svet \u0161ole. Predlog za uvedbo\
  \ nadstandardnih in drugih programov ter dejavnosti lahko oblikuje ravnatelj, vzgojiteljski,\
  \ u\u010Diteljski oziroma predavateljski zbor in/ali svet star\u0161ev. Svet star\u0161\
  ev k predlogu za uvedbo nadstandardnih storitev daje soglasje.\nPo\u010Ditni\u0161\
  ko varstvo u\u010Dencev ne sodi v obvezni ali raz\u0161irjeni program osnovne \u0161\
  ole niti v delovno obveznost u\u010Diteljev. \u0160ola ga lahko organizira kot nadstandardni\
  \ program, ki ga nudi svojim u\u010Dencem ali pa se za tako obliko dogovori ve\u010D\
  \ osnovnih \u0161ol skupaj. V posameznih okoljih pa je \u017Ee dobro uveljavljeno\
  \ po\u010Ditni\u0161ko varstvo v organizaciji ZPM, ki je organizirano za u\u010D\
  ence ve\u010D \u0161ol v mestu ali ob\u010Dini. V teh primerih star\u0161i nosijo\
  \ stro\u0161ke prehrane in morebitne druge stro\u0161ke, kot so vstopnine, prevoze,\
  \ itd.\n "
response date: 2016-02-23
response due date: null
sent date: 2013-08-21
title: "Po\u010Ditni\u0161ko varstvo v osnovnih \u0161olah"
upvotes: 41
url: https://predlagam.vladi.si/predlog/4953
