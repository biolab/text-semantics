Spoštovani,
upravljavci vodovodov do konca marca e-poročamo v IJSVO glede na zahteve Uredbe o oskrbi s pitno vodo, ki je v domeni Ministrstva za okolje in prostor, in v sistem MPV.si glede na zahteve Pravilnika o pitni vodi, ki je v domeni Ministrstva za zdravje. Že vrsto leto opozarjamo, da je poenotenje e-poročevalskih sistemov nujno.
Danes, 1. 4. 22, je v organizaciji Zbornice komunalnega gospodarstva potekal posvet z naslovom Povezava do predstavitve aktualnih programov s področja upravljanja voda, kjer smo predstavnikom MOP zastavili tudi vprašanje, kot je mnogokrat, kdaj bo končno prišlo do integracije obeh sistemov. Odgovor je bil, da so poskusi poenotenja bili, a da rešitev ni.
Naj omenimo, da bi bila v Sloveniji zakonodaja lahko tudi drugačna in razdelitev pristojnosti med obe Ministrstvi ne bi bilo. Tako je v primeru nekaterih drugih EU članic. V tovrstnem primeru ocenjujemo, da bi bila intergracija obeh sistemov možna nemudoma.
V dobi, ko poudarjamo pomen digitalizacije in imamo Strategijo informacijske družbe Digitalna Slovenija, je nedopustno, da se tovrstnih sistemov ne da poenostaviti.
Predlagamo, da se ne glede na doslej neuspele poskuse integracije na tem področju vendarle ukrepi premaknejo v smer združevanja obeh poročevalskih sistemov.