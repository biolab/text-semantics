Predlagam, da se bi uvedel "status kmeta" za šolske otroke, ki so doma na kmetiji in  morajo zato poleg učenja še veliko delati.  V naših šolah je praksa,da učenci, ki imajo vsaj 4 krat na teden trening (nogomet,  rokomet, glasbena šola) in imajo ob vikendih tekme oz. predstave, pridobijo  "status športnika" seveda na podlagi določenih dokazil.  Kaj pa "kmečki otrok"? Ali njemu ne pripada podoben  status?  Otroci, ki so doma  na kmetiji,  morajo delati vsak dan (tudi v soboto in nedeljo) na "tekme"  pa morajo hoditi  celo poletje. Dopusta in počitnic praktično  nimajo, ker se na vrata hleva ne da  napisati  "Zaradi dopusta zaprto"  
Tako kot se ve, kaj dela nogometaš, ali pa smučarka, ali pa  boksar.....  tako se točno ve, kaj pomeni kmetovanje in delo na kmetiji. Otroci na kmetijah morajo delati vsak dan,vse praznike in vse počitnice. Otroci, ki  niso iz kmetije sedaj vzamejo sani ali smuči in se gredo za vikend smučat,  sankat...  Kje smo pa preživijo vikend kmečki otroci?  "Krampali" so led iz pehal za  gnoj, ker je vse zmrznilo in v gozdu podirali drva,molzli krave in pitali bike..  
Takšno je življenje kmetov.Zato uvedimo status kmeta za otroke,da bodo tudi oni lahko ,poleg pomoči na kmetiji,uspešno opravljali še šolske obveznosti..  