
 
Vladi R Slovenije predlagam, da nemudoma ustavi vse aktivnosti v zvezi z reorganizacijo plačevanja RTV prispevka, citiram:
Pripravlja se reogranizacija plačevanja prispevka za RTV, poroča žurnal24.
 
Če bo predlog uveljavljen, bodo spremembe za gospodninjstva oziroma posameznike, ta bodo plačevala več, odvisno od dohodkov. Osnutek novega zakona o RTV predvideva spremembe tudi za pravne osebe. Zdaj prispevek plačujejo tiste, ki imajo lokal, v lokalu pa televizijo. Novi "harač" uvaja kulturno ministrstvo Toneta Peršaka.
Dodajmo, da v osnutku predloga zakona več ne obstaja možnost, da vas oprostijo plačevanja RTV-prispevka, če dokažete, da sploh nimate televizorja!
Torej, če bo predlog sprejet, boste morali vseeno plačati.
(Vir: Finance, 8. september 2017)
To ni več demokracija, ampak poskus z zakonom zaščitenega terorja nacionalke, ki si je že sedaj na prav poseben način uzurpirala način pobiranja svojih »štiber«. Pravno nevzdržno je pobirati RTV prispevek od nekoga, ki TV sprejemnika sploh nima,.
Pravno nevzdržen je tudi predlog način plačevanja glede na dohodke, ki bo zadel celo vsakega zavezanca za dohodnino v družini, citiram:
Za fizične osebe: namesto veljavnega sistema, ko se prispevek plačuje na gospodinjstvo, ministrstvo premišljuje tudi, da bi uvedli sistem, menda po vzoru Finske, da bi vsak polnoleten zavezanec za plačilo dohodnine RTV prispevek plačeval glede na svoje dohodke. Mesečni prispevek naj bi znašal 0,55 odstotka vseh dohodkov, na leto naj bi to zneslo ne manj kot 36 evrov in ne več kot 180 evrov. Šlo naj bi za akontacijo, ki bi se odmerila od osnove za odmero dohodnine.
Trenutno je prispevek za gospodinjstva 12,75 evra na mesec.
Pozor! Prav to je največja sprememba pri fizičnih osebah – po tem predlogu bodo namreč morali plačati RTV-prispevek vsi člani gospodinjstva, ki so zavezanci za dohodnino!
(Vir: Finance, 8. september 2017)
Pomeni: oba z ženo bova plačevala RTV prispevek, katerega višina bo odvisna od najinih dohodkov, ne glede na to, da doma TV sprejemnika sploh nimamo!!! Mar boste tak sistem uzakonili tudi v pekarnah in mesnicah …? Pa pri distributerjih el. energije, na bencinskih črpalkah …?
Predlagam tudi uzakonjenje sistema, ki bo preprečeval dvojno plačevanje enih in istih programov. Nekorektno je, da nekdo, ki TV programe sprejema prek enega od ponudnikov TV storitev, v sklopu naročnine plačuje tudi programe RTV, pri čemer mu jih slednja še enkrat zaračuna samo zato, ker je priključen na el. omrežje, kar zanjo predstavlja zakonsko osnovo za pobiranje RTV prispevka.
Hvala.