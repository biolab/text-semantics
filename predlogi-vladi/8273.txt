Predlagam, da se redno povišujejo pokojnine v skladu z rastjo življenjskih stroškov in v skladu z rastjo bruto plač, vsem upokojencem. Napoved za leto 2017 tudi predvideva, da bo dosežena pozitivna gospodarska rast bruto domačega proizvoda. Torej so dani pogoji za redno usklajevanje pokojnin. Predlagam tudi, da tistim, ki imajo samo eno pokojnino (vdove/ci in ločenke/ci), se izplačuje dodatek nanjo. Ne strinjam pa se, da je vlada zvišala pokojnino do 500,00 EUR tistim, ki so dosegli 40 let delovne dobe brez dokupa delovne dobe. Kajti prišlo bo do velikih nesorazmerij. 617,00 EUR je znesek, ki določa prag tveganja revščine. Približno tako pokojnino pa prejemamo vsi, ki smo odšli s 37 let polne delovne dobe v pokoj. Nepojmljivo in nerazumljivo ravnanje vlade. Primerjava z Avstrijo: tam imajo najnižjo pokojnino cca 800,00 in še takim država doda razliko, da dosežejo 1.000,00 pokojnine. Zakaj? Ker v Avstriji dobro upravljajo pokojninski sklad in kar se steka tja, se ta sredstva namensko dajejo za pokojnine. V Sloveniji pa se je v preteklosti so sredstva iz pokojninskega sklada dajali za druge namene. Menim, da se v pokojninski sklad steka dovolj sredstev, da se lahko redno usklajuje pokojnine. Če bomo to dosegli, bomo lahko upokojenci živeli človeka vredno življenje, ne pa ''iz rok v usta''.