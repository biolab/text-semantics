Spomnim se, da sem slišal ljudi večkrat govoriti, da primanjkuje fizičnih delavcev v gradbeništvu, gozdarstvu, rudarstvu, delu v proizvodnji in podobnih panogah, kjer se najde precej možnih delovnih mest s precej napornim, težkim in tudi deloma nevarnim fizičnim delom, ki so primerna le za ljudi z dobro fizično pripravljenostjo. Prav tako primanjkuje delavcev med smetarji in drugimi komunalnimi poklici, recimo vzdrževalci kanalizacij. Teh del se želijo ogibati skoraj vsi domačini, zato so trenutno podjetja na teh področjih primorana za ta delovna mesta zaposlovati razne tuje delavce in jim v marsikaterih primerih tudi zagotoviti nepremičnino karseda najbližje delovnega mesta. Predlagam, da se ta problem s številom domačih delavcev na teh področjih reši s tem, da se da na prosta mesta delat domače zapornike v smislu družbeno koristnega dela in ne tujce. Ker so tako ali drugače prekršili zakon, morajo sedaj za to odgovarjati in kot zaporniki služiti vsemu, kar jim predpišejo zapori in pazniki v njih, zato so prisiljeni v takšna ali drugačna dela, ki jim jih naloži zapor. Ti zaporniki tudi ne bi predstavljali nobenega stroška za gradbeniško, rudarsko, gozdarsko, komunalno in ostalo podobno industrijo, zato bi se lahko ta področja ponovno pobrala po vseh težavah, ki so jih utrpela v nekaterih zadnjih letih. Edini pogoj bi bil, da zaporniki za vsako ukradeno stvar odgovarjajo in so ustrezno kaznovani, so pa ta težaška fizična dela že tako po sami naravi takšna, da težko človek kakšno stvar tam ukrade, ker mu stvari tam tudi ne koristijo. Pri delu bi moral biti nadzor, da zaporniki ne bi mogli od tam pobegniti. Druga možnost pa bi bila v tem, da vsi tisti zaporniki, ki so polni denarja in so bili preko sodišča obsojeni na zapor, morebitno bivanje v zaporu kot t. i. "hotelu s petimi zvezdicami" tudi drago plačajo, če so tega zmožni privatno oz. s svojim lastnim premoženjem (vsota plačila bi bila prilagojena njihovemu denarnemu stanju, recimo da bi lahko za "hotel" največ plačevali tam do obdobja leta ali dveh). Ko bi plačila enkrat zmanjkalo, bi postaneli ti zaporniki enaki kot vsi ostali zaporniki in fizično delali skupaj z njimi. S tem bi se lahko dodatno pobralo denar od različnih tajkunov in politikov, ki so si nakradli veliko denarja in bili spoznani za krive preko sodišča, ob tem pa bi jim bilo v opozorilo, da ni nihče imun pred zakonom in da je zakon za vse enak, ne glede na vsoto denarja, ki ga imajo. Že same razsodbe, v katerih so ti tajkuni spoznani za krive, bi morale poleg določene predvidene vsote denarja za plačilo vselej tudi predvideti zaporno kazen, ki bi se morala odslužiti do konca. Glavna napaka naših zaporov se mi trenutno namreč zdi v tem, da so zapornikom preveč prijazni in v bistvu za njih delujejo skoraj kot hoteli, tako da marsikateri človek raje prekrši zakon kot pa živi kot brezdomec ali človek v revščini. Ta denar za vzdrževanje zaporov prihaja s strani davkoplačevalskega denarja in še dodatno bremeni državo. Mislim, da bi ta predlog rešil tako probleme glede plačevanja zaporov kot tudi problem tajkunstva in kriminala samega, saj bi ljudje kar hitro ugotovili, da se na tak način v nobenem primeru ne splača prekršiti zakon in da so posledice tega, če se prekrši zakon, lahko za njih precej hude in s težkim fizičnim delom tudi boleče za njihovo telo. Ljudje bi se zaradi tega želeli čimbolj izogniti prekršitvam zakona in zaporu, saj bi vedeli, da jim tam zagotovo ne bo tako lepo, kot jim je bilo pred tem.