Včeraj sem gledal oddaj na komercialni TV, kjer je bila predstavljeno precej neresnic v zvezi z obdavčitvijo slovenskih delavcev, ki so zaposleni v AT. Nisem strokovnjak za dohodnino, a vseeno podajam svoj predlog MF-ju.
Trenutno imajo SLO delavci, zaposleni v AT, poseben status in v SLO ne plačujejo dohodnine na dohodek iz zaposlitve, ki je izplačan v AT.
Res je, da SLO delavci plačajo davek tudi v AT, vendar pa temelji sistem obdavčitve davčnih zavezancev - rezidentov, kot ga pozna Slovenija in večina drugih držav, na principu svetovnega dohodka. To pomeni, da ne glede na to, kje jaz, kot SLO rezident prejmem dohodek (plača, kapitalski dobiček, obresti, podkupnina ipd.), moram ta dohodek prijaviti DURSu in razliko med davkom obračunanim v Sloveniji ter davkom, ki sem ga plačal v tujini, doplačati v državni proračun RS. Takšen princip se po eni strani zdi smiseln, saj s tem sofinanciram vso infrastrukturo, varnost, OŠ izobrazbo in ostale "ugodnosti", ki mi jih nudi RS kot njenemu državljanju.
Zato ni mogoče zavajajoče govoriti o dvojni obdavčitvi kot takšni, saj se v SLO davek le "doplača" do razlike, kot če bi dohodek iz tujine bil dosežen dejansko v Sloveniji.
Ker naj bi bili vsi državljani pred zakonom po Ustavi RS enaki, čeprav vsi dobro vemo, da temu ni tako, bi izjema od pravila obdavčitve po svetovnem dohodku morala biti odpravljena ali pa enaka za vse ostale rezidente.
Nenazadnje imajo vsi, ki so zaposleni v tujini (kar jih popolnoma podpiram in tudi sam, kljub dobri plači v SLO, iščem priložnost izven skorumpirane in klientelistične Slovenije) možnost, da menjajo rezidentski status in v SLO niso obdavčeni po principu svetovnega dohodka.
To ni graja tistim, ki delajo v tujini - le enakost pred zakonom bi se morala spoštovati.