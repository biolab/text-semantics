Trenutno velja v praksi nenapisno pravilo, ki se ga FURS dosledno drži, da je ob vpisu tuje pravne osebe v register davčnih zavezancev, nujno posebej v register vpisati tudi fizično osebo tujega davčnega zavezanca, ki je pooblaščena za zastopanje(direktor, predsednik uprave, prokurist,...).
Mislim predvsem na tuja podjetja, ki v Sloveniji nimajo poslovne enote in se želijo le identificirati za namene DDV, ker bodo opravljale obdavčljivo dejavnost v Sloveniji. Seveda nimajo v Sloveniji zaposlenih in niti poslovnih prostorov, saj se posli vodijo iz sedeža podjetja, samo distribucijo pa opravijo špediterji/logistična podjetja in ker se prodaja vrši tudi Slovenskim kupcem morajo skladno z ZDDV-1 pridobiti identifikacijsko številko za DDV in kupcu onračunati DDV.
Tako se sedaj dogaja, da imamo v davčnem registru osebe, ki niso nikoli bile v Sloveniji, niso nikoli bile lastnik nepremičnin v Sloveniji in niti niso prejemale dohodkov iz Slovenije. 
Z vprašanjem sem se obrnil tudi na FURS, kjer so mi povedali, da lahko skladno z zakonom o davčnem registru zahtevajo tudi dodatne informacije(davčno številko tuje fizične osebe izdano v Sloveniji). Namen vpisa pa je, da se osebo lažje identificira v primeru prekrškov. Ta zadnji razlog je prav posrečen, saj identificirati tujca v matični državi na podlagi davčne številke v Sloveniji je brezpredmetno.
Predlagam, da se ukine zahteva/praksa FURS, ki pogojuje vpis tuje pravne osebe v register davčnih zavezancev z ločenim vpisom v davčni register fizične osebe pooblaščene za zastopnaje tujega subjekta.
Lep pozdrav.
 
 
 
 