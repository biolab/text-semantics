 Predlagam spremembo zakona v delu, kjer bi tudi žrtev kaznivega dejanja oziroma prometne nesreče lahko bila stranka v postopku, oziroma imela vsaj omejen dostop do npr. posnetkov varnostnih kamer,...itd . Ob prometni nezgodi na parkirišču jaz kot oškodovanec  nisem imel pravice ali možnosti   do ogleda videoposnetka, delo policije pa ni bilo aktivno. Policija je postala aktivnejša šele po moji pritožbi. Primer se je začel razpletati šele ko sem sam raziskal znamko in tip povzročiteljevega vozila. Sicer je na koncu  tudi s pomočjo videoposnetkov policija poiskala  povzročitelja, vendar bi bil primer rešen v parih dneh, če bi jaz kot oškodovanec imel možnost videti videoposnetke. Karkoli sem želel poizvedeti sam, vedno so mi dejali, da mi ne morejo pomagati, ker jim to zakon o varstvu osebnih podatkov prepoveduje. Zame se je ta primer dobro končal,  povrnjeno sem dobil povzročeno škodo, vendar kljub temu menim, da bi oškodovanci morali  imeti to možnost. Ali bi jo izkoristili  in pomagali pri razjasnitvi oziroma iskanju povzročitelja pa bi se nato sami odločili.