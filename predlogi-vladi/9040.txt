Predlagam, da se študentsko delo pred 1. 2. 2015 tudi šteje v delovno dobo. Posameznikom, ki so pred 1. 2. 2015 imeli status dijaka ali študenta ter so opravljali študentsko delo, pa naj se omogoči, da sami vplačajo prispevek v pokojninsko blagajno v višini 15,50 odstotka od vrednosti posamezne opravljene ure študentskega dela. Pri študentskih servisih zagotovo obstajajo vsaj delne evidence, koliko ur študentskega dela je opravljal posamezen dijak ali študent ter koliko je znašala denarna vrednost posamezne ure študentskega dela. Tako bi se po pravicah vsaj delno izenačilo študente in dijake, ki so študentsko delo opravljali pred 1. 2. 2015, s tistimi, ki so študentsko delo opravljali od vključno 1. 2. 2015 dalje.