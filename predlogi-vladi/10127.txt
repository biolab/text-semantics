Ker se v šolstvu še vedno dogajajo anomalije tudi v smislu nadzora prisotnosti pedagoških delavcev (učiteljev) na delovnem mesto, se mi zdi nujno z zakonom definirati redno delovno obvezo učitelja, ki naj zajema tudi čas priprav na učni proces. Natančno se naj opredeli kaj sodi pod pripravo na učni proces in kaj je učni proces, kaj  se mora opravljati na delovnem mestu in kaj in v kakšnem obsegu zunaj delovnega mesta. Čas počitnic, v kolikor jih učitelj preživlja doma, naj se opredeli kot dopust, ki pa naj bo kvantitativno natančno opredeljen, Ravnateljem naj bodo podana natančnejša navodila glede nadzora in uvajanja konsekvenc v primeru nespoštovanja predpisov na tem področju. Jasno se naj opredeli, kakšno obvezo imajo učitelji v času šolskih  počitnic, ko so svoj dopust že izrabili. Učitelji, ki ne zmorejo slediti tehnološkemu razvoju in delovati kot " učna podpora" napredku   oz. na nekaterih področjih zaradi pomanjkanja znanja (zastarela znanja) svojega dela ne opravlja z dodano vrednostjo, naj se premesti na drugo ustrezno delovno mesto ali preusmeri v drug poklic. Danes se namreč zaznava, da posamezni učitelji ne razumejo delovanja niti pomena  napredne komunikacijske izobraževalne tehnologije,  je ne znajo uporabljati in je v postopkih poučevanja tudi ne vključujejo, kar pouk siromaši, posledično pa učencem ne zagotavlja smotrnega pridobivanja novih vsebin. Znanje in sposobnosti učiteljev se naj kronološko preverja, prav tako tudi njegove PSIHO - FIZIČNE sposobnosti. Zdravstveno (predvsem v psihološkem smislu) se naj  preveri vsakega, ki se   odloči za poklic učitelja.