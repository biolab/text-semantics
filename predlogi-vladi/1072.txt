1. Društvo za zaščito ustave in žrtev cerkve je društvo, ki ga  sestavljajo ljudje, ki jim ni vseeno, kaj se v Sloveniji dogaja v zvezi z  izvrševanjem ustave. Zato je namen društva aktivno prispevati k  uresničevanju ustave na vseh področjih življenja in uveljavljanje s tem  povezanih človekovih pravic in temeljnih svoboščin ter obveznosti. Cilji  društva so, da se preprečijo kršitve ali zlorabe ustave in se  zaščitijo, tudi pravno, žrtve teh kršitev oz. zlorab, predvsem kršitev  oz. zlorab tistih ustavnih določb, ki se tičejo šibkih in brezpravnih  živih bitij, predvsem otrok in živali. Posebno pozornost drustvo namenja  žrtvam cerkve. Društvo je vpisano v register društev pri Upravni enoti  Kranj.  2. Društvo se pri svojem delovanju zavzema za  uresničevanje ustave in to na vseh področjih družbenega življenja. Eno  izmed takšnih področij je tudi visokošolsko izobraževanje, ki mora biti,  zaradi svoje velike družbene pomembnosti, dosledno urejeno v skladu z  ustavo Republiko Slovenijo. 3. V Sloveniji obstajajo tri univerze  in ena izmed njih je Univerza v Ljubljani. Univerzo v Ljubljani  sestavljajo med drugim tudi fakultete, ena izmed njih je Teološka  fakulteta (UL TEOF). Ustanovitelj Univerze v Ljubljani je Republika  Slovenija, ustanoviteljske pravice in obveznosti pa izvršuje Vlada  Republike Slovenije. Ustanovitev omenjene univerze ureja Odlok o  preoblikovanju Univerze v Ljubljani (Ur. list RS, št. 28/2000, 33/2003,  79/2004, v nadaljevanju: OdPUL-1), ki ga je sprejel Državni zbor RS. V  okviru Univerze v Ljubljani je torej tudi Teološka fakulteta, ki ima  svoj sedež v Ljubljani, Poljanska 4 in svojo enoto v Mariboru. Maja 1991  je Teološka fakulteta zopet dobila status državne ustanove in bila 18.  novembra 1992 ponovno vključena v univerzo.  4. UL TEOF je šola  oz. izobraževalna ustanova, ki je po eni strani del javnega zavoda  Univerza v Ljubljani, po drugi strani pa je to šola oz. ustanova  Katoliške cerkve, ustanova zasebnopravne organizacije. Čeprav je UL TEOF  v bistvu šola Katoliške cerkve, pa je njen ustanovitelj preko univerze  tudi Republika Slovenija, ki jo v veliki meri tudi financira. Vse to pa  je v nasprotju z Ustavo Republike Slovenije, kar bo prikazano v  nadaljevanju. 5. Ustava v 7. členu določa, da so država in verske  skupnosti ločene. Iz tega načela jasno izhaja, da je država glede  javnih šol oz. institucij zavezana k nevtralnosti, tolerantnosti in  nemisionarskemu delovanju. Na področju šolstva to pomeni, da  konfesionalne oz. verske vsebine ne morejo biti del javnega pouka oz.  izobraževanja, ki ga zagotavlja država v javnem interesu. Iz svobode  vere izhajata tako pozitivna svoboda vere (izpovedovati vero), kot tudi  negativna svoboda vere (ne izpovedovati vero, če jo nekdo ima).  Negativna svoboda vere državi prepoveduje siliti drugače verne ali  neverne v določeno vero ali določene verske vsebine predpisati kot  obvezne za sodelujoče v procesu izobraževanja. Negativna verska svoboda  tako državi nalaga tudi dolžnost, da pri pouku v javni oziroma državni  izobraževalni ustanovi prepreči prevlado ene vere nad drugo (tudi, če je  ta druga vera v konkretnem primeru v manjšini – varstvo človekovih  pravic naj bi bilo enako za vse, še posebno za manjšine). V primerjalnem  šolskem pravu so zato prepovedana dejanska, posredno učinkujoča  ravnanja, ki za posameznika predstavljajo prisilo glede svobode  (ne)izražanja vere oziroma svetovnega nazora (na primer s strani javne  šole v učilnice nameščeni panoji z desetimi božjimi zapovedmi ali s  strani državne obvezne šole v učilnice nameščeni križi in razpela ali  molitve in blagoslavljanje na maturitetnih slovesnostih v javnih šolah  in podobno). Velja tudi načelo, da nima nihče pravice zahtevati državne  podpore pri izražanju vere. Država mora biti namreč nevtralna do vseh  verstev, pri čemer ni pomembno število pripadnikov posamezne vere. Če pa  država kakorkoli že sodeluje s pripadniki teh verstev, se z njimi ne  sme identificirati. Splošna zapoved nevtralnosti države do vseh verstev  se na področju šole oz. izobraževalnega sistema kaže tudi v tem, da se  država v šoli ne sme opredeljevati za nobeno vero ali proti njej. Tako  se mora država pri pouku oz. izobraževanju izogniti vsaki  indoktrinaciji. Država tudi ni dolžna, čeprav mora ustvarjati možnosti  za pridobitev ustrezne izobrazbe (57. člen ustave), da na svoje stroške  ustanovi določen tip ali določeno stopnjo izobrazbe, na področju  religije pa ne sme tega storiti, ker je ločena od verskih skupnosti. To  velja tudi pri visokošolskem izobraževanju oz. javnih univerzah in  njenih članicah, npr. fakultetah. Tudi te so namreč javne (državne)  institucije, financirane s strani države, in kot take v bistvu simboli,  ki državo predstavljajo navzven in jo delajo spoznavno posamezniku. Zato  je potrebno, in je tudi legitimno, da je tu načelo ločitve države in  verskih skupnosti in s tem tudi nevtralnosti države dosledno ter strogo  izpeljano. Glede na to, da javna šola oz. javna univerza s svojimi  članicami ni manifestacija države samo pri izvajanju svoje dejavnosti  izobraževanja (javne službe), temveč tudi kot javni prostor, prepoved  konfesionalne dejavnosti na tem področju ne predstavlja nedopustnega  posega v 41. člen ustave in je v skladu z njenim 15. členom.   6.  Na kratko: Demokratična država (1. člen ustave) je na temelju ločitve  države in verskih skupnosti (7. člen ustave) pri izvajanju javne službe  in v javnih institucijah dolžna zagotoviti nevtralnost do verskih  skupnosti in preprečiti prevlado ene vere oziroma filozofskega  prepričanja nad drugim, saj nima nihče pravice od države zahtevati  podpore pri izražanju vere. Javno življenje je sekularizirano. Za dosego  tega cilja je ustavno dopustno, da država z zakonom sprejme ukrepe, ki  so nujno potrebni za za uresničitev zapovedi nevtralnosti (tako Ustavno  sodišče RS v odločbi št. U-I-68/98-42 z dne 22.11.2001, točka17). Država  in njeni deli, kot so npr. državni organi ali pa institucije, kjer je  država ustanovitelj, morajo biti svetovnonazorski in versko nevtralni.  Država se ne sme identificirati z nobeno vero ali versko skupnostjo,  nobene podpirati ali celo misionirati v njeno korist in nikogar  indoktrinirati z neko vero. Država tudi ne sme od nikogar zahtevati, da  bi sprejel določeno versko ali drugo prepričanje. 7. Teološka  fakulteta je, čeprav je del javnega šolskega prostora oz. del javne  (državne) univerze, institucija Katoliške cerkve. Ima dvojni značaj,  tako je po eni strani del Katoliške cerkve, po drugi strani pa del  Republike Slovenije. Učitelji na UL TEOF so v glavnem teologi, večina  izmed njih je celo duhovnikov. Študijski program je sestavljen iz kopice  predmetov, ki so tipično verski oz. konfesionalni kot npr. sklopi  predmetov s področja svetega pisma, eksegeze stare in nove zaveze,  liturgije in bogoslužja, kot tudi npr. Nauk o Bogu, Nauk o Kristusu,  Nauk o zakramentih, Misiologija in drugo. To so predmeti, preko katerih  Katoliška cerkev posreduje svoj nauk študenom oz. slušateljem. To so  očitno tudi predmeti, ki jih Republika Slovenija, ker je Teološka  fakulteta njen del, posreduje svojim študentom. Republika Slovenija tako  posreduje v javni prostor vero neke verske skupnosti in na ta način  tudi podpira to versko skupnost, zaradi česar je zgubila svojo versko  nevtralnost, saj se je očitno  zelo jasno postavila na stran Katoliške  cerkve in ji tako s tem pomaga pri širjenju njene vere. Država se je v  tem delu identificirala z Katoliško cerkvijo, s čimer je kršeno tudi  načelo sekularizacije oz. ločitve države od Katoliške cerkve. 8.   Po Zakoniku cerkvenega prava (ZCP) so vsi verniki na Teološki  fakulteti, to pa so praktično vsi učitelji, ki so večinoma teologi oz.  duhovniki, kot katoliki, dolžni izpolnjevati tudi naslednje dolžnosti: •  s samim svojim načinom delovanja so dolžni ohranjati občestvo s  Cerkvijo in naj zato zelo vestno izpolnjujejo dolžnosti, ki jih imajo  tako do vesoljne kakor do delne Cerkve, kateri po pravnih predpisih  pripadajo (kanon 209) • po svoji zmožnosti morajo sveto živeti in z vsemi močmi prispevati k rasti in nenehnemu posvečevanju Cerkve (kanon 210) •  prizadevati si, da se bo božje oznanilo odrešenja bolj in bolj širilo  med vse ljudi vseh časov po vseh krajih zemlje (kanon 211) • v  zavesti svoje odgovornosti so verniki dolžni skazovati krščansko  pokoršino temu, kar posvečeni pastirji, ki predstavljajo Kristusa, kot  učitelji vere razlagajo ali kot voditelji Cerkve določajo (kanon 212) •  podpirati Cerkev v potrebah, da ji pomagajo pri bogočastju, delih  apostolata, krščanski dobrodelnosti in dostojnem vzdrževanju služabnikov  (kanon 222) • pri izvrševanju svojih pravic ozirati se na skupni blagor Cerkve (kanon 223) • dolžni kot kleriki še posebej skazovati spoštovanje in pokorščino papežu in svojemu ordinariju (kanon 273) •  ker je celotna Cerkev po svoji naravi misijonarska in je delo  evangelizacije treba imeti za temeljno dolžnost božjega ljudstva, naj  vsi verniki, zavedajoč se svoje odgovornosti, sprejemejo svoj delež pri  misijonskem delu (kanon 781). Nadalje so vsi učitelji na Teološki  fakulteti, v kolikor so verniki, dolžni na podlagi katoliškega nauka po  svoji vesti, da ne sledijo predpisom državnih oblasti, kadar ti  nasprotujejo tudi naukom evangelija (Katekizem katoliške cerkve, št.  2242 - KKC). 9. Na podlagi navedb iz prejšnje točke je mogoče  zaključiti, da so državni uslužbenci na Teološki fakulteti, to pa so v  glavnem učitelji, dolžni pri svoji službi, ki jo plačuje Republika  Slovenija, ravnati po nauku Katoliške cerkve in zavrniti vse tiste  določbe pravnega reda Republike Slovenije, ki so v nasprotju z nauki  evangelija. Če ne ravnajo v skladu z katoliškim naukom, jim grozijo celo  cerkvene kazni. To vse pomeni, da uslužbencem Republike Slovenije  grozijo cerkvene kazni, če ravnajo po predpisih Republike Slovenije, ki  nasprotujejo naukom evangelija. Nesprejemljivo je, da morajo državni  uslužbenci ravnati po nauku neke tuje zasebnopravne organizacije, sicer  so celo kaznovani s s strani tuje organizacije in te kazni so lahko zelo  drastične, celo izobčenje. Kot že rečeno, je to nesprejemljivo in  protiustavno ter grobo krši osnovno načelo ločitve države in verskih  skupnosti. Lahko bi rekel tudi drugače in sicer tako, da država plačuje  svoje uslužbence-katolike, ki so delavci Teološke fakultete, da ti  odkrito delujejo proti njej, saj niso dolžni upoštevati državnih  predpisov, če so v nasprotju z evangeliji. In ti uslužbenci so po drugi  strani celo pripadniki tuje organizacije, saj je Katoliška cerkev tuja  organizacija. 10. Konkretno je mogoče prejšnje navedbe prikazati na naslednjem primeru:  V Stari zavezi med drugim piše: • Čarovnice ne puščaj pri življenju (2 Mz 22,17) • Če kdo prešuštvuje z ženo svojega bližnjega, naj bosta oba usrmčena, prešuštnik in prešuštnica" (3 Mz 20,10) •Če kdo leži z moškim, kakor se leži z žensko, sta oba storila gnusobo; naj bosta usmrčena; njuna kri pade nanju." (3 Mz 20,13) •  Človek pa, ki bi predrzno ravnal, tako da ne bi poslušal duhovnika, ki  tam opravlja službo GOSPODU, tvojemu Bogu ali sodnika, ta človek mora  umreti; ...” (5 Mz 17,12)  • Če ima kdo trmoglavega in upornega sina,  ki ne posluša ne očetovega ne materinega glasu in ju ne uboga, čeprav  ga strahujeta, naj ga oče in mati primeta in peljeta k mestnim  starešinam, k vratom njegovega kraja. Rečeta naj starešinam njegovega  mesta: »Ta najin sin je trmoglav in uporen, ne posluša najinega glasu,  požrešen je in pijanec.« Potem naj ga vsi možje njegovega mesta posujejo  s kamenjem, da umre...'” (5 Mz 21,18-22). Stara zaveza je eden  temeljnjih doktrinarnih tekstov Katoliške cerkve in je v celoti, seveda  po nauku te cerkve, božja beseda (št. 121 in 123 KKC). To besedo je  potrebno po katoliškem nauku (kanon 211 ZCP), ob upoštevanju  starozaveznega božjega navodila, kot ga seveda prikazuje Katoliška  cerkev, in ki se glasi: Vso besedo, ki vam jo zapovedujem, vestno  izpolnjujte; ničesar ji ne dodajaj in ničesar ji ne odvzemaj! (5 Mz  13,1), upoštevati dobesedno, saj ni bila preklicana. Zato je potrebno v  celoti izpolnjevati navodila iz Stare zaveze, kar pomeni, da je katolik  dolžan usmrtiti vse tiste, ki so navedeni v zgornjih alinejah. To tudi  pomeni, da mora tako ravnati tudi učitelj na Teološki fakulteti. Državni  uslužbenec, ki je istočasno katolik in dela na Teološki fakulteti, je  tako dolžan usmrtiti ljudi, ki zagrešijo določene moralne prestopke, kot  to izhaja iz Biblije. Ali on to dejansko naredi, v tem trenutku ni  pomembno, pomembno je to, da je to njegova dolžnost, ki izhaja iz nauka  Katoliške cerkve. In takšen krvav nauk širi Katoliška cerkev preko  Univerze v Ljubljani, torej je mogoče reči: preko države. Država je  tukaj orodje za širjenje nauka, ki je protiustaven. Namreč, po 17. členu  ustave je človekovo življenje nedotakljivo, kar pomeni, da v Sloveniji  ni dovoljeno nobeno ubijanje, niti v miru niti v vojni, saj se ta  pravica po 16. členu ustave ne more omejiti ali odvzeti niti v vojnem  času. Ker pa Katoliška cerkev ne priznava pravnega reda Republike  Slovenije, ki je v nasprotju z evangelijem, nauki Biblije pa so del  evangelija, je jasno, da so v nevarnosti vsi tisti, ki naredijo  prekrške, ki so po nauku Katoliške cerkve kaznivi tako ali drugače, ne  glede na to, da po pravnem redu Slovenije to niso nikakršni prekrški ali  kazniva dejanja. Tako bi bilo mogoče celo reči, da je za homoseksualce  bolje, da ne študirajo teologije na Teološki fakulteti na državni  Univerzi v Ljubljani, saj so njihova življenja zaradi katoliškega nauka  ogrožena, čeprav zaradi svojega spolnega nagnjenja niso storili nobenega  državnega prekrška. To velja tudi za naslednje: “Če kdo prešuštvuje z  ženo svojega bližnjega, naj bosta oba usrmčena, prešuštnik in  prešuštnica" (3 Mz 20,10). In ti so celo ogroženi od državnih  uslužbencev, torej uslužbencev Republike Slovenije. Podobno velja tudi  za ostale po Bibliji ogrožene kategorije ljudi, npr. tiste, ki ne  poslušajo duhovnika, sodnike … Vse to je nesprejemljivo, protiustavno in  zelo žaljivo za mnoge državljane Slovenije, ki morajo vse to preko  davkov plačevati, saj država v veliki meri financira Teološko fakulteto.  Republika Slovenija je v tem pogledu očitno služkinja Katoliške države,  ki si jo je podredila v svoje namene.  11. Katoliški nauk je še mnogih drugih delih v nasprotju z ustavo RS, kot bo to obrazloženo v nadaljevanju. 12.  Po nauku Katoliške cerkve morajo starši v prvih tednih po rojstvu  otroka le-tega krstiti. Krst je lahko začetek tudi verske vzgoje oz. s  krstom se vstopi v KC. Mnogi menijo, da s tem ni nič narobe in da lahko  starši versko vzgajajo svoje otroke v celoti v skladu s svojim  prepričanjem. Takšno stališče je napačno, saj je v 41. členu ustave zelo  jasno zapisano, da imajo starši sicer pravico, da v skladu s svojim  prepričanjem zagotavljajo svojim otrokom versko in moralno vzgojo,  vendar pa mora biti, kot to piše v omenjene določilu, usmerjanje otrok  glede verske in moralne vzgoje v skladu z otrokovo starostjo in  zrelostjo ter z njegovo svobodo vesti, verske in druge opredelitve ali  prepričanja. To pa pomeni, da pravica staršev do verske vzgoje svojih  otrok v skladu z lastnim prepričanjem ni "absolutna", temveč morajo pri  tem upoštevati otrokovo starost, zrelost, njegovo svobodo vesti in  versko opredelitev. Ali starši spoštujejo dojenčkovo svobodo vesti ter  verske opredelitve, če ga brez njegovega soglasja včle(a)nijo v KC?  Svoboda vesti in verske opredelitve se v enaki meri nanaša na odrasle  ljudi kot na otroke oz. dojenčke, kar glede teh izrecno izhaja iz 2.  stavka zadnjega odstavka 41. člena, kjer je zapisano, da mora biti  usmerjanje otrok v skladu tudi z otrokovo svobodo vesti in verske  opredelitve. To pa v bistvu pomeni, da je otrok tisti, ki odloča o svoji  veri ter o članstvu v verski skupnosti. Otroci namreč ne morejo imeti  manj pravic kot odrasli na področju svobode vesti, saj bi bilo to v  nasprotju z 16. členom ustave, kjer je določeno, da se pravice iz 41.  člena ne morejo odvzeti ali omejiti niti v vojnem ali izrednem stanju in  seveda z že omenjenim delom zadnjega stavka v 3. odstavku 41. člena. Iz  tega je mogoče tudi zaključiti, da volja staršev ne more nadomestiti  volje otrok glede verske svobode oz. odločitve o vstopu v neko versko  skupnost ali krstu, starši lahko v smislu tretjega odstavka 41. člena  ustave otroku samo ponudijo, seveda ob upoštevanju otrokove zrelosti in  starosti, določeno vero oz. versko skupnost, otrok pa je tisti, ki se bo  odločil. Glede na to, da dojenček po naravi stvari še ne more izjaviti  svoje volje glede verske vzgoje, je potrebno s to vzgojo počakati. Tako  je seveda potrebno počakati tudi z morebitnim krstom oz. včlenitvijo v  KC, dokler otrok ne doseže starosti in zrelosti, ko lahko dojame, kaj  zanj pomeni vstop in ko da svoj pristanek. Njegova verska svoboda, ki  vključuje tudi svobodo izbire verske skupnosti in ki mu pripada od  trenutka rojstva, v tem času "miruje". Otrok jo začne uživati oz.  izvrševati, ko doseže starost in zrelost, ko se lahko svobodno in  odgovorno, zavedajoč se vseh posledic, odloči. Ni namreč pozabiti, da  ima krst za krščenca tudi mnoge drastične dolžnosti, kot to izhaja iz  KKC. Starši tako nimajo pravice, da bi dojenčka včle(a)nili v KC brez  svobodne privolitve dojenčka oz. otroka. Ker pa dojenček po naravi  stvari ne more dati svojega privoljenja za vstop v KC oz. za krst, je ta  v nasprotju z 41. členom ustave, saj zanj niso izpolnjeni pogoji iz  tega člena. Ne glede na to, da je krst dojenčkov v nasprotju z ustavo,  pa Katoliška cerkev še naprej vrši te krste, pa čeprav bi tudi ona mora  delovati v skladu z ustavo. Tako bi za krst morala imeti, glede na to,  da ima tudi dojenček pravico do verske samoopredelitve, še privolitev  dojenčka in ne samo staršev. In ker tega niti ne more imeti, krstov  dojenčkov ne bi smelo biti. Tako opisan katoliški nauk glede krsta  dojenčkov uči tudi Teološka fakulteta, torej del Republike Slovenije.  Tako je mogoče govoriti o skrajno paradoksalnem stanju, ko Republika  Slovenija enkrat poziva starše h takojšnemu krstu dojenčkov in jim pri  tem še grozi s sankcijam oz. večnim peklom, če tega ne bodo naredili, po  drugi strani pa ta ista republika določa, da mora otrok, tako tudi  dojenček, dati h krstu svoj pristanek, kar pa po naravi stvari sploh ne  more dati. Gre za globoko neskladje tudi z načeli pravne države, saj je  logična urejenost stvari ena bistvenih sestavin pravne države. 13.  Iz Katoliške cerkve je mogoče izstopiti. Vendar pa izstop, po nauku te  cerkve, ni celovit, temveč samo formalen, saj ta celovitih izstopov ne  pozna. Namreč, tudi po formalnem izstopu veže krščenca na KC notranja  zakramentalna pripadnost in to zaradi tega, ker krsta, ki vtisne v dušo  neizbrisno znamenje, ni mogoče izbrisati oz ponoviti. Tako bi bilo celo  mogoče reči, da izstopa iz KC sploh ni, kajti ta je ali pa ga ni.  Vmesnega stanja ni. Po kat. nauku tisti, ki izstopi, ni več subjekt  pravic, hkrati pa ga še vedno vežejo vsi Božji in cerkveni zakoni, razen  kanonične oblike poroke. Ko torej nekdo (formalno) izstopi, nima več  pravic, očitno pa mu ostanejo dolžnosti! Ta absurdni in neetični nauk  uči tudi Teološka fakulteta, ki je del Republike Slovenije. Tako tudi  Republika Slovenija podpira, s tem, ko dopušča, da je Teološka fakulteta  del državne univerze in s tem države, nauk, ki krši osnovno pravico do  svobode vesti, ki zajema tudi pravico do celovitega izstopa iz neke  verske skupnosti. Republika Slovenija tako preko Teološke fakultete (ali  pa obratno) širi katoliški nauk o nezmožnosti celovitega izstopa iz  Katoliške cerkve, Republika Slovenija tako širi nauk, ki je v nasprotju z  njeno temeljno listino, to je ustavo. To je pa absurdno, smešno in  poniževalno do vseh dojenčkov, ki so bili krščeni in ne morejo več  izstopiti iz Katoliške cerkve. Namesto, da bi Republika Slovenija  zavarovala dojenčke pred zlorabo s strani Katoliške cerkve, ki jo ta  počne s krstom, kar je njena ustavna dolžnost (56. člen ustave), krste  dojenčkov celo podpira in na ta način daje očitno jasno vedeti, da je v  tem pogledu na strani Katoliške cerkve in ne svojega ljudstva oz. otrok.  Republika Slovenija tako daje ljudem jasno vedeti, da ji je v  obravnavanem primeru Katoliška cerkev več vredna kot pa lastni  državljani in da je ustava v tem pogledu bolj ali manj mrtev papir. Ob  vsem tem je potrebno jasno povedati, da je tisti, ki izstopi iz  Katoliške cerkve izobčen, to pa je najtežja cerkvena kazen, izstop je  namreč po nauku Katoliške cerkve, ki ga v javnost posreduje tudi  Teološka fakulteta in s tem tudi Univerza v Ljubljani velik greh. Nekdo,  ki je samo izkoristil svojo svobodo, ki mu jo daje ustava v okviru  svobode vesti in je izstopil iz cerkve, je kaznovan s strani te cerkve,  kaznovanje verske svobode pa očitno podpira tudi Republika Slovenija.  Kot da bi bila Slovenija v srednjem veku.  14. Eden izmed  predmetov, ki ga Teološka fakulteta v procesu izobraževanja posreduje  študentom je tudi Nauk o zakramentih. V okviru tega predmeta obravnava  tudi katoliški krst.  V veljavnem Katekizmu katoliške cerkve (slov. izdaja) piše o krstu tudi naslednje: •  po krstu se osvobodimo greha in se prerodimo v božje otroke; postanemo  udje Kristusa in se včlenimo v Cerkev ter postanemo deležni pri njenem  poslanstvu (str. 331) • ker zakrament krsta pomeni osvoboditev od  greha in njegovega začetnika, hudobnega duha, se izreče nad kandidatom  eksorcizem (str. 336) • krst ne očisti človeka le vseh grehov, marveč tudi napravi iz novokrščenca novo stvar (str. 341) •  ko je krščenec postal ud Cerkve, ne pripada več sam sebi, temveč  tistemu, ki je umrl in vstal za nas. Od tedaj naprej je poklican k temu,  da se podreja drugim, da jim služi v občestvu Cerkve, da je cerkvenim  predstojnikom poslušen ter jih uboga in da jih upošteva s spoštovanjem  in ljubeznijo (str. 342 in 343) • kakor je krst za krščenca vir odgovornosti in dolžnosti, tako mu daje tudi pravice v Cerkvi... (str. 343) •  tisti, ki so s krstom "prerojeni v božje otroke, (so) dolžni pred  ljudmi izpovedovati vero, ki so jo po Cerkvi prejeli od Boga, in se  udeleževati apostolske ter misijonske dejavnosti božjega ljudstva (str.  343) • krst vtisne v dušo neizbrisno duhovno znamenje, pečat  (charachter), ki posveti krščenca za bogočastje krščanske cerkve (str.  345). Iz navedenega je razvidno, da dobi oseba s krstom poleg pravic  tudi dolžnosti. Pri pri polnoletnih osebah to ni sporno, saj so se sami  prostovoljno odločili za krst in s tem za prevzem obveznosti. Kako pa je  to npr. pri dojenčkih? Ali so se tudi ti prostovoljno odločili za  prevzem obveznosti? Odgovor je seveda jasen: ne! V njihovem imenu so se  odločili starši. Dojenčki so dobili velike obveznosti, brez da bi imeli  možnost, da se o teh obveznostih izjasnijo. To pomeni, da Katoliška  cerkev prisilno novači svoje člane, mnogim državljanom Republike  Slovenije ne daje možnost svobodnega odločanja o vstopu in pri tem ji,  na žalost, asistira Republika Slovenija. Ta ne varuje interesov svojih  državljanov, za kar je plačana in zadolžena, temveč preko Teološke  fakultete varuje interese Katoliške cerkve, ki pa državo očitno  obravnava kot svojega hlapca. 15. Po 34. členu ustave ima vsakdo  pravico do osebnega dostojanstva. Kaj je še ostalo od dojenčkovega  osebnega dostojanstva, če ga je krst spremenil iz subjekta v objekt, saj  krst napravi iz novokrščenca novo stvar, kot to piše v katekizmu.  Dojenček torej postane nova stvar. Stvar kot je npr. pralni stroj ali  kaj podobnega. In če dojenček postane npr. predsednik države, je tudi  stvar. Po nauku KC je torej predsednik neke države ali pa vlade, ki je  bil krščen, stvar. In stvar je predmet lastninske pravice. Dojenček  postane v bistvu predmet lastninske pravice in lastnik je seveda cerkev,  vsaj v duhovnem smislu, saj razglaša, da krščenec ne pripada več sebi,  temveč je postal njen ud. Krščen otrok oz. človek, gledano po katoliškem  nauku, sploh nima več verske svobode. Ali je tudi krščeni predsednik  države last Katoliške cerkve? In dalje: Kaj je še ostalo od dojenčkovega  osebnega dostojanstva, če se bo moral takoj, ko se bo zavedal in bo  tega zmožen, podrejati cerkvenim predstojnikom in jih ubogati? In če ne  bo pokoren Katoliški cerkvi, mu grozi z kazenskimi sankcijami, celo z  večnim prekletstvom! In to nekomu, ki ni nikoli prostovoljno stopil v to  cerkev. Predsednik neke države oz. vlade, ki je bil krščen, mora tako  ubogati cerkvene predstojnike in se jim podrejati. Ubogati mora npr.  papeža ali nadškofa. Tudi kaplana? Kdo potem vlada v neki državi? Kaj bo  KC naredila s krščenim dojenčkom, ki kot odrasel človek ne bo želel  sodelovati kot vojak v vojni, ki jo bo KC razglasila za pravično, ker bo  ustrezala njenim interesom? Kaj bo torej naredila z nekom, ki se bo  držal zapovedi "Ne ubijaj" in ne bo želel z orožjem braniti oz. širiti  katoliške vere, kar mu je sicer dolžnost? Mu bo priznala ugovor vesti?  Ali mu sploh lahko prizna ugovor vesti, ne da bi zanikala svoj nauk, del  katerega so tudi vojne, ubijanje, nasilje …? In ker je ponavadi  predsednik države tudi vrhovni poveljnik vojske, je tudi jasno, pod  čigavim poveljstvom je v bistvu vojska neke države, če je ta predsednik  krščenec in mora zato ubogati cerkvene dostojanstvenike. Ali je krščeni  šef generalštaba dolžan ubogati vojaškega kurata? Od dojenčkovega  osebnega dostojanstva je očitno ostalo bore malo in zato je krst v  nasprotju tudi z navedenim ustavnim določilom. Vse to izhaja iz  izobraževalnega procesa Teološke fakultete, ki ga podpira in plačuje  Republika Slovenija preko Univerze v Ljubljani. 16. Po 56. členu  ustave se otrokom zagotavlja posebno varstvo pred duševnim izkoriščanjem  in zlorabljanjem, po 35. členu ustave pa je zagotovljena, seveda tudi  dojenčkom, nedotakljivost duševne celovitosti. Republika Slovenija mora  varovati otroke in tako skrbeti, poleg staršev, tudi za otrokove  koristi. Ali so varovane dojenčkove koristi, če so jim s krstom in z  včlenitvijo v Katoliško cerkev naložene velike, mogoče celo življensko  usodne dolžnosti? Ali je v dojenčkovo korist, če se bo moral v svojem  življenju pokoravati cerkvenim dostojanstvenikom? Ali je v njegovo  korist, če bo moral pred ljudmi izpovedovati svojo vero in se  udeleževati apostolske ter misijonske dejavnosti božjega ljudstva, kot  to piše v katekizmu? Ali je v dojenčkovo korist, da bo moral kot odrasel  ravnati po krutih in krvavih določilih Stare zaveze, ki jih Katoliška  cerkev prikazuje kot božjo besedo in ki jo je seveda potrebno  izpolnjevati tudi danes. Ali je v dojenčkovo korist, če postane čla(e)n  organizacije, iz katere po katoliškem nauku oz. pravu sploh ni  celovitega izstopa? Ali je dojenčku zagotovljena njegova duševna  celovitost, če krst vtisne krščencu v dušo neizbrisno duhovno znamenje?  Ali ne gre torej pri krstu za nasilen in grob poseg v dojenčkovo dušo?  Ali je mogoče celo reči, da gre za duhovno posilstvo? Otrok, ki se v  bistvu še niti ne zaveda, že ima zaznamovano, mogoče celo poškodovano,  dušo in sploh nima možnosti, da bi se o tem predhodno izjasnil, niti  nima možnosti, da bi se pred takšnim duševnim posegom branil! Ali ne gre  tukaj za hudo duševno zlorabljanje dojenčka? Celo bodoči predsednik  države že ima zaznamovamo dušo. Namesto, da bi država zavarovala svoje  državljane, se je s podpiranjem Teološke fakultete, ki jo je sprejela v  svoje nedrje, izrekla proti tistim najbolj ranljivim, to je otrokom, ki  jim je v svojem temeljnem aktu obljubila posebno varstvo, očitno pa samo  na papirju, dejansko pa jih je “prodala” Katoliški cerkvi za njene  potrebe. Vse to je protiustavno in v grobem nasprotju z mnogimi  ustavnimi določbami, kot je to zgoraj navedeno. Ali se krst dojenčkov ne  pokaže torej kot dejanje, ki otrokom jemlje ne samo njihovih z ustavo  varovanih pravic (svoboda vesti, osebno dostojanstvo, …), temveč celo  posega v njihovo duševnost, saj jim v dušo vtisne neizbrisno duhovno  znamenje. Ali ne gre tukaj za duševno nasilje, saj ima otrok, po nauku  Katoliške cerkve, za celo zemeljsko življenje, zaznamovano dušo? In če  se pri krstu izganja še hudobni duh (eksorciziem) … Že majhni otroci, ki  še niso razvili svobodne volje in se zato tudi ne morejo sami odločati,  postanejo s krstom prisilno člani cerkve in so tako pripravljeni za  obiskovanje cerkvenih ritualov. Zakaj Katoliška cerkev še naprej krščuje  dojenčke in s tem krši ustavo? Koliko pripadnikov bi sploh še imela, če  bi bili vsi krsti prostovoljni? Verjetno zelo malo in to bi spodkopalo  njeno družbeno moč, ki očitno v velikem delu temelji na protiustavnih  dejanjih. In pri pri tem ji asistira Republika Slovenija. "Pojdite  torej in učite vse narode; krščujte jih v imenu Očeta in Sina in Svetega  Duha", naj bi rekel Jezus (Mt 28,19) in to uči tudi Katoliška cerkev in  njena Teološka fakulteta. Iz tega jasno izhaja, da je prvo učenje in  šele nato krst. Glede na takšno učenje bi morala cerkev zavrniti vse  tiste, ki bi želeli krstiti dojenčke, s čimer bi ravnala v skladu z  ustavo, kar je njena dolžnost. Torej je mogoče reči, da cerkev v tem  pogledu krši tudi lasten nauk in ne samo ustave. To izhaja tudi iz  kanona 748 ZCP, kjer piše, da "nikogar ni dovoljeno siliti, da bi se  proti svoji vesti oklenil katoliške vere”.  17. Nauk Katoliške  cerkve, ki ga uči tudi Teološka fakulteta in ga podpira Republika  Slovenija preko Ul TEOF, je do nekaterih kategorij ljudi zelo nestrpen.  18.  Katoliška cerkev je v preteklosti preganjala Jude in vstpostavila  pogoje za pregon Judov s strani drugih. Adolf Hitler je v zvezi s tem  dejal: "Delam samo to, kar že tisoč petsto let dela cerkev, vsekakor  temeljiteje". "Tako sem danes prepričan, da ravnam v smislu vsemogočnega  Stvarnika: s tem ko se obranim Judov, se bojujem za Gospodovo delo." je  še dejal katolik Adolf Hitler, ki ga Katoliška cerkev ni izključila iz  svojih vrst, čeprav je pobil milijone ljudini. Očitno pregon Judov in  pobijanje ljudi ni zločin po katoliškem nauku. “Stroga dolžnost vesti  vsakega kristjana je zatirati izrojeno judovstvo”, je v 20. stoletju  izjavil škof Göllner iz Linza. Nemška koncentracijska taborišča so  posledica cerkvenega preganjanja Judov, ki ga je izpopolnil Hitler in ki  je želel enkrat za vselej rešiti judovsko vprašanje, seveda tudi v  korist Katoliške cerkve. Zanimivo je, da Vatikan in papeži, ne samo da  niso protestirali proti poboju Judov v II. svetovni vojni, temveč so  Hitlerju pri njegovi politiki celo odločujoče pomagali in sicer tako, da  so z njim leta 1933 sklenili konkordat. Konkordat je v imenu Svetega  sedeža podpisal mons. Pacelli – kasnejši papež Pij XII, ki je med drugo  svetovno vojno molčal glede zločinov nad Judi. Očitno je bil Hitler  podaljšana roka cerkve. 19. Zelo nestrpen je nauk Katoliške  cerkve tudi do žensk. V nadaljevanju sledi nekaj katoliških izjav o  ženskah. Ni znano, da bi bili te izjave kdajkoli preklicane. Tako so  katoliki izjavili tudi naslednje:  • "Ženske so določene predvsem za to, da zadovoljijo moško pohotnost." (Johannes Chryostomos, 349-407, gr. cerkveni učitelj) •  "Ženska je manjvredno bitje, ki ga Bog ni ustvaril po svoji podobi.  Naravnemu redu ustreza, da žene služijo možem." (Cerkveni oče Avguštin,  354-430 - Avguštin velja za enega najpomembnejših cerkvenih učiteljev) •  "Bistvena vrednota žene je v njeni sposobnosti rojevanja in v njeni  gospodinjski koristi." (Tomaž Akvinski, cerkveni učitelj 1225-1275) • “Žena mora pokriti glavo, ker ni podoba Boga." (Ambrozij, cerkveni učitelj, 339-397) • "Pomemben prizor socialne popolnosti." (Vatikanski jezuitski časopis 1853 o inkviziciji) •  "Moški fetus postane človek po 40 dneh, ženski po 80 dneh. Deklice  nastanejo zaradi poškodovanih semen ali vlažnih vetrov." (Tomaž  Akvinski, cerk. učitelj in patron katoliških visokih šol) • "Ko vidiš žensko, misli, da je hudič! Je neke vrste pekel!" (Papež Pij II., 1405-1464) • "Ženske je narava določila za skupni užitek." (Kapokrates, zgodnji kristjan in ustanovitelj samostanov) •  "Ženska je napaka narave … s svojim presežkom vlage in s svojo  podtemperaturo je telesno in duhovno … manjvredna … neke vrste  pohabljen, zgrešen, spodletel moški … polno udejanjanje človeške vrste  je samo moški." (Tomaž Akvinski, sv. cerkveni učitelj 1225-1274) • "V  nobeni religiji ali svetovnem nazoru ženska ni tako spoštovana kot v  krščanstvu!" (katoliški teolog Berhard Haring v 20. stoletju) • "Dekleta, ki nosijo mini krila, pridejo v pekel." (Jezuit Wild v 20. stol.) •  "Ženski pristaja samo žalna obleka. Kakor hitro je prerastla otroštvo,  si mora 'zakriti svoje nevarno obličje' zaradi nevarnosti izgube večne  blaženosti." (cerkveni oče Tertullian) • "Blizu cerkve ne smejo stanovati ženske." (Sinoda v Coyaci, 1050) • "Kjer se zadržuje duhovnik, tja ženska ne sme vstopiti." (Sinoda v Parizu, 846) •  "Duhovniki, ki prenočujejo sum vzbujajoče ženske, morajo biti  kaznovani. Ženske pa mora škof prodati v suženjstvo." (2. sinoda iz  Toleda, 589) • "Ženskam mora že zavest o lastnem bitju priklicati sram." (Klemen Aleksandrijski, pred 215) • "Ženske ne smejo v lastnem imenu napisati pisma niti ga sprejeti!" (Sinoda iz Elvira, 4. stol.) •  "Ves (ženski) spol je šibak in lahkomiseln. Odrešenje najdejo samo  zaradi otrok." (Johannes Chrysostomos, sv., 349-407, grški cerkveni  učitelj) In še iz domačih logov: “Ženska je ustvarjena kot pomočnica človeku.” (župnik Jože Pacek, 2001)  Iz  zgoraj navedenih izjav je mogoče razumeti tradicijo, zaradi katere so  bila mogoča sadistična mučenja in inkvizicijsko sežiganje žensk in zakaj  do danes nobena ženska ni bila sprejeta za duhovnico. V vsem tem  sodeluje na žalost tudi Republika Slovenija, ki daje Teološki fakulteti,  kot delu Katoliške cerkve, državno zatočišče, kljub temu, da je načelo  ločitve države in verskih skupnosti zelo jasno. Gre za veliko  poniževanje žensk, gre za direkten poseg v njihove osebnostne pravic, ki  jih na papirju varuje pravni red Slovenije, vendar očitno samo na  papirju. 20. Teološka fakulteta Univerze v Ljubljani izobražuje  za poklic teologa in duhovnika. Tisti, ki bodo postali duhovniki bodo  nove krščence učili slovenski ustavi nasproten nauk, širili ga bodo v  javnosti, z njim bodo grozili ljudem, vse to pa podpira Republika  Slovenija preko Univerze v Ljubljani, katere članica je Teološka  fakulteta. Izobraževanje duhovnikov poteka v veliki meri z denarjem  davkoplačevalcev. Tako katoliške duhovnike posredno šolajo tudi ateisti  in pripadniki drugih ver, tisti, ki jih mogoče Katoliška cerkev, katere  nauk zvesto posreduje javnosti tudi Teološka fakulteta in s tem  Republika Slovenija, označuje npr. za sektaše, kar je negativna oznaka  za vse tiste, ki jim Katoliška cerkev ne priznava pravice do obstoja.  Vse to z asistenco Republike Slovenije, ki bi morala biti nevtralna in  ne bi smela podpirati nobene vere ali verske skupnosti, zaščititi pa vse  tiste, ki jim s svojim naukom grozi Katoliška cerkev. Republika  Slovenija tako tudi sodeluje pri novi evangelizaciji, kar je popolnoma  nesprejemljivo. Katoliška cerkev je pri evangelizaciji Slovenije podprta  s strani države, ta to delno financira. Katoliška cerkev ima tako pri  širjenju svoje vere in pridobivanju članov veliko prednost pred ostalimi  verskimi skupnostmi, te so, kar je pravilno, ločene od države in tako  niso deležne takšnih protiustavnih privilegijev. Po 7. členu ustave so  vse verske skupnosti enakopravne. Očitno so državniki to ustavno  določilo spregledali ali pa jo namerno ignorirajo, v vsakem primeru pa  kršijo ustavo.  21. Učenje Katoliške cerkve preko Teološke  fakultete, ki je del Univerze v Ljubljani, in ki ga je povzela celo  Republika Slovenija je v mnogih primerih neetično in v nasprotju s  slovensko ustavo. Katoliški nauk je postal tako državni nauk, tako kot  je Katoliška cerkev s svojim delom postala del Republike Slovenije ali  pa obratno, kakor se gleda. V vsakem primeru je to očitna in zelo groba  kršitev ustave. Nauk zasebnopravne osebe, ki v mnogih elementih izhaja  iz srednjega veka, ali pa še iz slabših zgodovinskih obdobij, je postal  uradni nauk Republike Slovenije. Ni več dvoma, da je Republika Slovenija  postala ne samo de facto, temveč celo de iure služkinja v rokah  Katoliške cerkve. Tako je mogoče brez zadržkov trditi, da se je  Republika Slovenija obrnila proč od svojih ljudi in tako potrdila  dejstvo, ki ga negira pri vsaki priložnosti in sicer da dela z roko v  roki s Katoliško cerkvijo. To pa pomeni, da cerkev dela ljudi nevedne,  država pa revne. 22. To, da je Teološka fakulteta del javnega  zavoda Univerza v Ljubljani, je v nasprotju z ustavo in sicer temeljnim  načelom ločitve države in verskih skupnosti (7. člen), kot je  obrazloženo zgoraj. Država se je tako postavila na stran ene verske  skupnosti, v javnosti širi njen nauk, pomaga ji pri novi evangelizaciji  slovenskeg prostora in pri misijonarski dejavnosti. Vse to poteka s  sredstvi davkoplačevalcev. Na ta način diskreditira druge verske  skupnosti in mnoge posameznike, ki jih ne zaščiti pred ustavi in ljudem  sovražnim naukom Katoliške cerkve. Pobudnik tako, v cilju, da to  neustavno stanje takoj preneha, predlaga Vladi Republike Slovenije, da  pripravi predlog sprememb Zakona o visokem šolstvu in Odloka o  preoblikovanju Univerze v Ljubljani in sicer tako, da se v: •Zakonu  o visokem šolstvu (ZViS-UPB2), in sicer v 6. ali pa kakšnem drugem  členu, doda besedilo, da članica univerze, ki jo ustanovi država ali  kakšna druga pravna oseba javnega prava, ne more biti nobena fakulteta  ali kakšna druga šola verske skupnosti •Odloku o preoblikovanju Univerze v Ljubljani (OdPUL-1) črtajo vsa tista določila, ki govorijo o Teološki fakulteti, nato pa oba akta posreduje Državnemu zboru Republike Slovenije v sprejem oz. postopek sprejema. S  sprejetjem predlaganih sprememb bo Teološka fakulteta izločena iz  državne univerze, to je Univerze v Ljubljani, s čimer se bo zopet  vzpostavila meja med državnim visokošolskim izobraževalnim sistemom in  sistemom izobraževanja Katoliške cerkve na področju visokega šolstva,  kar bo v skladu z 7. členom ustave, saj država ne bo več širila in  favorizirala katoliškega nauka. Na ta način bodo zopet podani pogoji, da  bo lahko Republika Slovenija objektivno pregledala katoliški nauk in  pri tem zaščitila svoje državljane, kar je njena osnovna dolžnost. 23. To pobudo je potrebno smatrati kot pobudo splošnega pomena v smislu 45. člena ustave RS.
Link:
www.zrtve-cerkve.org/html/izloeitev_tf.html