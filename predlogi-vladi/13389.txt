Predlagam, da bi se omenjeno progo enkrat v prihodnosti elektrificiralo in malo posodobilo za malenkost višje hitrosti, ker ima proga po mojem mnenju dober potencial predvsem za tovorni promet. Tako bi lahko kar dokaj razbremenili progo od Divače do Ljubljane in naprej do Jesenic, ter celotno Ljubljansko vozlišče, preko katerega gre trenutno večina tovora iz Luke Koper naprej proti Avstriji, Češki, Slovaški in ostalim zalednim državam (tudi obratno v nasprotno smer). Hkrati bi z elektrifikacijo poskrbeli tudi za potniški promet, ki bi ga lahko nato uporabljalo večje število ljudi na omenjenem območju, vključno s turisti (tako bi lahko pridobili nekaj sredstev za zeleni prehod ipd.).
Menim, da je smiselno še enkrat premisliti, saj je Luka Koper strateškega pomena, torej potrebuje kar se da dobre povezave, da ostane konkurenčna drugim pristaniščem v Evropi.