 V prvi vrsti se močno strinjam z ministrom Virantom o zmanjševanju števila občin, ki ne izpolnjujejo pogoja 5.000 prebivalcev. Drobljenje občin samo po sebi še ne pomeni decentralizacije kot nam to skuša prikazat županski lobij. Decentralizaija se kaže v prenosu pristojnosti iz državne uprave na lokalno samoupravo. Večje število manjših občin pa pomeni zgolj povečevanje birokracije, javne uprave in celotnih stroškov, ki padejo na breme že tako obubožanega državnega proračuna. 
V okviru slednjega Vladi RS in gospodu Virantu kot pristojnemu ministru predlagam:
1. Ob reformi lokalne samouprave (zmanjšanja števila občin) tudi prenos dela pristojnosti iz državnih organov na organe občin oz. mestnih občin. To bi močno razbremenilo državno upravo s kadrovskega in materialnega vidika.
2. Prenos dela pristojnosti od občin in mestnih občin na krajevne skupnosti.  To bi pomenil nek kompromis med tistimi, ki zagovarjajo velike in močne občine ter med tistimi, ki so za manjše in bolj razdrobljene občine. Ravno večje pristojnosti krajevnih skupnosti bi omogočale večji nadzor in večji vpliv na uporabo občinskih sredstev. S tem bi bila tudi odpravljena bojazen nekaterih županov manjših občin, ki danes trdijo, da bi zmanjševanje in združevanje občin pomenilo slabši razvoj podeželjskih krajev.