Urejanje zadev na Upravnih enotah je postalo nevzdržno. Tako na primer na UE Ljubljana danes, 14. 3. naročajo za 14. 4.! En mesec je nesprejemljiva doba za urejanje osebnih dokumentov! Da smo do termina sploh prišli, sva dve osebi klicali skoraj dve uri na številko na naročanje. Ob tem je delovni čas na UE Ljubljana pod vsako kritiko. Delajo samo dopoldne, od ponedeljka do srede 7 ur dnevno, v petek 5 ur, v četrtek in soboto pa imajo sploh zaprto. Menim, da so v UE Ljubljana grdo zlorabili odloke v času izrednih zdravstvenih razmer in državljanom izredno poslabšali kakovost življenja z onemogočanjem pravočasnega in hitrega urejanja osebnih zadev. PREDLAGAM, da se odloke glede delovanja UE v času izrednih zdravstvenih razmer končno umakne, stanje na UE Ljubljana pa uredi.