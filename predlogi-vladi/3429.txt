Drugi odstavek 33. člena zakona o proizvodnji in prometu s prepovedanimi drogami (ZPPPD) pravi: "Z denarno kaznijo od 10.000 tolarjev (41,73 €) do 50.000 tolarjev  (208,65 €) ali z zaporom do 5 dni se kaznuje za prekršek, kdor ima v  posesti manjšo količino prepovedane droge za enkratno lastno uporabo." Predlagam, da država natančneje definira količino drog za lastno uporabo. S tem bi dosegli poenotenje sodne prakse. Količine bi določila delovna skupina sestavljena iz predstavnikov  Ministrstva za zdravje in nevladnih organizacij, ki delujejo na področju  prepovedanih drog. Preprodaja prepovedanih drog bi seveda ostala kaznivo dejanje, ne glede na količino.