Predlagam spremembo sistema cestninjenja, ki ne bo prinesla zavožene investicije davkoplačevalskega denarja (ni ABC senzorjev in kartic, ni plačilnih hišic, ni satelitskih škatlic...)
Vsi potrebni sistemi obstajajo in potrebna bi bila le programska prilagoditev:
VINJETO lahko plačaš
1- s plačilno kartico preko spletne strani / potrdilo po SMS, e-pošti - lahko tudi tujec še preden pride v Slovenijo.
2- na bankomatu / potrdilo po SMS, izpisni listek
3- na katerikoli elektronski blagajni (črpalke, loterije, trgovine). / potrdilo račun
Obrazec za vnos vsebuje polja za reg. številko vozila, izbor tip vozila, izbor čas veljavnosti vinjete, vnos mobi številke(kamor dobiš SMS potrdilo)
Takoj po transakciji je v bazi /DARS, MNZ/ ob registraciji označeno, do kdaj ima vozilo veljavno vinjeto.
SMS ali pisno potrdilo je le za vsak slučaj, če se jim kaj sesuje.
Cestne kamere s programom za prepoznavo reg. številke takoj obvestijo organ, da se na cesti nahaja vozilo brez vinjete, ter ga slika. Kazen po pošti tako kot za radar.
Sploh ne rabimo več darsovih kavbojev, ni možno goljufat, infrastruktura stoji, ni stroška tiskanja nalepk, ni težav z odstranjevanjem nalepk, ni stroška distribucije in uničevanja nalepk, ni visokih trgovskih marž. Vse to lahko tudi poceni vinjete.