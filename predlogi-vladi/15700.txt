Predlagam vladi, da se na območjih, kjer je lokalna skupnost hitrost ceste omejila na 30 km/h, le to obvezno večkrat označi tudi z napisi na vozišču in sicer z oznako 5603 Območje omejene hitrosti. Pri vožnji v naselju je hitrost omejena na 50 km/h. Nič kolikokrat sem opazil, da je na določenem delu ceste ob uvozu na visokem stebru postavljen znak "cona 30" vendar pa je potrebno pri zavijanju paziti na kolesarje, pešce, drug promet in se velikokrat zgodi, da se omenjen prometni znak nehote spregleda. Namen umirjenega prometa je, da vsakdo, ki se na tem delu nahaja, to tudi ve. V praksi pa je na začetku ulice postavljen znak, občasno skorajda skrit v kakšnih vejah, na višini, ki je skoraj izven vidnega polja. Moje mnenje je, da bi morala biti cona 30 večkrat označena tudi na vozišču, da se bo voznik tega jasno zavedal. Drugače je nemalokrat skrit znak za omejitev 30 v naselju zgolj mesto za zbiranje denarja od prehitrih voznikov, ki se cone 30 niti ne zavedajo. Namen cone 30 pa bi moral biti ravno to, da se voznik tega zaveda in je na to večkrat opozorjen z jasno vidno prometno signalizacijo.