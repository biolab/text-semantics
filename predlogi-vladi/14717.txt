Vladi (bodoči) predlagam, da popolnoma spremeni sedanji sistem javnega zdravstvenega zavarovanja in sistem javnega zdravstva.
Zgled naj bo avtomobilsko zavarovanje in sistem mehaničnih delavnic. Ta sistem deluje veliko bolje kot javno zdravstvo in monopolna ZZZS. Država se ne vtika neposredno v delovanje zdravstvenih zavarovalnic, niti v delovanje mehaničnih delavnic. Čakalnih dob ni, zavarovanje je poceni, v sistemu ni korupcije, ni bele stavke, ni dolgih čakalnih dob... Sistem deluje optimalno in je dokaz, da je to možno.
Nasportno deluje javni zdravstveni sistem suboptimalno. Prisotna je slaba organizacija dela, nizka učinkovitost kadrov, neizkoriščenost aparatur, prisotna je korupcija, kadri so slabo plačani. Podobno velja za ZZZS.
Rešitev je v privatizaciji tako zdravstvenega zavarovanja kot zdravstvenega sistema. Bolnišnice, zdravstveni domovi in ZZZS naj se privatizirajo deloma z notranjim odkupom delnic, deloma z njihovo prodajo na trgu. Država lahko obdrži določen delež delnic v bolnicah. Zavarovalnice, ki se ukvarjajo z zdravstvenim zavarovanjem, ne smejo biti lastnice zdravstvenih delnic.
Država naj poskrbi predvsem za to, da bodo vsi državljani zavarovani. Tako kot daje subvencije za najemnine, naj predvidi tudi subvencije za zdravstveno zavarovanje za državljane z nizkimi dohodki ali brez njih.
Zdravstveni sistem bo tako postal učinkovit, ne bo več dolgih čakalnih dob, ne bo več korupcije, ne bo več bele stavke, zdravstveno osebje bo solidno plačano.