Glede na to, da so se odprle knjižnice, predlagam, seveda ob upoštevanju vseh zaščitnih ukrepov proti širjenju virusa, kot je umivanje in razkuževanje rok in nošenje mask v zaprtih prostorih, da se po hitrem postopku odprejo tudi knjigarne, galerije in muzeji. Glede na frekvenco obiska tudi sicer ti prostori nikakor niso vir širjenja virusa, so pa izjemno pomembni za duševno zdravje državljank in državljanov Slovenije. Kultura je bila vedno gonilna sila obstoja slovenskega naroda. Obenem pa so z zaprtjem kulturnih ustanov mnogi, ki že sicer spadajo v ranljivo skupino glede zaposlovanja, izgubili še to možnost dela in vira dohodka.