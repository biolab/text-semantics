V zadnjih letih se je zaradi razvoja turizma in aplikacij za oddajo stanovanj turistom (n.p.r AirBNB) izredno razcvetel posel z oddajo stanovanj turistom. Veliko posameznikov, ki si lastijo dodatno stanovanje v turistično bolj priljubljeni regiji se je odločilo za tovrstno oddajanje.Ker je takšno oddajanje zelo rentabilno se posamezniki odločajo za nakup dodatnik stanovanj, ki jih namenijo ravno tako turistom.
Negativen učinek tovrstnega oddajanja turistom ima za posledico izredna dvigovanja cen nepremičnin v zadnjih letih. S tem postajajo stanovanja v slovenskih mestih dostopna samo še turistom in peščici priviligirancem. Mladi, ki so odrasli v mestih so se zdaj prisiljeni seliti v manj urbane predele, kjer je ponudba stanovanj še toliko bolj omejena.
Večja mesta po Evropi kot so Pariz, Berlin, Amsterdam, Madrid, Lizbona i.p.d. so že prepoznala problem in uvajajo različne ukrepe, da bi omejila število stanovanj za oddajo turistom in vrnila mesta državljanom.Ukrepi, ki so jih oz. jih trenutno uvajajo mesta po Evropi so:
1. dodatne obdavčitve stanovanj ki se oddajajo turistom;
2. izdaja licenc; Sobodajalec, ki želi stanovanje oddajati turistom mora najprej pridobiti licenco, ki ni izdana v primeru, če se na določeni ulici oddaja turistom večje število stanovanj kot je določeno z ukrepom (npr. 5% od vseh stanovanj);
3. omejitev na oddajo samo sob in ne celotnih stanovanj;
4. omejitev števila nočitve na letni ravni za vsako stanovanje.
 
Pozitivne posledice tovrstnih ukrepov so:
1. podpora hotelirjem;
2. zagotavljanje višje kakovost bivanja turistov;
3. delna rešitev stanovanjskega problema z vrnitvijo stanovanj državljanom;
4. zagotavljanje miru v naseljih z lokalnim prebivalstvom.