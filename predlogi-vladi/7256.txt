
V situaciji, ko imajo nekateri davčni zavezanci zaradi komunikacijskih težav probleme s potrjevanjem računov, po drugi strani pa jih uporaba vezane davčne knjige zaradi počasnosti delovanja ovira pri delu, bi želel predlagati alternativno varnostno rešitev. Računi, ki bi bili izdani brez povezave, naj vsebujejo podatek o zbirnem prometu davčnega zavezanca v koledarskem letu, ločeno za vsako stopnjo DDV-ja. Podatek bi lahko bil eventualno tudi šifriran, čeprav promet davčnega zavezanca ni poslovna skrivnost. Druga rešitev bi bila prikaz zgolj zadnjih nekaj številk v skupnem prometu, ob upoštevanju največje smiselne vrednosti posameznega računa. Ta sistem bi še vedno omogočal brisanje zadnjega ali zadnjih nekaj izdanih računov, vsekakor pa bi bil sorazmerno varen. Njegova izvedba bi bila enostavna na vseh računalniških blagajnah.