 SPLOŠNE DOLOČBE
3. ČLEN
2 TOČKA-Osebi se pri obravnavi zagotovi varstvo njenega osebnega dostojanstva ter drugih človekovih pravic in temeljnih svoboščin, individualna obravnava in enaka dostopnost do obravnave.
12. ČLEN
Osebi se v času obravnave v oddelku pod posebnim nadzorom zagotavlja spoštovanje do človekovih pravic in temeljnih svoboščin, zlasti njene osebnosti, dostojanstva ter duševne intelesne celovitosti.
III. POSEBNI VAROVALNI UKREPI
29. ČLEN
Posebni varovalni ukrep je nujen ukrep, ki se ga uporabi zaradi omogočanja zdravljenja osebe ali zaradi odprave oziroma obvladovanja nevarnega vedenja osebe, kadar je ogroženo njeno življenje ali življenje drugih, huje ogroženo njeno zdravje ali zdravje drugih ali z njim povzroča hudo premoženjsko škodo sebi ali drugim in ogrožanja ni mogoče preprečiti z drugim, blažjim ukrepom.
Posebna varovalna ukrepa sta telesno oviranje s pasovi in omejitev gibanja znotraj enega prostora.
7. točka, 29. člena pravi, da če zdravnik ob osebi ni prisoten, lahko posebni varovalni ukrep uvede tudi drug zdravstveni delavec oz. zdravstvena delavka (strokovni delavec) v socialno varstvenem zavodu, vendar o tem takoj obvesti zdravnika, ki brz odlašanja odloči o utemeljenosti uvedbe ukrepa. Če zdravnik ukrepa ne odredi, se izvajanje ukrepa takoj opusti. Zdravstveni oz. strokovni delavec o obvestilu zdravnika napravi pisni zaznamek.
8. točka pravi, da lahko oseba, odvetnik, zakoniti zastopnik, najbližja oseba in zastopnik predlagajo izvedbo upravnega posebnega varovalnega ukrepa  v skladu s predpisi, ki urejajo upravni nadzor v zdravstveni dejavnosti.
Predlagam vladi, da se za izvajalce psihiatričnega zdravljenja-psihiatrične bolnišnice, varovani oddelek spremeni 7. točka 29. člena POSEBNI VAROVALNI UKREPI  ZAKONA O DUŠEVNEM ZDRAVJU, ki pravi, da če zdravnik ob osebi ni prisoten, lahko posebni varovalni ukrep uvede tudi drug zdravstveni delavec oz. zdravstvena delavka, vendar o tem takoj obvesti zdravnika....
V psihiatričnih bolnišnicah je vedno na voljo dežurni zdravnik. Pred izvajanjem posebnega varovalnega ukrepa nad pacientom, naj se obvezno uvede temeljiti individualni pregled, po pregledu pa naj izključno psihiater odredi ali zavrne izvajanje posebnega varovalnega ukrepa-privezovanje s pasovi. V praksi je to tako, da lahko sproži, izvaja posebni varovalni ukrep medicinska sestra,ki sicer zdravnika o nameri obvesti, vendar zdravnik ni prisoten ob "dogajanju". Pacientu se ob tem krši pravico do individualne obravnave, enake dostopnosti do obravnave, pravico do pregleda..vzame se mu dostojanstvo ter se ga razčloveči.
Razlogi za privezovanje s pasovi so različni in navedeni v 29. členu, III. posebni varovalni ukrepi...v psihiatričnih bolnišnicah naj se prepove izvajanje priveza s pasovi v primeru, ko pacient noče vzeti zdravil..namesto tega naj bo na voljo pogovor z zdravnikom-psihiatrom. Slednji naj po končanem pregledu pacienta ukrepa na podlagi ugotovljenega.
8. točka, 29. člena, posebni varovalni ukrepi pravi, da lahko oseba predlaga izvedbo upravnega nadzora nad odreditvijo in izvedbo posebnega varovalnega ukrepa v skladu s predpisi, ki urejajo upravni nadzor v zdravstveni delavnosti.
Oseba-pacient s to točko po končanem izvajanju posebnega varovalnega ukrepa v praksi ni seznanjena in ne more ukrepati. Predlagam, da se paciente v psihiatričnih bolnišnicah temeljiteje seznani s pravicami in  možnostmi, ki jih imajo na zdravljenju v psihiatričnih bolnišnicah. Pacient ima tako na voljo le dobro voljo varuha človekovih pravic.