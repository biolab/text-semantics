Predlog:
Predlagam, da se spremenijo socialni prispevki, ki sedaj samo obremenjujejo izplačevalce dohodkov tako, da bi prejemniki s temi prispevki obremenjenih dohodkov imeli od njih tudi kakšno korist - tj. npr. od pokojninskih prispevkov višjo pokojnino ali pa dodatno pokojninsko dobo.
 
Obrazložitev:
Npr. od avtorskega honorarja se trenutno plačujejo zdravstveni in pokojninski prispevki, od katerih pa nimam nič, ker sem pokojninsko zavarovan že iz rednega delovnega razmerja pri drugem delodajalcu. Prispevki od avtorskega honorarja mi tako niti ne povišujejo pokojninske osnove, niti ne dodajajo k letom pokojninske dobe, zdravstveni prispevki od avtorskega honorarja pa mi zaradi navedenega ne povišujejo osnove za izplačilo boleznine... 
Predlagana sprememba pokojninskih prispevkov od npr. avtorskih honorarjev (ali drugih s pokojninskimi prispevki obremenjenih dohodkov) v primeru, da je zavarovanec za polni delovni čas že zavarovan drugje, bi zavarovancu prinesla bodisi višjo pokojnino (zaradi ugodnejše pokojninske osnove), bodisi dodatne dneve oz. mesece pokojninske dobe (tako da bi pogoj pokojninske dobe izpolnil prej).
Predlagana sprememba zdravstvenih prispevkov v enakem primeru kot zgoraj pa bi zavarovancu prinesla višjo boleznino v breme ZZZS v primeru bolezni ali poškodbe izven dela zaradi višje osnove za odmero pravic.
Potrebno je ljudi spodbujati k delu, ne pa zavirati njihovega dela! 
 