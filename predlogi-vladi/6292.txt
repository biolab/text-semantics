V primeru, da je vlada preučila vse možnosti in ne vidi nobene druge možnosti kot poseči v maso plač javnega sektorja, naj prispevajo VSI, ki dobivajo dohodke iz DRŽAVNEGA PRORAČUNA (ministri, poslanci, funkcionarji, uslužbenci, upokojenci itd.). Predlagam, da se uvede enotni KRIZNI PRISPEVEK za čas krize. Krizni prispevek npr. 5% bi se obračunal in odštel pri: 1. neto osebnem dohodku z vsemi dodatki, ki je višji od minimalne plače, 2. pokojnini, ki je višja od minimalne plače, 3. vseh prevoznih stroških, regresih, malicah itd. 4. drugih izdatkih (npr. avtorske, svetovalne pogodbe itd.). Enako bi moralo veljati tudi za zaposlene v lokalni skupnosti (občine) in podjetjih v državni lasti. S takšnim pristopom zmanjševanja osebnih dohodkov (krizni prispevek se odtegne od dosedanjih obračunov) bi vsi prispevali sorazmerno višini os. dohodka in ne bi bili "prikrajšani" pri vplačilu prispevkov od plače in posledično pri pokojninah.