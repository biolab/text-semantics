Predlagam, da se denarne kazni za prometne prekrške  ( kasneje tudi vse denarne kazni po kazenskem zakoniku)  odmerijo glede na finančno sposobnost  kaznovanega.
 
Tak način imajo v Švici, pa tudi nekatere druge evropske države upoštevajo tak kriterij.
 
Obrazložitev:
 
Če je na primer  socialno ogrožena oseba kaznovana z 200 € kazni, jo to pahne pod eksistenčni minimum,  bogataš (ne glede na izvor premoženja) , se  200 € kazni smeji in se lahko posmehuje državi s tako kaznovalno politiko.   
V resnici sta ti dve osebi kaznovani  zelo različno, čeprav z enako eversko vsoto. 
 
Za enak prekršek pa bi morali biti kaznovani enako.  (enaki pred zakonom)  
Enaki pred zakonom pomeni, enako kaznovani,  ne pa plačevanje enakih zneskov. 
 
Predlog take ureditve je bil nekoč že v razpravi, pa ni dobil podpore.   Ni čudno.
O tem so odločali tisti, ki imajo boljše dohodke, so tako manj kaznovani in bi »priškrtnili« sebe.
 
Pa je poštenost in pravičnost v tem primeru popolnoma jasna in nedvoumna.  (Razen za tiste, ki nočejo razumeti.)
 
Ta predlog in njegova obravnava bosta eden od pokazateljev resnične  načelne usmeritve vlade in koalicije, njene želje po pravičnejši ureditvi in upoštevanju ali neupoštevanju osebnih koristi pred  pravičnostjo.
 
Samo Finžgar