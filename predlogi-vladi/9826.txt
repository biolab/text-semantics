Glede na to, da študentske organizacije ne opravljajo svoje funkcije (to je zagovarjanje interesa vseh študentov) in služijo zgolj za bogatenje tam zaposlenih posameznikov in z njimi povezanih zunanjih akterjev, sem se odločil vlado nasloviti sam. Predlagam torej, da vlada končno zviša vrednost subvencij za študentsko prehrano (študentskih bonov), ki že od leta 2010 ostaja praktično nespremenjena (takrat 2,62 €, danes 2,63 €). Ponudniki prehrane namreč na drugi strani konstantno višajo potrebna doplačila, zadnja podražitev je bila izvedena 1. 1. 2019, tako da trenutno za manj kot 4€ doplačila (za ponudnike torej 6,63 €) v Ljubljani že težko dobiš zdravo & uravnoteženo kosilo.