Pametno bi bilo z zakonom prepovedati ponudbe, ki zavajajo potrošnike.
Prvi primer, ki mi pade na pamet, so ladijski izleti oz. ponudbe turističnih agencij.
Potovanje oglašujejo npr. od 999 € naprej, ampak so potem obvezna doplačila za napitnine, razne pristaniške takse in podobno.
Interesent dejansko ne more iti na potovanje po oglaševani ceni, temveč mora prišteti še dodatne stroške. To je zavajajoče.
Si predstavljate, da greste po špecerijo, pa vidite, da majoneza stane 2 €. Vržete jo v košaro, na blagajni pa vam zaračunajo še postavljanje na polico, napitnino trgovke in morda še delež plačila stavbnega zemljišča trgovskega objekta.
Smešno, a ne? ;-)