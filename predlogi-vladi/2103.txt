1. Po ustavi vsake demokratične države je država podjetje v enaki in neprenosljivi družbeni lasti ljudstva,  vseh državljank in državljanov.
2. Za obveznosti podjetja država jamčijo vse državljanke in državljani solidarno.
3. Država je tihi partner vseh podjetij, registriranih na njenem teritoriju, davek na dobiček pa je njena lastniška dividenda.
4. Potrdilo o državljanstvu je hkrati tudi potrdilo o lastništvu ene delnice države, ki imetniku zagotavalja upravljalsko, volilno politično pravico in ekonomsko pravico na prejemanje dividend.
5. Vir in mera dividende je pobrani davek na dobiček v celoti.
Vladi predlagam, da med izvrševanje tekočih poslov takoj uvede izplačevanje mesečnih dividend vsem državljankam in državljanom, s čemer bo uvedla standar za presojo svoje in uspešnosti naslednjih vlad.
Izpad proračunskega prihodka iz davka na dobiček naj začasno nadomesti z linearnim zmanjšanjem odhodkov vsem porabnikom proračunskih sredstev, v bodoče pa naj stroške in druge odhodke proračuna zbilancira z prihodki iz DDV in drugih davkov, pri čemer mora biti pozorna, da dobiček gospodarstva in s tem davek na dobiček ne bosta zniževala mesečne dividende, sicer jo bosta parlament, ali volivci, zamenjala po hitrem postopku.
Če ta vlada tega ne bo storila takoj, bodo volivci prisiljeni vsem kandidatom v volilni kampanji postaviti ultimat, da jih bodo volili samo pod pogojem, če podpišejo izjavo, da bodo takoj ob nastopu funkcije pričeli z izplačevanjem mesečnih dividend in s tem obvarovali državo pred bankrotom.