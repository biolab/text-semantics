Vlado ponovno pozivam, da končno že uvede direktno demokracijo.
Na to temo je bilo sicer že več (podprtih) predlogov, ki so jih vlade sicer zavračale z izgovorom, da je za sprejetje predlagane ureditve potrebna "širši družbeni konsenz".
Trenutna vlada ima sedaj zelo lepo priložnost, saj še nikoli prej ni bilo tako jasno, da izvoljena vlada nima prav nobene moči in da odločajo vedno eni in isti lobiji, ne glede na politično "barvo" trenutne vlade. Volivci smo s tem seveda izigrani, saj smo izvolili ljudi, ki dejansko nimajo nobene moči in so samo marionete v rokah tistih, ki iz ozadja dejansko vladajo. Za ministre so iz volitev v volitve imenovane vse šibkejše osebnosti, prišli smo celo tako daleč, da minister lahko postane le še nekdo, ki nima preteklosti, se pravi oseba, ki v življenju ni še nič naredila in posledično tudi ni mogla narediti še nobene napake.
Prav groteskno je gledati, kako ministri sledijo navodilom lobijev iz ozadja in nimajo "jajc" sprejeti nobene drugačne odločitve. Mislim, da se vsaj predsednik vlade tega zelo dobro zaveda in na obrazu mu piše, da ga to tudi zelo teži. Zato mu predlagam, da potegne zgodovinsko potezo in predlaga uvedbo direktne demokracije. Verjamem, da bo predlog dobil ustrezno podporo.
 
 
 