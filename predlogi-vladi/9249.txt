Ker ima ZZZS absolutni monopol v SLO, ga je treba ukiniti in dovoliti uvedbo bolniških blagajn (Krankenkasse) za obvezno zdravstveno zavarovanje, recimo po panogah, tako kot je to npr. v Nemčiji.
Enako je treba odpraviti dodatno zdravstveno zavarovanje; zavarovalnice, ki prodajajo dodatno zdr. zavarovanje se lahko npr. prestrukturirajo v bolniške blagajne.
Vse bolniške blagajne so zasebne.
Te blagajne bi vsak mesec dobivale specificirane račune od pogodbenih zdravstvenih ustanov in zasebnih zdravnikov, ki bi jih morali poravnati v roku 30 dni. Seveda je za to potreben cenik vseh zdravstvenih storitev, ki ga podpišejo vsi udeleženci.