Spoštovani,
za vstop v vrste slovenske vojske, tako v stalno kakor tudi rezervno sestavo, obstaja pogoj enega, zgolj slovenskega državljanstva. To onemogoča vstop v slovensko vojsko vsem državljanom Republike Slovenije, ki imajo zaradi različnih razlogov dvojno državljanstvo. S tem SV odriva bazen kadrov, ki bi želeli vstopiti v njene vrste, kar pa si ob trenutni kadrovski situaciji ne sme privoščiti. Edini argument, ki govori v prid trenutni ureditvi je argument pomanjkanja lojalnosti oseb z dvojnim državljanstvom. Ta argument se pri tem ne uporablja za preprečevanja opravljanja TVSUja, saj le to lahko opravljaš kljub dvojnem državljanstvu. Kar pomeni, da potencialno nelojalne osebe izurimo v vojake, ne želimo pa tega znanja izkoristiti. Ob tem naj tudi ovržem, da je SV nenaklonjena osebam tujega porekla, saj je v vrstah SV večje število pripadnikov, ki so tujega porekla in so se odrekli tujemu državljanstvu. V Sloveniji se od obdobja po drugi svetovni vojni, povečuje število priseljencev in njihovih potomcev, ki imajo lahko dvojno državljanstvo. Te trend se bo po mojih ocenah v globaliziranem svetu še nadaljeval. Tako bo SV čezdalje bolj prizadeta zaradi dotičnega določila. Predlagam Vladi RS in MORSu, da odpravijo to določilo, ki bipatridom onemogoča vstop v rezervo SV in to nadomesti z rednimi varnostnimi pregledi članov RS, ki imajo tuje korenine oz. dvojno državljanstvo.
S spoštovanjem,
Peter Rangus (bipatrid, 81. generacija TVSU Vipava)