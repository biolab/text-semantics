Predlagam ukinitev obveznih zdravniški pregledov delavcev. Trenutna vlada se hvali, da je na strani delavcev in ne kapitala, zato je sedaj najbolj pravi čas, za ukinitev tega nesmisla.
Zdravniški pregledi naj bi bili pravica delavca, toda nekaj kar je prisila ne more biti pravica. In nikakor ne razumem, kako nima delavec pravice do samoodločanja, kar se dogaja z njegovim telesom.
Zakaj mora delavec, ki želi samo zaslužiti za dostojno življenje, potem prenašati to zaničevanje, da mora svoje telo kazati nekemu neznancu, kateremu to noče. Zakaj nima delavec besede pri tem? Prav tako je nesmisel, da mora nekdo nenehno hoditi na te zdravniške preglede,
po drugi strani pa sp-jevec, ne rabi čeprav opravlja identično delo.
Zakaj je trenutni zakon nesmiseln:
- ogromni stroški za delodajalca, ki seveda pod prisilo pošilja delavce na zdravniški pregled, da se zaščiti pred zakonom. Pri tem je delodajalce pač potrebno razumeti, da ne želijo imeti težav, in potem prisilijo delavce na preglede.
- ogromni stroški za državo, ker mora pošiljati vse ljudi v javnem sektorju na prisilni pregled.
- ogromni zaslužki teh, ki izvajajo te preglede
- delavec mora pred pregledom, dobiti kartoteko od družinskega zdravnika. Pri tem dela dodatno delo družinskim zdravnikom, prav tako imajo težave tisti, ki družinskega zdravnika nimajo. Že sedaj družinski zdravniki govorijo, da so preobremenjeni, potem pa imajo še opravka s tem nesmislom.
- pregled se sicer šteje med delovni čas, toda da delavec sploh dobi kartoteko, mora jemati dopust, ker drugače tako ne pride do svojega zdravnika.
- siromašenje zdravstvene blagajne. Kot že prej omenjeno tratenje časa družinskega zdravnika. Prav tako, mora npr. ob ugotoviti težave z vidom, delavec pridobiti očala. Zopet se potem zapravlja čas družinskega zdravnika, da se pridobijo napotnice.
Zapravlja se čas okulistov. In na koncu ZZZS plača tudi očala. Na koncu pa ta očala pristanejo v predalu in jih delavec ne nosi. Ker delavec, ki ga slab vid ne moti, očal ne bo nosil, pa čeprav mu tam naročijo, da jih potrebuje. Isto velja tudi za druge bolezni.
- delavec je prisiljen dati svojo kartoteko iz strani delodajalca določenemu zdravniku, ki ima vpogled v njegovo zgodovino, čeprav to ne želi.
- marsikdo niti ne želi vedeti da ima kakšno bolezen. Tudi če ima kakšne težave, se rajši tolaži in živi naprej, in to bi morala biti njegova pravica.
- ker ljudi postavlja v neenak položaj. Zakaj je delavec, ki želi dostojno zaslužiti, prisiljen obiskovati te zdravniške preglede, po drugi strani pa teh pregledov ne izvajajo sp-ji (nekateri bi jih sicer morali), kmetje, gospodinje. Tisti ki ne hodijo v službe.
- tudi v tujini ne izvajajo teh pregledov in delavci kljub temu živijo normalno življenje.
- ker ljudi doživijo srčne zastoje, možgansko kap, ... tudi par dni po tem, ko so uspešno opravili ta pregled, tako da to niti malo ne vpliva na samo varnost pri delu.
- ker zdravniške preglede izvajajo zdravniki, ki si ga delavec ne izbere. In je za njega tujec. Prav tako ima lahko vsak zdravniški pregled drugega zdravstvenega delavca. In mislim, da se bi odrasel človek moral sam odločiti komu bo kazal svoje telo.
- človek, ki dobi informacijo, da je bolan, ima pravico odkloniti zdravljenje. Zakaj delavec nima pravice, da ne izve, da ima kakšno bolezen? To je njegova lastna odločitev.
- ker delavec, ki ne želi pregleda, lahko zaradi tega ostane brez zaposlitve
- marsikdo se ob teh pregledih počiti nelagodno, toda je v njih prisiljen in jih zato opravi. Težko je reči, NE, če pa potem nimaš več denarja za preživetje.
- že sedaj primanjkuje zdravstvenih delavcev. Naj se zdravstveni delavci, ki se ukvarjajo z medicino dela, preusmerijo na področja, kjer jih dejansko potrebujemo.
Predlagam, da se ti obvezni/prisilni pregledi ukinejo. Delodajalec naj bo še naprej dolžen delavca na vsako izbrano število let opozoriti na zdravniški pregled, tako kot sedaj. S to razliko, da ima potem delavec pravico ta pregled odkloniti, brez posledic za njega.
Ali pa odkloni samo del pregleda npr. želi imeti pregled oči, ne želi pa preiskave krvi...
Delodajalec pa naj ima možnost, da delavce, ki želijo imeti preglede, pošilja na nadstandardne preglede, kar bo imeli precej večjo korist, da se pošilja tiste, ki to želijo, ne pa tiste, ki so v to prisiljeni in se tako ne bodo zdravili naprej.
Potrebno je razumeti, da obstaja več tipov ljudi.
- takšni, ki gredo k zdravniku za vsako malenkost.
- takšni, ki gredo k zdravniku, ko menijo da imajo težavo
- in takšni, ki ne hodimo k zdravniku in tudi ob kakšni bolezni sami počakamo, da le ta mine. In mislim, da bi morali upoštevati tudi te.
V slovenski ustavi imamo v 51. členu napisano - "Nikogar ni mogoče prisiliti k zdravljenju, razen v primerih, ki jih določa zakon.". Toda kljub temu smo delavci prisiljeni v preglede, čeprav to ne želimo. Če ne hodimo na te preglede ne ogrožamo nikogar, razen sebe. Zato človeka nebi smel nihče prisiliti, da gre k zdravniku.
To da bodo delavci, ki nebi hodili na te preglede, potem strošek za zdravstveno zavarovalnico, pa vsekakor ne drži. Kot sem že napisal, človek ki ne hodi, k zdravniku, ne hodi niti takrat, ko že ima kakšne težave.
Prav tako, pa kot sem napisal sp-ji prav tako opravljajo identično delo, pa ne potrebuje pregleda. Ali ta nebi potem isto bil strošek za zdravstveno zavarovalnico?
Kmetje deljajo precej težaško delo, ki pogosto privede do zdravstvenih težav, pa ni nobene dolžnosti, da morajo hoditi na te preglede in po tem takem za njih isto velja, da bi potem lahko postali strošek za zdravstveno zavarovalnico.
Zato bi bil že pravi čas, da se preneha razčlovečiti delavce in se jim naj omogoči, da se sami odločajo kaj bo z njihovim telesom. In menim, da odraslega človeka v demokratični svobodni državi, nebi smel nihče pravico pošiljati
na neke prisilne preglede, ki jih ne želi. In to samo zato, ker želi zaslužiti, da lahko živi.