 V povezavi z zmanjšanjem števila dela prostih dni predlagam ureditev področja dopustov.
V zvezi s tem predlagam, da za vse zaposlene velja enako, to je 20 dni dopusta z ukinitvijo dodatnih dni, ki niso zakonsko opredeljeni, ampak temeljijo na raznih kolektivnih pogodbah.
Takšen predlog je smiseln predvsem za podjetja v pretežni državni lasti in javni upravi.
Utemeljitev:
Zaposleni v zgoraj omenjenem sektorju imajo tudi po 40 in več dni dopusta, kar pomeni, da je potrebnih bistveno število dodatnih zaposlenih za pokrivanje prostih dni.
Povezava z dela prostimi dnevi:
Ukinitev dela prostih dni bo imela največji negativen vpliv na zaposlene z minimalnim dopustom, medtem, ko tisti z več dnevi ne bodo tako prizadeti.
Kako ublažiti negativen učinek:
Namesto odvzema pravice do dopusta se zaposlenim, katerim pripada več kot 20 dni v prehodnem obdobju omogoči, da dodatne dneve koristijo, vendar kot neplačan dopust.