Zakaj je vozniško dovoljenje, za katerega potrebuješ zdravniški izvid, možno podaljšati največ 30 dni pred potekom starega? Citiram: ''Zdravniško spričevalo ne sme biti izdano več kot 30 dni pred potekom omejitve, drugače se tako zdravniško spričevalo ne upošteva.''
Moje vozniško dovoljenje (zaradi dioptrije!!!) poteče točno en mesec pred predvidenim datumom poroda. Torej naj se ob novorojenčku najprej ukvarjam s tem, da bom sedela v čakalnici specialista MDPŠ ali pa naj bom nekaj časa brez vozniškega izpita?
Kaj pa v primeru dopusta, začasne selitve v tujino itd.? Zakaj ne moremo vozniškega dovoljenja z novim zdravniškim izvidom podaljšati KADARKOLI?