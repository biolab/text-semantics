Predlagam podražitev vseh tedenskih in mesečnih vinjet za dvosledna vozila za 40%. Namen je zmanjšati tranzit, saj je večina uporabnikov teh vinjet tujcev, ki Slovenijo zgolj prečkajo, povečan promet pa ima veliko negativnih učinkov, od varnosti, obrabe dragih avtocest do učinka na okolje. Z zvišanjem cen bi se uporabniki avtocest vedli bolj racionalno in izvajali tranzit zgolj, ko je res to potrebno.