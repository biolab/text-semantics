Praktično vse malo večje trgovine, restavracije, bari in podobne lokacije uporabljajo videonadzor, ponavadi povezan z nekim sistemom za hranjenje podatkov, tako, da so ti posnetki še nekaj časa na voljo. Torej so praktično vsi obiskovalci v teh prostorih posneti, in te ustanove te posnetke hranijo še nekaj časa po samem snemanju.  
Istočasno pa kar nekaj teh ustanov (predvsem trgovcev) obiskovalcem prepoveduje slikanje in snemanje z lastnimi napravami, in to tudi aktivno preprečuje (s pomočjo varnostnikov). Pri tem so nekateri vzroki prepovedi utemeljeni (npr. preprečitev snemanja plačljivega izobraževanja), nekateri pa služijo samo preprečevanju slabega glasu te ustanove (npr. snemanje slabih higienskih razmer v retavracijah, gostilnah, neprimerno početje zaposlenih, ipd.).
Predlagam uvedbo simetrije, tako da je, v prostorih, kjer se izvaja videonadzor prepovedano prepovedovati snemanje/slikanje obiskovalcem. Torej, da v nekem prostoru, kjer so posneti obiskovalcu, tudi ti lahko posnamejo snematelje.
Seveda bi pri tem veljale omejitve, podobne kot pri snemanju na javnih mestih (tako da bi bilo še vedno prepovedno snemanje na wcjih, slačilnicah ipd (tako za upravljalce objekta, kot za obiskovalce). 
Torej na kratko, v objektu, ki je namenjen prostem dostopu javnosti (brez povabila, torej trgovine, bari, restavracije, ipd), je snemanje/slikanje dovoljeno ali vsem (tako videonadzoru kot obiskovalcem), ali pa nikomur. 