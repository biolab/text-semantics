 <style type="text/css"></style> 
Ravnanje z embalažo – uvedba povratne embalaže (plastenke, piksne)
 
Predlagam uvedbo vračljive embalaže po vzoru drugih EU držav, ki to že počno, ter naše sosede Hrvaške. Naj se zbere najboljše izkušnje iz njihovih sistemov in uvede to tudi v Sloveniji.
G. Minister Žarnič je obljubljal, da bomo uvedli povratno embalažo, sedaj pa obljubo snedel, češ, da tega ne moremo realizirati tako preprosto kot na Hrvaškem, ker smo v EU. 
('Sistema plačila za povratno embalažo v Sloveniji ne bo mogoče izvesti tako, kot ga poznajo na Hrvaškem, saj je po Žarnićevih besedah Slovenija na schengenskem območju odprtih meja in bi lahko prišlo do nenadnega dotoka embalaže iz vse Evrope oziroma bi se našel podjeten Evropejec, ki bi plastenke prevažal v Slovenijo in jih tu prodajal..' vir RTV, MMC portal).
 
Upam, da njegova izjava ne pomeni, da tega sploh ne mislimo realizirati, saj se lahko ozremo po EU in vidimo, da to že skoraj vsi delajo.
 
Nekaj predlogov oz. zgledov:
 
- V Nemčiji sprejemajo vse plastenke, ki so označene kot t.i. "pfand" (kavcija). Kavcija za odebeljene in mehke plastenka pa znaša 25 centov. Ljudje jih raje vračajo v trgovino tudi zato, ker je poleg kavcije, ki jo dobijo vrnjeno, tudi odvoz smeti cenejši (manj smeti, manj stroškov). 
In ker se še vedno najdejo taki, kateri raje vržejo plastenko v naravo, brezdomci pobirajo plastenke in jih odnesejo v trgovino in dobijo nekaj evrov.
 
 - Najlažji sistem je uvedba embalaže oz. oznak, ki bi bile v uporabi le v Sloveniji. Embalaža se nato vrača v posebnih avtomatih po trgovinah, ki embalažo elektronsko prepoznajo in izločijo morebitne ponaredke iz tujine (če se ne motim tovrstni avtomati naredijo več stvari - poskenirajo nalepko, plastenko stehtajo, in celo prepoznajo obliko). Točno takšen sistem uporabljajo na Danskem.
 
Na naslednjem linku pa je opisano, kako točno  to počno druge države po Evropi in svetu in vsebuje nekaj dobrih zgledov ureditev EU držav in tudi linke na njihovo zakonodajo: 
Container deposit legislation: http://en.wikipedia.org/wiki/Container_deposit_legislation 
 
How to recycle - germany http://www.howtogermany.com/pages/recycling.html
 
(Zavedam se, da je bilo istih predlogov že nekaj vendar upam, da lahko s ponovnim glasovanjem vseeno še enkrat dokažemo ministrstvu, da si tega želimo in upam tudi, da z novim ministrom na čelu ministrstva tokrat predlog ne bo padel na gluha ušesa.) 
 
 