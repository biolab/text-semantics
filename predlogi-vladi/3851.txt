 Spoštovani!
Moj predlog je, da se brezposelnim osebam, ki so prijavljeni na Zavodu za zaposlovanje in na tak način vključeni v evidenco brezposelnih oseb, ponovno omogoči brezplačno formalno izobraževanje.  Na tak način rešimo VELIKO težav! Brezposelne osebe trenutno zelo zelo težko dobijo zaposlitev. To je dejstvo in niso nobeni izgovori.  Ker ima zelo veliko brezposelnih oseb pridobljene poklice katerih se danes več ne potrebuje, je zaposlitev pridobiti še težje. V veliko pomoč do zaposlitve je prekvalifikacija, katere si pa kot brezposelna oseba nihče ne more privoščiti. Tudi jaz sem pristala na Zavodu za zaposlovanje kot brezposelna oseba. Zavod mi je svetoval naj se prekvalificiram in da mi prekvalifikacijo plača Zavod oz. pristojna Ministrstva. Na Zavodu sem podpisala pogodbo in tako sem se leta 2010 vključila v formalno izobraževanje. Med izobraževanjem sem si poiskala tudi delodajalca, kateri bi me po končanem izobraževanju tudi zaposlil- pogoj končana izobrazba. Zgodilo se pa je, da je Zavod za zaposlovanje oz. so pristojna Ministrstva na sredini izobraževanja odstopili od pogodbe, kljub temu, da sem izpolnila vse pogoje- več kot pogoje. Izgovor- Zavodu je zmanjkalo denarja. Ostala sem brez izobrazbe, brez zaposlitve, brez delodajalca in še vedno sem prijavljena na Zavodu za zaposlovanje s denarno socialno pomočjo. Naj država preneha plačevati NPK tečaje, saj se s NPK tečajem ne moreš zaposliti, saj ni formalna izobrazba, in ti NPK tečaji v tujini niso veljavni! Naj država ta denar raje usmeri v FORMALNO izobrazbo, kar bi pripomoglo k spremembi poklica (novodobni poklici) in s tem k večji zaposlitvi brezposelnih oseb. Upam, da boste predlog upoštevali. Ne varčujte na izobrazbi in omogočite revnim, brezposelnim, da naredijo nekaj iz sebe.