Če razumem zdravo kmečko pamet državnega aparata pravilno je pomembno da toliko kot pride notri, lahko gre ven, seveda ob predpostavki da želimo dolgotrajno vzdržnost/stabilnost. Ko notri ne pride dovolj je potrebno vzeti posojilo in kmalu (po vseh teh ukrepih) ga bo zadolženost tolikšna da bodo tega plačevale še naše prihodnje generacije.
Predlagam da se takoj za zdravstvenim osebjem cepi raje delovno aktivno prebivalstvo, ki je najbolj hendikepirano, kar bi omogočilo normalno delovanje ekonomije. S tem bi se izognili nepotrebnim zadolževanjam, subvencijam, stečajem ipd.
Sedaj se cepijo starejši, ki so že tako ali tako najmanj izpostavljeni medsebojnim kontaktom ostali pa morajo biti doma. Kje je tukaj zdrava kmečka pamet ne vem, vem samo da je nastala ogromna gospodarska škoda in še vedno se sprejemajo ukrepi iz katerih smo se naučili da mogoče niso najbolj primerni za nadaljevanje.
Včasih je potrebno narediti kakšen korak nazaj, da lahko potem narediš dva naprej.
Vse to seveda ob predpostavki da lahko zagotovimo varno in zdravo okolje rizičnim skupinam in starejšim.