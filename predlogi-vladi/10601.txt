Predlagam, da bi se uvedla omejitev oz. prepoved tovornega prometa v času prometnih konic (zjutraj med 6-8h) vsaj na najbolj prometnih vpadnicah, kot so Štajerska AC od Celja proti Ljubljani, Dolenjska AC med Grosupljem in Ljubljano, Primorska AC med Vrhniko in Ljubljano. Vsakodnevno se vijejo kolone tovornjakov na AC v času največjih konic (predvsem zjutraj med 6-8h), kar dodatno povzroča zastoje, saj je pogosto desni pas popolnoma zaseden s tovornjaki in tako od avtoceste ostane samo en pas za vožnjo osebnih vozil. Velika večina tega tovornega prometa je tranzitnega in ne prevažajo hitro pokvarljivega blaga, zato za njih ne bi predstavljalo bistvene razlike, če bi se na pot odpravili po 8h zjutraj. Podobno bi na teh glavnih cestah, ki vodijo iz Ljubljane lahko omejili tovorni promet v času med 15.30 - 17.00.