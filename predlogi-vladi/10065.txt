Na pločevinkah, na primer slovenskega piva Union, hrvaškega piva  "Karlovačko" in plastenkah mineralne vode Radenska ter množice drugih proizvodov  je med drugim tudi napis "POVRATNA NAKNADA 50 lp", iz česar sklepam, da je pri naših sosedih Hrvatih, obvezen prevzem te embalaže v trgovinah proti nadomestilu. Glede na to, da se v zadnjem času toliko poudarja varovanje okolja  je to najmanj, kar naša Vlada lahko stori za varovanje okolja in sprejme predpis, ki bo trgovce obvezoval k sprejemu le te, v kolikor ji je za okolje res mar. Kolikor sem videl na lanskem dopustu imajo trgovske verige tudi avtomate za sprejem. Menim, da glede na to, da je sistem kot vidimo že utečen, uveljavitev zahteve s predpisom ne bi smela biti problematična, eventualni izgovori, da to EU ne dopušča pa bi bili zaradi prakse na Hrvaškem, brezpredmetni, saj je tudi Slovenija turistična destinacija s podobnimi okoljskimi izzivi in evropska država z verjetno največ trgovskih površin na prebivalca.

 