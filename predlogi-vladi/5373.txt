 Naj se v šolah prepove, da bi učitelji učili svoje otroke, bili predsedniki raznih tekmovanj, kjer sodelujejo njihovi otroci itd. Vse to je neetično, moralno sporno. To ni fer, da je bilo tako in tako, ponovno in ponovno, reče moj otrok, ki ima sošolko, katere mama (ambiciozna, mlada in vase zagledana gospa) je učiteljica in obenem vodja manjše podružnične šole.
Začnimo s šolsko korupcijo, saj so tam naši otroci in učitelji, ki jim dajejo vzgled in ta ni nujno zmeraj dober. Kako bi se glasil zakon? Učitelj, učiteljica, ne sme biti zaposlen/a na matični šoli svojega otroka. Kratko, jasno, pravično. Zdaj je to urejeno tako, kot če bi si sodniki sodili sami. Neetično!