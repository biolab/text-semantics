Zakon o inšpekcijskem nadzoru je protiustaven. Zakon podrobno opredeli organizacijo inšpekcijskih služb, pravice inšpektorjev o dolžnostih inšpektorja pa zgolj: 17. člen (posebne odgovornosti inšpektorjev)
Inšpektor je posebej odgovoren:
- če pri opravljanju nalog nadzora opusti izvršitev nalog oziroma ne sprejme ustreznih ukrepov, ki jih je skladno z zakonom dolžan izvršiti oziroma sprejeti; v praksi to pomeni: INŠPEKTOR NE IZVEDE INŠPEKCIJSKEGA NADZORA nad njim je odgovoren ali glavni inšpektor na ministrstvu ali župan v primeru občinskega redarstva. Če naredi škodo država ali občina inšpektorji NE ODREAGIRAJO, ker ne bodo inšpicirali proti lastnemu delodajalcu. Ker zakonodaja ne predvideva, da mora vsak inšpektor obvezno opraviti inšpekcijski nadzor, temveč se prijave štejejo zgolj kot predlogi ali pobude ne pa kot VLOGE, ki bi jih morali obvezno obravnavati (kar bi sicer urejal ZUP), smo priča na terenu, da inšpektorji pregleda ne opravijo. ali pa ga opravijo tako, da sploh ne upoštevajo zakona. SANKCIJ PROTI INŠPEKTORJEM NI. Največ kar se lahko zgodi po tem zakonu je, da (isti člen zakona): Kršitev posebnih odgovornosti šteje za hudo kršitev obveznosti iz delovnega razmerja.
Torej inšpektor lahko dobi ustno opozorilo od nadrejenega hkrati pa se mu lahko še poviša plača in je nagrajen. Tako deluje sistem v tej državi!
Sporen in protiustaven je tudi 28. člen (ustavitev postopka), ki pravi: V primeru, da je v postopku inšpekcijskega nadzora ugotovljeno, da zavezanec ni storil kršitve zakona ali drugega predpisa, inšpektor ustavi postopek. Postopek se ustavi s sklepom ali v obliki zapisa o ustavitvi postopka na koncu zapisnika o inšpekcijskem pregledu, v primeru vzorčenja pa se to navede na spremni dopis, ko je zavezancu poslan izvid analize. V obrazložitvi sklepa oziroma v zapisniku inšpektor navede obseg opravljenega nadzora in razloge za ustavitev postopka.
V praksi to pomeni, da inšpektor ne presoja skladno z zakonom, ker posledic takšnega protipravnega in škodljivega ravnanja proti njemu ni, izjavi, da krištev ni ZGOLJ z zapisnikom. Zapisnik pa NIMA PRAVNEGA POUKA. Stranka se nima na kaj pritožiti. Zadeva zaključena.
Primeri so najpogostejši: okoljski inšpektorji, občinski inšpektor in inšpektorat za kulturo in medije- slednji so še posebej in zelo neučinkoviti sploh ne odgovarjajo na pošto!
O stanju inšpiciranja je obveščen Inšpekcijski svet- NE ODREAGIRA. Zakon je potrebno nujno spremeniti ker inšpekcije niso učinkovite in ne delujejo v javno korist. Če velja zakon za posamezne državljane MORA veljati tudi za občinsko upravo in državne uradnike.