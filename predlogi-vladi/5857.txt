Pozdravljeni.
 
Pošiljam vam predlog za novo slovensko zastavo in grb. Priložena sta v priponki. Nisem oblikovalec in se tudi ne spoznam preveč na zastave in grbe, zato tudi ne morem trditi, da sta v skladu z vsemi pravili. Poznam zgolj osnovne stvari, predlog pa je bolj enostaven. Naredil sem ga v Wordu. Uporabljene barve so enake kot tiste na obstoječih simbolih:
 
Modra RAL 5005 (RGB 0, 46, 122)
Rdeča RAL 3020 (RGB 199, 23, 18)
Zlatorumena RAL 1018 (RGB 255, 214, 77)
 
Zastava je v razmerju 2:3. Na njej je bel konj oziroma lipicanec na modri (zgornji) in rdeči (spodnji) podlagi. Tako kombinacijo dveh barvnih polj imata trenutno le Lihtenštajn in Haiti. Višina konja je približno 2/3 višine zastave. Biti mora z glavo obrnjen v levo, da pri navpični legi zastave gleda z glavo navzgor. Res je, da živali na državnih zastavah niso preveč običajne, nekaj držav jih pa vseeno ima. 
 
Grb je v razmerju 5:4. Podoben je zastavi, le da ima vključen še Triglav. Ravno tako sem v grb vključil eno šesterokrako zvezdo (namesto treh). Dal sem mu tudi zlatorumeno obrobo, lahko je pa tudi brez nje (razmerje 5:4 velja za grb brez obrobe).
 
Konja nisem narisal sam, je pa v javni domeni, tako da ni zaščiten z avtorskimi pravicami.
 
Če je moj predlog primeren za državne simbole Slovenije ali ne, jaz ne morem o tem soditi in odločati. Menim pa, da tako imenovani črni karantanski panter zagotovo ni primeren. Nekateri celo menijo, da v virih ne obstaja nobena povezava tega panterja s Karantanijo.