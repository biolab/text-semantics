  V Sloveniji si je v lanskem letu  prostovoljno pokojninsko zavarovanje /v nadaljevanju PPZ/ plačevalo 23.223 ljudi/vir Večer/. Večinoma so to brezposelni, kateri še zadnje prihranke porabijo za plačilo prispevkov, študenti oz. mladi, kateri v današnjih časih težko pridejo do zaposlitve, delajo pa preko študentskih servisov in del tega denarja namenijo tudi za prostovoljno pokojninsko zavarovanje. Z  1.1.2013 so se po sprejetju novega zakona o pokojninskem in invalidskem zavarovanju povečale premije za PPZ iz prejšnjih 57,89 na 185,80 evra. Po novem  se prispevek obračuna na podlagi  minimalne plače. Nova zakonodaja naj bi po besedah ministra Vizjaka bila bolj pravična,saj naj bi sledila temu, da kolikor si plačeval v pokojninski sklad , toliko naj bi iz njega dobil. Trdim, da je navedeno čisto navadno zavajanje, vsaj v primeru prostovoljnega pokojninskega zavarovanja, kajti taka doba oz t.i.  prostovoljno pokojninsko zavarovanje se po novem imenuje DOBA DOKUPA, za katero pa veljajo po novem  pokojninskem zakonu MALUSI in sicer 0,3 % za vsako leto take dobe oz. največ do 5 let oz 18%. Lahko si predstavljate, kakšna bo pokojnina odmerjena od minimalne plače, zmanjšana še lahko za 18% pri odmeri pokojnine v primeru uveljavljanja takih 5 let, za katero pa bodo prispevki plačani od minimalne plače. Znesek vplačil v pokojninski sklad pri tistem, ki plačuje PPZ in tistem, ki je redno zaposlen in prejema minimalno plačo je enak, pravice, ki pa iz tega sledijo pa so pri tistem, ki plačuje PPZ zmanjšane pri odmeri pokojnine lahko za do 18%. Naj omenim samo, da je prispevek, ki ga plačujejo kmetje v pokojninski sklad ostal praktično nespremenjen  za tiste, ki so bili vključeni v  PPZ pred  1.1.2013 in znaša  dobrih 37 evrov oz. enako kakor pred uveljavitvijo novega zakona. Sprašujem se, kdo bo tu kril pravično razliko?  Odmera višine  prispevka za PPZ  je diskriminatorna in to dvakrat, prvič zaradi tega, ker zavezance dvakratno kaznuje, povečuje jim premijo skoraj za tri krat,istočasno pa jim še manjša pravice, ki izhajajo iz podlage višine  vplačil pri odmeri pokojnine z MALUSI. Predlagam, da vlada ali zmanjša prispevek za PPZ ali pa odpravi maluse, za tako dobo in tako popravi krivico, ki jo je sprejela z novo pokojninsko zakonodajo. 




















