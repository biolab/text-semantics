Spoštovani,
k razpravi o varnosti na cestah bi rad dodal predlog. Morda se bo komu na prvi pogled zdel čuden in radikalen, a trdno sem prepričan, da nosi v sebi več koristi za ljudi in prihranka za državo kot vse videno doslej. Predlagam:
1. Oznakam omejitev hitrosti se spremeni status. Namesto obveznega upoštevanja postanejo priporočilo za varno vožnjo.
2. Cestni policiji se odvzame pristojnost izstavljanja položnic in ukine se finančno kaznovanje prekrškov.
3. Število cestnih policajev oziroma ur, ki jih preživijo v zasedah se zmanjša za 50 %. Namesto tega se monitoring izvaja s pomočjo stacionarnih radarjev.
4. Redni nadzor cestne policije se opravlja po vnaprej določenm celoletnem planu (točke nadzora se določajo na osnovi statistik prometa, števila prekrškov, števila smrtnih žrtev...) in pri tem se beležijo prekrški.
5. Prekrški (stacionarnih radarjev in policije) se točkujejo in vodi se register prekrškov, ki se pretvarjajo v kazenske točke.
6. Vozniki se rangirajo glede na število prekrškov, kar se vidno označi na vozniških dokumentih in poveže s ceno goriva. Uspešnejši kot je voznik, večji popust ima pri točenju goriva in obratno.
7. Za voznike, ki vztrajno kršijo pravila (in presežejo določeno št, kazernskih točk) se uvedeta samo dva nivoja kazni; ponovno opravljanje izpita in trajen odvzem dovoljenja.
8. Policajske ure, ki bi ostale po zmanjšanju sedanjega načina čepenja za grmovjem, se prevedejo v pedagoške ure in v šole se uvede obvezen predmet "Vzgoja za varno obnašanje na cestah".
9. V kolikor se o tem predlogu ne sproži odprta javna razprava se sprožijo vsi postopki, za pripravo zakona s to vsebino in za razpis referenduma za njegov sprejem.
 