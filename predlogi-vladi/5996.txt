Predlagam, da se prisotnost očeta pri porodu vključi v storitev poroda, ki ji krije zdravstveno zavarovanje. Priznana cena poroda s strani zdravstvene zavarovalnice naj ob tem ostane enaka.
 
Vse več bolnišnic (pred kratkim UKC Maribor) zaračunava prisotnost očeta pri porodu. Glede na to, da bolnišnici s tem nastanejo zanemarljivi stroški (pranje tiste halje jih ne stane več kot nekaj centov) gre za čisto okoriščanje bolnišnic na račun želje staršev po čim večji vključitvi očeta.
Tudi stroka vzpodbuja čim večjo vključenost očeta tako pred, kot tudi med in seveda po porodu, zato se mi zdi destimuliranje prisotnosti v obliki plačljive prisotnosti škodljivo.