Pozdravljeni
Sem lastnik sadovnjaka in dvorišča na razdalji cca 180 km. Želim podati predlog v zvezi z prehajanjem meje za dvolastnike brez testiranja.
Sedanja odredba – vrnitev v 10-ih urah od prehoda meje ni ustrezna za vse dvolastnike, ki so oddaljeni od lastnine veš kot 60 km.
Če je dvolastnik oddaljen od svoje lastnine, do katere potrebuje eno uro ali več vožnje, pride v težek položaj. Če pride na primer v sadovnjak in tam dela 8 ur, on ni več sposoben zagotoviti varno vožnjo do stalnega bivališča. Ko začneš na primer škropiti sadje, to ni opravilo za par ur dela, saj potrebuje čas za pripravo , škropljenje in čiščenje pripomočkov.
Zato menim, da je vsak predpis ki ne dovoli vsaj 24 ur bivanja na mestu dela neustrezen, da ne rečem tudi nevaren.
Veselilo bi me, če bi pri pisanju takšnih odlokov upoštevali čim več argumentov, ki ne bodo samo izpolnili formo, ampak bodo v korist občanov.
O tem bi lahko napisal veliko več, pripravljen sem podkrepiti moj predlog z dodatnimi argumenti, če bo to potrebno.
I na koncu naj povem, da se v sadovnjaku počutim bolj varnega kot v stanovanjskem bloku.
Upam, da bo moj predlog prišel v prave roke in verjamem, da bo tudi upoštevan.
Za vaše sodelovanje se že vnaprej zahvaljujem in vas lepo pozdravljam.
S spoštovanjem,
Dvolastnik LJ