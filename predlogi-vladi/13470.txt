Predlagam, da se uvede zakon, ki zahteva enotno obliko obračunskega lista za plače, ter obvezno elektronsko beleženje delovnih ur. Delovne ure vsakega zaposlenega se naj pošiljajo na ustrezen urad (recimo - FURS).
Enotni obračunski list za plače mora vsebovati vse podatke, ki so potrebni za izračun končnega zneska, prav tako mora ta vsebovati QR kodo, ki jo računovodstvo dobi preko urada (klic api-ja/servisa na FURS), glede na poslane podatke (št. ur, nadure, prevoz na delo, malica, nočno, pop. delo...).
V fazi zahteve QR kode za obračunski list se lahko na uradu preveri veljavnost vnešenih zneskov na plačilnem listu (št. ur/nadur, urne postavke, dodatki, olajšave itd...)
QR kodo bi lahko vsak prejemnik obračunskega lista tudi preko aplikacije poslikal in tako preveril njegovo ustreznost. (pridobil bi informacije o točnih zneskih in plačanih prispevkih).
Za konec naj še povem, da sem se srečal z veliko programi, ki so namenjeni za beleženje delovnega časa zaposlenih. Te programi imajo v veliki meri različna pravila, ki so proti zakonu in jemljejo delavcem ure. (Nadure se koristijo, dodatki se ne plačajo, malica ni všteta v 8 urni delovni čas, zato delavci delajo 8 ur in 30 min...).