Predlagam zaprtje izpostav tujih obveščevalnih služb v Sloveniji.
Ta ukrep je potrebno izvesti zaradi vohunjenja ameriških obveščevalcev  v državah članicah Evropske unije. Ameriške obveščevalne službe zbirajo predvsem podatke o zunanji politiki  Evropske unije, o mednarodni trgovini ter o ekonomski stabilnosti  evropske povezave, zanimajo pa jih tudi področja novih tehnologij in  energetska varnost Unije. 
Na tak način multinacionalke v ZDA pridejo do podatkov o dejavnosti podjetij v Sloveniji in se nanje lahko pravočasno odzovejo ter tako povzročijo škodo slovenskim podjetjem. Eden od namenov vohunjenja je tudi destabilizacija političnih in gospodarskih razmer v Sloveniji.
Ena od izpostav tujih obveščevalnih služb v Sloveniji je Veleposlaništvo Združenih držav Amerike v Ljubljani. Slovenske gospodarske in politične interese je potrebno zaščititi za vsako ceno, tudi za ceno poslabšanja odnosov z državami, ki preko svojih obveševalnih služb vohunijo v Sloveniji.
Vohunjenje po Kazenskem zakoniku RS (KZ-1) predstavlja kaznivo dejanje. Vohunstvo
358. člen
(1) Kdor služi tuji državi ali tuji  organizaciji ali njunemu agentu, tako da zbira zaupne vojaške,  gospodarske ali uradne podatke ali dokumente ali ji jih sporoči ali  izroči ali ji omogoči, da pride do njih, se kaznuje z zaporom od enega  do osmih let.
(2) Kdor v škodo Republike Slovenije ustvari za tujo državo ali  tujo organizacijo obveščevalno službo ali jo vodi, se kaznuje z zaporom  od treh do petnajstih let.
(3) Kdor se vključi v tujo obveščevalno službo iz prejšnjega  odstavka ali podpira njeno delo, se kaznuje z zaporom od šestih mesecev  do petih let.