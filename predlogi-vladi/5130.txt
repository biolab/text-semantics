Predlagam, da se v Kazenski zakonik vnese tudi določilo o globah za opustitev vzdrževanja prometne površine. V ta namen morajo biti določeni standardi, na primer najmanjša širina in dolžina razpoke v prometni površini, višina robnikov, usklajenost stranskih in glavnih smeri po višiniskih nivojih, oznaka smeri gibanja udeležencev v prometu in podobno. Med odgovorne za opuščeno vzdrževanje prometnih površin naj se vnese tudi Ministrstvo za notranje zadeve, ki mora prvo obveščati vzdrževalce o ugotovljenih poškodbah in nujnosti popravil.