 S tem, ko smo uredili mejo na morju in kopnem nimamo več zunanjih sovražnikov. Zato bi bilo smiselno razglasiti nevtralnost in temu ustrezno prilagoditi vojsko, ki jo je cca. 75% preveč. Ni mi namreč znano, da bi vlada, parlament, ali kdo tretji, načrtoval okupacijo ali boj s kakšno sosednjo ali tretjo državo. Dejstvo je namreč, da v času vsesplošnega varčevanja vojska stane preveč, predvsem pa bi bili koristni posredni učinki:
-s pridružitvijo Nato paktu in Evropski skupnosti smo pričakovali znižanje stroškov a obrambo, dejansko pa je ravno obratno. Edini smisel kolektivne varnosti je, da je manj stroškov in boljša učinkovitost. 
-izpraznitev določenih stanovanjskih in poslovnih nepremičnin bi omogočilo razvoj podjetništva,  skupnih dejavnosti v javnem interesu, hkrati pa zagotovilo stanovanja za mlade in socialno ogrožene, ter zmanjšalo investicijske stroške, kot tudi prineslo kupnino v proračun za prodane/oddane nepremičnine. Zaradi tega bi bil to pomemben prispevek k ohranitvi plodne zemlje, ki jo je že tako malo.;
-znižanje materialnih stroškov ter možnosti za odtujitev in zlorabo orožja in druge tehnike;
-ukinitev enega ministrstva in pridružitev tako modificiranega sistema Ministrstvu za notranje zadeve;
-reformirana vojska bo manjša, bolj usposobljena in učinkovita, ter predvsem na voljo ljudem,  tako doma kot v Skupnosti, npr. ob elementarnih nesrečah, ter resnično v službi miru;
-tako sproščene človeške vire bi lahko koristno uporabili za mnogotere koristnejše dejavnosti, posamezni interesent, ki se s takšno usmeritvijo vojske ne bi strinjali, pa se lahko še vedno pridružijo bodisi bodoči skupni eurovojski ali oboroženim silam katere od držav članic Skupnosti; 
-večji ugled države v svetu, ki se ne bo več udeleževala morilskih ekspedicij in t. i, širjenja demokracije, temveč se bo posvetila resničnemu širjenju miru, podobno kot velja za nekatere druge nevtralne države (Avstrija, Irska, Švedska, Finska, Malta) in blaginji svojih državljanov na drugih področjih;
 