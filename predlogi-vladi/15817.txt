Slovenija je ena redkih držav znotraj EU, ki potrebuje vizo za vstop v Južno Afriko. Ker sem podvodni fotograf, ki veliko potuje po svetu in v zadnjem času veliko delujem v Južni Afriki, me ta stvar še kako prizadene. Postopek pridobivanja vize je namreč naravnost brutalen. Na nam najbližji ambasadi na Dunaju zahtevajo za pridobitev vize (ki stane 33 €) izpolnjen formular DHA-84, dve sliki, povratno letalsko karto, povabilno pismo (!), poročilo banke o stanju na osebnem računu v zadnjih treh zaporenih mesecih s podpisom in žigom odgovorne osebe (!!!) in povabilno pismo gostitelja (!). Pri mojem zadnjem prodobivanju vize, ki je trenutno še v teku, pa tudi to ni bilo dovolj in moram od mojega gostitelja (privaten apartman) pridobiti še sken originalnega povabilnega pisma z njegovim lastoročnim podpisom, kopijo njegovega osebnega dokumenta in kopijo nekega komunalnega računa (npr. za vodo, elektriko...), naslovljenega na naslov apartmana !!! Mislim da to presega vse razumne meje in je naravnost žaljivo do prosilcev vize. Po kakšni logiki naj bi ravno dvo milijonska Slovenija ogrožala 60 milijonsko Južno Afriko, ki ima med drugim tudi nižji BDP na prebivalca kot Slovenija in bistveno višjo stopnjo kriminala?!?
Zaradi tega bi bil neizmerno vesel, če bi naša ministrica čim prej stopila v stik z Južnoafriškim zunanjim ministrom in odpravila to nesmisleno, mukotrpno in žaljivo pridobivanje turistične vize, ki ni potrebna državljanom skoraj nobene druge Evropske države.