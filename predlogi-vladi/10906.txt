Predlagam, da se spremeni definicija primera, pri katerem se bolnike testita na Covid-19. Sedaj mora bolnik prihajati iz ogroženega področja IN kašljati ali težko dihati IN imeti temperaturo nad 38 stopinj C. Številni bolniki, razen tistih z zapleti, nimajo tako visoke temperature in okužbe pri njih ne ugotovimo, ker jih zdravniki ne smemo testirati. Kljub temu bolezen prenašajo na druge. Predlagam da se bolnike, ki prihajajo iz ogroženih območij testira, če kašljajo ALI pa imajo temperaturo nad 37,3 stopinje C. Tako velja v veliko državah; po naših merilih bi bila tudi Hrvaška in marsikatera druga država še brez primera.