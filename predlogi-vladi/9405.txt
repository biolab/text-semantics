Kot so pred kratkim poročali, je morala korporacija Bayer-Monsanto ameriškemu šolskemu vrtnarju Johnsonu plačati 289 milijonov dolarjev. Vrtnar je zbolel za rakom limfatičnega sistema zaradi večletne intenzivne uporabe Monsantovega herbicida, ki vsebuje kancerogeni glifosat. Obstajajo namreč dokazi, da so Monsantove trditve o strogih znanstvenih raziskavah, ki so ugotavljale neškodljivost herbicida, sumljive, in naj bi kar sami plačevali fiktivne znanstvene objave.
V Sloveniji ga še vedno od vseh herbicidov največ uporabljamo. Od uradnih institucij za varovanje zdravja ni slišati nobenih opozoril. Kmetijski strokovnjaki zagotavljajo, da je nenadomestljiv in da bi prepoved njegove uporabe povzročila velikansko škodo.
Svetovna zdravstvena organizacija oziroma mednarodna agencija za raziskave raka (IARC) je glifosat uvrstila med snovi, ki so verjetno za ljudi rakotvorne. Glifosat torej ne uničuje samo plevela. Vse skupaj mi (nam) poraja dvome. Ne vem(vemo) komu bi verjeli
Uporaba glifosata se mora v Sloveniji takoj prepovedati. Ministrstvo za kmetijstvo govori eno in dela drugo, v državi po vsem sodeč nikomur, ni kaj prida do vednosti o tem, kakšna je perspektiva Slovenije na področju uporabe herbicidov. 