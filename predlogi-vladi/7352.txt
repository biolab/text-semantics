Predlagam, da se uzakoni novi člen Zakona o delovnih razmerjih, ki bi določal, da minimalna osnovna plača delavca ne sme biti manjša od zakonsko določene minimalne plače, oziroma največ do 5 % pod njo zaradi letnih korekcij minimalne plače.  Danes se dogaja, da imajo nekateri delavci osnovno plačo nižjo od minimalne plače tudi za več kot četrtino, z veliko dodatki pa dosežejo minimalno plačo. To je pogosto v proizvodnjah, kjer so kolektivne pogodbe zastarele in nerealne. Slovenski delavec si zasluži plačo, s katero bo  ne samo preživel skozi mesec, ampak tudi živel po nekem standardu - si privoščil nov avto na 10 let, ali kupil stanovanje. Naj ne bo minimalna plača standard plačila delavca.  Predlagam tudi, da se uzakoni poseben zakon, ki bi podjetjem preprečeval goljufanje države in delavcev. Predlagam, da se določi posebne kriterije: od velikosti podjetja, solventnosti, dobička - da se določi največje možno razmerje med osnovnimi plačami pod in nad minimalno plačo. Ni ne pošteno, ne etično, da se v podjetju, kjer je čisti dobiček nekaj miljonov mesečno, dogaja, da ima večina zaposlenih ne glede na delovno dobo ali starost minimalno plačo, vodstvo, ki situacijo izkorišča, pa si izplačuje plače v štirimestnih številkah plus razne bonitete od službenih avtomobilov, potovanj, ... , ko se delavcem enostavno režijo v obraze rekoč: Saj, če ne boste vi delali, bomo pa preko agencij še več drugih iz tretjih držav pripeljali.