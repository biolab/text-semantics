Če želim svojo brezposelno partnerko zavarovati po sebi, je ne morem, ker imava sicer skupno bivališče, vendar ona stalno, jaz pa začasno, ki jo že več let podaljšujem, morala bi pa imeti skupno stalno bivališče. Skratka po zakonu, ki ureja to področje midva potemtakem ne živima v zunajzakonski skupnosti, očitno je potem ona samohranilka.
Si misliš, dobro, če je pa tako, bomo pa zaprosili za pomoč na socialni za njo, saj vendar ne živima v zunajzkonski zvezi, a glej ga zlomka, tam pa ugotovijo, da midva vendarle živima v zunajzakonski zvezi in do omenjene pomoči partnerka ne more koristiti.
Torej ena in ista zadeva je na vsakem "šaltaru" videti drugačna. Na tej strani sem že predlagal, a je šlo gladko v pozabo, da bi se recimo imeli možnosti izrečti o obstoju zunajzakonske zveze na upravni enoti in bi to veljalo na vseh šaltarih enako. To seveda predlagam še enkrat!
Če pa predlog ni izvedljiv, pa naj zakone uskladijo tako, da bodo mojo situacijo vsi zakoni obravnavali enako. 14. člen ustave govori, da morajo vsi biti enaki pred zakonom, ne vem pa če obstaja člen, ki bi govoril o tem, da moram biti sam enako obravnavan pred vsemi zakoni.
Skregano z zdravo logiko je, da sem po enem zakonu obravnavan drugače kot po drugem.