Pozdravljeni,
Predlagam, takojšnjo oddajo neuporabljenih vojaških stanovanj Stanovanjskemu skladu RS in sicer mladim družinam , kot neprofitna stanovanja. V poštev pridejo vseljiva in ne propadajoča, se razume.
V kolikor se boste odzvali s citatom iz leta 2009, ki pravi, da je ministrica Jelušičeva bila pripravljena oddati nekaj 130 stanovanj - me zanima kje so ta stanovanja, zakaj niso renovirana in ali lahko mlade družine pričakujemo vselitev v roku 3 let? Namreč, potem več ne bomo mlada.
V upanju na ugodno rešitev se Vam zahvaljujem.
 
Dopolnitev predloga:
Po pregledu dokumentacije in pobudo ostalih komentatorjev dopolnjujejmo predlog in sicer predlagamo takojšnjo oddajo neuporabljenih vojaških stanovanj, stanovanj javne uprave in policije Stanovanjskemu skladu RS in sicer mladim družinam, kot neprofitna stanovanja. V poštev pridejo vseljiva stanovanja. Vsa neuporabljena in trenutno nevseljiva pa prosimo, da vlada nameni izkupiček denarja za takojšnjo renovacijo teh stanovanj. Iz dopisa Stanovanjskega sklada 10.3.2011 je moč opaziti, da je MInistrstvo za obrambo stanovanja podaril, vendar Stanovanjski sklad ne more pokriti dolga za renovacijo, saj sredstev za vzdrževanje in renovacijo sploh niso prejeli. V kolikor država ne predvideva sredstev za renovacijo slabo urejenih stanovanj v roku enega leta, predlagamo, da se s Stanovanjskim skladom zavežejo, da lahko nerenovirana stanovanja mlade družine odkupijo po nižji ceni. 
Komentar iz dopisa 10.3.2011
Poudarjamo, da so stanovanja prejeta v brezplačno uporabo v večji meri zasedena z imetniki pravic po Stanovanjskem zakonu, od nezasedenih pa je večji del na odročnih lokacijah in potreben obnovitvenih del, v nekaterih primerih pa je primerna le rušitev. Za nobeno stanovanje pa Stanovanjski sklad Republike Slovenije, javni sklad od dne prenosa v uporabo do danes, kljub izraženim potrebam, ni prejel sredstev za vzdrževanje, obnovo ali rušenje. Prav tako prejem takih sredstev ni predviden v proračunu RS za leti 2011 in 2012, zato postopki obnove potekajo v minimalnem obsegu in upoštevajoč razpoložljiva sredstva (ki jih praktično ni). Poudarjamo, da Stanovanjski sklad Republike Slovenije, javni sklad s prenosom v brezplačno uporabo ni pridobil nič, temveč so mu s tem nastali stroški ter dodatne obremenitve obstoječih kadrov, saj kljub obljubam ustanovitelja, do omogočanja dodatnega zaposlovanja potrebnih kadrov ni prišlo.
 