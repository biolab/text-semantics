Vlado ponovno pozivam, da odpravi sistemsko korupcijo, ki jo omogoča Zakon o javnem naročanju. S 1.4.2016 prične veljati nov zakon (ZJN3), ki pa v ničemer ne odpravlja sistemske korupcije. Naj naštejem samo nekaj cvetk:
1. pri javnem naročanju na infrastrukturnem področju ponudnikom ni treba izpolnjevati nobenih pogojev. Posel brez težav dobi ponudnik, ki ne plačuje socialnih prispevkov ali ni plačal podizvajalcev pri prejšnjih javnih naročilih itd.
2. mejne vrednosti, do katerih ni potrebno upoštevati določb ZJN 3 so nenormalno visoke npr. pri naročanju pravnih storitev. Tako lahko javni naročnik (npr. ministrstvo) brez javnega razpisa ("pod roko") odda pravne storitve v vrednosti 750.000 EUR, če pa želi naročiti zunanjo ureditev (gradbena dela) v vrednosti 41.000 EUR, mora izvesti javni razpis.
Navedeno jasno kaže, da Vlada g. Cerarja nima nobenega namena (ali moči)odpraviti sistemske korupcije, ki se bo še naprej bohotila zlasti na področju infrastrukturnih dejavnosti in pravnih storitev. Vlado pozivam, da po hitrem postopku spremeni zakon, saj je bila izvoljena zato, ker je volivcem obljubljala spremembe, ne pa zato da počepne pred vsakim lobijem!
 
 