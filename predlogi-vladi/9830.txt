 Spoštovani.
Vsako leto imamo v zimskem času epidemijo gripe in drugih viroz ter bakterijskih okužb. Zato so vsako leto težave v bolnišnicah ter zdravstvenih domovih, kjer so dolge čakalne vrste, s čimer se okužbe dodatno širijo na zdrave ljudi, ki so prišli k zdravniku oz. bolnišnico z drugim namenom (kontrole, poškodbe itd.).
V tujini imajo zato implementirano preprosto rešitev, da ima vsak zaposleni 2x letno možnost koriščenja bolniške odsotnosti s plačanim nadomestilom za odsotnost največ 3 delovne dni (skupaj največ 6 delovnih dni letno). Delavec delodajalcu ni dolžan prinesti potrdila zdravnika o bolniški odsotnosti, delodajalec v sistemu to zavede kot posebno pravico do bolniške odsotnosti.
Rešitev je učinkovita in očitno je tudi proračunsko neobremenjujoča in ima koristi večje od potencialnih stroškov, ker gre za najuspešnejše države v EU (npr. Anglija). Prav tako zaradi tega, ker je dopusten čas odsotnosti maksimalno 3 delovnike, in to le 2x v letu, do zlorab ne bo prihajalo, oz. bo zlorab in bolniških odsotnosti manj kot trenutno.
Predlagam, da pripravite predlog te preproste rešitve in omogočite zdravstvenim ustanovam normalno delo tudi v času epidemij, ki se pojavijo po pravilu prav vsako leto in jih ni mogoče preprečiti, zdravniki pa ne morejo predpisati drugega kot počitek in domačo oskrbo, zdravil za to pa ne morejo predpisati, ker so neučinkovita.
Lep pozdrav.
 