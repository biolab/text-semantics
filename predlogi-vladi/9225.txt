 Predlagam, da bi se v Sloveniji uvedlo kritje stroškov za psihoterapije. Seveda samo ljudem, ki bi imeli zdravniško potrdilo, da potrebujejo tovrstno zdravljenje, ker imajo določene težave. 
Financirano bi lahko bilo povprečno število obiskov pri psihoterapevtu, ki jih ljudje potrebujejo za zdravljenje. 
Financirane bi bile v sklopu zdravstvenega zavarovanja.
Bolečina duše ni nič manj huda od telesnih bolezni, katerih zdravljenje je že financirano iz zavarovanja. Psihično zdravje je enako pomembno kot telesno. 
V Nemčiji npr. je to že uveljavljeno, psihoterapije so tudi bolj priznane kot pri nas. Vem, da je to lahko še dolg proces, saj med slovenskimi zdravniki psihoterapije še niso visoko priznane. Se mi pa zdi smiselno, da Slovencem v slabih finančnih razmerah zagotovimo enako dostopnost do psihoterapij. Tudi Slovencem z dobrimi dohodki bi lahko omogočili celotno ali delno financiranje.
Psihične težave in travme lahko doletijo vsakega in tega je pri nas vedno več, nihče si ni sam kriv. Ločitve, spolne zlorabe, izgube ljubljenih oseb, depresija, anksioznost ...vse to se dogaja v našem vsakdanjem življenju v veliki meri. Sama imam zelo pozitivno izkušnjo s psihoterapijami in človeku res pomagajo, ga opolnomočijo, da lahko normalno deluje. 
 
 