Kot dijak predlagam, da uvedemo tak sistem kot ga imajo v britanskih in germanskih gimnazijah. sam sem bil na izmenjavi na Irskem leta 2013 in sem videl kakšen sistem je tam in kakšnega imamo tu. Dolgo časa sem tudi živel v Veliki Britaniji in dobro vem kako je v tujini. Imam tudi veliko znancev iz skandinavskih držav.
1. Specializacija v 3. in 4. letniku. Dijak si izbere 3 predmete (poleg obvezne Matematike, Slovenščine in tujega jezika), ki jih bo opravljal na maturi. Predlagam, da so na maturi trije izbirni predmeti. Te tri dodatne predmete si dijak izbere po lastni izbiri. Tukaj dijak upošteva lastne sposobnosti, želje in cilje za prihodnosti. Zakaj?: Odg: Dijak, ki ima recimo težave s Fiziko vendar ima Zgodovino, jezike 5 (je bolj humanistične narave) ali obratno. Dijak naj razvije in se intentzivno uči predmete, ki ga zanimajo in ki jih bo rabil v življenju. V Veliki Britaniji, na Finskem, Norveškem, Danskem že imajo tak sistem. Počasi tak sistem uvajajo tudi v Nemčiji. Seveda je intenzivno učenje teh izbirnih predmetov obveza.
2. Obvezna športna vzgoja vsak dan vendar brez ocenjevanja tega predmeta ! Zdrav duh v zdravem telesu. Šport naj bo namenjen zdravemu razgibavanju in je izredno pomemben. In tukaj ne piše en mulec, ki ima 2 športno ampak dijak, ki trenira sabljanje in ki aktivno hodi v fitness. V Sloveniji se ocenjujejo dijakove sposobnosti pri eni določeni "panogi". Recimo poznam primer dijaka, ki ima atletiko 5 bp vendar mu gimnastika zniža povprečje na 3. In zaradi te trojke mu je bil otežen vpis na fakuleto. Trud dijaka je zelo malo upoštevan, samo njegove "sposobnosti". Nekako me ta sistem spominja na nacistično nemčijo kjer so dijake "kategorizirali" glede njihovih telesnih sposobnosti. Je pa res, da je šport izredno pomemben in naj bo ta predmet "življenjski" in ne ocenjevalni. Seveda, če dijak ne hodi na ŠVZ naj bodo tudi za to primerne kazni. En britanski pedagog je izjavil, da je naš sistem "totalitaren". 3. Uvedba sprejemnih izpitov in intervjujev na fakultetah  Tukaj slovenci zaostajamo. V tujini so sprejemni izpiti in intervjuji že dolgo v veljavi. Za kakšno medicino bi uvedli sprejemni izpit iz Biologije, Kemije, Fizike in Angleščine (gradivo na MF je skoraj izključno v angleškem jeziku). 4. V 1. in 2. letniku obvezen predmet Podjetništvo, Politika in Etika 
V 1. in 2. letniku bi poleg vseh splošnoizobraževalnih predmetov, ki so do sedaj v veljavi imeli dodaten predmet Podjetništvo in Etika. Sam kot dijak vidim, da ima veliko mojih sovrstnikov zelo "podla" znanja o politiki in o državnih aferah. Tak predmet bi pripomogel k krepitvi splošne razgledanosti. 5. Uspeh na tekmovanjih kot dodatne točke za vpis na Fakulteto
Tukaj se bo vidlo kdo ima za kaj interes in kdo se samo "pifla". Seveda tukaj bi prišlo v upoštev tak sistem. Bronasto priznanje = 1 točka, Srebrno priznanje=5 točk, Zlato priznanje= 10 točk. Za medicino bi se upoštevala tekmovanja iz znanja o sladkorni bolezni, biologije in kemije/fizike. 6. Reforma profesorjev in odnosa do dijakov. Prvo ena kratka zgodba. Moja sestrična je dobila dijakinjo iz ZDA, ki je prišla za eno leto na izmenjavo. Nekateri profesorji so se do dijakinje iz ZDA rasistično in ksenofobno vedli čeprav je zmeraj sodelovala pri pouku, profesorjem ni ugovarjala. Razni profesorji so govorili razne politične opazke čez ZDA pred njenim obrazom. Dijakinji je bilo tako grozno, da je po enem mesecu šla nazaj v ZDA ker našega sistema ni prenesla. Imamo tudi profesorje, ki prihajajo "zadeti" z raznimi substancami k pouku. Primer profesorja fizike na eni izmed ljubljanskih gimnazij. Take "prekrške" se v tujini ostro kaznujejo. Vendar v Sloveniji imamo nepotizem. Pač nismo na nivoju evrope. Slovenci so že kot narod izjemno nevoščljivi. Opažam, da ogromno profesorjev goji do dijakov razne osebne zamere kar v mojem mnenju ni dobro kajti pedagogi naj bodo "učitelji/profesorji" v pomenu te besede. 7. Možnost tretjega tujega jezika Dijaki, ki so na jezikovnem področju izjemno uspešni in mogoče (ne govorim za vse primere) manj uspešni na recimo naravoslovnem področju bi si lahko v 3. letniku izbrali še en tuj jezik. Seveda je učenje teh predmetov INTENZIVNA in ne na ivoju kakšne "jezikovne šole"
Se opravičujem za kakšne slovnične napakice. Malo se mi je mudilo :) Ko bom imel čas bom napake popravil :)