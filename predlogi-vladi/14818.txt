Predlagam prepoved mopedov s pogonom na notranje izgorevanje predvsem v urbanih okoljih (mestno območje Maribora, Ljubljane, Celja, Kranja, Kopra, itd.), saj gre za okolju neprijazno vozilo, ki pogosto ni hitreje od navadnega mestnega kolesa, potemtakem neučinkovito za osebno rabo in povzroča veliko hrupa ter zvočno onesnaževanje. Prav tako se osebe s tem vozilom pogosto vozijo po sprehajalnih poteh in s tem motijo lokalno prebivalstvo. Glede na to, da je bila prav prestolnica Ljubljana izbrana za Zeleno prestolnico Evrope 2016 se mi zdi tak ukrep ponovno v smeri trajnostnega razvoja, s katerim se radi v Sloveniji pohvalimo. Že uporaba le mopedov z električnim pogonom bi stanje izboljšalo, saj je izpust pri teh zanemarljiv (proizvodnja elektrike) in zvočno onesnaževanje manjše. S tem bi se prav tako dvignila kvaliteta življenja v mestih.
 