 Pozdravljeni
Predlagam spremembo v zakonu v korist psihičnih bolnikov-invalidov in njihovih družin.  S tem mislim na partnerje takšnih bolnikov in njihovih otrok.
Zakon sedaj obravnava samo telesne invalide, na psihične, ki so še veliko bolj problematični, težavni in povzročajo več preglavic in materialnih izdatkov, pa ne. To je sporno in diskriminatorno, do te skupine ljudi. To je treba popraviti in urediti.
Ti bolniki, predvsem težji primeri, ki jim zdravila bolj malo pomagajo, potrebujejo prav tako vsakodnevno skrb in kontrolo, sicer ti bolniki, mimogrede naredijo kaj narobe ali spornega. Celotna družina zelo trpi, saj je vsakodnevno izpostaljena blodnjam bolnika, ki so za normalnega človeka zelo uničujoči. Dan je prilagojen v smeri takšnega bolnika. Takšni bolniki povzročajo družini tudi več izdatkov, saj nimajo predstave vrednosti denarja. Večkrat dobre stvari, tudi hrano, mečejo proč ali dajo drugim ljudem. Prav tako so ti bolniki in družine zelo pogosto tarča hudobnih ljudi, ki se nad tujo nesrečo okoriščajo. Takšne bolnike obletavajo izsiljevalci, prevaranti, spletkarji,..in jih obračajo njim v prid, družinam pa povzročajo ogromne materialne škode, preglavic in stresa. Prav tako je take invalide potrebno prevažati k zdravniku, po obveznostih ali drugam.
Naj imajo psihični invalidi in njihove družine, enake pravice, kot telesni invalidi. 
Naj imajo psihični invalidi in njihove družine, možnost povračila stroškov škode, katero so takšni invalidi storili v neprištevnem stanju. 
Naj imajo družine psihičnih invalidov, pravico do odškodnine, zaradi slabšega življenja, katere jim takšen invalid povzroča.
Naj imajo pravico do vloge za oprostitve plačila letne dajatve za vozila za prevoz invalidov in takse, tako kot to imajo telesni invalidi. Naj velja to za njihove partnerje in njihove otroke.
Naj imajo takšni invalidi in njihove družine pravico do brezplačnih koristi ustanov in služb, ki bi bile potrebne za izboljšanje njihovega stanja.
hvala