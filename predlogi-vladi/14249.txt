Predlagam takojšnjo ukinitev subvencij na električna vozila in uvedbo plačevanja cestne takse tudi za električna vozila.
Razlog št. 1: cena prehoda na električna vozila je previsoka. Stroški nadgradnje elektroenergetskega sistema se že prelivajo na vse porabnike (višanje cen električne energije in omrežnine).
Razlog št. 2: celoten ekološki odtis električnega vozila je slabši od odtisa vozila z motorjem na notranje izgorevanje.
Razlog št. 3: letna dajatev za vozila se uporablja tudi za investicije v prometno infrastrukturo. Je nekakšna odškodnina za uporabo cest. Električna vozila zaradi večje mase ceste obremenjujejo bolj kot vozila z motorjem na notranje izgorevanje, zato ni razloga, da bi bila ta vozila opravičena plačevanja takse.