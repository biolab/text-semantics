Če je vlada že sprejela ta neumni in nepotrebni ukrep sprostitve cen goriv (zaenkrat se k sreči prodajalcem še ne da manipulirati s potrošniki, kot recimo na Hrvaškem, kjer imata dve črpalki istega podjetja v oddaljenosti 20 km 10% razlike v ceni) bi morala od bencinskih servisov zahtevati:
1. iz ceste vidno objavo cene.
Obrazložitev: Petrol je nekoč že imel na praktično vseh črpalkah velike displaye s cenami, pa jih je odstranil oziroma zamenjal z reklamami ali pa večinoma izklopil. Zdi se mi neprimerno, da šele ob začetku točenja vidiš, kakšna je cena goriva. Če je nekdo na postaji pred tabo točil recimo diezel, ti ne veš, kakšna je cena bencina, dokler ne pričneš s točenjem. Ta je lahko tudi 2 EUR, pa ne moreš nič, v najboljšem primeru si izgubil nekaj časa, da se prebiješ mimo črpalke, v slabšem pa si moral natočiti nekaj litrov, da se prebiješ do naslednje črpalke, kjer pa te po možnosti preseneti cena 3 EUR, v najslabšem nisi pozoren ali se ti ne da ukvarjati s tem in izgubiš veliko denarja.
2. Promptno objavo cen na portalu goriva.si.
V primeru, da se cena na servisu razlikuje od objavljene, naj velja objavljena cena, podobno kot v trgovinah, kjer lahko zahtevaš objavljeno ceno, čeprav imajo na blagajni - drugačno ceno. Za servise, ki cen ne objavljajo ali cene nimajo na izvesku pa se še naprej določa regulirana cena kot sedaj (trenutno 1 EUR).