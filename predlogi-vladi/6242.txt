 
Predlagam reorganizacijo administrativno -računovodskih služb in tehničnih delavcev v vrtcih.     S tem bi se  zmanjšala administracija, obseg tehničnih delavcev in   posledično stroški za plače.  Ohranila pa  bi se kakovost predšolske vzgoje. 
Že sam Pravilnik za opravljanje  dejavnosti predšolske vzgoje  (Uradni list RS Št. 27/14)  v 22. členu omogoča (citiram):
(1) Za opravljanje nalog strokovnih delavcev, računovodsko-administrativnih in tehničnih delavcev lahko več vrtcev oziroma drugih zavodov, ki opravljajo dejavnost predšolske vzgoje v skladu z zakonom, ki ureja zavode, ustanovijo skupne službe, ki delujejo pri enem izmed zavodov. Skupne službe lahko za te zavode ustanovi tudi njihova občina ustanoviteljica, v okviru občinske uprave.(organiziranost administrativno-računovodske in tehnične službe)
2) Občina ustanoviteljica lahko z aktom o ustanovitvi vrtca določi, da opravljanje posameznih nalog iz prejšnjega odstavka zagotavlja vrtcu sama oziroma jih zagotovi vrtec z zunanjimi izvajalci. 
Menim, da je skrajno neracionalno, da ima vsak vrtec  svojega računovodja, knjigovodjo, poslovnega sekretarja, ko bi  lahko imeli  na občini skupne službe, ki bi jih občina formirala za svoje zavode in bi opravljali storitve za potrebe zavodov. 
 
Prav tako velja za ostali tehnični kader. Npr.  perice v vrtcih imajo enak normativ, kot  takrat  ko so morale prati plenice, brisače, danes vsega tega več ne opravljajo. 
V kuhinjah se zmanjšuje obseg dela s tem, ko dobavitelji dostavljajo že narezani kruh, narezano meso na kocke, zrezke, narezano šunko, olupljen krompir. Ne kuhajoo ločeno hrane za prvo in drugo starostno obdobje......
Predlagam, da glasujete ZA, zmanjšanje   stroškov za plače v vrtcih  z REORGANIZACIJO ADMINISTRATIVNO-RAČUNOVODSKIH SLUŽB IN TEHNIČNH DELAVCEV, saj bi se s tem lahko   znižala cena programa, saj največji delež predstavljajo prav stroški za plače.  
 
 