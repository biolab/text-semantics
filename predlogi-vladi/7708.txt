Sem samozaposlena na področju kmetijstva, kjer se je drastično spremenila zakonodaja na področju opravljanja dopolnilnih dejavnosti na kmetiji. Ker imam premajhno in prerazdrobljeno kmetijo, mi osnovna dejavnost ne omogoča prihodkov za preživetje, ampak opravljanje dopolnilne dejavnosti. Zaradi sprememb uredbe o dopolnilnih dejavnostih moram registrirati s.p., kjer pa se mi bodo povečali prispevki za 3x. Dejavnost, ki jo opravljam, se odvija le 2 - 3 dni v tednu in je edina možnost pridobivanja dohodka. Le ti pa niso tolikšni, da bi lahko plačevala minimalne prispevke iz naslova s.p.-ja. 
Predlagam torej, da se uvede možnost samozaposlitve za krajši delovni čas - nižji prispevki (za začetnike in za take z nižjimi prihodki), kar bi po moje bilo idealno tudi za začetnike v samostojni dejavnosti.