Predlagam zamenjavo odgovornih za politiko drog v Sloveniji, saj se po 20 letih boja proti drogam ni zgodilo nič, razen tega da je po slovenskih zaporih večina uporabnikov in ne preprodajalcev!
To je sedaj javno povedala tudi Globalna komisija za droge, ki v svojem poročilu (ogledate si ga lahko na: www.globalcommissionondrugs.org ) poziva vlade, naj prekinejo vojno proti drogam, ker ni prinesla nobenih pozitivnih sprememb!
Strokovnjaki , politiki in državni uradniki v Sloveniji pa sprejemajo nove zakone, omejiti hočejo celo uporabo konoplje v prehrani.
To, da je vojna izgubljena, nepotrebna in škodljiva že leta in leta čivkajo že vrabci na strehah, le naši vrli "strokovnjaki" na raznoraznih ministrstvih o tem ne vedo nič.
Drug razlog je uporaba marihuane v zdravstvu. Naši "strokovnjaki" nam še vedno trdijo, da marihuana nima nobene terapevtske vrednosti, v sosednji Avstriji pa zdravila na osnovi marihuane plačuje zavarovalnica! Povprečna starost bolnikov - uporabnikov marihuane je 70 let! Trenutno je v Avstriji že okrog 400 zdravnikov, ki redno predpisujejo marihuano kot zdravilo!
Vsak, ki se deklarira kot strokovnjak, bi moral poznati kaj se dogaja v svetu, ne pa da še vedno zavajajo javnost!
 
 
 
 
 