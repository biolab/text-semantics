Kaj je zakonodajalec mislil (če sploh kaj??)  in kaj mu je predlagatelj podtaknil v omenjenem zakonu, z zdravo pametjo dejansko nima najmanjše zveze, daje pa misliti, kdo je lahko na tak zakon vplival.
Zakaj gre: v 98. čl. najnovejšega ZPrCp so zajeti vsi drugi prekrški glede prometne signalizacije, ki jih sicer zakon izrecno ne obravnava, recimo: neupoštevanje znaka za prepoved parkiranja. Po novem predpisana višina globe je 200€ !!!
Po prejšnjem zakonu - Zakonu o varnosti cestnega prometa (Uradni list RS, št. 56/08 – uradno prečiščeno besedilo, 57/08 – ZLDUVCP, 58/09 in 36/10) - je bila po 116. čl globa za tovrstne prekrške 40€.
Gre za 5x (pet kratno) povišanje vira za polnjenje proračuna. Nesmisel je seveda v tem, da pri parkiranju, kljub prepovedi, kršitelj nikogar ne ogorža (ne posredno ne neposredno). Predpisana kazen pa je VIŠJA od predpisane za prekoračitev hitrosti v naselju.
Pozivi k zmanjšanju previsokih glob so bili podani tako s strani stanovski strokovnih zvez in društev, kot tudi opozicije, še nedavno tega je bilo glasovanje in pobuda o spremembi zakona neuslišana.
Za tovrstne prekrške so kazni absolutno previsoke, nesmiselne in predvsem izven dometa svojega namena, zato predlagam, da se uveljavi prejšnja, primernejša višina mandatne kazni v 98. členu ZPrCp.