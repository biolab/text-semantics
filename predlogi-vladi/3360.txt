Predlagam, da se spremenijo znaki za določene cone z omejitvijo hitrosti. Večina takih znakov je pravokotne oblike, znotraj pa narisan krog z omejitvijo 30kmh. Bolje bi bilo, da bi spremenili celotne znake v okrogle oblike (takšni bi naj bli za omejitve) in jih dopolnili z dopolnilno tablo cona. Predlagam tudi, da se VSE takšne znake začne postavljati kot vse ostale ob cesti na vidnem mestu in ne na javno razsvetljavo (sem jih videl že nekaj), kjer so manj vidni. Naj navedem en primer, da moraš biti superčlovek, da spelješ križišče/krožišče brez prekrška. Pripelješ v krožišče po predpisih, pogledaš v ogledala, ko ga zapuščaš narediš isto , v obeh primerih pa moreš paziti še na kolesarje in pešce (če je pri izvozu/uvozu na križišče kolesarska pot vzporedna s tvojim avtom moraš še pogledati preko svoje rame in zadnjega sedeža, da ni nikjer kolesarja, ki ima prednost. Predvidevajmo, da je na željenem izvozu čisto blizu krožišča še znak za cono/omejitev, ki ga seveda večina spregleda, ker se mora ukvarjati s tisočimi drugimi stvarmi, da ne nardi prekrška že v krožišču. Potem dobi človek astronomsko kazen (mislim, da je več kot 300€), če spregleda znak za cono in se vozi 50, namesto 30 ali 40. Dejansko je pa za to kazen kriv tisti, ki je te znake tako postavljal in ne voznik, ki bi po predvidevanju vozil v coni po omejitvah. Še komu to ne gre v račun? Torej predlagam, da se na nekaterih izvozih/uvozih iz/na cest/o/, krožišč/e postavi znak vsaj 20 metrov naprej, da ga je sploh možno videti. Imam še en predlog in sicer predstavljajte si da iz neke stranske ceste pripeljete na cesto, kjer je cona in je omejitev 30, ampak nikjer ni kakšnega prometnega znaka, ki bi to nakazoval. Res je da je na začetku in koncu cone znak za začetek in konec cone. Kaj pa na sredini? Kako naj potem voznik ve da je v coni in ne dobi kazni, če ni nobene možnosti, da bi vedel, da dela nekaj narobe. Predlagam, da se na čisto vseh uvozih v cone postavijo prometni znaki.