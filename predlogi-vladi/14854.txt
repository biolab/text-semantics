Vladi predlagam, da pripravi protinflacijski program. V pripravo programa naj vključi Banko Slovenije, predstavnike gospodarstva, univerzitetne ekonomske stroke, fiskalnega sveta ipd.
Poglavitni cilj proti-inflacijske politike mora biti ohranjanje blagostanja prebivalstva in varnost njihovih prihrankov.
Za ta cilj pa bo potrebno tudi kaj žrtvovati in znižati nivo javne porabe.
Program mora vsebovati:
- finančno bančne ukrepe,
- fiskalne ukrepe (nižanje dajatev, lahko bi končno znižali DDV, ki je bil začasno dvignjen na 22%, a je to ostalo trajno),
- varčevalne ukrepe v javnem sektorju (nižanje javne porabe),
- ukrepe za varovanje vrednosti prihrankov prebivalstva in s tem kupne moči.
Če se varčevanje ne splača več, ljudje množično in brezglavo kupujejo stvari, četudi jih ne rabijo, kar dodatno vpliva na višanje cen.