Zadnje dni je vse več predlogov, vse več vrst pomoči, kjer vsi pritikajo svoje kanglice, da se bo le kaj nateklo državnega denarja. Nekateri upravičeno, ker so zaradi državnih ukrepov direktno ostali brez dela, nekateri pa samo zato, ker država tala denar, in "navali narode".
 
Problem pri vsem tem talanju denarja je, da bo treba ta denar na koncu vrnit nazaj, in to bomo počeli z davki (tega se večina na tem portalu ne zaveda). Drug problem je pa to, da večino tega bremena pade spet na delavce, ki jih je pa v sloveniji manj kot polovica (nekje slabih 900.000). To v praksi pomeni, da če se država "izprsi", in da vsakemu slovencu 500eur, potem vsakega delavca čaka "račun" za dodatnega jurja, ki ga bo moral plačat.
 
Predlagam spremembo vseh teh pomoči v državne kredite z minimalnimi možnimi obrestmi in minimalnimi možnimi obroki vračila (po želji lahko tudi višjimi, vsak nakazuje sam), tako da kolikor pomoči kdo dobi, tud sam, na dolgi rok vrne.
 
S tem ukrepom se lahko nehamo kregat in grebst za dodatke za vse (tudi za tiste, ki se jim finančno stanje zaradi ukrepov ni spremenilo, od upokojencev dalje), ker bo vsak vračal toliko, kot je dobil S tem pa tudi tisti, ki trenutno pomoči potrebuje nekaj več (višji krediti, ipd.) lahko več dobi.