Pozdravljeni,
navdih za ta predlog je moj oče, ki trpi z zelo zahrbtno parkinsonovo boleznijo ter demenco in izredno težke razmere s katerimi se soočamo vsi družinski člani. Zavod trepetlika se neutrudno bori za izboljšanje stanja obravnave in oskrbe teh bolnikov, a žal zelo neuspešno. Država, konkretneje ministrstvo za zdravje se ne zaveda resnosti stanja bolnikov s parkinsonovo boleznijo in bolnikov z demenco, hkrati pa te teme ne jemlje dovolj resno. Pomoč, ki jo potrebujejo te bolniki in pa svojci, ki so v večini primerov prepuščeni sami sebi živijo v obupu. Tukaj je socialna država odpovedala na vsej črti.
Alarmantno stanje v domovih za upokojence bi potrebovali obravnavati z najvišjo mero prioritete. Ne samo domovih za upokejence, v vseh zavodih, ki na tak ali drugačen način skrbijo z oskrbo ljudi, ki jo res potrebujejo.
Pristojne naprošam, da se odpre posebna komisija, ki bo prioritetna obravnavala to problematiko na katero po mnenju zdravnikov, ki sodelujejo v zavodih za parkinsonovo bolezen država ni pripravljena in je trenutno nesposobna zagotavljati dostojne razmere.