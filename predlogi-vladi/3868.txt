Pozdravljeni,
Ko spremljam tv-seje opažam, da je na le-teh le nekaj prisotnih - venomer isti. Zakaj potrebujemo toliko poslancev, če pa pri razpravah nikoli ni vseh oz. so zelo redko prisotni? Razumem, da pride včasih kaj vmes, in se moraš opravičiti - ampak sodelovanje in prisotnost na sejah kažeta samo neresnost. (Zakaj je bil potreben nakup novih računalnikov - kdo jih uporablja, kje so?)
NPR.: Če se delavcu zgodi, da izostaja z dela / zaradi njega delo zastaja, se kar hitro zgodi, da ostane brez dela - iz razloga neresnosti, nevestnosti. 
Zakaj se ne uvede nadzor nad prisotnostjo in učinkovitostjo poslancev (- TO TUDI PREDLAGAM!)? Tudi delavci smo plačani glede na produktivnost - če ne dosegamo ciljev nas pač zamenjajo. Primerno bi bilo, da se enako dogaja v parlamentu (ki bi nam naj bil za zgled)!? 
Prav bi bilo, da se poslanci, poslanke, ministri, ministrice in ostali pričejo zavedati, da so na svojih položajih zaradi ljudstva - da služijo ljudstvu!  Ne pa da si neprestano mečejo pod noge polena in pogrevajo stare teme - medtem ko nam gospodarstvo propada, mladi odhajajo v tujino ...
Prav tako se vedno zgledujete po ostalih država in kakšne davke imajo drugod po svetu - NIHČE NE POGLEDA NA NJIHOVE PLAČE IN PRIHODKE.
Moja objava ni namenjena podpihovanju nestrpnosti -  krivično pa je, da se zmeraj obljublja velike pozitivne spremembe - deležni smo pa v večji meri slabih.
Toliko, v razmislek ...
 