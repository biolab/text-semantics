1. Predlagam vladi da omogoči nov način dela, kjer bodo ljudje dobili bruto plačo in potem sami vplačali v raznorazne pokojninske in zdravstvene sklade ali pa denar porabili kako drugače. Zdaj to delajo delodajalci ki pa dostikrat tega ne naredijo in v veliko primerih delavec na koncu nima nič od tega tudi če je dokazano da je temu tako. Drugo pa zakaj bi plačevali v javno zdravstvo če pri privatniku dobimo storitev hitreje in bolj kakovostno. Pač tisti denar ki gre zdaj k državi bi lahko ljudje porabili za svoje zdravstvo po lastni izbiri. Za pokojnine pa bi lahko uporabili državni sklad ali pa bi naredili svojega oz. izbrali nekega tretjega po lastni izbiri.
2. Predlagam, da se ustanovi nova oblika poslovnega subjekta, (s.s.p.- svobodni samostojni podjetnik) ki isto kot pri prvi točki sam po lastni izbiri plačuje v sklade in v to ni prisiljen, državi pa plačuje zgolj davek na dobiček. Torej v kolikor ne ustvari nikakršnega dobička, državi ni dolžen plačati ničesar. Ta model obstaja že v nekaterih državah. Tako bi lahko obstajali sezonski sp-ji, ki izven sezone ne ustvarjajo dobička, prav tako pa bi bila to dobra začetna točka za preizkušanje projektov - startupi, kjer se še točno ne ve ali bo ideja prinesla dobiček ali ne.
Čas je da ljudem omogočimo drugačne načine in bolj svobodne načine dela, hkrati pa obdržimo stare v kolikor jih ljudje še želijo.