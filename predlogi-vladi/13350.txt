Zaposleni v trgovinah, poštah, bankah,... neprestano prihajajo v stik s strankami, ki kršijo odlok o obvezni nošnji zaščitnih mask v vseh zaprtih javnih prostorih. Še več, stranke jih ob opominu, naj si nadenejo masko zmerjajo, žalijo, grozijo z tožbami,.... največkrat se zadeva konča tako, da stranka brez maske opravi storitev, saj zaposleni niso ustrezno zaščiteni (ni varnostnika, ni jasnih navodil, strah pred uresničitvijo groženj, strah pred izgubo delovnega mesta, če se tranka pritoži,...).
Moj predlog je, da se odlok o obvezni nošnji zaščitnih mask spremeni, tako da se vanj doda obveza za zaposlene, da storitev zavrnejo (zavrnitev nakupa, storitve banke/pošte itd...), v kolikor stranka maske ne želi nositi. Če tega ne storijo in storitev vseeno opravijo bi morala biti za njih in za podjetje predvidena kazen. Veljati bi morale tudi naknadne prijave drugih strank, ki so bile takrat v prostoru, če so posprte z dokazi.
Taka spremeba se mi zdi nujna, ker je nepošteno do vseh zaposlenih, ki delajo z maskami in do vseh nas ostalih, ki se pravil držimo, da se postreže ljudi, ki jih zavestno kršijo. Pa še ogrožajo zdravje, tako ostalih strank v prostoru kot tudi zaposlenih.