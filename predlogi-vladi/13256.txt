Iz leta v leto je več iskalcev stanovanj, primernih enot za bivanje pa še vedno očitno premalo. Gre za velik problem v naši državi. Kreditov praktično ni ali pa so ti minimalni, cene pa iz meseca v mesec rastejo v nebo. Tako mlad par ali družina enostavno nima možnosti priti do lastniškega stanovanja ali pa sploh kakršnega koli stanovanja. Najemnine niso nikjer zakonsko določene ali podkrepljene zato lahko najemodajalec postavi kakršne koli pogoje si želi. Največkrat zato padejo skozi družine z otroki ali hišnimi ljubljenčki, saj so le ti nezaželjeni. Občinski ali stanovanj iz javnih skladov ni, po drugi strani pa po celi državi mrgoli pozabljenih, razpadajočih objektov, katera bi z lahkoto adaptirali in spremenili v dostopna stanovanja primerna mladim. Kje so stanovanjski zakoni, reforme na tem področju? Dom bi moral biti ena izmed osnovnih življenjskih pravic vsakega državljana, ne pa eden največjih problemov republike Slovenije ki stoji v pozabi že mnoga desetletja.