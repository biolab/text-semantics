Ob vsakem prazniku se v Sloveniji porajajo vprašanja, zakaj ni nacionalne zavesti in ni spoštovanja do državnih praznikov in simbolov.
V tem smislu vladi predlagam, da sprejme zakon, po katerem bo opredeljeno, da morajo biti na državne praznike trgovine zaprte. In ne da delajo po nedeljskem delovnem času.  
Sedaj se pa dogaja to, da so na dela proste dneve (kot je božič, velikonočni ponedeljek) trgovine zaprte, za državne praznike (26. 12., 27. 4., 8. 2.) pa so odprte in celo trgovski centri to na veliko oglašujejo. Pri tem gre za čisto razvrednotenje pomena državnega praznika. Pri tem bi se morali zavedati, da so državni prazniki v smislu države pomembnejši kot dela prosti dnevi.  