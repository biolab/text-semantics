Vladi predlagam, da ukine t.i. finančne spodbude za delodajalce, saj prihaja do izkoriščanja le-teh. Pri delovnem usposabljanju delodajalci vzamejo brezposelno osebo, ki je lahko leta in leta opravljala isto delo preko študentskega servisa (po možnosti celo pri istem podjetju) in je več kot dovolj usposobljena, da delo opravlja za normalno plačilo. Ta delovna praksa je namenjena ljudem, ki bi se radi neznanega dela naučili, ampak ker se tega, da delavec za delo ni še usposobljen, ne da dokazati, naj se ta "spodbuda" ukine. Ker podjetja lahko vedno znova zaprosijo za finančno pomoč prihaja do odpuščanj in zaposlovanja vedno novih ljudi, s tem pa je država vedno znova oškodovana, ker se porablja ogromno denarja za "uvajanje" delavcev, ki ne bodo v podjetju ostali.
Enako velja za vse spodbude s strani Zavoda za zaposlovanje, saj s tem sama država spodbuja izkoriščanje ne pa zaposlovanje. Poleg tega nastajajo vedno nova podjetja, ki jih odpirajo iste osebe, da bi pridobile denar s strani države, ne ustvarjajo pa ta podjetja nikakršnega dobička, ki bi se vrnil v državni proračun.
Vsa ta sredstva raje kot v te namene "spodbude", namenite v fond, ki bo pokril neizplačane plače delavcem s strani taistih podjetij, ki jih država financira s temi spodbudami. S tem se bi delno razbremenil tudi Center za socialno delo, ki mora zaradi takih delodajalcev izplačevati več denarja bivšim zaposlenim, ki so ostali brez dela in plačila, in tako še dodatno obremenjujejo državo.
Pozdravljeni