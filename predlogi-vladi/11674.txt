Spoštovani,
pedlagam, da se socialna politika pri otroških dodatkih spremeni tako, da bi otroške dodatke dobili vsi enako. Otroški dodatki naj se izplačujejo otrokom do dopolnjenega 15 leta oz. do dokončanja osnovne šole. Kasneje naj se dodatek več ne izplačuje ampak se naj izplačuje štipendija dijakom in študentom.
Obrazložitev: Socialna pomoč ni veliko manjša kot minimalna plača. Če imata starša nizke dohodke dobi otrok v šoli brezplačno malico, kosilo..., prav tako je za takšne starše brezplačen vrtec. Ne vem zakaj bi se preračunaval nekakšen cenzus če tega ni potrebno. Naj imajo otroci vsi enako. Tisti, katerih starši imajo manjše dohodke, dobijo dodatke na način kot rečeno brezplačne hrane, vrtca, šolskih potrebščin, ...
S tem ko bi se s prehodom v srednjo šolo ukinil otroški dodatek in uvedla štipendija (spet nek enak znesek za vse, ne glede na to ali ima še nekdo kadrovsko štipendijo), bi maldostniki/dijaki dobili denar direktno na njihov račun in bi sami razpolagali z njim (s tem bi se po moje vsaj del mladine začelo uvajati v odgovorno ravnanje z denarjem in dobrinami) .