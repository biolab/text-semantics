Predlagam, da se program RTV Slovenija omeji izključno na vsebino, ki jo predpisuje zakon. Preostali del RTV Slovenija pa se lahko odcepi v ločeno entiteto, ki bi bila komercialna in bi delovala po pravilih trga.

To bi omogočilo, da se zmanjšajo obvezni stroški in s tem potreba po virih financiranja, kot so proračunska sredstva in na primer RTV prispevek.

Obenem bi to omogočilo, da imajo državljani možnost izbire, za kakšen namen se porabljajo njihovi prispevki, saj državljani lahko vplivajo na zakonodajo in na svoje tržne odločitve, ne morejo pa vplivati na programski svet RTV Slovenija.