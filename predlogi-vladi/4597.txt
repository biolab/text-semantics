Predlagam,
da se uvede namesto več stopenj DDV namesto dveh (2). O tem sem  razmišljal že pred vladnim predlogom zvišanja DDV za nekaj odstotnih  točk. Hkrati vladi predlagam, naj raje uvede temeljitejšo davčno  reformo, ki bo okrepila zagon gospodarstva in bolj slonela na tistem kar  imamo in ne na tistem, česar nimamo. Nimamo pa česa izgubiti in drznim  pomaga sreča.
Več stopenj ima nekaj prednosti, ena od njih je zagotovo višji in  natančnejši davčni priliv.  Druga prednost je enostavnejše računanje  davkov, ker so stopnje davkov na okrogle številke (5, 10,20,30,50).  Sistem seveda ni popoln, ker v dveh urah ne moreš zgraditi Rima, osnova  pa je le.
Navajam po davčnih stopnjah (za petstopenjski sistem, možna redukcija na tri):
1. Davčna skupina, namenjena sociali in zagonu/razbremenitvi  gospodarstva. Osnovna zdravila (zdravila za kronične bolnike, otroke,  paciente s posebnimi potrebami), nujne operacije in zdravstvene  storitve, osnovna živila (črn kruh [ne barvan bel, kot goljufajo  peki!!], mleko in mlečni izdelki, olje, jajca, zelenjava, meso in mesni  izdelki, sol, nerafiniran sladkor, začimbe brez konzervansov) in  potrebščine ter nujne storitve (voda, odpadki, komunalni energenti iz  zelenih virov - HE elektrika, solarna elektrika, elektrika vetrnih  elektrarn razen kurilnega olja in premoga - oba v drobni prodaji),  bi  lahko obdavčili po najnižji davćni stopnji. Prav tako bi po tej stopnji  obdavčili energente za podjetja in podjetnike posameznike ter njihovo  prodajo polizdelkov ali storitev za nadaljnjo prodajo. Enako bi bilo  potrebno obdavčiti publikacije s področja   športa, kutlure, znanosti in  izobraževanja, razen izjem kot so že v sedanjem 26. členu ZDDV, ki bi  jih oprostili plačila davka.
Za energente, pridobljene iz zelenih virov, bi bilo dobavitelje v  prvem mesecu dobave primerno oprostiti DDV in se jim s tem simbolično  oddolžiti za vložen trud.
Sam bi med  nujne komunalnih storitve in dobrine (npr. voda [npr.  1m3/mesec], odpadki, energenti do normirane količine na osebo - to bi  spodbudilo ekološko ravnanje, viške bi bilo primerno obdavčiti po tretji  stopnji). Temu bi dodal še razne druge storitve, kot so storitve  invalidskih podjetij in dobrodelnih ustanov. Hkrati bi tej stopnji davka  dodal še biološko pridelana živila,  proizvoda, ki jih je možno  reciklirati 100%  brez večjih posledic za okolje (npr.  steklena  embalaža kot samostojen produkt), prav tako storitve, ki uporabljajo v  svojem postopku 100% reciklirane proizvode in 100% čisto energijo  (sonce, voda, veter).
Predlagana stopnja davka v tej stopnji je 5%. Dejansko je to znižana  stopnja glede na sedanjo prvo stopnjo in pomeni zagon nekaterih panog  namesto varčevalnega reza.
 
2. Ta davčna skupina je namenjena zagotavljanju vzdržnosti  storitve/dobrine. To je klasična nenujna storitev ali dobrina, ampak še  vedno potrebna za udobno življenje.  Sem spadajo živila, ki jih jemo  zaradi navad, in niso škodljiva v večjih količinah (recimo bel kruh,  žemlje, polnomastno mleko, začimbe z malo konzervansi, druga zdravju  načelno škodljiva hrana, razem posebnih dietnih izjem kot so npr.  želodčni bolniki, ki star bel kruh celo potrebujejo) in zdravila na  recept, nenujne, a obvezne operacije in druge socialne storitve.  Zraven  spadajo tudi nadpovprečne komunalne storitve.  Proizvodi, ki jih je  možno reciklirati do 90% (ali storitve, ki se tako kvalificirajo),  zlasti vozila in elektronska oprema, oboje prvi kos na lastnika  (smiselno uvesti register opreme vseh vrst).  Zaradi okoljskih  kuponov  bi bilo morda smiselno v to stopnjo vključiti za podjetja in posameznike  tudi termoelektrarniško energijo.
Predlagana stopnja davka v tej stopnji je 10%, kar je nekoliko višje  od dosedanje prve stopnje za 1,5% in še vedno zdržno za večino. Hkrati z  10% davkom lahko z lahkoto računaš in 10% davek smo že imeli.
3. Srednja stopnja ali splošni DDV. Ista stopnja, kot do zdaj, samo  manj storitev in dobrin bi zajemala z vso hrano, storitvami, dobrinami  in zdravili, ki jih ne zajemajo druge skupine . Načeloma so to vse  splošne storitve in potrebščine, razen luksuza in socialnih storitev.  Vsi proizvodi, ki jih je možno reciklirati do 75% (ali storitve, ki se  tako kvalificirajo). V to stopnjo bi pospravili tudi goriva in energijo  iz lesne biomase ter zemeljski plin.
Predlagana stopnja davka je 20%, kot do sedaj. Ta stopnja je enostavna za računanje in predlagam, da se jo obdrži.
4. Ta davčna stopnja je namenjena predvsem prometu z večjimi  luksuznimi predmeti kot so luksuzna vozila (več kot 30kW/osebo ali drugo  in vsako naslednje vozilo ), luksuzna plovila (oprostite, tu nisem  ekspert, ampak 7,5m dolžine se mi zdi primerno za amaterja) in prometu z  nepremičninami. Sem bi spadali tudi vsi energenti za prosto prodajo  (predvsem ELKO, dizel, bencin) razen samooskrbnih (les, vetrna, sončna,  vodna in toplotna energija). A hkrati bi s to stopnjo že obdavčili  srednje luksuzno hrano, npr. mastno meso, rafiniran sladkor, navaden  rum  in podobno, pa tudi lepotne operacije na recept (primer).
Predlagana stopnja davka je 30%, zaradi enostavnosti računanja.
5. Zadnja, najvišja stopnja davka je namenjena predvsem davku na  manjše luksuzne dobrine v prosti prodaj (alkohol, tobak, cigarete,  sladke pijače, "okrepčilne" pijače, luksuzne storitve, luksuzne dobrine  (zlati izdelki) . V to skupino bi padle tudi lepotne operacije na  zahtevo bolnika in prevozi na njegovo zahtevo, neupravičene reševalne  akcije (primer).  V to stopnjo bi dali še gorivo in komponente za goriva  za dvotaktne motorje.
Predlagana stopnja davka v zadnji skupini je 50%. Tudi ta je  enostavna za računanje, sploh za preverjanje v glavni knjigi so vse  stopnje idealne.
 
Mislim, da bi z naštetimi predlogi nabrali dosti več v blagajno, kot  pa s sedanjim vladnim predlogom. Pa tudi deloma bi zagnali gospodarstvo,  kar vlada ne počne najbolje, saj izvaja posebne davke, namesto  prerazporeditve po davčnih skupinah.  Sistem je, če dobro pomislim,  unikaten,  in zadene celotno populacijo. Sicer bi podoben učinek namesto  s petimi davčnimi stopnjami dosegli tudi s tremi, vendar je potreben  zelo natančen premislek.
Leta 1996  je bilo davčnih stopenj nič več in nič manj kot 32  (dvaintrideset, dobro vem, sem takrat programiral za računovodje), zato  nas ne bi smelo biti sram, če ukinemo omejitvene trošarinske davke  (goriva, cigarete, alkohol) in jih namesto tega postopno preoblikujemo v  poseben enotni luksuzni DDV. To bo povzročilo manj vmešavanja države v  tržne razmere in ji dvignilo ceno (lahko pa bo spreminjala stopnjo DDV,  seveda). 