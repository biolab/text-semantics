Ob predlogu novega zakona, da se bo za osnovo vzelo povprečje dohodkov vseh let zaposlitve bi rada ministra spomnila na:
- starše, ki smo zapustili trg dela, zato da več ali manj sami skrbimo za prizadete otroke.
Prejemamo "nadomestilo za izgubljeni dohodek" (za katerega sem hvaležna, da ne bo pomote). Glede na višino tega nadomestila pa nam bo to občutno znižalo osnovo za odmero pokojnine, kar pa se mi ne zdi pošteno.
Sama sem na primer pustila službo profesorice na srednji šoli (v 5. plačilnem razredu in z nazivom svetovalke). Moj dohodek, če bi ostala in prepustila skrb za hčerko državi, bi bil nekajkrat višji od nadomestila, ki ga prejemam.
Zdelo bi se mi prav, če se v takih primerih leta prejemanja nadomestila ne bi štela v osnovo za odmero višine pokojnine (če jo bomo po novem sploh dočakali).
Najbrž nas ni veliko, prav zato sem se odločila za predlog, saj takšne manjšine kaj lahko ostanejo prezrte.
 