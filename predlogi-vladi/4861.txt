 Pozdravljeni, 
tu sem predlagal spremembo naslednjega zakona: 
http://predlagam.vladi.si/webroot/idea/view/1965
Dobil sem sledeč odgovor:
»Pobuda za spremembo Zakona o letni dajatvi, v kateri se bodo spremenili pogoji o tehničnih značilnostih vozil za uveljavitev oprostitve plačila letne dajatve za vozila za prevoz invalidov, bo uveljavljena s prvo spremembo zakona, ki še ni bila na dnevnem redu. S 1. julijem so namreč stopili v veljavo štirje novi zakoni, ki urejajo področja cest, voznikov, vozil in prometnih pravil, sedaj pa za njihovo uspešno uveljavitev pripravljamo nove podzakonske predpise - spremeniti je potrebno kar 41 uredb, pravilnikov in odredb, od katerih se nekateri uporabljajo že od 1. julija letos. Novi pravilniki morajo biti uveljavljeni do 1. oktobra letos. Takoj, ko bo to mogoče, bo ministrstvo začelo postopke za celovito spremembo Zakona o letni dajatvi za uporabo vozil v cestnem prometu, ki vključuje tudi omenjeno s strani državljana predlagano spremembo ureditve.«
Torej to je bilo leta 2011, sedaj smo leta 2013, a spremenilo se še ni čisto nič.
Ciritam še enkrat spremembo:
>>Prosil bi za ponovno spremembno prvega odstavka, 7 člena zakona o letni dajatvi za uporabo vozil v cestnem prometu. Prvi odstavek se glasi:
(1) Oprostitev plačila letne dajatve se lahko uveljavi za osebna vozila z motorjem delovne prostornine bencinskega motorja do vključno 1800 ccm in dizelskega motorja do vključno 1900 ccm, osebna vozila z avtomatskim menjalnikom z delovno prostornino bencinskega motorja do vključno 2000 ccm in dizelskega motorja do vključno 2200 ccm ter za osebna vozila, prirejena za prevoz invalidke oziroma invalida (v nadaljnjem besedilu: invalid) na invalidskem vozičku, pod pogojem, da se vozila iz tega odstavka uporabljajo za prevoz.
Namreč, sporno se mi zdi da so invalidi omejeni na delovno prostornino motorja, če želijo uveljavljat oprostitev letne dajatve. Tu ne vidim nobenega smisla, saj je tu bistvena invalidnost in ne prostornina motorja. 
Mislim da je bil podan isti predlog leta 2009, vendar vlada še ni naredila nič glede tega.
Vladi sprememba nebi igrala velike vloge, nam invalidom, kateri smo pa gibalno omejeni, bi veliko pomenilo. <<
Hvala in lp
 
 