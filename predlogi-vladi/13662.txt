Vladi predlagam:
- da nemudoma ustavi gradnjo kanalizacije čez vodovarstveno območje v Stožicah in na Ježici, kjer so črpališča podtalnice za ljubljanski vodovod;
- da se gradnja sanira in vzpostavi prvotno stanje,
- da se uveljavi odgovornost vseh pristojnih, ki so dovolili gradnjo v nasprotju s predpisi in pravili stroke.
Obrazložitev:
Vsak cevovod je podvržen propadanju in začne prej ali slej puščati. To velja tudi za kanaleto, ki obdaja cevovod. K pospešenemu propadanju cevovoda in kanalete prispevajo tudi meteorne in podzemne vode, katerih delovanja ni moč nadzirati, niti zaznati, ker je cevovod pod zemljo in neviden. Prav tako lahko poškoduje kanalizacijo potres. v V vsakem slučaju bo začela kanalizacija prej ali slej puščati, kar pomeni, da bo ljubljanska podtalnica trajno onesnažena in neuporabna za pitje.
Nevzdržno je, da so vsi pristojni državni organi zatajili in niso izvedli ustreznih okoljskih preverb, ki jih določa zakon. Vse skupaj meji na sabotažo ali korupcijo.
Vlada naj naloži pristojnemu ministru, da nemudoma ukrepa, če ne bo ustavil gradnje, pa da ga odstavi.