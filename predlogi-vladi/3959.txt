Več kot četrtina Slovencev živi na območjih, na katerih so možne katastrofalne poplave. To so pred enim tednom sporočili na spletni strani 24ur.com. Podatek je šokanten in primerno bi bilo, da Ministrstvo za infrastrukturo in prostor kaj ukrene v zvezi s tem.
Vladi predlagam, da država zazidljiva zemljišča, ki so v njeni lasti in še niso pozidana, ter so varna pred poplavami, na javni dražbi proda. 
Vladi tudi predlagam, da naj ne daje iz proračuna denarja občinam, ki imajo še vedno v svoji lasti prav taka zemljišča, kot so zgoraj opisana, dokler zemljišč ne prodajo.
Prodaja zazidljivih parcel na javni dražbi bo imela za posledico znižanje cen zemljišč, država in občine bodo dobile denar od prodaje, mnoge družine pa bolj varne domove.