NAMEN PREDLOGA: pravična solidarnost v času kronavirus krize enaka ZA VSE ZAPOSLENE DRŽAVLJANE.
 
Gre za objektivno izredno situacijo, katere ni zakuhalo gospodarstvo niti noben drug neposredni krivec, vendar pa je država in proračun last nas vseh, saj zanj prispevamo vsi enako/sorazmerno/primerno. Če se čas/aktivnost ustavi po ukazu države, potem najmanj kar je morajo biti posledice državnega ukrepa prenešene na vse državljane enako.
 
Kot del gospodarstva (sem majhen podjetnik, 7 zaposlenih) bom seveda tudi jaz močno občutil izpad delovanja za čas zastoja delovanja celotnega gospodarstva. Naše storitveno podjetje je od danes naprej zaprto, zaradi (ustreznega, nujnega) ukrepa države. S tem so prihodki 0, stroški pa praktično vsi ostajajo.
 
Kot večina podjetnikov, imam redne račune, ki bodo še naprej prihajali (najem, računovodstvo, elektrika, internet, varovanje...), prihodek bo natančno 0 (=nič), poleg tega pa po trenutno planiranem vladnem kriznem ukrepu nas čaka še strošek 60% izplačila plač delavcem. Zakaj že? Država (sicer s povsem upravičenim razlogom višje sile, da se razumemo) ustavi delovanje mojega podjetja (strank ni), podjetje ki pa ima za to obdobje že tako težavo z zagotovitvijo financiranje s fiksnimi stroški in vsem drugim kar s seboj prinese taka nenadna prekinitev delovnega procesa . Od kje naj pa pričaramo teh 60% za osebne dohodke 1, 5, 10, morda 50 zaposlenih? Za 1 morda 2 ali celo 3 mesece? Kar pa je še posebej nepravično pa je dejstvo, da medtem javni uslužbenci, ne vsi, ampak tisti, ki gredo dejansko zdaj domov na plačane počitnice bodo prejemali 100% financiranje s strani države. Medtem ko privat sektopr pa le cca 30% nadomestilo s strani države (poleg tega bo še ta majhen znesek prišel z zamikom in ne pokrije niti višine dajatev in prispevkov osebnega dohodka)
 
Seveda ne pričakujem, da bo država ob ugasnjenem gospodarstvu za 2-3mesece, kjer tudi država ne bo imela praktično nobenih prihodkov, financirala izpad celotnega gospodarstva. To je nerealno in tega denarji seveda niti ni na voljo. Ampak dejstvo pa je, da bi morali biti PRAV VSI zaposleni, ki so zaradi UKREPOV DRŽAVE v dani situaciji DOMA, dobiti ENAK TEMELJNI DOHODEK, ki ne bi smel biti različen glede na višino siceršnje plače, ampak bi moral kriti le nek minimum preživetja (v smislu 300e po prebivalcu, naprimer). Če moraš biti doma, potem za ta čas ko je vse na pavzi, ne potrebuješ nobenega luksuza, niti si kopičiti privarčevani denar za kasnejše zapravljanje - skratka da ti denar ostaja, medtem ko pa drugi za čas krize dobesedno nimajo za kruh. To je povsem nelogično in nepravično in neetično.
 
Da skrajšam, moj predlog vladi je, da če je vojna, naj bo vojna za vse enako. Nadomestila plač morajo biti za čas drastičnih ukrepov ko je vse zaprto ZA VSE ENAKA, ne glede na višino siceršnje normalne plače torej naj ne govorimo o nadomestilu kot o odstotkih osebnega dohodka, ampak o fiksnem izenačenem znesku.
 
v upanju, da bo kdo resno razmislil o predlogu vas lepo pozdravljam,
 
Andraž Brzin