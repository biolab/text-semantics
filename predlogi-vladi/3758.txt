Predlagam da se parkirnine ne obračunavajo po urah vendar vsaj po minutah oziroma zakaj ne po sekunadah, če nam moderni digitalni sistemi obračunavanja to brez težav omogočajo in smo za njih državljani tudi plačali.  Nepravično in neprijazno do državljanov je da pri parkiranju za čas ene ure in nekaj minut ta mora plačati še celotno drugo uro. To je približno tako kot da bi kruh tehtali na kile natančno.
Navade se verjetno vleče iz preteklosti kjer je zaradi lažjega ročnega obračunavanja to bilo enostavneje, sedaj pa je čas da se z enostavnim reprogramiranjem avtomatov to spremeni.  Cenik pa še vedno lahko ostane v urah ker je to bolj intuitivno.
Pri telefoniji je situacija podobna, pa pri vožnji z mestnim avtobusom in morda še marsikje drugje. Kot elektrotehnik vem da sistemi to omogočajo vendar je zaradi finančnih interesov sprogramirano v škodo državljanom. Hvala.