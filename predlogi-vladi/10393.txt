Najprej bi pohvalila idejo nekoga, ki je vpeljal vrečke za večkratno uporabo na oddelkih za sadje in zelenjavo v trgovinah. Opažam pa, da se še vedno zelo uporabljajo tiste na rolo za 1x.

Zato predlagam, da bi bile poleg tistih, ki so za večkratno uporabo še na voljo izključno v obliki papirja (škrnicelj po domače), različne velikosti kot na primer na oddelkih za kruh. 

Za večjo količino nabave pa manjše kartonke (lahko bi tudi kar tiste v katerih se dostavlja sadje/zelenjava).

Če dobro pomislimo res niso potrebne te plastične vrečke pri nakupih sadja in zelenjave po trgovinah. Predvidevam, da večina ljudi tega sama ne bo spremenila, dokler bodo na voljo. Zato menim, da se to uredi zakonsko. Ko ne bodo več na voljo, bo sprememba lažja. Saj vemo, da nas moč navade ne spusti sama od sebe.

Z enim delčkom bi pripomogli k lažjemu ohranjanju čistejše narave, ne le v slovenskem prostoru, morda bi se ta praksa čez čas prijela tudi širše.

Hvala, da ste to prebrali in hvala, če boste to prepoznali kot koristno in podprli.