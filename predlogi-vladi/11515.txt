Predlagam takojšnje odprtje šol (zlasti osnovnih šol) in vrtcev iz sledečih razlogov:
1.) Brez odprtja osnovnih šol in vrtcev je zagon gospodarstva nemogoč.
2.) Zaprtje šol ustvarja še večji prepad med otroci izobraženih staršev ter otroci neizobraženih staršev. V taki situaciji nimajo vsi otroci enakih možnosti za pridobitev izobrazbe. Nekateri nimajo dostopa do računalnika, kaj šele interaktivnih gradiv. Prav tako ne dobijo vsi enakovredno pomoč s strani svojih staršev.
3.) Pridobivanje primerljivih podatkov na preverjanjih znanja ni mogoče brez ustvarjanja primerljivih pogojev.
4.) Če so lahko šole zaprli čez noč in odgovornost čez noč preložili na starše, je verjetno mogoče šole tudi čez noč odpreti. Strokovnjaki so verjetno bolj usposobljeni čez noč spet opravljati svoje delo kot pa laiki. Podajanje 3 možnih datumov na začetku vsakega meseca, je torej popolnoma nerazumljivo.
 
Poleg tega predlagam še sledeče:
1.) da se odpravi 9-urna omejitev preživljanja časa v šoli/vrtcu, ker so te omejitve tiste, ki prisilijo starše, da za pomoč prosijo starejše osebe, ki so v tem trenutku najbolj ranljive.
2.) da se omogoči staršem ter otrokom, ki to želijo, nadaljevanje šolanja od doma.