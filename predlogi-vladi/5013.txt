 Predlagam, da se uzakoni obvezno premoženjsko zavarovanje stanovanjskih objektov - stanovanj, ki so predmet profitnega oddajanja fizičnih ali pravnih oseb fizičnim osebam - najemnikom.
 
Cilji zakonske ureditve
Z uzakonitvijo predloga se predvsem povečuje varnost najemnika - potrošnika. Najemniki vseprepogosto niso seznanjeni in se ne zavedajo nevarnosti najema nepremičnin, ki izhajajo iz nenamerne povzočitve škode ali nesreče na najeti nepremičnini. Najemnik je odškodninsko odgovoren za nastalo škodo, ki je posledica malomarnosti ali nesreče.
Hkrati se z uzakonitvijo predloga povečuje tudi varnost najemodajalcev. V primeru povzočitve nenamerne škode, ki je posledica malomarnosti ali nesreče, najemodajalcu ne bi bilo potrebno uveljavljati odškodninskega zahtevka proti najemniku. V primeru velike škode je najemodajalcu ob nezavarovani nepremičnini nezagotovljeno popolno pokritje škode. Ob upoštevanju premoženjskega stanja najemnikov je ukrep zelo smiseln. Hkrati se bi s tem ukrepom razbremenilo tudi delo sodišč v morebitnih škodnih primerih.
 
Izvedba
Ker je predmet profitno oddajanje nepremičnine, stroške zavarovanja nosi najemodajalec. Hkrati se spremeni stanovanjski zakon, ki prenese vso odgovornost na najemodajalca nepremičnine in pove, da je v primeru škode, ki je posedica malomarnosti ali nesreče najemnik prost odškodninske odgovornosti, ker se najemodajalec zavezuje, da je nepremičnina zavarovana za temeljne nevarnosti. V primeru, da nepremičnina ni zavarovana lastnik nima pravice regresa do najemnika.
 
Seveda vse napisano ne velja za povzočitev škode iz naklepa oz. za vse izključitvene dejavnike, ki so del zavarovalne pogodbe in izhajajo iz splošnih pogojev.