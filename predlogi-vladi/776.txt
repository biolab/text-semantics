Dovolj imam neučinkovitosti v našem zdravstvu. Namesto s pacienti se ukvarja samo s sabo, poleg tega pa se mora z njim ukvarjati vsakokratna politika, namesto da bi se posvečala vodenju države.   Predlagam popolno privatizacijo zdravstvenega sistema!   Razlog je v tem, ker dosedanji zdravstveni sistem ljudem ne zagotavlja ustreznega varstva in dostopa do zdravljenja v času, ki je še sprejemljiv. Poleg tega se v zdravstvu izgublja ogromno denarja z javnimi naročili, lobiji zaposlenih, tako zdravnikov kakor tudi drugega osebja, pa izkorišča svoj položaj javnih uslužbencev in pod grožnjo stavke izčrpava državno blagajno. Cene storitev v zdravstvu so nepregledne, delo neorganizirano, čakalne vrste predolge, bolnišnične kapacitete neučinkovito porazdeljene.   Prepustitev zdravstvenega sistema zasebni pobudi bi drastično zvišala učinkovitost zdravstvenega sistema, saj bi bila vsaka bolnišnica oz. zdravstveni dom svoj profitni center, državi se ne bi bilo več potrebno ukvarjati s pogajanji z zdravniki, ljudje bi bili deležni hitrejšega sprejema, čakalne dobe bi bile pod nadzorom, organizacija dela bi bila boljša, načrti za nove objekte pa bi  bili izdelani profesionalno, z morebitnimi napakami v projektu pa bi se morali ukvarjati investitorji in ne davkoplačevalci.   Zdravniki bi tudi izgubili svoj lobi, ki odloča o številu vpisanih študentov na študij medicine in s tem umetno ustvarja pomanjaknje zdravnikov, s čimer si zdravniški ceh dviga ceno.   Dostopnost državljanov do storitev bi bila ali z neposrednim plačilom ali z zdravstvenim zavarovanjem. Zdravstvene zavarovalnice bi lahko v okviru tega imele več svobode pri formiranju paketov zavarovanja za zdravstvene storitve-za večje plačilo večji obseg kritij. Vsak državljan bi si lahko izbral obseg kritij, ki bi si ga lahko privoščil. 
Kaj pravi Irma pavlinič Krebs 27.5.2010
"Če danes zdravnik ob dežurstvu v soboto in nedeljo prejme 2.000 evrov bruto, bi po odpravi plačnih nesorazmerij prejel 1.500 evrov bruto," pojasni ministrica, ki se na novinarski konferenci po seji vlade vpraša, s kakšnim argumentom bodo zdravniki pojasnili, da to ni zadostno plačilo. "Mi smo seveda dolžni zagotoviti, da dežurstva so, in to plačilo je po oceni vlade korektno."
Če zdravnik dobi 2.000 EUR za vikend dežurstva, je to ropanje davkoplačevalskega denarja. Razlog več, da se gremo zasebno zdravstvo, kjer se bo zdravnik pogovarjal neposredno z lastnikom bolnišnice ali pa si bo služil denar na prostem trgu, ne pa, da mu ga država da, kolikor zahteva.