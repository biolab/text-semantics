 Predlagam, da se izbriše 128. člen Zakona o dedovanju in vsa zakonodaja vezana na pravico države, da si povrne dodeljeno socialno pomoč po smrti (oz. kadarkoli) prejemnika. 
Izjema je lahko samo zloraba pravice do prejemanja pomoči, torej zavajanje s podatki ipd. (tudi tu bi bila bolj primerna oblika povračila kazen)
 
Socialna pomoč je socialni transfer za tiste, ki se ne morejo samostojno preživljati. Je institut, ki potrjuje, da smo še "socialna in pravna država". Določeno število ljude se bo vedno znašlo v stiski in dolžnost države je, da poskrbi zanje.
Socialna pomoč ni POSOJILO in kot takšno ne more biti vračljivo. 
Za kakršnokoli upravičljivost pravice do vračila dodeljene socialne pomoči po sedanji ureditvi, bi moralo biti zadoščeno osnovnim pogojem:
- vsi uporabniki bi morali biti obveščeni o tem dejstvu PRED prejemom socialne pomoči (pisno) in prostovoljno privoliti nanj (pa vsi vemo, da praktično nihče ni vedel za obstoj te pravice države, vključno z ministri!)
- za prejem pomoči, bi se morala podpisati "posojilna" pogodba iz katere bi bilo jasno razvidno, kakšna so razmerja oz. obveznosti obeh strank, morebitne obveznosti, načini vračila, pogoji ipd. 
- ustava z vsemi svojimi členi (pravica do zasebne lastnine ipd.) ne bi smela veljati v sedanji obliki, ker gre za grob poseg v ustavne pravice
- institut socialne pomoči bi se moral preimenovati v dolgoročni kredit z odlokom plačila za primer socialne stiske (da to spominja na okoriščanje šibkih členov družbe, ni naključje)
Izgovori, da naj se ta člen obdrži zavoljo vse tistih, ki se neupravičeno okoriščajo pravice do socialne pomoči, je neumesen. Dolžnost Zavoda za socialno delo (oz. države) je, da izvaja nadzor in določi kriterije, po katerih se ugodi tej pravici. Če te svoje elementarne dolžnosti ni sposoben izvajati, je problem tukaj in ne drugje. Tudi posledice bi morale doleteteti tiste, ki tega niso sposobni urediti. Prenesti breme na najrevnejši sloj družbe je malomarno in nemoralno.
Pravni vidik neustavnosti tega člena je razviden tudi iz :
 http://www.uradni-list.si/1/objava.jsp?urlid=2000117&stevilka=4907
.Uradni list RS, št. 117/2000 z dne 19. 12. 2000
 
   Odločba o razveljavitvi 128. člena zakona o dedovanju
 
Vsekakor so potrebne in če prav razumem tudi zahtevane (klikni na povezavo) spremembe dotične zakonodaje! V kolikor se bo ta pravica države obdržala v kakšni drugi obliki, morajo o tem biti obveščeni prejemniki socialne pomoči na vsakem pravnem aktu, ki ga prejmejo oz. oddajo (obrazci). 
Verjetno pa ni potrebno poudarjati, da je eno osnovnik načel zapisanih v naši ustavi sledeče:
155. člen USTAVE 
(prepoved povratne veljave pravnih aktov)
Zakoni, drugi predpisi in splošni akti ne morejo imeti učinka za nazaj.
 
Torej sledi, da bo nova zakonodaja veljala izkjučno od datuma pravnomočnosti oz. veljavnosti in nikakor ne "za nazaj". Tisti, ki bodo od tega datuma dalje prejemali pomoč, bodo o tem pravilno obveščeni in se bodo lahko odločili kako in kaj naprej. In samo za te, lahko država uveljavlja svojo pravico do povračila! 
Še vedno pa je moje močno mnenje, da tovrstne določbe v pravni državi, ki se ima tudi za socialno, nimajo kaj iskati!
 
S spoštovanjem,
Žiga
 
 
 
 