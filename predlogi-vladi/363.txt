Predlagam vladi, da vsem plačnikom RTV prispevka ponudi subvencijo pri nakupu TV sprejemnika ali digitalnega dekoderja zaradi prehoda iz analognega na digitalni način odajanja TV programov.
 
Kot je znano 01.12.2010  prenehajo vse TV postaje z oddajanjem analognega signala in preidejo na digitalnega. V Sloveniji je, predvsem v ruralnem okolju, še največ analognih TV sprejemnikov.  Analogni TV signal sprejemajo preko antene, ker nimajo  druge možnosti sprejema TV programov. Zaradi tega so ljudje prisiljeni v nakup novega TV sprejemnika ali digitalnega dekoderja (set-top-box). Večina ljudi si  tega ni želela ali celo vedela, ker ne spremljajo razvoj novih tehnologij.
Ravno ta prisila pa je sporna. Ljudje plačujejo RTV prispevek, ker je tako določeno z zakonom. Sedaj se bo prav tako z nekim aktom ukinil analogni način odajanja. Kdor se ne bo prilagodil novemu načinu odajanja in sprejemanja signala ne bo videl nič, a bo moral vseeno plačevati RTV prispevek. Zaradi tega dejstva bi morala vlada ponuditi subvencijo pri nakupu ustreznega TV sprejemnika ali digitalnega dekoderja za vse plačnike RTV naročnine. Ta subvencija bi lahko bila tudi v obliki oprostitve plačila DDV pri nakupu TV sprejemnika do višine XXX € ali digitalnega dekoderja.