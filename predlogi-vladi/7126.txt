Po nedavni, oziroma še vedno aktualni aferi s prirejanjem rezultatov izpustov pri vozilih VW se je uradno izkazalo, da je HOMOLOGACIJA ZA VOZILA povsem neverodostojen dokument. Številke, ki so navedene v homologaciji tako ne ustrezajo dejanskim. Predvsem so to podatki, ki se tičejo izpustov ter porabe goriva. Navedbe praviloma odstopajo v visokih odstotkih, kar pa že predstavlja zavajanje kupcev in pa tudi zavajujoče stanje onesnaževanja okolja.
Predlagam, da se uvede preverjanje podatkov navedenih v homologaciji ter omogoči ustrezno sankcioniranje nepravilnosti v obliki kazenske in materialne odgovornosti proizvajalca. Vsak tip vozila bi moral biti preverjen pred vstopom na trg.
Poleg navedenega, bi moral zavedeni kupec imeti brezpogojne možnost reklamacije vozila, v zakonsko določeni dobi, ki je daljša od klasične garancijske (predlagam obdobje vsaj 5 let od prve registracije) v kolikor se izkaže, da izpusti ter poraba odstopata od oglaševane (homologirane).