

V 37. členu ZPIZ-2 je določena osnova za odmero pokojnine,ki izrecno predvideva, da je stopnja za moške tri odstotne točke nižja kot za ženske.
Določilo je neenakopravno - diskriminatorno in v neskladju z ustavo, ki zagotavlja enakost pred zakonom. Zanj tudi ni razloga, saj ZPIZ-2 že predvidel znižanje upokojitvene starosti žensk zaradi skrbi za otroka.
Poleg tega je življenjska doba moških krajša od žensk. Leta 2014 je bila pričakovana življenjska doba žensk ob rojstvu v Sloveniji 82,9 leta in moških 76,4 leta. Iz zadnjega letnega poročila ZPIZ je mogoče ugotoviti, da ženske pokojnino v povprečju prejemajo 23,1 leta, moški pa 16,9 leta.
Zakon torej ženske privilegira pri odmeri višine pokojnine, dobivajo jo pa za več kot tretjino daljše obdobje kot moški.
Spol ne more biti okoliščina, ki posameznika privilegira ali deprivilegira pri zakonsko predvidenem varčevanju za starost.
Predlagam vladi, da opisano neenakopravnost odpravi in izenači pogoje za odmero višino pokojnine moških z ženskami.
 
 