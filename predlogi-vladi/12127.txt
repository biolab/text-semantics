Glede na pomemben upad gibalnih sposobnosti otrok med epidemijo Covid-19 (https://www.dnevnik.si/1042939818/slovenija/slovenija-zaznala-najvecji-upad-gibalne-sposobnosti-otrok-v-zgodovini), splošno poslabšanje fizičnih sposobnosti in vse večjo debelost otrok v zadnjih letih ter prav tako vse slabšo fizično pripravljenost in večjo debelost odrasle populacije predlagam uvedbo športnih bonov, ki bi jih Slovenci lahko porabili za dalj časa trajajočo fizično aktivnost (npr. včlanitev v športno društvo ali klub ter izkazano udeležbo na vadbah in treningih). Predlagam najmanj pol letno obdobje, zato da se stanje sanira oziroma da se res nekaj spremeni. Tu ne bi šlo za "reševanje" ponudnikov storitev (kot je šlo pri turističnih bonih), ampak za namensko porabljen denar, s katerim bi se privarčevalo ogromno stroškov za zdravstvo, šolarji bi izboljšali tudi svoj učni uspeh, odrasli pa povečali svojo produktivnost.