Že leta in leta je neobdavčeni znesek za prehrano na delovnem mestu 6,12 EUR. Res, da se je za ta znesek npr. v Ljubljani pred cca 4 leti dalo kupiti uravnotežen obrok hrane za 8 urni delovnik. To pa že nekaj časa ni mogoče in zaposleni za nadomestilo za prehrano na delovnem mestu plačujemo iz svoje osnovne plače, kar se ne bi smelo dogajati, saj se že iz besede "nadomestilo" razbere, da naj bi znesek nadomestil strošek prehrane na delovnem mestu. V zasebnem sektorju nimamo jedilnic, nimamo možnosti priprave hrane na delovnem mestu, razni sendviči ter pogrej in pojej hrana pa vodijo v nezdrav življenjski slog. S tem so seveda povezani tudi bolniški izostanki od dela ter neučinkovitost na delovnem mestu.
Glede na rast cen življenjskih potrbščin bi se že davno moral znesek začeti usklajevati z višanjem cen hrane.
Zato vladi predlagam, da zviša nadomestilo za obrok na 8,00 EUR. V prihodnje pa naj višino nadomestila regulira z rastjo življenjskih potrbščin v RS.