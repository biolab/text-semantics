Veliko je bilo razmišljanj o potrebnosti referendumov in o njihovem omejevanju predvsem zaradi majhne udeležbe in poledično slabe legitimnosti izglasovanih odločitev. Mislim, da referendumov ne bi bilo treba omejevati ampak bi morali uzakoniti načelo, da na referendumih odloča zainteresirana javnost. Lep zgled imamo prav sedaj z referendumom o RTV. Problem so dejansko le stroški referenduma, te pa bi bilo mogoče korenito oklestiti, če bi glasovanje potekalo tako, kot je danes predpisano za zbiranje glasov za referendum, Razpisati bi bilo treba primeren rok, v katerem bi lahko zainteresirani oddali svoj glas na občini. Izvedba takega glasovanja ob današnji informacijski tehnologiji ne bi smela biti problematična.