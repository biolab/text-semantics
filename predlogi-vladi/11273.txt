Spoštovani,
Slovenskim pomorščakom je v normalnih razmerah omogočena olajšava pri plačevanju dohodnine (ZDoh-2, 42. člen). Olajšava se odobri, če pomorščak pluje na ladji dolge plovbe, po odprtem morju in je odsoten iz Slovenije več kot šest mesecev.
Zaradi trenutnih omejitev ob spopadanju s pandemijo, med katere sodi tudi omejitev potovanj, pomorščaki ne moremo normalno/redno opravljati svojega dela. To bo rezultiralo v manjku dohodka, saj so pomorščaki večinoma pogodbeni delavci in ne prejemajo dohodkov v času, ko niso na ladji. Prav tako bo nemogoče izpolniti pogoj za olajšavo v letu 2020 (kot prej, ZDoh-2).
Zaradi zgoraj omenjenih posledic boja s pandemijo za skupnost pomorščakov v Sloveniji, predlagam:
(1) da se za leto 2020 postavi moratorij na pogoj za olajšavo iz 42. člena ZDoh-2 ter tako omogoči uveljavljanje olajšave za vse pomorščake oz. dohodke prejete iz naslova dela na ladji, ne glede na število dni prebitih na ladji.
(2) Vključitev pomorščakov v kategorijo samozaposlenih pri delitvi pomoči, kot je razvidno iz predlaganih/sprejetih interventnih zakonov (ZIUZEOP, ZIUPPP, ipd.). Pri ugotavljanju upravičenosti take pomoči, lahko uporabite evidence Uprave Republike Slovenije za pomorstvo.