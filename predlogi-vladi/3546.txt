Vladi R Slovenije predlagam za upokojevanje s polno pokojnino 42 let pokojninske dobe. Pokojnina za polno pokojninsko dobo znaša 70 % revaloriziranih prispevkov v pokojninsko blagajno za najugodnejših zaporednih 30 let. (Za 42 let pokojninske dobe ni nikakršnih odbitkov oz. malusov.)
Po letu 2020 pa predlagam, da max. SPIZ-ova pokojnina znaša npr. 1.000 evrov in se letno revalorizira (dosmrtno prejemanje!) ter da se uvedejo dodatni individualni računi za tiste, ki bi plačevali več sami za višje pokojnine. To bi bilo nekaj podobnega kot je današnje dodatno pokojninsko zavarovanje pri zavarovalnicah, le da bi SPIZ-ovo imelo jamstvo države in ustrezno revalorizacijo. Ti bi vplačevali na individualne račune. (Prehod na individualne račune za vse zavarovance pa je trenutno še nemogoč zaradi medgeneracijske solidarnosti oz. bi bilo potrebno v slučaju njihove ustanovitve formirati kritni sklad za vse starejše upokojence. Ta sklad pa bi moral znašati nekaj milijard evrov in imeti stalen vir napajanja.)
 
 