Vladi sem pred kratkim poslal predlog v zvezi s poslovanjem DARS. Predlog je bil zavrnjen kot neustrezen, saj da poslovanje DARS ni v pristojnosti Vlade RS. Predlagal sem, da se prihranki, ki bodo nastali zaradi ukinitve delovnih mest cestninarjev, usmerijo v postavitev protihrupnih ograj. Ker po 1.4.2018 ne bo več potrebe po cca. 150  cestninarjih, bo DARS prihranil 3,5 mio EUR letno. Seveda ob predpostavki, da se bo obnašal kot dober gospodar in za tehnološki višek ne bo iskal nekih namišljenih potreb in novih sektorjev... Skratka, menim da je povsem neprimerno, da Vladi ni potrebno prevzemati nobene odgovornosti za poslovanje podjetij, ki so v 100% lasti države. Vladi zato predlagam, da uzakoni politično odgovornost za poslovanje državnih podjetij in državljanom tudi odgovarja na vsa vprašanja v zvezi s poslovanjem le teh.