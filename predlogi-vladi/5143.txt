Pri organiziranju seminarjev ali sicer pri opravljanju del, za katera se izplača avtorski honorar izvajalcu, je običajno temu izvajalcu treba do mesta izvajanja priti oz. lahko nastopi tudi nuja prenočiti na tem mestu. Kot organizator pa ne smemo več plačati prenočišče predavatelju neposredno, prav tako pa ni več mogoče izplačati potnih stroškov. Verjetno je bil razlog v preprečevanju tokov gotovine in sicer prihodkov mimo davčne blagajne, a je možnosti za take obide še vedno veliko, ta ukrep pa je povzročil le nepotrebno administrativno delo zavezancu in davčni upravi. Potreben je namreč poseben ugovor davčnega zavezanca na informativni izračun dohodnine, v katerem uveljavlja višje dejanske stroške od normiranih, nato mora DURS pripraviti nov izračun, vse skupaj pa se le zavleče. Morebitne zlorabe bi se po mojem lažje nadzirale na viru, kot pa (če sploh) naknadno, ko je mogoče za prilogo ugovoru prav tako pridobiti različne dokumente. 