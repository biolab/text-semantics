Predlagam, da se na seznam trgovin, ki so ob nedeljah lahko odprte, uvrsti tudi trgovine, ki delujejo v okviru turistično informacijskih točk in centrov. Ti bi bili zaradi podajanja informacij obiskovalcem ob nedeljah tako ali tako odprti, veliko pa jih deluje tako, da tisti, ki je tam za podajanje informacij prodaja tudi prodajne izdelke, ki prispevajo k promociji Slovenije, spodbujanju spoznavanja naše kulturne in naravne dediščine ter tudi orientaciji v okolju, ki mu turisti niso domači (zemljevidi, knjige, spominki, razglednice, turistične kartice …).
Predlagam tudi, da se na ta seznam uvrsti tudi trgovine, ki delujejo v okviru muzejev. Muzeji so – se mi zdi, da večina – zaprti na drug dan v tednu.
Tako turistično informacijske točke/centri kot muzeji spadajo pod državo ali pa občine – lastniki in prokuristi tako ne morejo delati ob nedeljah.