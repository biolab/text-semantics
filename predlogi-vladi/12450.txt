Začetek cepljenja proti največji pandemiji stoletja se končno bliža. Več vrst cepiv bo celo na razpolago. Brezplačno. Zasklbljuje pa dejstvo, da se že sedaj veliko ljudi v različnih državah izjasnjujej in opredeljuje da se proti temu NE BODO cepili. Prav. Njihova osnovna pravica pač, bi človek rekel, toda....Tudi drugi ljudje imamo svoje pravice. Prva je pravica do odgovornosti. Vseh in vsakogar. Državnemu aparatu predlagam, da že sedaj sprejme ustrezne zakonske in podzakonske akte, da necepljeni ljudje (pa vseeno od kje in s kakim namenom prihajajo v Slovenijo ) v Slovenijo ne bodo mogli vstopiti brez karantene. To velja za vse tujce in tudi Slovence ,ki bodo potovali v katerokoli državo, pa četudi le za kratek čas. Ob povratku pač naj pokažejo dokazilo , da so bili cepljeni, če tega nimajo pa se jim odredi obvezno karanteno. Po mojih podatkih v to smer razmišljajo tudi že druge države in Slovenija s tem ukrepom ne bi bil osamljen primer. Odločitev o cepljenju ali necepljenju bo pač stvar posameznika. Nobena pravica ne bo kršena tako imenovanim anticepilcem. Sami se bodo odločali ali bodo prehajali državne meje in kako bodo prehajali državne meje.