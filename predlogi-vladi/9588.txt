 Spoštovani,
 
približno 2/3 Slovenije je poraščena z gozdovi,  s tem lesom pa očitno slabo gospodarimo, saj les/gozdarstvo nekega očitnega deleža v slovenskem BDP nima.  Po zadnji ujmi pa bo spet večina tega lesa spet poceni odpeljana v Avstrijo.
Že nekaj časa proučujem leseno gradnjo masivnih individualnih hiš, tj. gradnja tipične tradicionalne slovenske stanovanjske hiše  (bajte npr. hiša Zalog  http://www.tesarstvo-stebe.si/tesarstvo/masivne-lesene-hise-bruna/), torej gradnjo izključno iz slovenskega lesa in sicer brun (debelina od 16 do 24 cm) debeline, ki ne potrebujejo dodatne izolacije.  Lesena masivna hiša na ključ (brez parcele in dokumentov PGD, PZI itd.) tlorisne površine 70 m2, se pravi 140 m2  (P+M) po mojem povpraševanju in ponudbah izvajalcev stane od 70.000 do 90.000 € . Predlagam, da Direktorat za lesarstvo  na MGRT (ne EKO sklad) objavi vsako leto  nepovratna sredstva za izključno masivno leseno gradnjo individualnih hiš, recimo 5 milijonov  €, se pravi, če bi bilo sofinancirano  25 %  investicije na lesene dele, bi v Sloveniji vsako leto postavili 200 takšnih hiš; mogoče še zraven privabiti občine, tako da vsaka občina zagotovi vsaj 1 zemljišče z dokumenti, ki jo podari mladi družini, ki rešuje svoj stanovanjski problem.  Torej bi vsaj ena mlada družina v posamezni občini vzela posojilo  (cca 65000 €, mesečno znese 370 €) + prejeta subvencija in si rešila stanovanjski problem. Če pa bi o takšnem razpisu pisali mediji,  bi učinek bil še nekajkrat večji, poleg tega pa bi lesene hiše postajale bolj popularne/priljubljene, da se bolj zdrave je že znano.
 
Lep pozdrav,
Marcel Pravnik
Bohinjčeva ulica 29
1000 Ljubljana