Zaradi naraščajoče incidence zdravniških napak in števila tožb na slovenskih sodiščih v zadnjih letih napram zdravnikom slovenskih zdravstvenih ustanov zahtevam, da se ustanovi Neodvisna revizijska zdravniška komisija, ki naj pregleda delo zdravnikov zadnjih 4ih do 5ih let. S posebnim poudarkom na delu travmatologov na Urgenci KC LJ in drugih Urgenc po RS.
Stanje ki vlada zadnja leta je nevzdržno predvsem zato, ker Zdravniška zbornica že dolgo ne opravlja svojega dela, kot bi ga morala. Razmere slabega, malomarnega, nestrokovnega dela zdravnikov obvladuje takoimenovani »sindrom hinavske cehovske kolegialnosti«, ki je glavni krivec da se zdravnikom, ki slabo opravljajo svoje delo ne more dokazati njihove krivde. Delno hrbet tem neodgovornim in malomarnim zdravnikom ščiti še sam sistem zdravstva v RS. Ta sistem namreč "pretvarja" osebne strokovne napake in slabo delo zdravnikov v »sistemske napake zdravstva« in jih na ta način razbremenjuje odgovornosti. Če k temu dodamo še sodstvo, ki tudi ni imuno pred korupcijo, in ki s svojimi počasnimi postopki le še podžiga brezbrižnost storilcev iz zdravniških vrst, potem pridemo do stanja kot ga imamo. Da o sistemu "pozavarovanja" dela zdravnikov in "specifični spregi" med zdravniškimi ustanovami in zavarovalnicami sploh ne govorimo, saj bi to lahko bila zgodba zase.
Torej,  čimprej ustanoviti/formirati zdravniško komisijo s pooblastili, ki bi naredila red ne samo na Urgenci KCLJ ampak tudi povsod drugje kjer bi bilo to potrebno. Bijejo zadnje minute.
Formiranje takšne komisije zahteva odgovornost do žrtev, ki so jim bile storjene zdravniške (ali zdravstvene če hočete) napake, katere so jim zaznamovale vse življenje kot tudi življenje njihovih ožjih svojcev.
 