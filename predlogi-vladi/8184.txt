S popularizacijo motokrosa se je močno povečalo število kršitev prepovedi vožnje v naravnem okolju. Vožnje po gozdnih poteh, gozdu in travnikih se izvajajo redno, predvsem ob vikendih in praznikih oziroma v popoldanskem času. Kršiteljem se ni treba bati, da bi jih kdo preganja, saj inšpektorji pač delajo od 7h do 15h in še to le v pisarni. Škoda, ki se povzroča v naravnem okolju, je nepredstavljiva. Lepa gozdna pot se v nekaj tednih spremeni v neuporabno vlako, ki ob prvem večjem deževju postane hudourniško korito in nikoli več ni uporabna. Kazen za kršenje prepovedi vožnje v naravnem okolju je le 40 EUR, če se kršitev izvaja z motornim kolesom, oz. 80 EUR, če se izvaja s kolesom (naj razume kdor more). Vladi predlagam, da kazen za kršitev prepovedi vožnje z motornimi vozili v naravnem okolju dvigne na minimalno 1000 EUR, kot stranski ukrep pa se izvede tudi odvzem motornega kolesa. Inšpektorji naj izvajajo terenski nadzor tudi popoldne ter ob vikendih in praznikih. Če tega ne zmorejo, naj se jim odredijo nadure, kot vsem zaposlenim v gospodarstvu!