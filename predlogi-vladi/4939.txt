Vlado pozivam, da ne dopusti ponovnega povišanja cen električne energije za financiranje odkupa elektrike iz sončnih elektrarn!
Vlada je bila pravočasno opozorjena (tudi na tem portalu!), kam pelje fotovoltraični "balon" pa ni ničesar ukrenila. Februarja letos se je zaradi pomanjkanja sredstev za plačilo 4x preplačane energije iz zasebnih sončnih elektrarn že drastično dvignil prispevek za obnovljive vire energije, ki ga plačujejo gospodinjstva. Po nekaterih informacijah naj bi se ta prispevek v kratkem ponovno zvišal.
Zaradi neumnih odločitev moramo sedaj vsi porabniki električne energije letno prispevati skupaj 150.000.000 EUR za elektriko iz sončnih elektrarn. Ta znesek naj plačajo kar lepo tisti, ki so stvar zakuhali! 
 
 
 