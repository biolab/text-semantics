Glede na to, da veliko potujem tudi po tujini si jemljem pravico soditi o legitimnosti izrečenih denarnih kazni za storitve prekrškov v mojih primerih gre za cestno prometne prekrške.
Ne da bi zagovarjal storitve prekrškov ali še slabše kaznivih dejanj pa sem nekako prepričan, da v Sloveniji ni cilj zakonodajalca preprečevanje teh deviantnih ravnanj temveč zgolj in samo polnjenje proračuna. Dejstvo je, da so za vsaj cestno prometne prekrške pri nas zagrožene kazni hudo previsoke sploh če te primerjamo z zagroženimi kaznimi v npr. Avstriji, Nemčiji pa še kje v Evropi še slabše pa če primerjamo višino zagroženih kazni v teh državah na procent plač oz. prihodkov pri njih ali pa pri nas.
Seveda se strinjam, da anarhije ne potrebujemo pa vendar ne razumem (ali pa tudi) strokovnjake s področja cestno prometnih pravil, ki očitno ne znajo ali pa ne smejo uvesti sistema, ki bi kršitelje prekrškovne zakonodaje sankcioniral proporcionalno oz. na procent dohodkov kršitelja. Zadeva je že preverjena in hudo učinkovita v npr. Skandinaviji. Nobene koristi in učinka od sorazmerno visoke zagrožene kazni za  posameznika ne vidim v primeru, če je kršitelj zelo bogat, razen seveda za proračun. Seveda bi ob proporcionalnosti oz. procentualnem izreka denarnih kazni za naše državljane predlagal nižjo, da ne rečem bolj humano višino kazni za tujce.
Da pa je zadeva še slabša so pri nas vsaj na CPP področju zadeve včasih komične, da ne rečem tragikomične in vse to v imenu zakonodaje, ki se ima za hudo učinkovito, a na žalost v praksi brez učinka, saj ima prej negativen kot pozitiven učinek, saj se npr. brezposelnemu poštenjaku v primeru res slabega ali pa več slabih dni do konca življenja ne izplača truditi živeti pošteno in po predpisih, ker zaradi dolga in naslova izrečenih kazni do svoje smrti več ne bo prišel. 
Ko se je npr. predlagala zadnja veljavna CPP zakonodaja sem na ta predlog od ene strokovne osebe dobil odgovor, da zadeve ni mogoče sprovesti zaradi tehnične nezmožnosti davčnih služb.  Resnično neumen izgovor, ki komentarja ne potrebuje ali ne?
 
L.P.
Marjan NIKL