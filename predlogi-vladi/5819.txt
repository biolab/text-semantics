Spoštovani,   poskušal sem razumeti izbirni postopek in ob tem naletel na težave in presenetljivo nerazumevanje in tudi neodobravanje iz strani dijakov in strokovnih služb. Za večjo predvidljivost in pravičnost itd. izbirnega postopka predlagam sledeče spremembe: -          Fakulteta sme omejiti vpis tudi v primeru, ko se s prvo željo vpiše manj kandidatov kot je razpisanih mest. -          Fakulteta mora svojo zadevno namero o omejitvi vpisa objaviti hkrati z razpisom. S tem je dana možnost fakultetam, da prednostno izberejo kandidate glede na željo ali glede na uspeh/točke ne glede na slučajno večji/manjši vpis na prvi želji. S tem bodo dijaki vnaprej vedeli po kakšnem ključu bodo izbrani in se temu pri vpisu/učenju/maturi prilagodili.   Obrazložitev: Sedanji izbirni postopek je zastavljen tako, da je pogosto prepuščeno golemu naključju in lahko en več ali manj vpisani kandidat popolnoma spremeni pravila izbirnega postopka in prepreči vpis drugim kandidatom in obratno. Anomalije ("čista loterija") so tako »v nebo vpijoče«, da bi bilo prve  korekcije primerno opraviti že v letošnjem izbirnem postopku.    Hvala za razumevanje z lepimi pozdravi, Novak Jože   
 