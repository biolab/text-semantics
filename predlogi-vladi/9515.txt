O problemu nagrobnih sveč je, vsaj v času bližajočega se 1. novembra, že dolga leta veliko govora. Kot poskus ureditve tega problema so bili vpeljani številni ukrepi, kot npr:
- uvedba raznovrstnih okoljskih dajatev, predvsem za proizvajalce sveč,
- ureditev sistema za zbiranje odsluženih sveč,
- javne pobude in spodbude k njihovi neuporabi,
- predlog uporabe zastavic namesto sveč (kar pa je žal tudi le drugačne vrste okolju neprijazna smet).
A očitno čas kaže, da le okvirno urejanje tega problema in poskusi njegovega omejevanja z lepimi očmi nikakor ne delujejo v dovoljšnji meri, saj po vseh letih nagovarjanj družbe, naj opusti to staro tradicijo, ob koncu leta 2018, ko se svet že povsem utaplja v smeteh, nagrobne sveče v Sloveniji še vedno predstavljajo vrtoglave 3 % (!) komunalnih odpadlov. 
"Stara navada, železna srajca", pravi rek. In res je. A ohranjanje navad in običajev, ki so okolju in vsej naravi grozovito škodljivi, pač ni zrela in odgovrna izbira družbe.
Zato predlagam državi, da izkaže svojo resnost glede lastne okoljevarstvene naravnanosti in zavezanosti k "zelenim sloganom" s tem, da prepove uporabo nagrobnih sveč. 