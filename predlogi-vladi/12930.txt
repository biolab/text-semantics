Ker nam je lastnikom nepremičnin na Hrvaškem (tudi plovil) že več mesecev kratena ustavna pravica do uporabe zasebne lastnine na Hrvaškem, predlagam vladi, da omogoči vsaj 72-urni obisk nepremičnine na Hrvaškem oziroma sklene z RH bilateralni dogovor, ki bi omogočal slovenskim državljanom nemoten dostop do nepremičnin na Hrvaškem in hrvaških lastnikom dostop do imetja v Sloveniji. Pri tem namreč ne gre za "turistična potovanja", pač pa za zagotovitev ustavne pravice do zasebne lastnine in skrbi za premoženje. Ni namreč pomembno, ali si lastnik nepremičnine npr. v drugi občini (izjema za prehod med občinami) ali si pa lastnik v drugi državi, članici EU. Nakup je namreč po pravu EU povsem prost. Prosim za čim prejšnjo ureditev tega vprašanja, ki zadeva več kot 100000 slovenskih državljanov z nepremičninami na Hrvaškem.