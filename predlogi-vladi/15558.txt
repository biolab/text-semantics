Predlagam, da se Gradbeni zakon prilagodi predpisom EU.
V Uredbi (EU) št. 305/2011 Evropskega parlamenta in Sveta z dne 9. marca 2011 je v prilogi 1 navedenih sedem osnovnih zahtev za gradbene objekte. Četrta je Varnost in dostopnost pri uporabi, ki med drugim določa, da morajo biti gradbeni objekti načrtovani in grajeni tako, da invalidnim osebam omogočajo dostopnost in uporabo.
V 25. členu Gradbenega zakona so navedene bistvene in druge zahteve za objekte. Povzete so iz Uredbe 305/2011. Vse so enake, v 4. bistveni zahtevi pa je izginila dostopnost, ki je v Gradbenem zakonu navedena kot 7. bistvena zahteva. Trajnostna raba naravnih virov je za razliko od Uredbe 305/2011 navedena kot 8. zahteva. Mislim, da je zaradi tega nastala le zmeda v slovenskih gradbenih predpisih.
 