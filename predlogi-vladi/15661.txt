Ukine naj se povračilo kilometrine. Na ta način se bo zmanjšal promet po državi, na avtocestah in v večjih mestih, manjša bo tudi zaparkiranost v centrih mest. Ljudi se s tem ne bo stimuliralo, naj živijo daleč od delovnega mesta. Stimuliralo se jih bo, naj poiščejo zaposlitev v svojem lokalnem okolju, kar bo povečalo decentralizacijo in lokalni razvoj. Tistim zaposlenim, ki so nepogrešljivi in se vozijo v službo z avtomobilom, se podjetja ne bodo odpovedala, pač pa jim bodo morala zvišati plačo, da bi jih obdržala. Tisti, ki pa niso nepogrešljivi, bodo pa poiskali službo kje bližje svojemu domu.
Posredno se bo morala izboljšati tudi učinkovitost javnega prometa, saj bodo ljudje to zahtevali in pričakovali.
Vsi pozitivni učinki se ne bodo zgodili nemudoma, bo pa odprava povračila kilometrine sprožila številne zelo potrebne spremembe.
Velika večina držav ne pozna povračila kilometrine kot Slovenija.