Z začudenjem spremljam porast prodajnih oddaj za zdravstvene pripomočke (ki to niso) na nekaterih komercialnih televizijah (npr. Golica TV, TV Veseljak in še kje). Teh oddaj je nenormalno veliko, proizvodi, ki jih prodajajo so dvomljive kakovosti in delovanja, ljudje, ki jih prodajajo, pa vprašljivo izobraženi.
Pred leti se je s predpisom prepovedovalo prodajo vsake snovi, ki naj bi imeli zdravilne učinke, izven lekarn. Prodajalci so morali take izdelke bodisi umakniti iz prodaje ali pa umakniti oznake o njihovih zdravilnih učinkih.
Z začudenjem spremljam, da lahko take izdelke vsepovprek tržijo TV hiše, kjer je za različne produkte obljubljeno skoraj vsemogočno zdravilno delovanje. Prepričan sem, da na na ta način opeharijo marsikaterega neukega državljana in bolnika, ki v njihovih obljubah najde novo upanje, ki pa se skoraj gotovo ne uresniči.
Kako je mogoče, da so take oddaje glede na že omenjeno prepoved prodaje v trgovinah (in tudi tržnicah) sploh možne???