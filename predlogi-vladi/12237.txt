V letošnjem letu se mnogi posamezniki kot tudi podjetja srečujejo s težavami povezanimi s COVID 19. Sam se bom osredotočil na problematiko subvencij - pomoči gospodarstvu. Zavedam se, da je v času v katerem se nahajamo potrebno pomagati gospodarstvu po najboljših močeh in zmožnostih. V preteklih mesecih je bil porabljen velik del sredstev vlade za ohranjanje delovnih mest in delovanja gospodarstva vsaj v nekih minimalnih okvirjih. Večji del podjetij in s.p.- jev je upravičeno do nadomestil a vem tudi za kar nekaj takih, ki v času krize ne iščejo rešitev vendar so zgolj osredotočena na pomoč vlade in zavestno zapirajo svoje obrate. So primeri, ko lastnik-ca obrata zapre svoja vrata in odpotuje na Kanarske na oddih ker računa na pomoč vlade. Zavedam se, da takih pijavk država ne more odkrivati, ker ima glede na razmere več ostalega dela a glede na omenjeno menim, da bi morala vlada na drugi strani razmisliti o spodbudah podjetjem, ki pa v času krize poslujejo zelo dobro in prispevajo ne mali delež k polnjenju državnih blagajn s plačili prispevkov. Moj predlog je, da bi takim podjetjem vlada znižala ( 15%) obdačitev ustvarjenega dobička za poslovno leto 2020 in tako nagradila podjetja, ki kljub krizi poslujejo in držijo gospodarstvo nad vodo.
 