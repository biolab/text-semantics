 Predlagam, da se ponovno dovoli maloprodaja petard nižje kategorije F2. Ta prodaja je bila dovoljena do leta 2008, potem je država ugodila 10tim državljanom ki stalno godrnjajo in dvem aktivistkam ter spremenila zakon o eksplozivih in pirotehničnih izdelkih in prepovedala maloprodajo vseh petard.
Ker se prepoved ne izvaja na ravni EU in ker velja pravilo prostega pretoka, je nesmiselno, da Slovenija kot nek otok vztraja pri prepovedi, medtem ko vse okoliške države veselo prodajajo in seveda prodajajo tudi Slovencem. V popolnoma vseh sosedskih državah je prodaja dovoljena. In v Sloveniji decembra kot veste poka. In je pokalo in bo pokalo. To je pač tradicija. Kristjani pokajo za veliko noč ko odganjajo zimo, delavci ob 1. majski budnici, balkanci kar tako....
Spremljam promet s temi sredstvi in tako lahko dokažem, da v Slovenijo ilegalno pripeljejo fizične osebe za VSAJ cca. 150.000€ petard letno. Enostaven izračun pokaže, da je država letno ob cca. 25.000€ ddv-ja in gospodarstvo ob cca. 60.000€ zaslužka. Prepoved pa velja že 10 let. Kar visoke številke kajne.
Ne spuščam se v to ali smo slovenski državljani balkanci in mečemo petarde ali nismo, vendar s to nesmiselno prepovedjo škodimo samo sebi. Ker je prepovedano najslajše, otroci te petarde kuhajo sami, kupujejo tuje proizvode z npr. poljskimi navodili za uporabo in seveda prihaja do nesreč. Nato pa ima država na grbi še zdravljenje teh poškodovancev in miljonske škode zaradi invalidov do konca njihovega življenja. Poglejte si statistiko nesreč v Nemčiji, kjer je prodaja petard F2 dovoljena, pa imajo 80mio prebivalcev. So poškodbe, ugotavljajo da zaradi ilegalnih petard s Poljske, vendar številke mnogo manjše kot v Sloveniji (v letu 2017 je bilo v Slo 7 hudih poškodb). Kogar koli so zaslišali je bila kriva ilegalna petarda.
V razmislek, pa srečno.