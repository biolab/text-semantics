Dejstvo je, da mnoge firme, z mnogo zmanjšanim poslovanjem in prihodki in ki imajo delavce na čakanju, za kar dobijo delno povračilo države niso sposobne poleg tekočih obratovalnih stroškov izplačati še regres za leto 2020, ki pa bi ga po ZDR-1 morali in to najkasneje do 1.11. Situacija je alarmantna, po eni strani se ohranjajo delovna mesta, delavci na čakanju dobimo manj kot minimalca, delodajalec polzi v rdeče številke, ki jim ni videti konca, saj vsak mesec doplačuje 20% razliko plus stroške ohranjanja firme iz svojega žepa, da o izpadu dohodka niti ne govorimo. Zapreti firmo in iti v stečaj po dolgih letih graditve se mi ne zdi ravno optimalna rešitev. Zdi se mi, da bi lahko vlada razmislila tudi o tem. Naj zdaj vsi, ki nismo dobili letošnjega regresa tožimo delodajalce, delamo dodatne stroške in čakamo odločitev sodišča več let?