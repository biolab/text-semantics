Vladi predlagam da se vsem, ki se šolamo na daljavo dodeli odškodnina Razlog je poslabšanje zdravja, ki se kaže predvsem v poslabšanem daljnovidnem vidu in mentalnem zdravju. Zaradi dolgotrajnega gledanja v zaslon se očesna leča ne prilagaja, saj gledamo večinoma na eni in isti razdalji. Časa za sprehode je seveda več kot premalo. Poleg tega pa je primankljaj v proizvodnji dopamina, ki se sprošča predvsem ko smo izpostavljeni sončni svetlobi. Naj posegamo po drogah, alkoholu, da bomo primankljaj nadomestili?! Mislim da to ni dobra rešitev. Pomankanje socialnih stikov iz nas dela čustvene idiote - še en vpliv na mentalno zdravje. Online čustvovanje ni enako kot čustvovanje v živo. Čeprav se izjemoma lahko družimo z nekaterimi ljudmi, pa je to še vedno premalo. Smo skoraj v stanju čustvene deprivacije. Psihološki eksperimenti so dobro pokazali posledice čustvene deprivacije.
Poleg tega odškodnina ne bo dovolj, predlagam še da se odobri dodatne izpitne roke, ali kaj podobnega, saj ocenjevanje na daljavo ni enakovredno ocenjevanju v razredu. Ocenjevanje na daljavo povzroča še dodaten stres. Namreč, že tako hitimo z reševanjem nalog, potem pa je treba še pohiteti z oddajo testa. Oddajo testa nam otežuje počasen internet, ne bi rekel da imamo potemtakem enake možnosti. V kolikor ne uspe oddati v določenem času, se test oceni negativno. V primeru da se internet sesuje in da ne prične delovati v določenem času, se test konča, izpitnih rokov pa je tudi omejeno število. Na izboljšanju internetnega omrežja ne vidim še obljubljenih izboljšav!
 
Pri šolanju na daljavo definitvno nimamo enakih možnosti, poleg tega pa še v veliki meri vpliva na naše zdravje. Bi se pri šolanju v živo lahko zgodile tako nepredvidljive stvari, stavim da ne. Bi šolanje v živo dobro vplivalo na duševno zdravje, zagotovo da.