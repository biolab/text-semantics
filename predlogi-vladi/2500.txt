Predlagam vladi R Slovenije, da z interventnim zakonom sprejme odredbo, da se z izpolnjenimi pogoji za polno pokojnino javnega uslužbenca avtomatsko upokoji s polno pokojnino. Le tako se bomo izognili odpuščanju v javnem sektorju. Vsi ki imajo željo in so sposobni še delati pa naj si sami najdejo tkim. honorarno delo (od varnostnikov, raznašalcev časopisov, svetovalcev v privatnih firmah, pomočnikov v odvetniških pisarnah, detektivov....).
Tako imamo kup javnih uslužbencev (npr. policistov izven operative, svetovalcev na ministrstvih itd.), ki izpolnjujejo pogoje za upokojitev pa še vedno hodijo v službo "nabirat" dodatna leta in s tem onemogočajo mladim izobraženim kadrom, da pridejo do prve zaposlitve. Ob tem naj opomnim še na to, da je treba tistim s poklicno pokojnino to urediti tako, da bo dosegala raven polne pokojnine (enako kot prej benificirana delovna doba). Tistim, ki mislijo da je to nekaj za zraven pa je treba to boniteto odvzeti in naj delajo polno delovno dobo. Poklicna pokojnina mora dosegati raven polne pokojnine. Namenjena je tistim, ki po določeni starosti ne morejo več uspešno opravljati svojega poklica, ker so iztrošeni. Ni njen namen, da greš potem v pisarno čakat ono drugo polno pokojnino. Ko izpolniš pogoje za poklicno pokojnino dobiš avtomatsko odločbo o upokojitvi. Če so potrebe in si še fizično in psihično sposoben naj ti resorni minister podpiše, da lahko podaljšaš vendar največ za pet let. Vendar se ti to ne šteje v pokojninsko dobo, ne napreduješ v razredih temveč dobivaš zgolj plačo namesto pokojnine.
Trenutno pa prihaja do izjemne birokratizacije, ko vsak predstojnik poskuša dokazati, da na njegovem uradu so pa vsi zaposleni nujno potrebni oz. jih je še premalo. Prihaja do podvajanja raznih evidenc itd. Iz svojega delovnega okolja lahko povem, da gospod, ki je pravkar postal magister prava izpolnjuje obrazce za prijavo oseb v obvezno zdravstveno zavarovanje medtem ko delavcev v operativnem delu službe primanjkuje in so nenormalno obremenjeni z dodatno birokracijo. 