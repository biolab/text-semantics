Glede na ponovno afero v slovenskih klavnicah podajam svoj predlog, ki bi V takem primeru se vedno sprašujem zakaj klanje goveda ni dovoljeno doma:
Ker vsi vemo, da je za žival že sam premik iz hleva do klavnice zelo stresen, saj je žival postavljena pred pritiske, saj je zanjo ta pot (torej spravilo na prikolico, vožnja, sestop iz priklice in prihod v začasni hlev kjer je skupaj z drugo živino) zanjo po navadi prva in zadnja v življenju. Temu vsemu pa sledi ravnanje, ki smo mu bili priča na mnogih posnetih iz slovenskih klavnic. Če ji lahko kmet olajša pot, je pa na žalost po prihodu v klavnico prepuščena dnevnemu razpoloženju utrujenega, znerviranega osebja, kateremu je predana ta težka in hkrati odgovorna naloga zakola živali.
Zato predlagam, da se legalizira in z zakonodajo uredi klanje na kmetijah za manjšo št. goveda (npr.: 2 kom GVŽ na leto), kjer žival ni podvržena stresu in dobri volji zaposlenih, ampak gre v spremstvu njenega vsakodnevnega skrbnika na kratek zadnji sprehod. Torej, govedo misli, da gre na pašo, kakor vsaki drugi dan, mogoče še dobi kakšen priboljšek (kot je kos kruha, jabolko, koruzni storž), a za vrati jo čaka klavec, ki jo po vseh predpisih humano omami s t. i. "svinjsko pištolo" in nato usmrti s prerezom vratnih žil. Postopek omamljanja in uboja je enak temu kar se dogaja sedaj dogaja v klavnicah, le da gre tam za masovno delo in so pod pritiski možne tudi nezaželene napake.
Da bi bil takšen zakol mogoče in nadzorovan predlagam naslednji nadzor, ki ga ocenjujem tudi z približnimi finančnimi bremeni za kmeta:
Sedaj je tako, da klavnice za storitev klanja računajo okoli 200-250€ (~0,5€/kg tople mase klavnega trupa), prišteti je potrebno še strošek prevoza, tako, da kmeta pride zakol bika/krave/vola okoli 300€.
Z sprejetjem mojega predloga pa bi , bil strošek enak, le ravnanje bi bilo bolj humano, to pišem zato, da ne bo kdo mislil, da imamo kmetje takšno željo klanja le iz ekonomskega vidiki in ne iz vidika želje po zaščiti živali.
Tako, da bi kmet za ceno sedanjega klanja lahko dal: 100€ klavcu/mesarju (usposobljenemu), ki bi strokovno opravil klanje na lokaciji (1h dela), 50€ veterinarju, ki bi preverjal ustreznost klanja in mesa (okoli 15 min dela, toliko da je prisoten pri klanju in pri razpolovitvi trupa) ter 50€ komunali za sprejetje bioloških odpadkov (da bi bilo vse po regelcih).
Upam, da boste v tem predlogu spoznali, da nam kmetom ni vseeno za živali, ki jih oddamo v klavnice in upam, da bo država spregledala, ker očito sedaj miži ob vseh teh krutih posnetkih in spoznala, da vsak želi za svojo žival le najboljše. S tem bi se povečala tudi kakovost mesa, saj žival ne bi bila zadnjih nekaj ur pod velikim stresom.
UPAM, DA PREVLADA ZDRAVA KMEČKA PAMET IN SE TA PREDLOG SEVEDA UBRAVNAVA IN SPREJEM, SAJ BI S TEM POVEČALI KAKOVOST ŽIVLJENJA REJNIH ŽIVALI IN KAKOVOST MESA, TER TUDI ZMANJŠALI PSIHIČNE STISTE KMETOV OB PREGLEDU TEH POSNETKOV
Prilagam link do Avstrijskega predloga za humano klanje živali na kmetijah:

www.stressfrei.st
"Samo v sebi vem, da bodo prevladali lobiji in monopol klavnic in bodo živali še naprej trpele med krvavimi stenami klavnic, žal. PROSIM PREMISLITE"