Pri plačevanju storitev velikokrat ugotavljamo, da za opravljeno storitev ne dobimo računa. Izvajalec storitve enostavno pokasira gotovino. Marsi komu je v takšnih primerih neprijetno zahtevati račun.
Predlagam, da se pri vseh izvajalcih storitev, predvsem pa pri plačilu zdravstvenih storitev v privatnih ambulantah in seveda tudi pri plačilu katerekoli storitve, koristniku omogoči plačilo s plačilno kartico, izvajalec pa je takšen način plačila dolžan sprejeti.
Kaj bi s tem dosegli. Z izvajalcem se nebi bilo potrebno pogajati ali ti bo izstavil račun ali ne. Enostavno bi storitev plačali s kartico preko POS terminala in s tem bi dosegli da bo promet na računu izvajalca registriran.
To je možno enostavno izvesti brez velikih stroškov. Danes ima vsaka stranka osebni račun in torej tudi debetno plačilno kartico. Prav tako tudi pravne osebe. Plačila preko POS terminalov so tudi podprta preko bank. Potrebno je le zahtevati od vsakega izvajalca, da si v svoji banki pridobi POS terminal in uvede možnost plačila s plačilnimi karticami.
To je za izvajalca sicer dodatni strošek zaradi plačila provizije banki, vendar tu bi morda lahko pomagala tudi država in delno subvencionirala provizijo, saj bi s tem pokasirala tudi več davka. Poleg tega pa so za plačilo z debetnimi karticami tudi bistveno nižje provizije.
Gotovinski promet bi se na ta način bistveno zmanjšal in skozi to tudi utaje davkov.