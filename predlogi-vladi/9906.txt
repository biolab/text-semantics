Predlog se glasi: "Vlada naj pripravi in začne izvajati konkretne aktivnosti za bistveno zmanjšanje uporabe pesticidov in drugih nevarnih kemičnih strupov v kmetijstvu. Slovenija naj postane ekološka država."

Vsebinska utemeljitev: Splošno znano je, da pesticidi iz kmetijskih površin prehajajo v hrano in telo, ter povzročajo resne in dolgotrajne posledice. Razvili so jih iz bojnih strupov, ki jih uvrščamo med sredstva za množično uničevanje. Na žalost pa ne pobijajo samo žuželk in ne zatirajo samo rastljinske bolezni, temveč jih preko hrane in vode prej ali slej užijejo tudi ljudje. O tem je napisanega mnogo, v Sloveniji je posebej omeniti knjigo Pesticidi, ubijalci življenja, ki jo je napisal Anton Komat. Po ocenah OZN zaradi zastrupitve s pesticidi na leto umre 2,5 milijona ljudi, 25 milijonov utrpi hujše zdravstvene posledice, 250 milijomov ljudi pa letno utrpi blažje oblike zastrupitve. Posebej problematični so mutageni vplivi pesticidov na DNK in na hormone. Dokazano je, da je več desetletij njihove uporabe že do sedaj povzročilo upad plodnosti za 40% - 50%, ne samo pri ljudeh, temveč pri večini živih bitij. Tudi pri ljudeh in živalih na področjih, ki so od škropljenih površin oddaljeni na stotine kilometrov in ki se s škropljeno hrano ne prehranjujejo. Zaradi kratkega življenskega cikla so izjeme samo žuželke.

Kljub navedenemu pa uporaba sintetičnih strupov v kmetijstvu narašča. Od tega ima ogromno korist le par svetovnih korporacij, skriti stroški pa se prenašajo na vse nas.

Alternativa množičnemu samozastrupljanju človeštva niso samo eksotične oblike kmetovanja kot nekateri vidijo Permakulturo, Biodinamiko in podobne metode. Poleg učinkovitih homeopatskih pripravkov obstajajo tudi naravni pesticidi, na primer Neem, ki so po učinkovitosti in cenovni dostopnosti vsaj tako primerni za ekstenzivno kmetijstvo kot sintetični strupi. Prav Neem pa je primer naravnega pesticida, ki ga je EU uvrstila na listo pesticidov in njegovo tržno dostopnost onemogočila z enakimi patenti in varnostnimi zahtevami kot veljajo za sintetične pesticide. Zato je njegova uporaba zanemarljiva.

Dejstvo je torej, da uporaba sredstev za množično uničevanje v kmetijstvu ni tako neizogibna, kot nas želijo prepričati, ter da biološko pridelana hrana ni nujno bistveno dražja od konvencionalno pridelane hrane, ki bi jo v resnici morali poimenovati "nenaravno pridelana hrana".

Uporaba sintetičnih umetnih pesticidov je torej neracionalna, neekonomična in destruktivna. Takoj je potrebno začeti z njenim bistvenim omejevanjem, na daljši rok pa je potrebno sprejeti vse potrebno, za njihovo dokončno prepoved.

Za zdravo družbo