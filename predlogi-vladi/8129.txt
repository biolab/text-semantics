 Predlagam omejitev volilne pravice na delovno aktivne ljudi. Problem naraščajočega števila upokojencev se že sedaj odraža v izvolitvi strank kjer zastopajo samo pravice upokojencev, ne pa tudi drugih skupin. 
V prihodnosti bo to še večji problem, saj trenutno pokojnino prejema več kot 600 tisoč ljudi, kar je 70 tisoč več kot pred desetimi leti. Delovno aktivnih pa jih je okoli 900 tisoč, enako kot pred 10 leti. 
Torej, predlog o omejitvi volilne pravice bi se nanašal na vse, ki niso delovno aktivni. Sistem bi moral delovati tako kot doma. Tisti, ki služi denar odloča kako se bo delil. Doma tudi otroci ne odločajo koliko morajo dobiti žepnine, kaj ne?
Ne smemo pozabiti, da bo upokojencev čez nekaj let toliko kot delovno aktivnega prebivalstva, in če bo glavna stranka tista, ki bo zastopala samo njihove pravice, si lahko samo vprašamo kam bo šel ves denar in kakšna bo javna poraba denarja in dinamika zadolževanja?!
 
 
 