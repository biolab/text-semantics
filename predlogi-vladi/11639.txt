Smo v času, kjer se naše svoboščine stiskajo v kot in težko je biti prepričan ali so vsi ukrepi Vlade in njenih inštitucij opravičljivi, zato moramo ljudje postaviti mejo. Mi smo tisti, ki se bomo odločili, kje so te meje. Mi, državljani, bomo postavili in branili meje pred ukrepi in zakoni, ki bi nam odvzeli primarne pravice do odločanja o naših lastnih misli, teles in življenja nasploh. Tako tudi cepljenje proti COVID-19 ne more in ne sme postati obvezno za državljane Republike Slovenije.
Mi nismo nesposobni odločanja o naših temeljnih svoboščinah, kamor sodi tudi pravica do odločanja o posegih v naše telo. Tukaj ni pomembno kako se posameznik odloči, za ali proti cepljenju, pomembno je da se odloči sam in v to ni prisiljen. Vsak, ki se odloči da se ne bo cepil ima za to vso pravico in s tem ne ogroža druge ljudi. Tisti, ki se cepijo, so torej tako zavarovani pred boleznijo (virusom) in z nasprotno odločitvijo niso groženi. Cepljeni ali necepljeni, vsi moramo sprejemati posledice naših odločitev. To lahko počnemo dokler so to naše odločitve.
Danes Vlada že meni, da epidemije COVID-19 ne bo konec, dokler ne bomo vsi cepljeni. Poleg tega, bi morali, preden dobimo cepivo vedeti kaj to vsebuje in iz česa je narejeno. Ker bi bilo cepljenje obvezno, bi morali podpisati tudi, da je država odgovorna za nastale stranske učinke. Ker pa seveda ne bo prevzela odgovornosti, niti farmacevtska firma, ki cepivo proizvede tega ne želi storiti, obvezno cepljenje naj bi bilo torej na našo lastno odgovornost. Vemo, da trenutno vsa cepiva ne vsebujejo le sevov povzročitelja infekcije, v tem primeru virusa, temveč so dodane še škodljive učinkovine, ki oslabijo imunski sistem in tako namesto pričakovane zaščite in zdravja vodijo v bolezen. Znani so mnogi stranski učinki cepiv, ki so se že uporabljala ali pa so se uporabljala v preteklosti. Po svetu je bilo več tožb, nekatere so bile rešene v korist osebe, ki je cepivo prejela. Med drugim povzročajo številna nevrološka stanja, paralize, pojav raka, oslabijo imunski sistem. V cepivo se dodajajo tudi težke kovine, virusni delci, stabilizatorji, kar prav tako ruši imunski sistem. Pripravlja se obvezno cepljenje vseh državljanov RS. Najprej bodo cepljenje ranljive skupine prebivalstva kot so otroci in starostniki. Tako lahko pričakujemo v bodoče pojav velikega števila bolezni in umrljivosti.
Kar se tiče korona virusa, ki povzroča COVID 19 vemo, da je do sedaj že večkrat mutiral ob tem, ko prehaja iz človeka na človeka in to se bo verjetno še večkrat zgodilo. Kaj nam potem pomaga cepivo, ki ne bo zajelo vseh sevov virusa. To pomeni, da smo lahko cepljeni s sevi, ki takrat ne bodo več krožili v populaciji in cepljenje ne bo zaščitilo pred okužbo, ob tem pa bodo vsi dodatki v cepivu ostali v našemu telesu. Poleg tega obstaja sum, da se v cepiva dodajajo nanodelci, ki se iz telesa ne morejo več odstraniti. Poleg tega mislim, da je čas, da je beseda 'obvezno' izločena iz področij, ki obravnavajo naše temeljne svoboščine saj je njihovo čisto nasprotje. Človek ima danes dostop do dovolj informacij, da se ozavesti glede te tematike in se tako suvereno odloči komu bo zaupal oz. predal avtoriteto nad svojim telesom. V to ne sme biti prisiljen s strani nobenega zakona, odloka ali uredbe! Naše telo je naša osebna in neizpodbitna last in ne pripada državi ali kateri koli inštituciji, zato odločitev posameznika proti cepljenju ne potrebuje nikakršnega pojasnila in ni potrebno, da ima kakršno koli religijsko ozadje, kljub temu, da je morebiti temu tako.