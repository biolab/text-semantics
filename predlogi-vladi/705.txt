Nov zakon o visokem šolstvu, ki je uvedel t.i. bolonjski reformo je bil sprejet leta 2005. Takrat je danes vladujoča stranka SD močno nasprotovala sprejetju tega zakona. Takrat so poželi simpatije takratnjih študentov, se pravi tudi mene. Tako smo pričakovali, da ko pridejo na oblast, da se bodo spustili v obravnavo in reformiranje reforme, za kateri vsi vpleteni in poznavalci trdijo, da ni ustrezna.
Moj primer. Končal sem 4 letni univerzitetni študij na Ekonomski Fakulteti in se leta 2005, ko sploh še ni bilo novega zakona vpisal v bolonjski mag. študij. Človek pričakuje, da če študiraš še leto dlje in si pridobiš še dodatnih 60 kreditnih točk skupaj 300 ECTS, da se to nekje pozna. Nam se pa to čisto nič ne pozna, ampak imam po petih letih študija, spisani diplomski in magistrski nalogi isto raven izobrazbe VII stopnjo, kot nekdo ki je študiral 4 leta in spisal diplomsko nalogo. Enako oboji izpolnjujejo pogoje za vpis v doktorski študij.
Tako da je tu več kot jasno, da si garnitura s staro izobrazbo ščiti svoje interese.
Če to ni zgrešena reforma, potem ne vem kaj je!?