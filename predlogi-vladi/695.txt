Država zagotavlja ogromna sredstva za predšolsko varstvo, brezplačne prevoze šolarjev, brezplačne malice, štipendije, otroške dodatke, sofinanciranje študendskih domov, štipendije, študentsko delo itd.itd. Toliko razno raznih bonitet ustvarja samo zmedo, nepreglednost in omogoča razne nepravilnosti.
Ministrstvu predlagam, da vse te transfere ukine in jih združi v izplačilih otroškega dodatka, ki naj bi ga prejemali vsi otroci tudi dijaki in študentje do 24. leta starosti. Vse te transfere pa ukine in naj bi jih starši otrok sami plačevali iz prejetega otroškega dodatka. Na tak način bi postale zadeve pregledne in transparentne pa še stroški bi se znižali za min. 20 %.
Po moji oceni bi se morali otroški dodatki gibati v maksimalni višini od cca. 100 do 400 € odvisno od dohodkovnega cenzusa staršev. V primeru, da starši ne bi namensko koristili teh sredstev naj se za take otroke dodatek nakazuje na socialno skrbstvo, ki bi potem poskrbelo za vsa plačila.