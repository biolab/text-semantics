Pred kratkim sem prebral, da sledi prepoved prodaje vseh prehranskih izdelkov iz naravne industrijske konoplje v vsej EU. Da ne bo nesporazuma - to so različni prehrambeni dodatki in ne opojni zvarki. :-)
Malo pred tem sem v časopisih zasledil, da promet s konopljo v ZDA znaša 14 milijard letno, načrtujejo pa do 140 milijard. Se pravi, na enem koncu sveta se zadeva širi s svetlobno hitrostjo, pri nas pa jo prepovedujejo.
Slovenija bo, kot kaže, direktivo podprla. Ni ji pa treba. Lahko bi ne uvajala te direktive in, po domače rečeno, od prodaje pobrala svoj davek.
Predlagam, da slovenska stroka zadeve preuči, ali je to res smiselno. Nekako ni logično, da je zadeva dovolj dobra za nekaj 100 milijonov ljudi na drugi celini, na naši pa bodo to šele preverili.
Ukinitev pomeni manj davkov in seveda razcvet črnega trga, od katerega država ne bo imela ničesar.
Lahko bi enkrat za spremembo razmišljali v svojo korist. Slovaška menda bo.