Vladi predlagam, da popravi in situaciji primerno spremeni vse zakone, ki so kakorkoli vezani na minimalno plačo.
Eden od takih zakonov je ZIZ ( zakon o izvršbi in zavarovanju), ki v 102.členu omejuje izvršbe. Dolžniku mora ostati 76% minimalne ( bruto) plače, kar praktično pomeni, da prejemniku minimalne plače ne morejo z izvršbo vzeti ničesar, To se smatra kot zaščita, je pa to bolj medvedja usluga, saj je zaradi tega veliko ljudi kreditno nesposobnih. In z dvigom minimalne plače in obstoječim zakonom jih bo še več. Neizvršljivi del se mora zmanjšati npr na 75% minimalne neto plače . Vlada naj dopusti ljudem, da lahko vzamejo kredit, ne pa, da je dopustno plačevanje 600 in več eur najemnine, ne morejo pa dobiti kredita, kjer bi enak znesek plačevali banki.
Mislim, da so te omejitve v ZIZ iz leta 2011. In da so se razmere zelo spremenile od takrat, naj navedem nekaj številk :
2011 : minimalna bruto plača 748,10 eur, povprečna slovenska bruto plača 1.524,65 eur, razmerje med njima 1: 2,038
2017 : minimalna bruto plač 804,96 eur ( dvig glede na 2011 : 7,6% )
2021 : minimalna bruto plača 1.024,24 eur ( dvig glede na 2011 : 36,9% in na 2017: 27,24% ), povprečna slovenska plača 1.969,59 eur ( dvig glede na 2011: 29,18%) razmerje med njima 1: 1,923
2022: minimalna bruto plača 1.074,26 eur ( dvig glede na 2011: 43,6% in na 2017 : 33,46 %), povprečna slovenska plača : 2.007,96 eur ( dvig glede na 2011: 31,7% ), razmerje med njima 1: 1,869
Če bi še vedno veljalo enako razmerje med plačama kot 2011, bi morala biti povprečna slovenska bruto plača 2.189.34 eur , torej 9% višja, kot je.