Bržkone ste vsaj nekateri gledali  današnji Tednik, kjer se je zazrcalil problem, ki sem ga že omenjal. S kakšno pretvezo torej država poplača dajatev, ki jo daje kot socialno podporo. Najbolj boli to, da ljudje preprosto niso osveščeni, morda hote, morda zaradi malomarnosti uradnikov, ampak, da država terja od socialno ogoženih, da ji vrne vse, kar jim je dala, to nevzdrži etičnih meril, če že pravna veljajo, ker je pač 128. člen zakona o dedovanju, pretresalo tudi že ustavno sodišče, davnega leta 2000 in z odločboU-I 330/97- 28 z dne 30.11. 2000, odločilo, da je povsem legitimno, da se država poplča iz zapustnikovega premoženja.  Ljudje, ki pridejo do roba preživetja, bi potem morali najprej vse odprodati in resnično pristati na ulici, šele potem bi lahko država govorila o socialni pomoči, prej pa lahko govori samo o socialnem posjilu, ker mora tisti, ki je prejemal dolgotrajno socialno pomoč, državi le to vrniti. To je izredno lucida pravniška prevara, ki ima učinek na najrevnejši sloj. Tudi nov zakon, ki sem ga že omenjal, to samo še podkrepi. Zato predlagam vladi, da prenovi in doplni Zakon o socialnih prejemkih, kjer bi bilo zapisano, da morajo biti potencialni prejemniki obveščeni, kaj se jim zgodi, če bodo terjali to podporo, v kolikor so lastniki nepremičnin.  Nelogično je, da nekdo dobi socialno podporo kljub posedovanju nekaterih nepremičnin, ki mu jih potem država odvzame. Apeliram predvsem na vse, ki iskreno mislijo, da še velja 2 člen ustave, sicer naj ga vlada nemudoma odpravi, ker ta preprosto ne drži. Kje je tu socialna država, če terja nazaj, kar daje in to samo od najrevnejših, bogatim, ki so to postali tudi na nelegalen način in se procesi vlečejo in vlečejo, pa nič. Ve se, kdo piše zakone in za koga, zato bi imel resen predlog, da se iz ustave črta drugi člen in se ga nadomesti z novim, ki bi glasil: Država Slovenija je legalistična in pravna država, samo to.