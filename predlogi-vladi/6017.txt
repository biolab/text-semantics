Trenutna zakonodaja pravi: Zakon o zdravstvenem varstvu in zdravstvenem zavarovanju (ZZVZZ)  določa pravico sobivanja enega od staršev v zdravstvenem zavodu z bolnim  otrokom do starosti otroka do vključno petih let. Zavarovanim osebam z  obveznim zdravstvenim zavarovanjem se tako zagotovi plačilo sobivanja v  celoti. Starši imajo zagotovljeno brezplačno nastanitev in prehrano v  bolnišnicah v breme obveznega zdravstvenega zavarovanja, ZZVZZ pa v  omenjenem primeru ne predvideva pravice staršev do nadomestila za nego  otroka, saj je nega bolnega otroka zagotovljena v samem zdravstvenem  zavodu oziroma bolnišnici, kjer se otrok zdravi.  
Predlagam naslednje, da se omogoči bolniški dopust staršem, ki sobivajo v bolnišnici skupaj z otrokom starim do 5. let. Ti otroci so vsekakor premajhni, da bi bili lahko v bolnišnici sami, poleg tega otrok potrebuje v takem stanju nekoga, ki bo z njim 24 ur na dan. Nega, ki jo izvajajo medicinske sestre nikakor ne more biti zadovoljiva iz vidika čustvenega in psihološkega stanja do otroka. Predstavljajte si otroka starega 3 leta v neznani postelji, bolanega ki bi tiho jokal v postelji, ker poleg ne bi bilo ljubljenih oseb. Tak otrok rabi tudi več časa da se pozdravi, ker je v stresu. 
Sama sem doživela šok, ko so mi rekli, da bolniške ne dobim. Ker sem šele začela delati - nimam niti dopusta, ki bi ga lahko pokoristila. Delodajalec pa žal ni fleksibilen in zahteva bolniško za dneve odsotnosti, dodatnega dopusta pa ne da. 
Torej naj kot mama s težkim srcem pustim 3 letnika da je sam, ker se bojim da bom ostala brez službe? Zahtevam, da vlada razmisli o bolniškem nadomestilu. Mislim da bi marsikateri starš se odpovedal tisti prehrani in še eni postelji ( lahko spimo tudi na stolu), samo da lahko ostanemo  otrokom in nimamo težav z delodajalcem. 