Glede na to, da naj bi se povečal davek od najemnin vladi predlagam, da za to ustvari lestvico.
Razlika je namreč, če nekdo oddaja eno stanovanje (ki ga je recimo podedoval) po nizki ali zmerni najemnini ali pa če nekdo oddaja več stanovanj in/ali po zelo visoki najemnini.
1) Predlagam, da se tiste družine oz. gospodinjstva (da se prepreči prepis stanovanj na družinske člane ožje družine), ki oddajajo le eno stanovanje plačajo manjši davek kot tisti, ki oddajajo več stanovanj.
2) Prav tako predlagam, da se za nižje najemnine, do recimo 8-10€ na m2 na mesec (znesek naj določi nekdo, ki je večji strokovnjak od mene) prav tako zaračuna nižji davek kot tistim z višjo najemnino.
Tako bi spodbudili, da bi bila stanovanja bolj dostopna, ker bi se dejansko splačalo postaviti nekoliko nižjo najemnino.
Seveda pa nič od tega ne deluje, če ni nadzora. Že sedaj zaradi izogiba davku veliko ljudi ne prijavi, da stanovanje sploh oddaja, najemnine pa se višajo tudi zato, da pokrijejo davek. Kaj bo šele, če bo daveč še višji? Najemnine bodo še višje, še manj jih bo prijavljenih in še manj ljudi si bo najemnine lahko privoščilo.