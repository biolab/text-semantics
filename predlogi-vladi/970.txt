Pozdravljeni!
Na vetrobranskih steklih osebnih vozili pogosto vidimo nalepke oz. v zadnjem času neke plastične konstrukcije z grbom mednarodnega policijskega združenja.
http://www.ipaslovenija.org/
Sprašujem se, čemu te oznake služijo?
Odgovor bi verjetno bil: identifikaciji člana policijskega sindikata. Že, ampak zakaj bi imel nekdo v avtu ta grb? Verjetno nima avta polepljenega z nalepkami stranke, ki ji pripada, pa banke, pri kateri ima odprt račun, pa nalepke najljubšega piva,  še nalepke države, ki ji pripadamo nima gor vsako vozilo...
Širši odgovor je preprost. Zato, ker v primeru policijske kontrole pričakuje določeno stopnjo protekcije. Kar pa ne dvomim, da se dogaja... Te oznake pripadnosti so tudi dobro tržno blago, saj si jih pridobijo določeni "problematični" vozniki, ki imajo pogosto opravke s policijo... in so deležni odpustkov... pa ravno ti, ki bi zahtevali najstrožje sankcioniranje...
Predlagam, da se skuša Notranje ministrstvo dogovoriti s Policijskim združenjem, da se omenjene embleme ukine. Na ta način bomo vsi državljani (vsaj navzven oz. v štartu) enaki v postopku policijske kontrole. Seveda bodo nekateri na zadnji polici ali na sovoznikovem sedežu še vedno vozili policijsko kapo ali uniformo, še vedno lahko policistu, ki vodi postopek, oseba pove, da je tudi on policist,... vendar bo odstotek takšnih "izkoriščevalcev pripadnosti "manjši, kot je sedaj.
Vemo, da so bili policisti (izven službe) udeleženi že v raznih hudih prometnih nesrečah (alkohol, hitrost,..), kar jih po obnašanju v splošnem ne loči od navadnih državljanov, zato bi morali narediti vse, da se jih tako v postopkih tudi obravnava.