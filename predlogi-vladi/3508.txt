Predlagam, da se pri izračunu otroškega dodatka v premoženje ne štejejo nepremičnine in premičnine, ki so potreba ali zagotavljajo osnovni standard srednjega razreda.
 
V premoženje naj se ne šteje hiša s pripadajočo parcelo na primer 500 do1000m2, od tega državi že plačujemo davek vsako leto. Prav tako naj se v premoženje ne štejejo avtomobili do vsaj vključno srednjega cenovnega razreda, saj meja 8000 evrov za avtomobil spodbuja lastništvo starih, ne dovolj varnih avtomobilov, kii tudi bolj onesnažujejo okolje, kot novi. Prav tako naj se ne štejejo otroški varčevalni računi in varčevalni računi za rešitev stanovanjskega problema.
Predlagam tudi, da se pri vrednosti avtomobilov, kot pri stanovanjih, upošteva število družinskih članov, saj družine z več kot 3 otroki potrebujejo avtomobil, ki ima več kot 5 sedežev in tak je veliko dražji od 5 sedežnega.
Obrazložitev:
Po sedanjem zakonu so neenako obravnavani starši, ki varčujejo, kupijo nov varen avtomobil ali varčujejo za otroke ali za stanovanje. Njihov dohodek se pri izračunu otroškega dodatka upošteva dvakrat: Tisto leto, ko dobijo plačo in potem še enkrat, če iz tega denarja kupijo avtomobil ali ga dajo v banko in varčujejo za stanovanje. Od tega plačajo državi tudi davke in imajo samo stroške. Dohodek staršev, ki enako vsoto porabijo za počitnice, pa se šteje le enkrat. Tudi staršem, ki svoj denar hranijo v bankah v tujini, se le-ta ne šteje v izračun otroškega dodatka.
 
 
 
 
 
 