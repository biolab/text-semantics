Nepremičninski zakon, ki je delno označen kot neustaven ima v sebi še vedno par členov, ki zelo vplivajo na lastnike stanovanja, ki stanovanje oddajajo, obenem pa najemajo drugje.

Morajo namreč plačati davek na premoženje, ker v stanovanju ne bivajo (obenem pa plačajo tudi davek iz oddajanja premoženja v najem).

V praksi se dogaja, da je nekdo kupil stanovanje v enem mestu, ga tam ne more prodati, zato ga oddaja in najema v drugem mestu.

Tako npr. prejme za najem 300€ mesečno, v drugem mestu pa najema za 400€. Že tukaj je v minusu 100€ (kar je pač posledica drugačnih cen).

Ampak, poleg davka za oddajo nepremičnine plača najemodajalec še davek na premoženje.

Kar je dokaj nepošteno, ker s tem premoženjem dejansko  ne dela profita (kar bi delal, če bi imel 2 ali več stanovanj) ampak včasih tudi izgubo.

Naj se zakon, ki je povod za takšno obdavčitev, spremeni, da se ta davek na premoženje obračuna, če je nekdo lastnik dveh ali več stanovanj in oddaja vsaj eno od teh stanovanj.

Če pa je lastnik enega stanovanja, pa naj se upošteva, da nekje mora živeti in da drugje sam najema.

Zakon naj se tudi izvaja na področju celotne države ali pa nikjer. Sedaj se izvaja le v določenih občinah.