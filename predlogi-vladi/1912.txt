Vladi predlagam, da odhodke v višini 450 mio evrov zmanjša še za višino planiranih prihodkov iz davka na dobiček pravnih oseb, cca 500 mio evrov in te tekoče prihodke usmeri v izplačevanje mesečnih dividend na delnico države vsem državljankam in državljanom, teh 500 mio evrov pa pokrije z linearnim znižanjem prihodkov tudi ostalim proračunskim porabnikom, plače in transferji.
Tako se bo vzpostavil direktni interes velike večine prebivalstva po sprejemu vseh reform, ki razbremenjujejo gospodarstvo in večajo njegovo konkurenčno sposobnost, kar je edini način, da se država izogne bankrotu in grškemu scenariju.
Na ta način bo vlada na osnovi pričakovanj prebivalstva po rasti dividende dobila stalnega podpornika za dobro gospodarjenje družbe država in se hkrati znebila vseh političnih blokad, ki ji sedaj to preprečujejo.
Če se zdi izraz dividenda sporen, se lahko do zakonske ureditve uporablja tudi izraz " draginjski dodatek za vse".
Začetna dividenda zaradi trenutno nizkega dobička gospodarstva ne bo višja od 20 evrov mesečno na državljana, bo pa to za štiričlansko družino vseeno pomenilo 80 evrov več denarja mesečno, kar bo tudi nekoliko ublažilo znižanje plač v javnem sektorju, če se sindikati ne bodo raje odločili za zmanjšanje števila zaposlenih.
Kakorkoli, priložnost za preusmeritev negativnih trendov javnih financ v pozitivno smer je idealna in vlada in parlament je ne bi smela izpustiti, ker bodo od takega rebalansa korist imeli vsi, državljani, država in pošteni politiki.
Dodatne informacije so na voljo tudi v brezplačni internetni izdaji publikacije Delnica Države, tiskana izdaja pa bo tudi vsak čas izšla.
http://www.zdravasol.si/static/filebrowser_uploads/delnica_drzave-e.pd...