 Predlagam  prepoved uporabe dišav pri delu z ljudmi v javni upravi, ker imajo  pravico do vseh storitev tudi ljudje, ki dišav oz. kemičnih spojin na  splošno ne prenašajo.   V  dišavah je veliko kemikalij, ki imajo škodljiv vpliv na zdravje ljudi.  Ne gre samo za draženje dihalnih poti, kot npr. pri astmatikih, določene  snovi se lahko v telesu človeka akumulirajo in povzročajo različne  težave, od alergijskih pojavov na koži ali sluznici do nespecifičnih  težav v obliki glavobolov, vrtoglavic, bolečin v  mišicah, sklepih ... Uporaba  "naravne" kozmetike problema ne more  rešiti, ker je s to oznako lahko opremljeno tudi tisto, kar vsebuje le  10 % naravnih snovi. Vedno več ljudi je že tako občutljivih na  kemikalije, da lahko živijo le še v kemično varnem okolju. V prisotnosti  nadišavljenega človeka lahko celo padejo v nezavest. Gre za multiplo  kemično občutljivost (MCS - multiple chemical sensitivity), število  prizadetih v svetu hitro narašča. Problem ni le v reakciji na trenutno  izpostavljenost ampak tudi v trajnih poškodbah, ki jih izpostavljenost  kemikalijam povzroča, in vedno večji senzitizaciji. Vsaka  izpostavljenost občutljivost človeka poveča. Kemično občutljivi ljudje  lahko čutijo vplive dišav tudi na oddaljenosti 100 m.    Po nekaterih državah so že uveljavljene popolne prepovedi uporabe dišav  na določenih delovnih mestih. Nekaj primerov dobrih praks je navedenih na  spletu. Seznam organizacij po vsem svetu: mn.environmentalillnessnetwork.org/page/scent-free-policies Environmental Illness Network Minnesota - Fragrance-Free Policies from around the World List Švedska: www.csn-deutschland.de/blog/2008/10/06/duftstoffe-verboten-in-krankenh...   Avstralija: www.sahealth.sa.gov.au/wps/wcm/connect/a7da1b004754557a8a71fa2e504170d... Za  ilustracijo navajam še stran Kanadskega centra za medicino dela  (Canadian Centre for Occupational Health and Safety), kjer podrobneje  pišejo o navedeni tematiki: www.ccohs.ca/oshanswers/hsprograms/scent_free.html 