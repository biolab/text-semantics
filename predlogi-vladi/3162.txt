
Predlagam vladi, da dopolni seznam telesnih okvar iz leta 1983 (na voljo tukaj: http://www.invalidigoriske.si/mma/seznam_telesnih_okvar/20110322175458...), ki je zelo pomanjkljiv in nedosleden. Predlagam, da se prevede v slovenščino (tako da pomen besed ostane enak) in v slovensko zakonodajo vključi kar seznam telesnih okvar, veljaven v Nemčiji (http://anhaltspunkte.vsbinfo.de/main/tabelle.htm). 
Z navedeno dopolnitvijo seznama telesnih okvar bi do pravice do priznanja telesne okvare in s tem tudi do pravic na njihovi podlagi (npr. oprostitev turistične takse, daljši letni dopust, beneficirana delovna doba) dobili tudi mnogi, ki bi po zdravi kmečki pameti bili upravičeni do telesne okvare, vendar pa je zaradi pomanjkljivega seznama telesnih okvar iz leta 1983 ne morejo dobiti. 
Naj naštejem nekaj primerov, ki so vsebovani v nemškem seznamu telesnih okvar, ki pa jih ni v slovenskem seznamu telesnih okvar:
-         osebe, ki so izgubile sluh v otroštvu in imajo zaradi izgube sluha še govorne in jezikovne težave, imajo višji odstotek telesne okvare (100 %) kot osebe, ki so samo gluhe in nimajo govornih in jezikovnih težav (80 %); v Sloveniji imajo oboji 70 % telesno okvaro
-         telesna okvara se prizna tudi za lažjo slabovidnost (vidna ostrina od 0,4 do 0,7 na enem očesu in normalen vid na drugem)
-         bolezni žlez z notranjim izločanjem (tudi diabetes)
-         posebej so navedene stopnje telesnih okvar zaradi motenj v duševnem razvoju in psihičnih težav
-         bolezni krvi, krvotvornih organov in imunskega sistema
-         bolezni kože
-         več je različnih bolezni različnih organskih sestavov, zaradi katerih je mogoče dobiti stopnjo telesne okvare
Z namenom, da bi imeli invalidi v Sloveniji enake možnosti za pridobitev odstotka telesne okvare kot ga imajo invalidi v Nemčiji, predlagam, da podprete moj predlog.