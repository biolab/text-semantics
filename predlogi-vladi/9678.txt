Ker iz statističnih podatkov, dostopnih na tujih straneh, in tudi iz prakse izhaja, da za mnogo parov ne zadošča 6 brezplačnih postopkov oploditve z biomedicinsko pomočjo, temveč marsikateremu paru uspe v katerem izmed naslednjih postopkov, ki pa si jih vsi žal ne morejo privoščiti, predlagamo vladi, da razmisli o dodatnem številu brezplačnih postopkov. Predlagamo 9 postopkov. Žal se z neplodnostjo sooča vse več parov, marsikateremu izmed njih pa finance ne dopuščajo, da bi se samoplačniško podal v dodaten postopek, s čimer je na nek način diskriminiran in prikrajšan v primerjavi z ostalimi, ki si to lahko privoščijo. Glede na uspešnost postopkov, je 6 postopkov razmeroma malo, zato predlagamo, da vlada razmisli o dodatnih 3 brezplačnih postopkih. 