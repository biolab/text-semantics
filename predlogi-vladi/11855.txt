Predlagam, da se naredi nov zakon ali dopolni kateri izmed obstoječih zakonov tako, da se vsem politikom in funkcionarjem vlade (ministri, sekretarji, itd.) na telefon OBVEZNO namesti aplikacija, ki bo vedno kazala kje so in s kom so v stiku. Strokovne službe naj poskrbijo za ustrezno aplikacijo, da je kolikor toliko varna.
Če njihov sogovornik nima te aplikacije, ki bi sama zaznala, s kom se druži, so poslanci OBVEZANI, da vedno ročno sami napišejo s kom se družijo.
Utemeljitev: Ta korak je odločen korak proti korupciji! Kot vemo, imajo poslanci visoke plače tudi zato, da se prepreči koruptivnost. Ker pa vemo, da poslanci z zakoni vplivajo na vse nas, moramo biti še bolj previdni! Previdnost pred domačim terorizmom (korupcija) je temeljnega pomena. Zakoni so lahko zelo dobri, lahko pa so zelo slabi, tako kot kakšen virus. Ker je za celotno mentalno in fizično zdravje populacije pomembno, da politiki niso koruptivni, lahko zaključimo s tem, da je ta aplikacija temeljnega pomena.
"Če niso koruptivni, potem nimajo nič za skrivati," pravijo nekateri.