Predlagam, da se ukine pravno obliko verske skupnosti in se namesto tega preoblikuje jih v obstoječe pravne oblike kot so društva, klubi ali zavodi.
Tako bi izpustili en kup birokracije z uvedbami novih davkov in nerganja glede koliko denarja dobi cerkev od nevernikov ali vernikov drugih ver.
Denar in ostale materialne dobrine bi dobivali kot vsako društvo/klub/zavod: s članarino, prostovoljnimi prispevki ljudi, donacijami podjetij, javnimi (občinskimi, državnimi, EU, ...) razpisi, itd.
Lahko bi vsaka cerkev bila svoje društvo in vse cerkve iste religijske skupnosti bi lahko ustanovile zvezo društev. Tako obliko načeloma uporabljajo t.i. verske sekte ipd. stvari.
Če bi si želeli verski delavci izplačevati plače in ne honorarje, bi pa pač imeli zavod.
Za profitno dejavnost bi pa morali odpreti s.p./d.o.o. kot vsa ostala društva.
To bi bilo najbolj fer in to bi bla edina prava ločitev cerkve od države in najbolj fer in urejen sistem. Vsi bi bili enaki pred zakonom. Če nekdo veruje v klasičnega boga in Rimsko-katoliško vero ali pa če ima društvo paranormalnih zadev in verjame raje v to, bo pred zakonom popolnoma enak, kar sedaj ni (glej: zahteve za registracijo verske skupnosti).
Predlog se navezuje na "http://predlagam.vladi.si/webroot/idea/view/90" in ponuja alternativno rešitev.