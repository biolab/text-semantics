Opisal bom težavo ki se mi kar pogosto zgodi. Ne samo meni ampak tudi ostalim kar je razvidno iz raznih debat med potrošniki. Preko spleta naročim izdelek, katerega plačam po predračunu ali kako drugače. V ceno je všteta dostava. Dostavna služba dostavi naročeno in ko odprem ugotovim da izdelek ni pravi, da je pomanjkljiv, poškodovan,... Če hočem izdelek reklamirati pa so pogoji katere je včasih nemogoče izpolnjevati. Na primer ameriški hladilnik ni bil tak kot v opisu. V trgovini rečejo naj ga v originalni embalaži na lastne stroške pošljem nazaj in mi bojo vrnili nakazilo. Embalaža je seveda poškodovana saj ga ne moreš odpret drugače kot da jo poškoduješ in povrhu vsega stroški pošiljanja nazaj ne morejo biti moji če so oni narobe poslali. Par dni nazaj dobim izdelek kateremu sta manjkala dva kosa od skupno petih. Obvestim trgovca in me usmeri k izpolnitvi reklamacijskega lista. Reče še naj izdelek vrnem. Jaz moram pa kupiti novo škatlo, nesti paket 10 km daleč na pošto in plačati poštnino zato ker je on neresen in ne ve kaj pošilja.
Predlagam vladi da zaščiti potrošnika tako da spremeni poslovno politiko med prodajalcem in kupcem in da v primeru napak prodajalca njemu naloži stroške vračila blaga.