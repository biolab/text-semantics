Predlagam, da se v zadnji dve leti osnovne šole vpelje predmet »Kako postati in ostati podjetnik«, ki se bi v vseh srednjih šolah nadgradil. 
 
Razlog predloga je ta, ker vidim, da so mnogi današnji mladi ljudje zgubljeni, ker ne vedo kam in predvsem kako se obračati po zaključenem šolanju. Učne ure na področju tega kako postati in kako se ohraniti kot (vsaj samostojni) podjetnik, bi prav gotovo vsem mladim ljudem v mnogočem pomagale začeti in nato nadaljevati. 
Na osnovi nekaj komentarjev dopolnjujem predlog.
Že v zadnji dve leti osnovne šole iz vidika "Kar se Janezek nauči, to Janezek zna". V osnovnih šolah bi ta predmet lahko bil bolj ležeren, neke vrste igra. Monopoly ni ravno najboljša igra, ampak nekako tako. Da se že od mladih nog začnejo privajat ideji o podjetnosti. Samo za to, da se privadijo na to, da mora v odraslosti vsak sam zase poskrbet, nič čakat na (socialno) pomoč, se gre pri predlogu zakaj že v osnovne šole. Kar se Janezka prime, se Janezka drži.
Leta 1990 smo se skozi zadnja vrata premaknili iz sistema komunizma v sistem kapitalizma. Ob tem je bilo ogromno ljudi zgubljenih, niso vedli kako in kaj, nemalo za tem je bilo ogromno odpuščanj, ljudje "na cesti" ostali in ker niso bili od mladih nog vzgojeni v duhu podjetništva, niso vedli kako se znajdet za preživetje. Nekateri so se, mnogi pa ne. In še tisti, ki so se, se še vedno lovijo. In to lovljenje se pozna tudi na otrocih te starejše generacije. Naj gre to iz roda v rod?
Ker jih njihovi starši ne znajo naučiti podjetnosti, naj se tega v šolah naučijo. Če jim šole tega ne bodo dale, kdo jim bo? Starši, ki se še sami ne znajdejo? Ne moreš otroka naučiti nečesa, česar še sam ne znaš.
Če se bo mali Janezek šolal v duhu podjetništva, je velika verjetnost, da bo v tem duhu živel tudi kot odrasel človek. In nekaj tudi naredil. Zase in za druge.