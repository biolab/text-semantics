Pozdravljeni,
v času katastrofalnega naraščanja okužb v državi in s ciljem preprečevanja dodatnih rizičnih stikov predlagam, da v kolikor vodstvo Vrhovnega sodišča RS očitno ne ukrepa v skladu z epidemiološkim stanjem v državi, da Vlada sama presodi in sprejme ukrepe, ki bi zaustavili tek rokov in izvajanje narokov v vseh sodnih zadevah nenujne narave.
Trenutno se namreč z nerazumljivim odlašanjem in očitnim dokazovanjem principov s strani vodstva Vrhovnega sodišča RS, pa tudi brezbrižnosti upravljavcev večjih odvetniških družb, ki iz naslonjačev pošiljajo v ogenj svoje "manj pomembne" podrejene, kaže razkorak v primerjavi z ukrepi na ostalih področjih kot so npr. neizvajanje nenujnih zdravstvenih storitev, ki pa so z vidika reševanja človekovega zdravja zagotovo pomembnejše od izvajanja pravosodnih organov v t.i. nenujnih sodnih zadevah. V slednjih se namreč udeležence sodnih postopkov (stranke, pooblaščene odvetnike, izvedence, sodno osebje itd.) celo v današnjih razmerah sili v interakcijo in tudi fizične stike, ki so sicer potrebni, da se zadosti izvedbi prekluzivnih sodnih rokov in narokov, medtem ko pa z vidika epidemiološke situacije v državi predstavljajo nezaželjenjo ustvarjanje stikov in nenazadnje v teh okoliščinah tudi neustrezen pritisk na same stranke, ki v postopkih pred sodiščih sicer iščejo svojo pravico, ne pa tudi izgubo zdravja.
Hvala za pozornost in obravnavo ter skrb za zdravja in življenja ljudi ter nasplošno dobrobit državljanov.
Lepo vas pozdravljam v želji, da se stanje v državi glede epidemiološkega stanja čimprej obrne na bolje.
S spoštovanjem,
Janez