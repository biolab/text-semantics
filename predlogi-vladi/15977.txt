Predlagam spremembo vsebine oziroma oblike sklepa o izvršbi na podlagi verodostojne listine, tako da bo dolžniku povsem jasno, koliko dolguje upniku. Na prvi strani sklepa bi morali biti pregledno prikazani skupen znesek dolga ter zneski glavnice, izvršilnih stroškov in zakonitih zamudnih obresti od glavnice in stroškov na dan izdaje sklepa. Dobrodošel bi bil tudi dnevni znesek obresti od izdaje sklepa do plačila ali napotitev na spletno stran vrhovnega sodišča za izračun zamudnih obresti. V praksi se prepogosto dogaja, da dolžniki iz nevednosti poravnajo samo glavnico, izvršilne stroške brez sodne takse,... Dobri zgledi iz drugih držav EU pričajo, da se tovrstne dokumente lahko oblikuje enostavno, razumljivo in prijazno prava neveščemu uporabniku.