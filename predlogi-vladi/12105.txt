Spoštovani,
glede na trenutno situacijo vas starši devetošolcev prosimo, da objavite pogoje za pridobitev Zoisovih štipendij čim prej in hkrati upoštevate enakopravnost vseh otrok, ki se zaradi različnih razlogov tekmovanj ne bodo mogli udeležiti. Lanskim devetošolcem ste "priznali" priznanja iz prejšnjih šolskih let (7.in 8. razred), kako bo z letošnjimi saj lahko vsak dan poslušamo koliko razredov je v karanteni, nikjer pa obvestil kaj storiti, če otrok ne bo smel na tekmovanja (zaradi karantene, prehlada). Tule bo enakopravnost vseh še na večji preizkušnji, saj so lansko šolsko leto (2019/2020), ki ga niste priznali do 13.3.2020 vsi imeli enake pogoje, pač določenih tekmovanj ni bilo izvedenih. Da bi jim pa upoštevali samo 7.razred, kjer je izredno malo tekmovanj, pa glede na to, da se popravlja pravila za nazaj, spet ne vem, če vzdrži kakršnokoli presojo, ker s temi pravili nismo bili seznanjeni takrat in otroci niso šli na določena tekmovanja iz različnih razlogov.
Kljub temu, da poudarjate v eni od prejšnjih pobud, da otroci ne tekmujejo samo zaradi podelitve Zoisovih štipendij poudarjam, ne samo zaradi štipendij pač pa tudi zaradi njih.
Hvala za odgovor.