V skupini "Slovenski developerji" na Facebooku je bil objavljen naslednji predlog:
Sodeč po nekaj dni nazaj objavljenem job postu za kibernetske strokovnjake na SI-CERT, se v Sloveniji na državni ravni pri kibernetski varnosti zanašamo na ljudi s 1500 in 1800 EUR bruto plače.
Ker rahlo dvomim, da je s takšnimi plačami mogoče privabiti najbolj sposobne kadre, bi mogoče veljalo razmisliti o možnostih javno-zasebnega partnerstva pri takšnih projektih. Podjetja iz zasebnega sektorja (npr. banke) bi lahko nekako sofinancirala zaposlitev na SI-CERT, v zameno pa bi kandidati bili ustrezno usposobljeni za zaposlitev v industriji, SI-CERT pa bi dobil dostop do boljših kandidatov.

V ZDA imajo takšen program. Imenuje se Cyber Talent Initiative. Link: cybertalentinitiative.org
Ta program deluje tako:
a) Sveži diplomanti se najprej zaposlijo v zveznih agencijah, povezanih s kibernetsko varnostjo.
b) Po dveh letih imajo ti diplomanti možnost kandidirati na delovnih mestih v partnerskih podjetjih (npr. na Mastercardu).
c) Če jih partnersko podjetje zaposli, jim partnersko podjetja (nisem 100%) odplača do $75000 študentskega dolga.
d) Vmes se jim pa ponuja še mentorstvo, leadership development, obvešča se jih o razpisanih delovnih mestih v zasebnem sektorju ipd.