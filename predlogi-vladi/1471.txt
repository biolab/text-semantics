V enoletnem moratoriju po famoznem uspehu na referendumu proti novemu zakonu o RTV Vladi RS in Ministrstvu za kulturo predlagam, da resno razmisli o smiselnosti vztrajanja na vzdrževanju zavoda RTV Slovenija kot osrednjem kulturnem in informativnem mediju državnega pomena. Delovanje RTV SLO ne prispeva k identiteti države Slovenije ne kulturno in ne v širšem družbenem pomenu. RTV SLO ne nudi sodobnih vsebin iz Sveta in domovine. Najbolj moteče pa je, da RTV SLO namenja nesorazmerno velik delež informativnemu programu, ki vseskozi temelji na senzaciolizmu, gospodarskem pesimizmu in političnem razdvajanju državljanov Slovenije, tako Slovencev, pripadnikov manjšin na obeh straneh naše lepe domovine ter pripadnikov drugih narodnosti. 