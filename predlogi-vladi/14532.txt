Višina najvišjega neobdavčenega nadomestila za prehrano delavcev že več let znaša 6,12 EUR. Za ta denar ni več mogoče dobiti normalne (kaj šele zdrave) malice med delom, zlasti ne v Ljubljani, kjer se cene malic (menza stil) gibljejo od 7,5 EUR navzgor. Vladi predlagam, da zviša najvišji neobdavčeni znesek za prehrano delavcev na vsaj 7,5 EUR in tako delodajalce vzpodbudi, da bodo s spremembami kolektivnih pogodb lahko izplačali višji znesek in s tem delavcem zagotovili zdrav obrok, kar se bo poznalo tudi na delovni uspešnosti (manj bolniških, bolj zdravi delavci,...)
Ker je moderator prejšni identični predlog izbrisal s sklicevanjem, da je bil podoben predlog podan pred več kot letom dni, pojasnjujem, da je izrazito povišanje cen hrane in gostinskih storitev problematika zadnjih nekaj mesecev, prav tako se prejšni predlog ni nanašal na zvišanje neobdavčenega dela nadomestila, temveč na nadomestilo kot celoto.