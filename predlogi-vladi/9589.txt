Stanje na Geodetski upravi RS (GURS) je več kot nezaslišano. Uradni delovnik za večino zaposlenih traja od 7. do 15. ure, dejansko pa se začne po dolgi jutranji kavi, okrog 9. ure. V sistem se vpisuje povsem nerealne vrednosti nepremičnin, napačne podatke o njihovi površini ipd. Ustrezen nadzor ni vzpostavljen, podatkov se ne osvežuje. V času slovenske nepremičninske reforme je število zaposlenih na GURS poskočilo, sedaj pa jih je preveč in nimajo nobenega dela.
Kot primer lahko navedem nepremičnino direktorja slovenskega podjetja, ki je uradno ocenjena na nekaj manj kot 100.000 EUR, v resnici pa je vanjo vložil več kot 1.500.000 EUR. Kako je to mogoče? Gre praktično za novogradnjo, torej podatki niso "zastareli". Kje je nadzor?
Predlagam uvedbo ustreznega nadzora nad potekom dela na GURS in predvsem sprotno preverjanje resničnosti podatkov o velikosti in vrednosti nepremičnin, ki se vnesejo v njihove evidence. Prav tako menim, da je potrebno presoditi, ali je število zaposlenih res optimalno glede na trenutne razmere