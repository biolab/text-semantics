V zadnjem času precej odmeva primer sirijskega prosilca za azil Ahmada Shamieha. Kot vse kaže, ga bodo deportirali na Hrvaško, povsem v skladu z zakoni, po drugi strani pa se nekako zdi, da bi si ta človek zasluži azil v Sloveniji zaradi prizadevnosti pri integraciji in značajskih odlik. Ker zakon dostikrat ne more zaobjeti in urediti vseh življenjskih situacij, predlagam, da se da predsedniku države diskrecijsko pravico, da lahko po svoji lastni presoji podeli denimo 5 ali 10 azilov na leto tako kot lahko po svoji volji pomilošča zapornike. Tako bi še vedno imeli zakon, po drugi strani pa bi nekoliko odprli vrata  za posebne primere kot je Ahmad.