V preteklosti smo lahko videli, kako se izvršbe na nepremičnino dolžnika delajo tudi za minorne dolgove kar nam je kot sporno s sodbo sporočilo tudi sodišče EU. V izogib ponovitvi tovrstnih sodb EU sodišč predlagam spremembo Zakona o o izvršbi in zavarovanju in sicer tako, da bo zagotovljen tudi socialni vidik, kot je določen s samo ustavo.

Predlagam spremembo 2. člena (dopustnost izvršbe) in sicer se doda:

Izvršba na nepremičnino v kateri ima dolžnik (fizična oseba/potrošnik) stalno prebivališče je dopustna v kolikor skupen dolg dolžnika presega polovico vrednosti predmetne nepremičnine. V primeru kadar je nepremičnina uporabljena za zavarovanje kredita  je izvršba dopustna, kadar neplačani (zamujeni) obroki skupaj znašajo najmanj 30% vrednosti predmetne nepremičnine.