Sistem priklopa samooskrbe z električno energijo (npr. lastne sončne in vetrne elektrarne) trenutno ni pravičen. Priklop zaradi slabega stanja nekaterih delov omrežja ni omogočen vsem, možnost pridobitve ugodnejše pogodbe za priključitev po starem načinu brez plačevanja omrežnine za svojo elektriko pa datumsko omejena. Posamezniki oziroma gospodinjstva torej med seboj niso enakopravni. Za rešitev tega problema bi morali:
1. Vsakomur omogočiti priklop po pogojih, ki veljajo ob prvi pridobitvi pogojev za priključitev samooskrbe.
2. Določiti rok v katerem bi operater javnega električnega omrežja moral zagotoviti pogoje za priklop.
Velik delež potrebne dodatne proizvodnje elektrike za gospodinjstva bi tako lahko financirali posamezniki in s tem zmanjšali potrebne vložke s strani države. V izogib sklicevanju na to, da sonce ne sije ponoči, dopuščam tudi možnost proučitve dodatne zahteve po hkratni vgradnji lastnega hranilnika električne energije (npr. s kapaciteto v obsegu povprečne dnevne porabe).