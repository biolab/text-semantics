Pozdravljeni!
V Sloveniji se že veliko let ukvarjamo z rešitvijo slovenskih železnic. Največji problem je, ker je najstarejše in najboljše prevozno sredstvo vseh časov izgubilo svoj namen. Ljudje enostavno nočejo več uporabljati železnic, tako za transport, kot za javni prevoz. Po drugi strani pa vsak dan na cesti vidim veliko število avtobusov in tovornjakov, ki ovirajo promet, uničujejo cestišče in onesnažujejo zrak. Naše najboljše, najcenejše in okolju najbolj prijazno prevozno sredstvo pa medtem sameva, ostaja zapuščeno in je obsojeno na propad. Ker večina železnic v glavnem uporablja električno energijo, je to za okolje in promet najbolj prijazno sredstvo. V 20 letih nobena vlada ni uspela rešiti Slovenskih železnic, zato predlagam vladi, da uvede trošarine na javne avtobusne prevoze in na avtoprevoznike. Ker bi z dvigovanjem trošarin postali javni prevozi in transport s tovornjaki za ljudi predragi, bi ljudje bili prisiljeni uporabljati železnice. Ta denar, ki bi ga država pobrala od trošarin, bi investirala v gradnjo novih prog in tirov v vsako slovensko vas.
S tem bi naredil najlepšo možno stvar tako za okolje, ljudi in promet. Zrak bi bil čist, na cesti bi bilo manj gneč, manj bi bilo prometnih nesreč, saj je železniški promet dosti bolj varen, kot pa javni prevoz in pa transport s tovornjaki. Namesto da država dviguje trošarine na gorivo, naj raje dvigne trošarine tam, od koder bi imela največ koristi. Ker bi bil nenaden dvig trošarin prevelik šok za avtoprevoznike in javne avtobusne prevoze, predlagam vladi, naj začne trošarine dvigovati postopoma. S tem bi imeli slednji čas se prilagoditi in usmeriti svoj kapital v železnice. Avtobusov in tovornjakov se ne bi več splačalo kupovati, zato bi ta denar začeli investirat v Slovenske Železnice. Takoj bi podali predlog za nakup Slovenskih železnic. Po tem bi lahko dali Slovenske železnice na Ljubljansko borzo, saj bi bilo po njih zelo veliko povpraševanje. Upam, da sem vas s temi argumenti prepričal, da boste sprejeli moj predlog in rešili Slovenske železnice. Naj ta vlada dokaže, da je vredna, da ja jo je ta narod izvolil na zadnjih volitvah.
Lp