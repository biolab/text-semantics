Spoštovani,
glede na vse zadeve v zvezi z predlogi varčevanja v javnem sektorju bi pripomnil:
zaposlen sem v računovodstvu manjšega javnega zavoda (centra za socialno delo) kot računovodja in delno kadrovnik  z 10 redno zaposlenimi, ostalo so programi. Moja plača za zahtevno in odgovorno delo znaša 28 plačni razred. Med drugim opravljam tudi veliko drugega dela in sem pri svojem delu učinkovit. Začetnik na strokovnem področju v zavodu ima najmanjši končni 30 plačni razred.
Za javni zavod je določena odgovorna oseba - direktorica z 44 končnim plačnim razredom.
Odgovorna oseba ne opravlja skoraj nič strokovnega dela.
Sprašujem se ali je potrebno za tako majhen zavod direktorja s takšnim plačilnim razredom kot je naš (sprašujem se kaj je produkt dela direktorice, razen vodenje zavoda)? Delo se prelaga na tajnico in računovodstvo.
Financiranje zavoda je namreč že zagotovljeno s strani ministrstva.
Glede na dosedanje izkušnje se določeni centri tudi po svoje razlagajo določeno zakonodajo - odgovorne osebe, tako da ponekod še vedno plačujejo dnevne potne stroške najcenejšega javnega prevoza za prevoz na delo namesto mesečne karte, kar podraži stroške prevoza zavoda.
Centri se kljub prevzetim nalogam z novo zakonodajo (ZUPJS) še vedno ukvarjajo s programi in drugimi zadevami, tako da to tudi dodatno - stroškovno pade na kader plačan s strani ministrstva ter materialne stroške.
Je pa še veliko zadev pri katerih bi lahko dodatno privarčevali.
Predlagam:
-da se določena zakonodaja poenoti (predvsem tista, ki zadeva stroške) in vključuje tudi druge državne inštitucije, ki so v veliki večini financirane s strani proračuna RS,
-da se za manjše zavode in druge državne inštitucije zagotovi strokovno vodjo (namesto direktorja) ki bo opravljal strokovne naloge in imel naziv vodja, ali priključi večjemu zavodu inštituciji,
-da se zavodi (primer center za socialno delo) ukvarja z namenom oziroma nalogami in ne z programi in kadrovsko in materialno tako črpa sredstva ministrstva.
Lepo pozdravljeni