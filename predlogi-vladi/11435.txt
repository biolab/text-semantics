Pozdravljeni,
 
Pozdravljam idejo o aktiviranju kmetijske panoge.
Na RtV Slovenija berem prispevek o "uvažanju" zunanjih (večina iz vzhodne Evope) delavcev za delo na naših in tujih poljih.
Ti delavci so po večini starejši ljudje, ki so že v svojih državah bili na robu preživetja. Tukaj pa med delom ne živijo v kaj boljših bivalnih, higijenskih in delovnih razmerah.
 
VPRAŠANJA ZA DRŽAVO/STROKO:
 
Kako bo država vsem tem delavcem, ki med sezonskim delom pri nasnže živijo na pragu komaj ustreznih higijenskih razmer, zagotovljeni pogoji za preprečitev širitve virusa?
V primeru, da se virus razširi med večjim številom sezonskih delavcev, kako bo potekalo zdravljenje teh, glede na to, da že sedaj nimamo dovolj razpoložljivih kapacitet?
 
PREDLOG VLADI:
 
V Sloveniji imamo xy študentov, brezposelnih, mladih in starejših fizično sposobnih, zdravih ljudi, pa tudi tistih na čakanju.
Zakaj se vsa ta prosta delovna mesta začasno (se pravi v času krize) ne ponudijo njim?
 
50% nadomestila za brezposelnost + 50% prihodka od sezonskega dela = družbeno koristen prebivalec, prihranek na račun socialnih transferjev, zagotovitev osn.sredstev.
 
Drugi predlog, ki bi potencialno imel pozitivne učinke je PLAČANO PROSTOVOLJNO DELO.
 
Neka organizacija je (ne pomnim v kateri afriški državi točno) je pionirsko uvedla prostovoljno delo, kot možnost odplačevanja dolgov za posameznike (razni dolgovi za šolnino, bivanje,..).
Projekt se je izkazal za neverjetno uspešnega, saj se je večina prostovoljcev, ne samo da so poravnali dolgove, tudi naučili novih veščin, bili bolje zaposljvi in nekaj od teh je ustanovilo svoja podjetja.
 
Prebivalci dobimo nadomestilo za odsotnost od dela, medtem ko bi se nas lahko aktiviralo za delo na najrazličnejših področjih, kjer trenutno primankuje delovne sile. Menim, da bi to bil zelo močan motivacijski faktor.
 
Razumem, da je za vsako tako neverjetno idejo potreben čas za razmislek, ki pa ga sedaj nimamo.
 
Marsikatere še včeraj nesprejemljive ideje, so se danes izkazale za neprecenljive.
 
 