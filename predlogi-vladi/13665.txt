Vladi predlaga, da sprejme vse potrebno, da se Slovenska vojska ne bo več udeleževala misij izven Slovenije v okviru Nata, razen v primeru, da bo napadena katera od članic.
Obrazložitev:
Poraz Amerike in Nata v Afganistanu že kaže, da bomo plačali ceno, da smo ameriški zaveznikii v njihovih nesmiselnih vojnah. Afganistanci, ki so sodelovali z našimi vojaki tam, že prosijo, da jih vzamejo s sabo v Slovenijo. Ali lahko rečemo ne? Ne! Ne moremo. Imamo moralno obveznost, ker bomo sicer sokrivi, da jih bodo obtožili izdajstva in pobili. A vemo, koliko bo to stalo davkoplačevalce? Tudi ne!
Naša vojska ne bi smela nikoli več v nobeno vojaško avanturo izven Slovenije, razen v primeru napada na katero od članic Nata.
Zdaj je tudi trenutek, da se premisli smisel vojske, ki je prilagojena potrebam Nato operacij po svetu, doma pa nas ni sposobna ubraniti pred nikomer. Oživiti je treba sistem Teritorialne obrambe, s katero smo se obranili pred JNA. Podoben sistem imata tudi Švica in Izrael, ki veljata za vojaško skoraj nepremagljivi državi. Poleg nekaj tisoč pripadnikov redne vojske bi lahko imeli še nekaj desettisoč rezervistov, ki bi imeli uniforme in lahko orožje doma in bi se v primeru potrebe lahko v najkrajšem času zglasili na zbornem mestu na vseh koncih naše domovine.