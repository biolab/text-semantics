 Predlagam, da se ponovno uvede zapora za izplačilo plač brez plačila prispevkov in davkov. (Kot je bil sistem v času SDK.) Sedaj, pri plačilih preko e-bank, bi bila izvedba tega še lažja. Preprosto, če pravna oseba ne bi dala vseh plačilnih nalogov v izvedbo, se plače ne bi izvršile. Če bi bili vsi UPN na čakanju in na TRR ne bi bilo dovolj sredstev, se plačila ne bi izvedla, dokler se ne bi nabralo dovolj sredstev za celotno maso plač. Postopek bi bil izvedljiv s povezavo z REK obrazci in z doslednim upoštevanjem kod namena. Menim, da sedanji sistem samo daje potuho tistim, ki prispevkov sploh ne nameravajo plačevati redno, podaljšuje propad slabih podjetij in le v zelo redkih primerih deluje pozitivno. Obstoj podjetij, ki nimajo dovolj denarja za izplačilo plač, je dolgoročno škodljiv za delavce in tudi za trg. Z uvedbo te zapore bi država pridobila sredstva (ki jih dolgujejo pravne osebe), delavci ne bi imeli težav pri uveljavljanu delovne dobe in izračunih pokojninskih osnov, nepotrebne bi bile številne evidence in izterjave, posledično tudi seznam dolžnikov, ki se sedaj objavlja in ne prinaša pričakovanih rezultatov. 