Lepo pozdravljeni,
verjamem, da bodo ustrezne službe v skladu s svojimi možnostmi opravile odvoz padlega drevja. Mislim pa da bi lahko prispevali tudi drugi - podobno kot v akciji Očistimo Slovenijo in drugih čistilnih akcijah, v katerih se urejajo pohodne poti. Namreč šolarji in tudi člani društev imamo vedno  v takšnih situacijah ustrezne nadzornike, da ne bi prišlo do poškodb (npr pri čistilnih akcijah je nevarnost nevarnih materialov in hkrati tudi težkih odpadkov), tako da bi ob ustreznem nadzoru tudi šolarji, turistična društva, lovska društva, kinološka društva itd. pomagala s čiščenjem gozdnih in pohodnih poti. V tem trenutku je situacija zelo slaba in nerealno je pričakovati, da bodo lahko samo gozdarji pospravili vse to vejevje in drevje. Če bi nastala pobuda na nacionalni ravni z ustreznim informiranjem in spodbujanjem ljudi in društev, ki jih res ni malo v Sloveniji, bi zagotovo lahko bistveno pomagali pri čiščenju gozdov in gozdnih poti. Tudi spletna aplikacija, v kateri bi tako kot pri Očistimo Slovenijo označevali lokacije smeti, tukaj pa večjih padlih dreves, bi verjetno veliko pomagala gozdarjem. 
lp
Vesna