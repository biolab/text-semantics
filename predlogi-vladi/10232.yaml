Text file: 10232.txt
author: utrujena
downvotes: 11
end consideration date: 2019-08-07
id: '10232'
number comments: 49
number views: 1941
proposal type: Odziv pristojnega organa
response: "Odziv Ministrstva za okolje in prostor\n\nSkladno z <link http: www.pisrs.si\
  \ pis.web external-link-new-window internal link in current>Uredbo o ocenjevanju\
  \ in urejanju hrupa v okolju je hrup definiran kot v okolju neza\u017Eelen ali \u0161\
  kodljiv zunanji zvok, ki ga povzro\u010Dajo \u010Dlovekove aktivnosti, vklju\u010D\
  no s hrupom, ki ga oddajajo prevozna sredstva v cestnem, \u017Eelezni\u0161kem in\
  \ zra\u010Dnem prometu ter naprave na obmo\u010Dju z industrijsko dejavnostjo.Mejne\
  \ vrednosti hrupa dolo\u010Da <link http: www.pisrs.si pis.web external-link-new-window\
  \ internal link in current>Uredba o mejnih vrednostih kazalcev hrupa v okolju. Dolo\u010D\
  be te uredbe se uporabljajo za vire hrupa, kot so cesta, \u017Eelezni\u0161ka proga,\
  \ letali\u0161\u010De ali naprave katere obratovanje zaradi izvajanja obrtne, proizvodne\
  \ ali storitvene dejavnosti povzro\u010Dajo v okolju stalen ali ob\u010Dasen hrup.\
  \ Zvonjenje cerkvenih zvonov ni vir hrupa iz predhodno navedene uredbe. Zvok cerkvenih\
  \ zvonov praviloma obremenjuje okolje kratkotrajno, saj obi\u010Dajno zvonjenje\
  \ traja nekaj minut. Skladno z ugotovitvami Svetovne zdravstvene organizacije se\
  \ fiziolo\u0161ki vplivi na zdravje pojavijo pri dolgotrajnem in kontinuiranem hrupu\
  \ LAeq,24h vi\u0161jim od 65-70 dB (A). Zvonjenje cerkvenih zvonov zato ni hrup,\
  \ ki bi mu lahko pripisali \u0161kodljive u\u010Dinke na zdravje ljudi.Menimo, da\
  \ naj se primere zvonjenja, ki so mote\u010Di za okoli\u0161ke prebivalce, obravnava\
  \ v lokalni skupnosti na na\u010Din, da se najde kompromisna re\u0161itev z dogovorom\
  \ med s hrupom obremenjenimi prebivalci, ki \u017Eivijo v okolici sakralnega objekta,\
  \ in cerkvenim predstojnikom. Predlagamo, da se o prilagoditvi glasnosti in pogostosti\
  \ zvonjenja dogovorite s predmetnim \u017Eupni\u0161\u010Dem oziroma znotraj krajevnih\
  \ ter \u010Detrtnih skupnosti oziroma ob\u010Dine.\n\nOdziv Ministrstva za kulturo\n\
  \nPo vpogledu v imenovani predlog Ministrstvo za kulturo ugotavlja, da je poimenovanje\
  \ navedenega predloga nepravilno, saj se dejanska problematika nana\u0161a na bitje\
  \ cerkvene ure. MK ne razpolaga z informacijami, na podlagi katerih bi bilo mogo\u010D\
  e bitje cerkvene ure opredeliti kot \u010Dlove\u0161ko ravnanje, ki je izraz manifestacije\
  \ verske svobode. Hkrati ugotavlja, da ni stvarno pristojno za zakonsko re\u0161\
  evanje problematike cerkvenega zvonjenja. Kljub navedeni stvarni nepristojnosti,\
  \ vam Ministrstvo za kulturo v nadaljevanju posreduje splo\u0161no informacijo o\
  \ uresni\u010Devanju \u010Dlovekove pravice do verske svobode iz 41. \u010Dlena\
  \ Ustave Republike Slovenije, iz katere je razviden tudi sistemski pristop zakonskega\
  \ urejanja podro\u010Dja verske svobode s temeljnim, sistemskim zakonom in obstoje\u010D\
  a praksa, da se \u010Dlove\u0161ka ravnanja, ki so manifestacija verske svobode,\
  \ praviloma omejujejo zaradi drugih \u010Dlovekovih pravic ali javnega interesa,\
  \ in sicer z zakoni, ki so v stvarni pristojnosti drugih ministrstev.Zvonjenje cerkvenih\
  \ zvonov je v skladu s sodno prakso Evropskega sodi\u0161\u010Da za \u010Dlovekove\
  \ pravice mogo\u010De \u0161teti za manifestacijo verske svobode. Verska svoboda\
  \ iz\_ 41. \u010Dlena Ustave Republike Slovenije je v prvi vrsti obrambna pravica\
  \ oziroma pravica negativnega statusa, zato dr\u017Eava ne sme nedopustno posegati\
  \ v razmerja, varovana v prvem in drugem odstavku 41. \u010Dlena Ustave Republike\
  \ Slovenije. Verska svoboda se praviloma uresni\u010Duje neposredno na podlagi ustave.\
  \ Navedenim ugotovitvam pritrjuje tudi s prevladujo\u010Do evropsko prakso skladen\
  \ na\u010Din zakonskega urejanja podro\u010Dja verske svobode s temeljnim, sistemskim\
  \ zakonom - v Republiki Sloveniji z <link http: www.pisrs.si pis.web external-link-new-window\
  \ internal link in current>Zakonom o verski svobodi (v nadaljnjem besedilu: ZVS).\
  \ ZVS ni zakon, ki bi celovito uredil podro\u010Dje verske svobode (in posledi\u010D\
  no tudi na\u010Delo lo\u010Ditve dr\u017Eave in verskih skupnosti) oziroma \xBB\
  popoln sistemski zakon\xAB kot so npr. zakoniki, ki celovito urejajo nekatera podro\u010D\
  ja \u010Dlovekovega dru\u017Ebenega \u017Eivljenja (npr. Kazenski zakonik, Obligacijski\
  \ zakonik \u2026). ZVS je \xBBtemeljni sistemski zakon\xAB, ki vsebuje pravna pravila,\
  \ ki zaradi temeljne lastnosti verske svobode (verska svoboda je v prvi vrsti obrambna\
  \ pravica\_ oziroma t.i. pravica negativnega statusa) in zagotovitve spo\u0161tovanja\
  \ mednarodnih standardov varstva verske svobode, opredeljujejo versko svobodo na\
  \ zelo abstraktni in splo\u0161ni ravni in pravna pravila, ki opredeljujejo versko\
  \ svobodo na zakonsko bolj konkretizirani ravni (npr. glede \xBBdol\u017Enosti dr\u017E\
  ave pri zagotavljanju verske svobode\xAB kot je pridobitev pravne subjektivitete\
  \ za verske skupnosti in zagotovitev verske svobode v obliki posebne zakonske pravice\
  \ do verske duhovne oskrbe vojakov, zapornikov \u2026). Pristojni dr\u017Eavni organi/resorna\
  \ ministrstva v obstoje\u010Di praksi normativnega urejanja svojih, z <link http:\
  \ www.pisrs.si pis.web external-link-new-window internal link in current>ZDU-1 dolo\u010D\
  enih podro\u010Dij dela posegajo tudi na podro\u010Dje verske svobode kot pravice\
  \ negativnega statusa, ki se uresni\u010Duje neposredno na podlagi ustave oziroma\
  \ zelo abstraktne in splo\u0161ne zakonske dolo\u010Dbe o verski svobodi iz 2. \u010D\
  lena ZVS. Tako je npr. Dr\u017Eavni zbor Republike Slovenije na predlog vlade oziroma\
  \ Ministrstva za kmetijstvo, gozdarstvo in prehrano, ki je v skladu z 32. \u010D\
  lenom ZDU-1 pristojno za podro\u010Dje zootehnike (reje \u017Eivali) oziroma \xBB\
  za\u0161\u010Dite \u017Eivali\xAB, z dolo\u010Dbo 25. \u010Dlena novele Zakona o\
  \ spremembah in dopolnitvah Zakona o za\u0161\u010Diti \u017Eivali \u2013 ZZZiv-C\
  \ (Uradni list RS, \u0161t. 23/13) \xBBpredpisal, da se omamljanje \u017Eivali izvede\
  \ tudi pri obrednem zakolu\xAB, \u010Deprav je obredni zakol nesporna manifestacija\
  \ verske svobode in verska pravila (npr. islamska in judovska) ne dovoljujejo omamljanja."
response date: 2019-09-17
response due date: null
sent date: 2019-07-08
title: Ukinitev cerkvenega zvonjenja na vsakih 15 min v cerkvi v Dravljah
upvotes: 69
url: https://predlagam.vladi.si/predlog/10232
