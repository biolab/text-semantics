Pozdravljeni!
V Sloveniji imamo v večini javna stranišča deljena na moški WC, ženski WC in WC za invalide. Ko sem malo pobrskal po literaturi, sem videl, da imajo ponekod v tujini tudi uniseks WC-je. Namen ustanovitve uniseks WC-jev je predvsem zato, ker se lahko zgodi, da ima mama, ki ima fantka, lahko težave pri uporabi WC-jev, ker ne ve, za kateri WC bi se odločila, moški ali ženski WC. Če gre ona z otrokom v moški WC, se lahko najde nekdo, ki mu bo neprijetno v družbi ženske. Če pa se odloči za ženski WC, se lahko otrok prične počutiti nelagodno, ker je med samimi puncami. Podobne težave bi se lahko zgodile, če hotel oče peljati na WC svojo hčerko. Če bi se oče odločil za ženski WC, si lahko približno že predstavljam, kaka bo reakcija žensk. Slaba odločitev bi bila tudi, če gre s svojo hčerko na moški WC. Iste težave bi imela ženska, ki oskrbuje invalida, ali moški, ki oskrbuje invalidko. Ta problem smo nekako rešili s tem, da so poleg moškega in ženskega WC-ja ustanovljeni tudi WC-ji za invalide. Velik problem bi se lahko pojavil tudi transeksualcem, ker ne bi vedel, kateri WC naj si izbere. Tudi tukaj lahko pride do težav, v primeru, da se transeksualna oseba odloči za napačen WC.
Predlagam, da vlada uvede zakon, kjer bi morali v novogradnjah biti obvezno postavljene 3 ali 4 vrste WC-jev. Pri varjanti s 3 WC-ji, bi morali biti zgrajeni moški WC, ženski WC in uniseks WC, ki bi bil obenem tudi WC za invalide. Pri varjanti s 4 WC-ji pa bi bili zgrajeni moški WC, ženski WC, uniseks WC in WC za invalide. Ker bi se zaradi finančnih težah pojavili argumenti proti, bi bilo boljša varjanta o uvedbi 3 vrst WC-jev. O tem pa nisem čisto prepričan, ker bi se lahko zgodilo, da si nekdo ne bo hotel deliti uniseks WC-ja skupaj z invalidom. O tem je potrebno še razmisliti in potrebno je tudi slišati različna mnenja.
Naprošam uporabnike spletne strani, da podajo komentarje na moj predlog!