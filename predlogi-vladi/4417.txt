Spoštovani,
glede na to, da se nahajamo v slabih časih, razumem, da kakšen mesec ni denarja za vse stroške in se plačilo kakšne položnice zavleče v naslednji mesec. Ne razumem pa tega, da lahko starši otrok v vrtcih le tega ne plačujejo po nekaj mesecev ali pa jih sploh ne, in njihov otrok nemoteno obiskuje vrtec. Potem bi lahko to počeli vsi starši.
Ne razumite me napačno. Ne pritiskam na otroke, niso ničesar krivi.
Lahko pa morda naredimo nekaj dobrega za naše otroke, saj so vsi enakovredni.
Predlagam, da se tiste starše, ki ne poravnajo položnic 3 mesece zaporedoma, njihovega otroka/e izključi iz vrtca. V kolikor obstajajo utemeljeni razlogi za neplačilo, lahko Center za socialno delo priskoči na pomoč, v nasprotnem primeru se izvrši navedeno.
V kolikor pozna kdo kakšno boljšo rešitev, naj jo prosim poda.
Najlepše se zahvaljujem za vse podane informacije ter za razmislek.