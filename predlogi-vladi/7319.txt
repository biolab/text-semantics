 Predlagam vladi R Slovenije, da v imenu ohranitve Evropske unije predlaga članicam v Bruslju sledeče:
- Dosledno uveljavljanje in spoštovanje Schengenske meje. Begunci so namreč po veljavni zakonodaji upravičeni le do zatočišča v prvi državi kjer ne divja vojna. Še enkrat si preberite Schengensko zakonodajo, ženevske konvencije...
- Čim prejšnji sprejem Hrvaške v območje Schengna in zagotovitev fizičnih in materijalnih sredstev za zavarovanje meje s Srbijo in BIH.
- Države, ki sprejemajo begunce naj te vozijo na teritorije svojih držav z letalskimi transporti iz letališč v Grčiji ali Turčiji. Izjemoma naj bodo dovoljeni transporti z vlaki, varovani s strani policijskih sil EU in sil držav preko katerih gre transport, če le te niso članice EU.
- Čim prejšnje organiziranje varnih con na samih območjih držav kjer divjajo spopadi z zaščito vojaških in policijskih EU sil oz. Nata ter zaveznikov. Organizirati humanitarno pomoč, ki bo omogočala preživetje. 
- Organiziranje velike koalicije v boju proti Islamski državi, ki ne bo omejena samo na letalske napade temveč tudi na kopensko ofenzivo, ki bo dokončno zlomila fundamentaliste in organizirati začasno vojaško ter civilno upravo.
Osamiti oz. izločiti države, ki podpirajo islamske fundamentaliste. Kot vemo nekatere države bližnjega vzhoda npr. Saudska Arabija ne sprejemajo beguncev (beri Putinovo poročilo!).
To je le nekaj ukrepov, ki bodo pomagali ohraniti EU. Drugače bo veliko delo g. Monneta (Zagovornik močnih nadnacionalnih institucij in postopne integracije ter nasprotnik veta), g. R. Schumana (Evropska federacija je nujna za ohranjanje miru), g. W. Chuchila (Združene države Evrope) dokončno in nepreklicno izgubljeno.
Tudi naša Slovenija bi v takšnih zaostrenih in kaotičnih razmerah prej ali slej postala le provinca ali zgolj pašaluk. Veliko delo, ki je bilo udejanjeno l. 1991 bi bilo za vedno izgubljeno.
 
 
 
 
 
 
 
 