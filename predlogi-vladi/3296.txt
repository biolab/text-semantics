 Pozdravljeni,
opažam, da se v Sloveniji dogaja to, da večina slovenskih podjetij delavcem ne plačuje povišice za nadure in za uvajanje novih sodelavcem. Večina slovenskih podjetij dela tako, da delavcem, ko delajo nadure, sploh ne povišajo urne postavke, niti jim ne povišajo urne postavke, ko uvajajo novega sodelavca.
To kar se dogaja, je podlo in nesramno. Delavci morajo delati nadure in si na ta način uničujejo zdravje in jemljejo prosti čas, ki ga potrebujejo za privatno žvljenje (družina, hobiji, obveznosti), medtem ko je na zavodu 12% brezposelnost.
Druga stvar, ki se dogaja je tudi ta, da ko zaposlijo novega delavca, morajo veterani uvajati delavca za isto urno postavko, kot ko ne uvajajo, ter na ta način ogrožajo lastno delovno učinkovitost, medtem ko njihovi nadrejeni ostanejo razbremenjeni kljub temu, da imaj višjo postavko kot navaden delavec. Rezultat tega je, da tisti, ki uvaja, to počne s silo najmanjšega odpora, zato se lahko zgodi, da novinec ni pravilno uveden, ter na ta način pada dodana vrednost v podjetju. Ker so novinci slabo uvedeni, se v večinoma primerih zgodi, da krivdo pripišejo kar novincu samemu, ter se na ta način operejo krivde.
Da bi ta 2 problema rešili, predlagam vladi, da uvede zakon s katerim bi bile nadure in mentorske ure plačane z dvojno urno postavko. S tem bi dosegli dvoje. Ker bi bile nadure za delodajalce dražje, bi delodajalc namesto da bi delavce silil v delo nadur raje zaposlil nove delavce, saj bi bilo to za podjetje ceneje. Kar pa se mentorstva tiče, bi delodajalec raje prepustil vodenje nadrejeni osebi, saj bi ga to prišlo dražje, kot če bi ga uvajal navaden delavec. Če pa bi to že prepustil delavcu, bi ta bil bolj zmotiviran, kar bi pripomoglo k boljšim rezultatom. Če bi delavec uvajal vajenca v času nadur, bi urna postavka bila ravno tako dvojna. To bi bilo za delodajalca tudi najbolj ekonomično, saj bi na ta način izkoristil nadure za uvajanje novih sodelavcev.
Torej, dam sem vam predlog, s katerim bi ubili 3 muhe na en mah. Znižali bi brezposlnost, povečali bo dodano vrednost  in s tem gospodarsko rast, čas nadur pa bi izkoristili za uvajanje novih sodelavcev.
Predlagam vladi, da podpre moj predlog, nasprotnem primeru pa naj mi odgovori, zakaj moj predlog ni primeren za nadaljno obravnavo.
Lep pozdrav