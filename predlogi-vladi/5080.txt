Dejstvo je, da DARS potrebuje denar, vendar ima vlada več možnosti za pridobivanje svežega denarja iz tujine, namesto ožemanja svojih državljanov. Vlada se je odločila, da ne bo dvignila cene kratkotrajnih vinjet, ki jih večinoma kupujejo tujci, podražila je le letne. Vse vinjete naj se podražijo enakomerno!
Poleg tega bi lahko dvignili cestnine za tranzitni tovorni promet, ki so zaenkrat razmeroma nizke, škoda, ki jo na cestah povzročajo tovorna vozila je pa 1000x večja od škode, ki jo povzročajo osebna. 
Poleg tega so nedvomno za veliko poškodb vozišča odgovorni pretežki (preveč naloženi) tovornjaki, zato je izredno pomemno izvajati pogostejše tehtanje tovornjakov. Za to bi lahko usposobili cestninske nadzornike, če je Policija preobremenjena.
 