Vladi predlagam, da razpusti svetovalno skupino za kovid zaradi nekompetentnega vodenja pandemije.
Mislim, da ad hoc svetovalna skupina za vodenje pandemije, ki jo sestavljajo ljudje, ki se poklicno večinoma niso ukvarjali z epidemiologijo in nimajo ustreznih izkušenj, ni bila, ni in bo uspešna pri zaustavljanju pandemije.
Navajam mnenje dr. Eržena, ki ga je podal v intervjuju za Necenzuriano.si z dne 4.9.2021 (https://necenzurirano.si/clanek/mnenja/obvezno-cepljenje-bi-sprozilo-upor-ljudi-je-treba-prepricati-intervju-902067):
"Nekdo se je odločil ignorirati celotno epidemiološko stroko in vodenje epidemije prepustiti ljudem, ki nimajo potrebnih znanj in izkušenj.
(...)
Ugotovil je:
- da je bilo imenovanje vladne svetovalne skupine za covid-19, ki jo je najprej vodila Bojana Beović, nato pa Mateja Logar, nepotrebno in neustrezno.
- da je skupina ministrstvu za zdravje dajala drugačne informacije kot epidemiološka služba NIJZ, kar je povzročalo zmedo med odločevalci in prebivalci.
- da je javnost zaradi poizkusa utišanja stroke vanjo izgubljala zaupanje, nekateri nesmiselni ukrepi pa so spodbujali nasprotovanje ljudi. "
Sam menim, da povedano še kako drži. Svetovalna skupina sprejema rigorozne ukrepe, ki naj bi ljudi prisili v cepljenje, čeprav cepivo ni preizkušeno in nihče ne ve kakšni bodo njegovi dolgoročni učinki ob tem, da so že kratkoročni učinki v mnogih promerih zelo hudi, vse do smrti.
Zadnji ukrepi, ki jih je sprejela vlada, domnevam, da na podlagi predlog svetovalne skupine, pa so naravnost zastrašujoči. Prepoved obiska prodajnih centrov, bank, pošte in celo obiska pri zdravniku so popolnoma nevzdržni. Zdravstvo, ki se ščiti pred pacienti je samo sebi namen. Zdravstveno osebje se lahko ščiti s tehničnimi sredstvi, ne more in ne sme pa zavračati pacientov v nobenem primeru. To je v nasportju z ustavo, zakoni in moralo. Ne nazadnje je to tudi v nasportju s Hipokratovo prisego, ki zdravniku nalaga obveznost zdravljenja. Ukrep izničuje tudi zavarovalnino, ki jo pacienti plačujejo.
Glede na navedeno menim, da je utemeljen predlog, da se nekompetentna svetovalna skupina nemudoma razpusti, vodenje pandemije pa da se poveri usposobljenim strokovnjakom iz okvira NIJZ oziroma ljudem, ki poznajo in upoštevajo epidemiološko stroko in etične standarde.