 Predlagam, da se uvede možnost registracije dveh motornih vozil enakega razreda na ene registrske tablice in eno zavarovalno polico ter eno osebo. Za osnovo izračuna registracije in zavarovanja se vzame dražje vozilo. S tem bi lahko imela ena oseba poleti npr. kabrio ali limuzino, pozimi pa terensko vozilo, ali pa poleti motorno kolo, pozimi pa štirikolesnika. prestavljajo se registrske tablice in dokumenti. Podobna praksa se je (ne vem, če se še) izvajala v Avstriji in ni tako slaba. Družina, ki šteje npr. 5 članov in od katerih se v službo vozi samo en član, bi lahko čez teden uporabljala en manjši avto z manjšo porabo goriva in manj izpusti v ozračje, ko bi se pa odpravili vsi skupaj na izlet, bi pa lahko uporabili večji avtomobil. Ravno tako pridejo tu na svoj račun razni ljubitelji različnih modelov vozil, ki imajo poleg svojega avtomobila še enega ali dva starejša obnovljena avtomobila za katera morajo plačati posebej registracijo, tako bi pa lahko teblice prestavili iz enega na drugega.