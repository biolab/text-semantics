Dajmo pobudo za ukinitev možnosti odpiranja nešteto hčerinskih podjetij in podjetij na kratki rok, katera se odpirajo za vsak projekt posebej.
Oziroma nasploh bi bilo bolj pregledno tako za davkarijo in komisijo za preprečevanje korupcije, če bi posameznik bil lahko pri dobičku prisoten samo v podjetju v katerem je zaposlen. Vsekakor ima že sedaj podjetje možnost širitve gospodarskih dejavnosti na druge segmente, zatorej zakaj je potrebno dodatno odpirati nova podjetja?
Denar se lahko preusmeri in tam razdeli med lobiste? Menim, da smo zgolj zaradi takšnih dejanj danes, po 18-ih letih garanja v samostojni republiki, priča na eni strani osiromašenim podjetjem na drugi strani pa nemočno gledamo zaslužkarje, ki znajo uspešno vijugati po desetinah podjetij in črpati denar z več koncev hkrati.
Vse legalno seveda, ker zakon to omogoča!
Zelo si želim širše razprave in pozornost javnosti tej težavi.
Mimogrede: recesije ni, denarja je dovolj, samo ukradenega bi bilo treba vrniti pa bi bil problem rešen!