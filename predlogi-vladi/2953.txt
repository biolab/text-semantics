 Dotaknil se bom tem, ki se ta trenutek tičejo mene ter ugotavljam, da bi z nekaj drobnimi ter praktičnimi predlogi pripomogli k boljši državi za državljane.
Že več let sem zaposlen za določen čas. Nad pogodbo za nedoločen čas sem že praktično obupal saj ima delodajalec vedno nič koliko razlogov, da je ne dobim. Povem naj še, da sem priden delovec, dober sodelavec ter, da z različnimi predlogi skušam izboljšati produktivnost v podjetju. Skratka nisem zabušant.
Predlagam, da se obremenitev plač obdavčenih na pogodbo za nedoločen čas za razliko od pogodb za določen čas nekoliko omili kar bi poleg večje privčlačnosti Slovenije za tuje investicije dodatno stimuliralo delodajalce po zaposlovanju delovcev za nedoločen čas. To bi se jim preprosto bolj splačalo. Hkrati pa bi razbremenili podjetja visokih stroškov dela za kar vemo, da se nas tuji investitorji otepajo.