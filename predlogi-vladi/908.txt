Imamo najslabšo vlado doslej, ki je pridelala ogromen proračunski primanjkljaj, ki nas vodi v bankrot.
Moj predlog je, da uzakonimo, da primanjkljaja ne more biti. Morebitni primanjkljaj se mora pokriti po sprejetju zaključnega računa v naslednjem letu z dodatno neposredno obdavčitvijo polnoletnih državljanov, po principu glavarine, torej na vsakega enak znesek.
Utemeljitev: ljudje bi tako takoj vedeli, kateri vladi se lahko zahvalijo za dodaten davek. Davek bi znašal toliko, da bi se pokril v prejšnjem letu dosežen proračunski primanjkljaj, ki ga je dosegla vlada. Ljudje bi potem lahko sami na svojem žepu čutili posledice vlade, ki so jo izvolili in bi v času volitev lažje sprejeli odločitev, komu podeliti svoj glas. Vlade pa bi bile bolj previdne pri trosenju obljub in lahkotnem zadolževanju ter podeljevanju davkoplačevalskega denarja, ker ne bi želele, da se jih ljudje spomnijo po zadolževanju.
Na ta način bi se ljudje zavedali tudi velikosti primanjkljaja, ki ga je pridelala trenutna vlada. Okviren izračun je takle:
letošnjega primanjkljaja je 7 % BDP, kar znese1,4 milijarde evrov
vseh prebivalcev nad 18 let v Sloveniji je 1,6 milijona
Vsak prebivalec  bi moral naslednje leto POLEG! ostalih davkov plačati še glavarino 875 EUR. Prepričan sem, da bi to ljudi hitro spodbudilo k razmišljanju o tem, kdo je dober gospodar za državo!