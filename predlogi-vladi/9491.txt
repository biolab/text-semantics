Predlagam, da vlada pripravi predlog za nov prometni znak, ki bi na določenem območju prepovedoval vožnjo avtomobilom nad določeno stopnjo onesnaževanja. Znak naj bo dovolj splošen, tako da se potem lahko stopnja zvišuje. Taka območja bi bila lahko recimo v bližini bolnišnic, vrtcev, šol, v naravnih parkih, območjih nature itd., kjer bi se pač za postavitev takega znaka odločili. Trenutno tak znak ne obstaja. Sloveniji namreč grozi, da se bo k nam preselilo še več starejših dizelskih vozil, katere bodo tudi s subvencijami in omejitvenimi ukrepi izganjali iz Nemčije in drugih držav. najbrž bi si težko privoščili za taka vozila zapreti cela mesta (čeprav naj bi bila zelena prestolnica), lahko pa zaščitimo najobčutljivejše. Sestavil bom tudi ločen predlog, ki bo omejil (podražil) uvoz vozil, ki so veliki onesnaževalci.