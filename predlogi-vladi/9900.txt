Sem trenutno v četrtem letniku srednje šole in se mi približuje matura. Hodim na Elektro-Računalniško šolo, kjer imam tudi predmete iz multimedije, ki me tudi zelo zanimajo in imam pri njih samo odlične ocene. Iz predmeta multimedije tudi delam seminarsko nalogo/izdelek za maturo. Naprej bi rad tudi to šel študirati, vendar pride do problema pri maturi. Da bi lahko šel to smer študirati, bi moral opraviti poklicno maturo + en splošni predmet (matematiko v mojem primeru). Problem pa je, da če tega ne opravim, in končam navadno poklicno maturo, se ne moram naprej šolati za multimedijo, saj le ta zahteva, da imam še poleg poklicne mature dodatni predmet, ki mi žal ne leži. Ne zdi se mi logično, da bi mi to, da nisem imel opravljenega izpita iz matematike preprečilo študij v čisto nepovezanem področju, kljub ocenam v tem področju, in izdelek/seminarsko nalogo na poklicni maturi iz te smeri.

Moj predlog bi bil to, da se bi na poklicni maturi štelo to, kaj imaš kot izdelek/seminarsko nalogo, in bi ti to omogočalo vpis v določeno smer na študijo, kljub temu, če imaš opravljeno splošno maturo. Če to ne gre, bi pa bilo lepo, da bi bilo več opcij v visokošolskem programu.