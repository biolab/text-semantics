Predlagam, da pristojne službe vsem odraslim medvedom na področju Slovenije pripnejo elektronske ovratnice, ki bi oddajale signal, kje se kakšna žival nahaja v določenem trenutku. Naredila bi se mreža, da bi lahko v vsakem trenutku vsak obiskovalec ali domačin vedel, če je kakšen medved v bližini - tako bi zmanjšali obojestransko nevarnost in povečali varnost za ljudi in živali. Mislim, da oddajniki niso takšni stroški, postavitev mreže pa tudi ne (naredi se kakšna aplikacija, kjer lahko spremljamo gibanje) - če se gleda na to, da država kar nekaj škode mora povrniti zaradi medvedov, bi se to kar verjetno povrnilo v nekem normalnem času.