

Kdaj bomo ločeni očetje pravno izenačeni z materami in imeli enake pravice (pri dodelitvah otrok, stikih, obravnavah...) kot matere? Kdaj bo konec teh diskriminacij? Katera vlada bo naredila red na tem področju? Kdaj bodo sodniki odgovarjali za svoje nevestno delo in zlorabo položaja?
 Upam, da boste lahko kaj pripomogli za spremembe na družinskem področju, kjer ni enakih možnosti in enakopravnosti med spoloma. Tudi pred zakonom nismo enaki. Ženske-matere so priviligiran spol in lahko delajo, kar hočejo in nič ne odgovarjajo za svoja dejanja. Ali je to pravna država? V Sloveniji vlada matriarhat. Vsak drugi ločeni oče je krivo ovaden za nasilništvo ali spolno zlorabo, vse z namenom, da se preprečijo stiki z otroki.
 Sodišča se sprenevedajo, da ne morejo vedeti, ali gre za krivo ovadbo ali ne: na začetku res ne, ko pa je postopek končan in ko je jasno, da gre za podtikanje spolne zlorabe, bi morala ista sodnica določiti odškodnino oškodovanemu očetu in naložiti kazen materi za krivo ovadbo. Tako sodišča delujejo v tujini in po njih bi se morala zgledovati tudi slovenska sodišča. Marija Snežna Novak, okrožna sodnica svetnica na družinskem oddelku ljubljanskega sodišča v Dnevnikovem članku na vprašanje, ali je lahko kdorkoli že jutri pedofil ali nasilnež, odgovarja:
Komentar: Bolno, res bolno! Človek ne more verjeti, da se sodnica tako spreneveda. Zakaj ne reče, da je vsak moški lahko kadarkoli ovaden za pedofilijo in nasilništvo, če nima urejenega odnosa z bivšo partnerico. Pri tem pa pozablja, da gre pri večini primerov za maščevanje z naklepnimi ovadbami, za katere ženske kazensko nikoli ne odgovarjajo. Ravno tako ne odgovarjajo za preprečevanje stikov z otroki. V Sloveniji ima po mnenju socialne delavke 20% ločenih očetov preprečevane in omejevane stike.

Pahorjeva vlada je pripravila Družinski zakonik, ki je na referedumu padel. Zanima me, ali vaša vlada dela kaj na novem družinskem zakoniku? Kdaj bo novi družinski zakonik sprejet, ker na tem področju vlada anarhija, dogajajo se kršitve osnovnih človekovih pravic, otrokovih pravic, očetovih pravic, slovenske ustave in mednarodnih konvencij-pravice otrok do obeh staršev. Kdaj bo policija začela enakopravno obravnavati/preganjati tudi žensko nasilje? Nasilje, tako fizično kot psihično, izvajajo tudi ženske. Tudi zlorabljajo otroke za maščevanje bivšim partnerjem s tem, da preprečujejo stike, izsiljujejo, manipulirajo, hujskajo otroke proti očetu… Pri teh zlorabah in kršitvah človekovih pravic pa žal asistirajo tudi državne institucije in nič ne naredijo na tem, da bi se te zlorabe preprečile. Moti me, da se v slovenski javnosti nasilje prikazuje vedno enostransko: kot da so nasilni samo moški, ženske in otroci pa so žrtve. Zakaj so po vseh zdravstvenih ustanovah... plakati, da je nasilje nad ženskami in nad otroki kaznivo dejanje? Nikoli nikjer pa nisem videl plakata, kjer bi pisalo, da je nasilje nad moškimi in otroki kaznivo dejanje in da je preprečevanje stikov otrok z očeti tudi kaznivo dejanje in nasilje nad otroki ter da so množične krive ovadbe nasilništva in spolne zlorabe z namenom škodovanja tudi kaznivo dejanje, nasilje nad moškimi in kršitve človekovih pravic.
Preprečevanje stikov z otroki ni kaznivo dejanje, pa bi moralo biti. Kdaj bosta tožilstvo in policija začela preganjati množične krive ovadbe nasilništva in spolnih zlorab, ki se dogajajo z namenom, da se preprečijo stiki z otroki. Policija bi morala te matere, ki namenoma preprečujejo in omejujejo stike, obdolžiti k.d. nasilništva nad otrokom, saj otroku kratijo pravice do obeh staršev.  Zanima me, zakaj vlada ne spremeni te prakse, katere največje žrtve so žal otroci. Zakaj policija, tožilstvo, sodišča in CSD-ji vsi po vrsti ščitijo take matere in tolerirajo njihova kazniva dejanja? Pozablja se pa, da so največje žrtve otroci in da je to očitno velik problem cele družbe in problem, ki mu tudi ta vlada ni kos. To so resnični problemi malih ljudi, to ni samo moja stiska. Žal je to stiska več 10.000 ločenih očetov in njihovih otrok. Niso samo "izbrisani", so tudi izbrisani očetje iz otrokovega življenja. Teh očetov je okoli 20.000, po mnenju novinarja Dela. Kdaj bo država tem izbrisanim plačala odškodnino? 


Prilagam sporen 200. člen KZ: Zaradi takih diskriminatornih zakonov ima več 10.000 očetov v Sloveniji omejevane in preprečevane stike. Po temu zakonu ženske nikoli niso kaznovane ali obsojene. (Govorim tudi iz svojih izkušenj):
200. člen Kazenskega zakonika: Odvzem mladoletne osebe
1. odstavek: Kdor protipravno odvzame mladoletno osebo roditelju, posvojitelju, skrbniku, zavodu ali osebi, kateri je zaupana, ali jo zadržuje in preprečuje, da bi jo imel tisti, ki ima pravico do nje, ali kdor zlonamerno onemogoča, da bi se uresničila izvršljiva odločba glede mladoletne osebe, se kaznuje z denarno kaznijo ali z zaporom do enega leta. 
2. odstavek: Če izreče sodišče pogojno obsodbo, lahko naloži storilcu, da mora mladoletno osebo izročiti upravičencu, ali omogočiti uresničitev izvršljive odločbe glede mladoletne osebe. 
3. odstavek: Če je storilec dejanja iz prvega odstavka tega člena
prostovoljno izročil mladoletno osebo upravičencu, ali omogočil uresničitev izvršljive odločbe, se mu sme kazen odpustiti. 
Ženske več let onemogočajo stike. Ko je ovadena in pride do naroka na sodišču, začne omogočati stike, zato da je na sodišču oproščena, ker je prostovoljno izročila otroka. Ko je zadeva na sodišču zaključena, mati spet preprečuje stike, po navadi z izgovorom, da otrok noče iti.
 
Moji predlogi:
-država naj nemudoma zamenja predsednike sodišč in tožilstev, ker so del problema neučinkovitega sodstva in tožilstva in ker večinoma izhajajo še iz prejšnjega nedemokratičenega režima, ki je kršil človekove pravice
-vlada naj naredi vse, kar je v njeni moči, da bo država ne samo pravna, ampak tudi pravična, ker tega sedaj ni.
-država naj ukine preživnine in uvede vzajemno skrbništvo, tako kot ima velik del Zahodnega sveta
-glede krivih ovadb nasilništva in spolne zlorabe z namenom škodovanja naj sodišča ne ugotavljajo, ali je bila ovadba naklepna ali ne, ampak naj se ugotavljajo dejstva: Če se dokaže, da zlorabe ni bilo, bi moral sodnik na istem naroku oškodovanemu dodeliti odškodnino, tistega, ki je podal krivo ovadbo pa kaznovati. Tako delajo sodišča v tujini in po njih bi se morala zgledovati tudi naša sodišča.
 
 