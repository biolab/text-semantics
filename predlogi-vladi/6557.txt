Spoštovani!  
Zasebni sektor odpravlja vse neučinkovite procese in kajenje spada v ta segment. Kadilcem se kajenje ne prepoveduje, ampak se od njih pričakuje, da kadijo v svojem prostem času (za kajenje  se registrira izhod iz podjetja). Ne poznam predpisa, ki bi posebej urejal kajenje javnih uslužbencev iz česar lahko sklepam, da to področje ni urejeno.  
V javnem sektorju je zaposlenih približno 140.000 uslužbencev. Skladno s slovensko kadilsko statistiko ugotovimo, da je od vseh  uslužbencev okoli 20% kadilcev (28.000 uslužbencev), ki v  službi (8 ur) pokadi najmanj 5 cigaret.

V javnih prostorih se ne sme kaditi, zato kadilci porabijo 10 minut, da se oblečejo in pridejo na mesto za kadilce (pred vhod v javno ustanovo, dvorišče, kadilnico,…) in deset minut, da se vrnejo. K temu moramo prišteti še 10 minut za kajenje kar znese 30 minut na cigaret oz. 2 uri in 30 minut za kajenja na dan. Če 28.000 uslužbencev pomnožimo s 2,30 ure dobimo 70.000 delovnih ur na dan. Produkt urne postavke, ki znaša 10,76 EUR/uro povprečne plače v javni upravi (po AJPESu za dec. 2014 je znašala 1.722,00 EUR) in 70.000 ur pridemo do stroška 753.200,00 EUR na delovni dan. Na mesec ta strošek predstavlja 22.596.000,00 EUR in na leto 271.152.000,00 EUR. Podatki so samo okvirni.   
Kadilcem nikakor ne odrekamo pravice za vnos nikotina v telo, vendar obstaja veliko drugih možnosti namesto kajenja (nikotinski obliži, posebni žvečilke, …), ki nimajo posledic na stroške dela in državni proračun. Bodimo odkriti, da ko se kadi se ne dela in za ne delo praviloma ni plačila. Toleriranje kajenja v delovnem času, postavlja v manj vredni položaj nekadilce saj opravijo več dela za isto plačilo. Predlagam, da se stroški dela zaradi kajenja v javni upravi uredijo. Obstaja možnost, da se motim in da javni uslužbenci evidentirajo svoje izhod za kajenje. V tem primeru se opravičujem ter prosim za statistične podatke o evidentiranju izhodov v javni uravi zaradi kajenja.
Hvala in lep pozdrav!
PS
Predstavljen statistični model je samo inštrukcijski in ni točen saj temelji na predpostavkah.   
 
 
 