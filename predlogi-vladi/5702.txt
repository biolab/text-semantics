Po diplomi in uspešno opravljenem strokovnem izpitu mladi zdravniki brez specializacije nimajo nobenih zaposlitvenih možnosti. Razpisanih specializacij(2x letno) ni dovolj glede na število zdravnikov, javni zavodi zaradi ZUJFa tudi ne smejo dajati specializacij. Hkrati pa je MZ z dnem 3.1.(navodilo 0070-2/2014/1)prepovedalo zaposlovanje t.i. sobnih zdravnikov (zdravniki brez specializacije). Še vedno pa je v veljavi interventni zakon, ki omogoča zaposlovanje zdravnikov iz tujine. Tako mladi zdravniki več let čakajo svojo priložnost na zavodu, bežijo v tujino in se prijavljajo na razpise za obiranje pomaranč, medtem ko v Slovenijo še vedno uvažamo slabše zdravnike iz vzhoda in juga, kjer je sloves tovrstnih fakultet na zelo nizkem nivoju. Ravnotako je vprašanje smiselnosti izgradnje nove medicinske fakultete v MB, če pa že sedaj šolstvo sproducira preveč zdravnikov. Vprašanje je ali so ministrstva sploh usklajena med seboj, v tem primeru šolstvo in zdravstvo. Ali je ministrstvo za zdravje onemogočilo zaposlovanje mladih zdravnikov z namenom daljšanja čakalnih vrst, da poviša umrljivost bolnikov in tako zmanjša število upokojencev in koristnikov zdravstvenih storitev?
Moj predlog je, da se mora situacija nemudoma rešiti in pričeti zaposlovati mlade zdravnike, morda ponovna uvedba sekundarija ali pa razpisati zadostno število specializacij, drugače bo kakovost zdravstvenega sistema dramatično padla in povišala se bo tudi umrljivost. V nasprotnem primeru pa drastično omejiti vpis na medicinskih fakultetah zaradi odvečnih zdravnikov, razen, če so fakultete same sebi namen. 
 