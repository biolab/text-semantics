Predlagam, da se nemudoma začne postavljat ograja na južni meji s hrvaško. Policisti ne zmorejo več, državljani imamo pa tega zadosti - že ko vidimo, da morajo policisti braniti državo 12 do 18 ur na dan, ker vlada pač nič ne ukrene.
Kot vemo, se v prehodnih državah zadržuje še približno 300.000 beguncev 2. vala, ki jim grozi zima in posledično jih to sili k večjemu pritisku na določene meje.
Vlada je ustvarila ozko grlo steklenice z zamujenimi roki, kar nas je ugotovila že večina državljanov in državljank, kot tudi nekateri preslišani politiki. Spomladi, ko se na pot odpravi nov val beguncev bo pa tako ali tako najhuje. Ampak takrat bo za gradnjo ograje prepozno, saj jo kljub zagotovilom, Avstrija vseeno lahko postavi - in to okoli trikrat hitreje, kot mi, zaradi neprehodnega terena, kjer ograja niti ni potrebna. 
Pred dnevi je agencija Parisfal naredila raziskavo, pri kateri je ugotovila, da se več kot 51% vprašanih slovenskih državljanov strinja z zaporo meje po vzoru madžarske, skoraj 41% temu naprotuje, 8% jih je pa neodločenih. Le ta raziskava vam lahko da misliti, da večina vprašanih slovencev ograjo pač želi in glede na to da bi vlada morala braniti interese večine, po načelu demokracije, predlagam da se ograja začne postavljati nemudoma oz. če se vam zdi raziskava neverodostojna, predlagam, da se o ograji povpraša ljudi na referendumu v decembru. Anketirane so vprašali tudi, kako ocenjujejo odziv vlade na begunsko krizo. Nekaj več kot 46% je odgovorilo, da vlada ne stori nič in da vse sloni na naporih vojske in policije, 32% pa se strinja, da vlada nima nikakršnega nadzora več. Le nekaj več kot 21% vprašanih pa meni, da ima vlada stvari pod kontrolo.
Prav očitno je, da slovenci vemo kaj se dogaja, zato ne odlašajte in upoštevajte naše želje po načelu volje večine - demokracija!
Če povzamem, da se ne bomo narobe razumeli - vojni begunci morajo biti več kot dobrodošli, dokler upoštevajo naše zakone in pravila, zato ne pravim da zaprimo meje. Daleč od tega. Zahtevam od vlade le ograjo, ki bi omejevala vsakršen ilegalen prehod države ter onemogočala pritisk migrantov na meje. Migranti bi kljub temu smeli prečkati mejo vendar ne na kaotičen način in s pritiskom na policijo tam, kjer mejnega prehoda ni.
Trenutno stanje je alarmantno. Pa tudi če je prišlo v zadnjih dneh nekaj manj beguncev kot prej. Spomladi jih lahko pričaujemo še več.
Lp