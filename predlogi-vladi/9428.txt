Predlagam gradnjo nujno potrebnega dodatnega voznega pasu na primorski in štajerski avtocesti ter na določenih odsekih ljubljanskega avtocestnega obroča.
Stanje je postalo nevzdržno, v smeri iz Postojne proti Ljubljani se pogosto nabere toliko tovornjakov in prikolic, da praktično vsi osebni avtomobili vozijo po prehitevalnem pasu po več kilometrov brez vrnitve na vozni pas. To seveda pomeni, da se (še posebej ko prehitevajo tovornjaki) zaradi vožnje počasnih voznikov po prehitevalnem pasu ves promet drastično upočasni. V Ljubljani je na obvoznici stanje podobno.
Na dodatnem pasu bi lahko tudi omejili minimalno hitrost na recimo 110 km/h ali morda celo dvignili maksimalno hitrost za 10 ali 20 kilometrov na uro.