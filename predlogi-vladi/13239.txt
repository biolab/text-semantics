Stanje:
Na globalnem nivoju se je med letoma 1974 in 2013 delež prekomerno lovljenih rib (angl. overfished fish stocks) povečal iz 10 % na 31 %. Delež rib, ki niso lovljene prekomerno, a kapacitete lova s trajnostnega vidika ni več mogoče povečati (angl. fully fished fish stocks), je leta 2013 znašal 58 %. Seštevek obeh deležev (overfished + fully fished fish stocks) se je med letoma 1974 in 2013 povečal iz približno 60 % na približno 90 % [1]. Tudi s podpiranjem ribogojnic se ne izognemo podpiranju prekomernega ribolova, saj ribja krma vsebuje ulovljene ribe oziroma moko/beljakovine/olje iz njih.
Slovenci sicer pojedo bolj malo rib in ne prispevajo bistveno k problemu. Prehranski strokovnjaki pa s promoviranjem rib želijo doseči, da tudi Slovenci postanemo del problema.
Predlog:
Prehranski strokovnjaki naj začnejo upoštevati trajnostni vidik prehrane in naj ne žugajo Slovencem, da morajo pojesti več rib. Trajnosten nasvet za izboljšanje vnosa omega-3 maščobnih kislin v prehrani Slovencev naj bo sledeč: V vsakdanji jedilnik vključite vsaj enega od teh živil: jušna žlica mletih semen lana, chie ali jedilne konoplje, prgišče orehov, porcija soje ali izdelkov iz soje, čajna žlička lanenega olja, jušna žlica konopljinega, orehovega, repičnega ali sojinega olja, 1 kapsula omega 3 olja iz mikroalg.
Utemeljitev: Manko trajnostnega vidika v prehranskih smernicah in v izobraževalnih programih prehranskih strokovnjakov je nesprejemljiv.

[1] FAO. 2016. The state of world fisheries and aquaculture 2016. Contributing to food security and nutrition for all. Rome, FAO – Food and Agriculture Organization of the United Nations: 200 str. www.fao.org/3/a-i5555e.pdf