V zadnjem času opažam vedno več hujših prometnih nesreč povzročenih s strani starejših voznikov. Zato predlagam, da se z zakonom določi obvezno opravljanje tečaja varne vožnje na vsakih 6-8 let za vse voznike, oziroma na vsaki 2 leti za starejše od 70 let. To naj bo tudi pogoj za podaljšanje vozniškega izpita, ki bi veljal toliko časa kot je do naslednje varne vožnje. To bi bilo korektno, saj lahko trenutno zdravstveni pregled opravi vsak, ki pri zasebniku pusti malo več denarja (tudi starejši od 80 let!), kar pa na cesti vse voznike spravlja v veliko nevarnost, ker niso sposobni hitrih reakcij, ki so potrebne v različnih situacijah.
Menim, da bi z rednimi tečaji varne vožnje vsak voznik pri sebi opazil koliko je po več letih pozabil in koliko je sposoben upravljati vozilo na cesti v nevarnih situacijah, ko so potrebne hitre reakcije.