Celoten sistem inšpekcijskega nadzorstva v RS je neučinkovit že do te mere, da v okolju povzroča občutne negativne vplive in med ljudmi povzroča upravičeno nezadovoljstvo.

www.delo.si/novice/slovenija/inspekcija-za-okolje-in-naravo-zasuta-s-p...

www.24ur.com/novice/slovenija/neucinkovite-inspekcijske-sluzbe.html

www.zurnal24.si/slovenija/racunsko-sodisce-gradbena-inspekcija-je-neuc...

www.dnevnik.si/1042937135/lokalno/ljubljana/vecletni-inspekcijski-post...

www.dnevnik.si/1042936549/posel/novice/na-pocitnice-k-crnograditelju

www.dnevnik.si/1042936438/slovenija/okoljsko-inspekcijo-grajajo-tudi-n...

www.sta.si/2140384/racunsko-sodisce-gradbena-inspekcija-v-2011-in-2012...

www.times.si/slovenija/ribe-poginjajo-ze-14-dni-a-nihce-ne-ukrepa--e93...
Tega je seveda še veliko….
Kot primer izrazite neučinkovitosti se kaže predvsem pri različnih gradbenih posegih v prostor, saj učinkovitega nadzora praktično ni, kar v prostoru dopušča samovoljo. Tovrstni nedovoljeni posegi so vidni na vsakem koraku. (različne nenamenske rabe zemljišč, gradnje različnih prizidkov, garaž, vikendi na kmetijskih zemljiščih, nenamenske rabe objektov… (Kljub podanimi prijavami, zadeve praktično ne pridejo v obravnavo – nikoli, saj inšpektorji, glede na obseg in procesno zakonodajo enostavno ne zmorejo tolikšnega obsega!) Ena inšpekcijska zadeva ponavadi traja več let, če sploh pride v obravnavo… gradbeni inšpektorji v povprečju porušijo tri nelegalne objekte na leto!!!
Okoljska inšpekcija, popolnoma isto stanje… Procesna zakonodajo dejansko onemogoča neko učinkovito in kvalitetno delo ob akutnih zadevah kot so npr. različna onesnaženja okolja, kurilne naprave, onesnaženje vodotokov… (Prijave dejansko ne pridejo nikoli na vrsto)
Sistem inšpekcijske procesne zakonodaje (predvsem ZIN in ZUP) ne omogočate učinkovite inšpekcije saj po ZUP-u ni mogoče zadev reševati učinkovito… Tako inšpektor kot občan se oba procesno ravnata po ZUP-u. En pri inšpekcijskem postopku en pa pri pridobivanju različnih upravnih dovoljenj. To nima nobenega smisla!
Zdravstvena inšpekcija pri nadzoru ukrepov pri korona krizi? Inšpektor pri nadzoru npr. nošenja mask. Zatakne se že pri preprosti identifikaciji kršitelja. Kršitelj preprosto ne izroči dokumenta in kljub pozivom inšpektorja odide s kraja, preden pride policija bo kršitelj že daleč… Če mu ga slučajno uspe identificirati, pa bo postopek trajal, saj je najprej po ZUP-u potrebno napisati zapisnik. Mogoče vmes še vročanje po ZUP-u… Šele potem lahko uvede prekrškovni postopek. Pa vročanje. Inšpektor s VII. stopnjo izobrazbe bo kršitelja »mučil« eno uro, da bo vse spisal, policist s V. stopnjo pa bo s procesiranjem kršitve zaključil v 10 minutah.
Pa občinska inšpekcija z kaznimi za izvršbo po ZUP-u. Do 1000€. Ista vsota za fizične osebe kot pravne osebe. Izvršba v GZ pa samo za fizično osebo od 1000€ do 10.000€. Za pravne osebe pa od 10.000€… Pri obravnavi pravnih oseb se občinskim inšpektorjem smejijo!
A si kdo predstavlja, da bi policija obravnavala zadeve po ZUP-u? Prometno nesrečo, kršitev JRM…
Uvesti je potrebno kvalitetnejši in hitrejšega ugotovitveni in dokazni postopek z boljšim standardom zagotavljanja ustavnih pravic udeležencev v postopku. (natančneje opredeliti postopek)
Inšpekcijska pooblastila so postopkovno in procesno preskopo opredeljena in zato puščajo nedopusten dvom inšpektorjem za izvedbo, državljanom pa bi ob boljši opredelitvi pooblastil omogočili boljšo pravno varnost. Inšpekcija ima pooblastila po alinejah našteta praktično v enem členu. Policija (tako policija kot inšpektorati so represivni organi) ima za svoja pooblastila poseben zakon in še pravilnik. Za komentar ni smisla zgubljati besed.
Zakaj lahko državljani pri policiji točno vedo kaj lahko in kaj ne, pri inšpekcijah pa še marsikateri odvetnik ne zmore sestaviti vseh detajlov po različnih zakonodajah kaj inšpektor lahko in kaj ne, pa še potem si to vsak po svoje razlaga… Učinkovito? V zadnji alinei tega člena ZIN-a celo piše, da lahko inšpektor opravi vsa druga dejanja, ki so v skladu z namenom inšpekcijskega nadzora. Tovrstna opredelitev omogoča pri državljanih celo interpretacijo, da inšpektor načeloma lahko tudi uporabi silo, če je to v skladu z namenom nadzora.
Zakaj finančna inšpekcija ne dela po pooblastilih iz ZIN-a in ZUP-u, kot ostale inšpekcije? Bi bilo zanimivo videti njihovo uspešnost!
Vsekakor je inšpekcijska pooblastila potrebno urediti enotno in procesno natančno po zgledu policije. Vsako pooblastilo posebej jasno definirat, opredeliti pogoje za njegovo uporabo in predvsem zapisati način izvedbe. Inšpekcije, ki so želele biti bolj učinkovite, so si neke dodatna pooblastila opredelile v »svojih« zakonih. Vse skupaj je zato za državljana še bolj nepregledno in neučinkovito.
Potrebna je tudi reforma t.i. medinšpekcijskega sodelovanja, saj so inšpekcijski sveti na vseh nivojih neučinkoviti.
Skratka – potreben je nov ZIN, (celovita reforma inšpekcijskega dela) ki bo napisan tako da omogočal učinkovito delo inšpekcij in da bo ZUP upoštevan le v manjšem delu, če sploh!