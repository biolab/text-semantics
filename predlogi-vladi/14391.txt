Predlagam vladi, da nemudoma prične z množičnim nameščanjem tablic za dovoljeno zavijanje desno ob rdeči luči. Zakon to že dovoljuje, ampak se iz meni neznanega razloga zavlačuje. Množično nameščanje je edino smiselno, saj se bodo le tako vozniki navadili na nove znake. Če bo to le v nekaj križiščih, vozniki tablice sploh ne bodo opazili ali ne bodo vedeli, kaj pomeni. Še bolje bi bilo, da bi bilo zavijanje desno ob rdeči luči dovoljeno povsod, kjer ni eksplicitno prepovedano, kot je to primer v ZDA in še nekaterih drugih državah. V nekaterih državah je dovoljeno tudi zavijanje v levo, če gre za enosmerne ulice.