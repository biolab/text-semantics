V tisoč osnovnih šolah v indijskem glavnem mestu New Delhi bodo v prihodnjem šolskem letu dodali nov predmet – o sreči. Vsak šolski dan bodo tako učenci začeli z eno uro učenja o sreči, o tem, kaj je v življenju res pomembno, o tem, kako naj učenci skrbijo zase in za svojo srečo. S tem poskušajo učencem olajšati stres, po katerem zaradi natrpanih urnikov slovijo indijske šole, ki se hvalijo s tem, da izobražujejo vrhunske znanstvenike, predvsem matematike, ne pa tudi zadovoljnih in srečnih ljudi. Zato na urah sreče govorijo o posameznikih (Konfucij, ..), ki so lahko navdih. Meditirajo in se učijo tehnik pozitivne motivacije. Razmišljajo, da bi podobne ure o sreči vpeljali tudi na univerze.
Predlagam uvedbo predmeta o sreči v slovenske osnovne šole. 
 