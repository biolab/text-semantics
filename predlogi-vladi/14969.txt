Ob gledanju včerajšnjih poročil me je zmotilo, da se bo prenavljal parlament. Kolikor je videti, pač ni potreben nekih prenov, saj je videti, da so stoli udobni, pohištvo tudi še ni za odpad. Predlagam, da se raje obnovi bolnišnico Petra Držaja Ljubljani, saj je v katastrofalnem stanju, sploh, če si bolnišnice deležen kot pacient. Tuš kabine zarjavele in brez emajla - veliko tveganje za razmnoževanje patogenih organizmov, v vodovodu legionela, pohištvo izrabljeno ( nočne omarice zarjavele ), ležišča iztrošena, tako da ležiš skoraj na kovini od postelje, okna nefunkcionalna, odpada kit okoli stekla, smrad se širi iz stranišč, potrebno je beljenje sten, .... v bistvu bolnišnica, kjer zdravijo imunsko oslabljene bolnike, ni vredna tega imena, saj ogroža zdravje že tako bolnih ljudi. Vabim vas, da si malo pobliže ogledate prostore in sami presodite, kaj je bolj potrebno prenove - oziroma kje so prioritete trenutne vlade.