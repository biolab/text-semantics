Policija objektivno ne more in ne sme biti pristojna za reševanje pritožb zoper policijo
NOBENA pravna ali fizična oseba ne more biti objektivno sposobna obravnavati pritožb zoper same sebe, zato se to od nje niti ne sme zahtevati, niti se to ne more od njih pričakovati, sploh kadar gre za pritožbe zoper skupino s posebnimi pooblastili zoper pritožnike. Predstavljajte si tole:
1) "če se vam zdi, da sem kakorkoli ravnal vam v škodo, se lahko pritožite meni ali mojim staršem."
2) "preveril sem vašo pritožbo zoper sebe in ugotovil, da nisem ravnal vam v škodo in presojam, da je vaša pritožba neutemeljena."
Dejstva in težave:
1) Pritožbe zoper delovanje policistov obravnava policistova policijska postaja, ali druga postaja, v primeru nezaupanja v prvo.
2) IZKUŠNJA: policist ni želel svetovati glede možnosti ukrepanja zoper svojega sodelavca, čeprav je šlo za policista različnih policijskih ne le postaj, ampak tudi okrajev, ki se med seboj ne poznata, niti imena niso bila omenjena. Sicer že kakih 10 let nazaj, ampak tudi danes dvomim, da bi bilo drugače.
3) Bistvo policije in drugih podobnih skupin je posedovanje pooblastila za posredovanje in reševanje sporov med strankami, ki teh sporov niso sposobne reševati medsebojno.
4) Večina pritožb zoper delovanja policistov je opuščenih ravno zato, ker so za reševanje pritožb pooblaščeni isti, zoper katere se pritožba nanaša.
5) Nobena skupina ne bo samoiniciativno sprejela odločitve v škodo same sebe ali svojih članov, zato je v dotičnih primerih objektivnost NEMOGOČA in je tudi ne gre smiselno pričakovati.
6) Trenutna ureditev reševanja pritožb zoper policijo NEGATIVNO vpliva na zaupanje v pravilno delo policije, saj se pravilnost delovanja ne preverja s strani neodvisne organizacije.
Rešitev: Za reševanje sporov zoper delovanje mora biti pristojna neodvisna organizacija, ki s policijo ni povezana in mora pri svojem delovanju biti motivirana na tak način, da je za odkrivanje, ugotavljanje nezakonitosti pri delovanju in ustrezno reševanje sporov zoper policijo tudi na primeren način nagrajena. Zaradi NEODVISNOSTI pa za to absolutno ne sme biti pristojna policija sama.