Rotavirusne okužbe pri dojenčkih in majhnih otrocih povzročajo hude driske, vročino in bruhanje. Število prijavljenih primerov rotavirusnih okužb se je v RS letu 2011 povečalo za 52%. Število otrok, mlajših od 5 let, ki so bili hospitalizirani zaradi rotavirusnih okužb, se je v RS v letu 2011 povečalo za 9,5%.
1141 primerov v letu 2010 in 2201 v letu 2011. 740 primerov hospitaliziranih otrok pod 5 let v letu 2010 in že 810 v letu 2011. 
Stroka zato priporoča cepljenje otrok proti rotavirusu, ki pa je pri nas samoplačniško in stane 160 do 180 evrov. Ta cena je  enormna in si je večina staršev ne more privoščiti. Zaradi tega tega  virusa ne bomo zajezili. Znano je namreč da se oslovski kašelj in davica ne pojavljata več, odkar je uvedeno brezplačno cepljenje. Prej se je to pojavljalo v epidemijah.  
Aprila 2009 je strateška svetovalna skupina strokovnjakov (SAGE) pri Svetovni zdravstveni organizaciji priporočila, da je cepljenje proti rotavirusu vključeno v vsencionalni imunizacijski program.
V naši severni sosedi je cepljenje proti rotavirusu neobvezno in brezplačno, stroške pa krije v 2/3 ministrstvo za zdravje, 1/6 stroška nacionalno zdravstveno zavarovanje in zavarovanje za socialno varnost, 1/6 pa sistem deželnega zdravstvenega varstva. Pred uvedbo cepljenja so letno zabeležili okoli 4000 primerov hospitalizacij zaradi okužbe.
Predlagam, da se uvede brezplačno in neobvezno cepljenje otrok proti rotavirusu. In to čimprej. 