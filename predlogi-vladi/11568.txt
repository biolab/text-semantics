Predlagam, da se vse pravnomočno obsojene storilce kaznivih dejanj izključi iz prejmanja vseh socialnih transferjev za minimalno obdobje dveh let. Dolžina obdobja izključitve bi bila odvisna od teže kaznivega dejanja, vendar ne krajša od dveh let. Tistim ki, ki so prejeli pogojno kazen, naj začne teči izključitev takoj po nastopu pravnomočnosti, obsojenim na zaporno kazen pa po prenehanju zaporne kazni. Tistim, ki so obsojeni na denarno kazen, pa po nastopu pravnomočnosti sodbne odločbe. Izključitve naj se seštevajo. Torej, če je recimo nekdo v obdobju dveh let obsojen za tri kazniva dejanja, je izključen za najmanj 6 let. Na tak način bi bili ustrezno kaznovani vsi tisti storilci, ki so sedaj prejemniki socialnih transferjev in v večini primerov prejemajo pogojne obsodbe. Sedaj jim namreč pogojne obsodbe (dokler se zgolj kopičijo) nič ne škodijo, finančnih posledic pa ne čutijo. Takšni storilci so tako rekoč nekaznovani in takšno stanje jih zgolj spodbuja k nadaljnjemu nespoštovanju zakondaje.