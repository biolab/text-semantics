V Evropi ima do 30 odstotkov vseh rabljenih avtomobilov, ki se prodajajo, prevrtene kilometre, s čimer nastaja velika materialna škoda (Delo 10.7.2015). Vladi predlagam spremembo zakona ali uveljavitev zakona, v kolikor se ugotovi goljufija prevrtenih kilometrov v Sloveniji. Tukaj bi morala biti kazen izjemno visoka ali pa celo odvzem licence za prodajo preko inšpektorata. Dejstvo je, da skoraj večina uvoženih avtomobilov iz Francije, Nemčije, Italije nima realnih kilometrov, nižje število prevoženih kilometrov pa drastično dviga ceno in s tem še bolj obremeni posameznika.