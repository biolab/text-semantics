Podajam predlog, ki je veliko bolj ambiciozen in uresničljiv, kot trenuten pesek v oči z elektro vozili po letu 2030. Kdor verjame o 0g/km CO2 pri elektro vozilih bi moral ponovno skozi izobraževalni sistem. Elektro vozilo mora voziti kar nekaj let, da se CO2 zaradi proizvodnje baterij izenači z bencinskim motorjem. Pa tudi elektrika ne prihaja iz vtičnice, pač pa globalno gledano - večinsko iz premoga.
 
Sedaj pa moj predlog, ki je veliko bolj etičen tako do okolja, živali in ljudi. Po letu 2025 se v Sloveniji več ne more kupiti mesa iz masovne živinoreje, po letu 2030 pa sploh ne. Živinoreja je dokazano glavni in veliko večji povzročitelj tople grede kot transport. Z tem boste spet omogočili male kmetije in delovna mesta doma, saj kvalitetne veganske prehrane ne more pridelovati en kmet z ogromnim traktorjem, pač pa gre za veliko ročnega dela na malih površinah. Ker gre za proizvodnjo direktne hrane bomo za hrano porabili veliko manj površine zemlje, vode in gnojil, več bomo lahko zasadili gozdov in še dodatno zmanjšali CO2 odtis Slovenije.
Brezglava podpora elektrovozilu pomeni, da bomo še naprej samo potrošniki velikih korporacij zahoda, ki forsirajo tovrstno politiko, kjer smo Slovenci vključeni le posredno z nekaj garažnimi podjetji.
 
LP Borut