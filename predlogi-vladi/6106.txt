ODSTOP GENERALNE DIREKTORICE VURS-A 
PRIČAKUJMO ODGOVORNE! ZAHTEVAMO ODGOVORNNOST!
Zahtevamo odstop vodstva Veterinarske uprave RS (VURS), ki jo od 1. septembra 2004 vodi Vida Čadonič Špelič. 
Direktorica Veterinarske uprave Slovenije Vida Čadonič Špelič je ena izmed tistih oseb, ki kljub mnogim dokazanim nepravilnostim ostaja nedotakljiva. 
Javni pozivi direktorice naj prijavljamo mučenje živali je klofuta v obraz vsem, ki smo opozarjali na primer Mariborske pasjeborke in vsem ostalim, ki so prijavljali prejšnje primere.
Ob pristopu k problemu, ki ga je mogoče zaslediti tako iz medijev kot iz komunikacije s pristojnimi, ob vedenju za pomanjkljive izkusnje s pasjimi borbami, ob ponesrečeni zgodbi z vračanjem bullmastifov pokojnemu g. Baričeviču, primer pasjih borb v Litiji in še bi lahko naštevali, izjavah v primeru pasjeborke, je težko ohraniti zaupanje v objektivne, korektne in izključno strokovne odločitve pristojnih organov, ki so zadolženi prav za zaščito živali. Neukrepanje na našo prijavo ob jasnih dokazih in sumih, da ima Mariborska pasjeborka uporabljene pse v pasjih borbah namreč ni edino.
Inšpektorska služba ne deluje. Tako imenovana neodvisnost inšpektorjevega dela se dan za dnem kaže v vsej svoji nesposobnosti. Neodvisnost se zaenkrat kaže samo v popolnem nespoštovanju pravil in predpisov, ki urejajo pravice živali. Morda so krivi ravno inšpektorji, ker kot kaže, se na tem položaju znajdejo samo tisti, ki zaposlitve niso bili zmožni dobiti drugod v svoji stroki. Negativna selekcija očitno deluje. Da so te osebe naveličane, zdolgočasene in očitno brez moralnih norm, se jasno kaže v njihovem površno opravljenem delu.
Sistem ne deluje. Zadnji primer je še en žalosten dokaz, kako zelo sistem ne deluje. Očitno so veterinarski inšpektorji nesposobni in to slabo prakso izvajajo na živalih. Kot da bo njihova zagrenjenjost nad zavoženo kariero in lastno nesposobnostjo kaj manjša, če lahko svojo moč izživljajo nad živalmi. Če je inšpektorska služba lahko tako zelo podvržena političnim interesom in privanim lobijem, potem bi prav lahko bila tudi nadzorni inštituciji.
__________________________________________________________________________
Za konec;
leta 1985 uspe istočasno imeti tri službe; veterinarska inšpektorica ( terenska veterinarka na področju reprodukcije živali), obenem honorarna predavateljica predmeta Zdravstveno varstvo živali na Srednji kmetijski šoli in tudi predavateljica tečaja za pridobitev znanja za delo z živili! Leta 1993 postane poslanka Državnega zbora RS, leta 1994 postane glavna tajnica Krščanskih demokratov, 1996-2000 postane prva direktorica Urada za varstvo potrošnikov ( z veterinarsko fakulteto), leta 2000 postane predsednica komisije za invalidska vprašanja in članica komisije za znanost in tehnologijo. Od leta 2004 pa direktorica VURS-a. Daleč se pride z veterinarsko fakulteto in neznanjem tujih jezikov!
je članica Nove Slovenije, njihove mnenje o živalih pa je pred leti povedal v parlamentu takratni njihov parlamentarec SOK: " Živali so predmeti in tako je treba z njimi ravnati"
 