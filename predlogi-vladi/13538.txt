Ministrstvu za okolje in prostor ter Ministrstvu za infrastrukturo predlagam, da državljanom preko Eko skladaomogoči tudi subvencijo za nakup navadnih koles. Z Eko sklada sem namreč v zvezi s sofinanciranjem kolesa prejela povsem neprepričljiv in nesprejemljiv odgovor, ˝da večina voznikov namreč ne želi zamenjati udobja vožnje v avtomobilu z vožnjo na npr. kolesu˝ ter še, da predlagajo, da svoje pomisleke predstavim Eko skladu nadrejenima ministrstvoma (Ministrstvo za okolje in prostor ter Ministrstvo za Infrastrukturo), ki sprejemata politiko dodeljevanja spodbud, ki jo Eko sklad nato zgolj izvaja. Menim, da v kolikor bi vlada spodbujala zeleno politiko in skrb za okolje, bi morali najprej poskrbeti za subvencijo prevoznih sredstev z ničelnim okoljskim odtisom in šele nato za subvencijo za električna vozila, ki bodo s svojimi odpadnimi baterijami na dolgi rok zagotovo pustila negativen vpliv na okolje.