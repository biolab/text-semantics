Hitrost na cestah je verjetno največji krivec prometnih nesreč in povzročitelj hrupa skozi naselja. Dnevno poslušamo o prometnih zastojih zaradi neprilagojene hitrosti. Za lokalne ceste je hitrost omejena, na avtocestah pa hitrost za vožnjo mimo naselij ob AC ni prilagojena. Ob večji hitrosti se sprošča dodaten hrup kljub protihrupnim ograjam v okolico. Dodatno na hrup poleg hitrosti vpliva cestišče, ki je ali dotrajano ali ni ustrezno gostemu prometu, posebno tovornemu ali pa se uporabljajo neustrezne gume tovornih vozil, ki so si prilastili en avtocestni pas. Tako imamo kot pred 50 leti v Sloveniji bolj enopasovno AC za osebni promet. Najmanj se hitrostnih omejitev držijo tovornjaki ponoči.
Predlagam omejitev hitre vožnje na AC skozi gosto naseljena področja na 80 na uro (problematično Celje-Arja vas, največja gostota naseljenosti ob AC). Podobno imajo urejeno v Avstriji, po kateri se radi zgledujemo. Dodatno predlagam večji nadzor hitrosti za nočne vožnje na AC skozi naselja.