 Zdravo!
Kar se tiče motorističnih zakonov imam nekaj predlogov.
1:
Začnemo lahko pri izpitu AM, ki ga v Sloveniji pridobimo skupaj z izpitom za avto. V številnih drugih evropskih državah, voznik poleg izpita B kategorije pridobi tudi izpit A1 (do 125ccm). Ne vidim razloga, zakaj takšne prakse ni tudi pri nas, saj vsi vemo, da si z mopedom, ki je omejen na 45 km/h na cesti nevaren (po glavnih cestah v večjih mestih, kjer je omejitev 70km/h oviraš promet in raziskave so pokazale, da je v prometu bolj nevarno voziti 5km/h počasneje od ostalih kot pa 5km/h hitreje, kaj šele da voziš 25km/h počasneje. Tudi vključevanje v promet je nevarnejše zaradi slabih pospeškov). Predlagam, da voznikom, ki pridobijo izpit B kategorije damo tudi izpit A1, a le za motorna kolesa z avtomatskim menjalnikom (skuterje), če pa bi oseba želela voziti motorno koli do 125ccm z ročnim menjalnikom bi ji lahko namenili kakšno uro ali dve usposabaljanja na poligonu, da dobi občutek za sklopko.
 
2:
Drugod v Evropi, se lahko izpit za kategorijo A neomejeno opravi bistveno prej kot pri nas v Sloveniji, kjer je meja 24 let. Ne vidim razloga zakaj nebi tudi pri nas te meje spustili. Taka omejitev se mi zdi nepotrebna, saj so pri vožnji motorja bolj pomembne izkušnje na motorju kot pa voznikova starost. Morda res 16 letniku nebi dal vozit 200kg motorja ker ga je težje obvladati, a pri 18 letu smo ljudje že dovolj fizično razviti da lahko upravljamo z težjimi motorji. Argument, da 18 letniku nebi dali izpita za močnejši motor, ker še ni dozorel in bo norel po cestah se mi ne zdi dovolj dober, saj pri 18 letih lahko naredi izpit za avto in se prvi dan po prejetem izpitu usede v športen avto z 500 konjskimi močmi in pri tem ne vidimo nobenega problema. Včasih smo imeli sistem, kjer, če si opravil pri 16ih letih izpit A1, se ti je po dveh letih avtomatično nadgradil na A2 in potem po dveh letih še na A neomejeno. Predlagam, da bi namesto trenutnega sistema "nadgrajevanja" izpitov, kjer moraš pošteno plačat avtošolam in izgubljat čas z vožnjo v prometu, kar itak obvladaš, če si že dve leti član prometa (kar je pri nas trenutno pogoj za nadgrajevanje iz A1 v A2 in iz A2 v A neomejno) uvedli sistem, kjer bi po dveh letih po opravljenem izpitu katerekoli kategorije (A1 ali A2) avtomatično pridobil izpit A neomejeno, pod pogojem, da imaš 0 kazenskih točk, v drugačnem primeru bi moral opravit dodatnih 10 ur.
 
3.
Kolesa s pomožnim motorjem oz. 25ke, so v prometu zelo nevarne. Moti me, da jih ni potrebno registrirati in zavarovati (kdo bo plašal škodo ko se ti oseba z nezavarovanim mopedom zaleti v avto višjega cenovnega razreda in ti naredi par tisoč evrov škode?) in da ni potrebno nositi čelade, saj vemo, da so padci tudi pri nižji hitrosti lahko zelo nevarni. Registracija in zavarovanje za tak moped ne more biti predrago za nikogar, ki odšteje okoli 1000€ za moped, in (v večini primerov) otroci, ki vozijo te mopede brez čelade (skoraj v vseh primerih "odprte" (torej grejo več kot 25km/h-okoli 50km/h) in ne upoštevajo nobenih cestnih predpisov in vozijo po pločnikih, ker se jih obravnava kot kolo) bi morali biti kaznovani za prekrške ki jih delajo na cesti, tako da močno podpiram, da na te mopede pritrdimo registrske tablice in jih obravnavamo kot vse ostale udeležence v prometu.
 
4.
Ponekod po svetu je že legalno "filtriranje" med prometom - vožnja med avtomobili naprime na dvopasovnoci motorist lahko legalno vozi med obema voznima pasovoma, kar je po številnih raziskavah varneje ter pripomore k hitrejšemu pretoku prometa. Mogoče je še prezgodaj pri nas za uvedbo takega zakona, predlagam pa, da bi legalizirali filtriranje na rdečih lučeh ter STOP znakih, saj medtem ko so avti parkirani praktično ni možnosti za nesrečo, hkrati pa je motorist, ki stoji na repu kolone, zelo izpostavljen naletu od zadaj, kar je dosti bolj nevarno, kot je enaka situacija v avtomobilu. Torej če motorist pripelje na začetek kolone eliminira nevarnost naleta od zadaj in si lahko tako reši življenje.