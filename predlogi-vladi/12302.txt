Nerazumno je, da ostajajo šole zaprte, saj majhni otroci ne morejo biti sami, niti se ne morejo sami učiti. Ali sploh kdo pomisli na starše, ki morajo delati, a nimajo kam z otroki ( niso vsi v službah, kjer lahko kar ostanejo doma). Marsikdo je porabil še zadnji dopust v upanju, da se bo ta norija končala. Na robu obupa so ljudje, ki nimajo sredstev za preživetje, ki nimajo možnosti za učenje svojih otrok. Vse pridobljene pravice otrok so kar na hitro poteptane. Le zakaj smo za talce vzeli otroke, če vemo, da nevarnost preži na starejše, ki pa jih sedaj itak brez problema porivamo k otrokom kjer je to le možno. Koga pravzaprav ščitimo, vse bolj se zdi, da nikogar.
Učitelji dobijo 100% plačo, da razpošljejo učne liste s pomočjo katerih potem starši /stari starši učijo otroke. Vsa skrb za šolanje je preložena iz učiteljev na starše, ali pa sploh na nikogar,
Nekateri otroci so se prvič srečali s šolo, nekateri še brati ne znajo, če pa že, bodo itak vse pozabili, nekateri so v višjih razredih, a brez pomoči ne bodo zmogli. Kakšna katastrofa za njihovo prihodnost. Ne poveličujte šole na daljavo, ne sprenevedajte se, kako je vse v redu, ker ni. Kdor ima otroke in mu je zanje mar ve, kako to izgleda in, da je hvaljenje tega zgolj metanje peska v oči. Oglasijo se strokovnjaki, psihologi, a jih nihče ne posluša, še manj sliši.
Pametne države niso zaprle šol, naša pa najbolj zapira ravno to, kar je res nujno. Ogromno je izjem, ljudje se sprehajajo tudi čez mejo, seveda če spadajo med priviligirane. Če bi res želeli ukrepati, bi morali ukrepi veljati za vse - tako pa....
Kdor je situiran mu tudi šolanje otrok ni problem, kdor pa se bori za preživetje bo obupal in ubogi ti otroci, ki pa jih ni malo. Samo žal ubogih se niti ne vidi niti ne sliši.
Sem starejša generacija in nočem več slišati, da ste solidarni s starejšimi, saj smo mi zdaj, če le zmoremo, v prvih "bojnih" vrstah.
 
Virus bo odšel strašne posledice pa bodo ostale. Nasilje se največkrat rodi iz obupa, pa tudi iz neznanja in brezdelja. Otroci se morajo z nečim zaposliti, s počitnicami in šolanjem na daljavo zagotovo ne. Preveč imajo časa za vse neumnosti, iz dolgočasja pa nekaj pač morajo početi in to zagotovo ne samo pametne stvari. Zato ne jemljimo izobrazbe mladim, saj s tem, ko niso v šoli, zagotovo niso vedno v dobrem , še manj pa v varnem okolju.
Sicer pa kaže da šole in učiteljev pravzaprav niti ne bomo več potrebovali, saj so vendar vsi starši zmožni spremljati učni proces in razložiti otrokom vse, kar je potrebno. Super, koliko bi lahko država prihranila!!!