Predlagam, da se v času krize ukinejo draga izobraževanja za javne uslužbence.
V mesecu oktobru so imeli najprej šolniki in potem še drugi teden ravnatelji izobraževanje v Hotelu Bernardin s petimi zvezdicami. Gre za enega najprestižnejših in najdražjih hotelov v Sloveniji. 
Zakaj si lahko v času krize javni uslužbenci privoščijo izobraževanje v takšnih dragih hotelih, ki vključuje zajtrk, kosilo in večerjo?
Menim, da bi tudi oni morali malo bolj varčevati, ne da se samo pritožujejo, kako jim gre hudo. Zaposleni v gospodarstvu o takšnih izobraževanjih lahko samo sanjajo. Poleg tega si javni uslužbenci še vedno mislijo, da so njihova delovna mesta nedotakljiva, med tem ko v gospodarstvu vsak dan lahko zasledimo, koliko zaposlenih je čez noč izgubilo službo!