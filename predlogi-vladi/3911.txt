Z namenom promocije podjetništva med mladimi in začetniki, predlagam da se novim samostojnim podjetnikom na nek način odpravi obvezno mesečno plačevanje prispevkov za socialno varnost, ki trenutno znašajo 280 EUR tudi če ima ta posameznik 10 EUR profita mesečno na začetku. To bi veljalo za obdobje prvih treh let oziroma do določenega profita kjer bi se prispevki začeli linearno višati od 0 EUR naprej. 
Razlaga na primeru: Živimo v moderni dobi interneta in telekomunikacij, veliko mladih z potencjalom, da postanejo nekega dne uspešni podjetniki z večimi zaposlenimi, ima razne ideje za prodajo ročnih del, ali ima spletne strani, nekaterti bi lahko delno služili že samo s pomočjo spletnega oglaševanja, drugi z izdelavo raznoraznih spletnih in mobilnih aplikacij. A kot sem slišal je problem, ker jim država za male zaslužke tega ne omogoča početi na legalen način ker se jim do zaslužka okoli 300 EUR to enostavno ne izplača, oziroma so v izgubi ker mora vsak, ki ni zaposlen in odpre s.p. plačevati mesečno okoli 300 EUR prispevkov za socialno varnost. S to ukinitvijo oz. subvencijo bi država verjetno globalno gledano dobila dosti več denarja od dohodnin teh novih mladih podjetnih ki bi v nasprotnem primeru obupano sedeli doma in čakali na neko službo... dolgoročno bi pa to omogočilo razcvet podjetništva in večjo zaposlitev. Če ima kdo boljši predlog naj napiše spodaj.