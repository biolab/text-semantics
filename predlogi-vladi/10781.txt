V času krize je bil sprejet dodatni davek na plovila daljša od 5m.
Slovenija je morjeplovska država. Naši morjeplovci so znani širom sveta, tako tekmovalno, kot "pustolovsko". Gre za obliko športa, hobija, druženja ... na svežem zraku.
Jadranje npr. ima visoko okoljevarstveno noto in zelo nizek ogljični odtis. Pogosto so jadrnice učno okolje alternativne rabe energije, trajnostnega bivanja ipd.
Dodatni davek na plovila je za slovenske državljane morjeplovce močno diskriminatoren, ker:
1. Povprečna starost plovil slovenskih morjeplovcev je višja od 10 let.
2. Povprečna vrednost plovil slovenskih morjeplovcev je nižja od 20.000 €
Torej dodatni davek na plovila (nekateri ga imenujejo tudi davek na prestiž) je popolnoma neutemeljen, saj je povprečna vrednost plovila:
- nižja od cene avta srednjega razreda,
- nižja od vrednosti zidanice ali vikenda,
- enakovredna marsikateremu hobiju ali športni aktivnosti, tako stroškovno, kot družbeno, družabno itn.
Precej je morjeplovcev, s plovili starejšimi od 30 let, katerih vrednost ne presega niti 5.000€, pa vseeno plačujejo "davek na prestiž", čeprav zadnji evro pustijo v marini in navtičnih trgovinah (DDV!). Veliko med njimi so upokojenci, katerim morjeplovstvo pomeni aktivnost, gibanje na svežem zraku, druženje s prijatelji ...
Kot en od diskriminiranih državljanov RS Slovenije, predlagam čimprejšnjo odpravo diskriminacije in ukinitev dodatnega davka na plovila.
S spoštovanjem!
Marko M