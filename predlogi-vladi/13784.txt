Glede na to, da zdravstvo v času pandemije deluje v močno skrčenem obsegu, predlagam, da se zmanjša tako obvezno kot dodatno zdravstveno zavarovanje, saj brez opravljenih storitev tudi stroškov ni.
ZZZS in zasebne zavarovalnice bi morale imeti zaradi zmanjšanja odlivov izredne pluse, ki bi jih bilo pošteno priznati zavarovancem prek začasnega zmanjšanja premij.
Istočasno predlagam, da se ukinejo vse dotacije bolnicam za zdravljenje kovidnih bolnikov, ker to bolnice spodbuja k pretiranim hospitalizacijam. Nevzdržno je, da se ves zdravstveni sistem ukvarja skoraj samo s kovidnimi bolniki, vsi ostali pa so prepuščeni sami sebi ali samoplačniškemu zasebnemu sektorju. Če je cepivo učinkovito, kot trdi uradna medicinska stroka, potem ni več nobenega razloga, da se zdravstvo zapira pred pacienti. In celo če cepivo ni učinkovito, bi se zdravstvo ne smelo zapirati pred njimi. Vloga zdravstvenega sistema je da opravlja svojo funkcijo v vseh okoliščinah, ne da se zapira pred pacienti.