Predlagam vladi, da vsa izplačila solidarnostnega dodatka, usklajevanja pokojnin, usklajevanja plač (oz. vsem izplačilom, ki jih izvaja vlada in niso namenjena celotni populaciji), izplačujejo na drugačen način. Predlagam, da se izplačila linearno manjšajo s prebivalstvom, ki imajo večje dohodke. In to tako, da so večanja/manjšanja zelo majhna, da ne pride do razlik pri mejnih zneskih. Primer iz PKP10 » za tiste, ki prejemajo pokojnino/invalidsko nadomestilo v višini med 628,01 in 732,00 evrov, bo solidarnostni dodatek izplačan v višini 130,00 evrov.« Torej, tisti, ki ima penzijo 733,00 EUR, ne bo več deležen tega dodatka. Predlagam vladi, da vedno naredi mehak prehod in da ni tako rigorozne meje.
Moj predlog gre v tako smer, če ostanem kar na konkretnem primeru :
do 523,00 evrov, bo solidarnostni dodatek izplačan v višini 300,00
vsi, ki imajo 523, bi dobili solidarnostni dodatek 299,00,
vsi, ki imajo 524, bi dobili solidarnostni dodatek 298,00
vsi, ki imajo 525, bi dobili solidarnostni dodatek 297,00
….
vsi, ki imajo 820, bi dobili solidarnosti dodatke 2,00
vsi, ki imajo 821, bi dobili solidarnosti dodatke 1,00
Podobno logiko bi predlagal pri % izplačilu dodatkov, če jih ne izvajate na celotni populaciji.
Znesek x povečanje za x,xx%
Znesek x +1 povečanje za x,xx% - 0,01%
In tak naprej.
Predlog gre v smer, da vlada naredi drugačno distribucijo celotnega zneska namenjenega določeni populaciji, ki je bolj pravičen in ne dela razlike z nekimi namišljenimi razredi, količa denarja je pa še vedno enaka. Izgovor, da je to težko izvedljivo v današnjih informatiziranih časih je odveč.
Pri energetskih bonih smo spet trčili v trde meje in razlike.