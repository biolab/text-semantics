Predlagam podaljšanje trajanja PCT-pogoja za prebolevnike (poudarjam, da ta pobuda ne govori o določanju protiteles, na kar se je nekoherentno nanašal odgovor na podobno pobudo). Glede na raziskave so prebolevniki od vseh segmentov populacije najbolj zaščiteni pred ponovno okužbo in tudi najmanj verjetni, da ponovno okužijo druge in da pristanejo na intenzivni negi. Zdaj je trajanje dokumenta za prebolevnike časovno omejeno, za cepljene pa pogoj ni časovno omejen, čeprav tako znanstvene študije kot tudi podatki o okuženih in hospitaliziranih v Sloveniji tega ne podpirajo - cepljeni se hitreje okužijo in (ker se ne testirajo) tako širijo bolezen na druge. Poleg tega imajo več možnosti za zaplete kot prebolevniki. Zaradi vsega tega je časovna omejitev PCT-ja za prebolevnike ob hkratnem neomejevanju PCT-ja za cepljene popolnoma neutemeljena. Velja tudi spomniti, da je že kar nekaj evropskih držav PCT-dokumente za prebolele podaljšalo.