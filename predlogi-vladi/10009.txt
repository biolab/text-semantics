Trenutno, po novih zakonih moški in ženske približno isto časa vplačujejo prispevke, in se upokojijo starostno pri npr. 65 letih. (včasih je bila situacija še slabša za moške, z različnimi količniki in delovno dobo). 

Če imamo torej Jankota in Metko, oba brez otrok, ki sta se zaposlila pri 25ih, in delala do 65. leta, izpolnila tako pogoj za starostno pokojnino kot izpolnila zahtevano delovno dobo, se bosta tudi oba ističasno upokojila. Če privzamemo, da sta oba delala na isti poziciji v istem podjetju, vplačevala isto prispevkov, bosta (po novem) tudi oba imela isto pokojnino. Do tukaj je vse OK in fer.

Razlika se pa pojavi v pričakovani življenski dobi, ki je za ženske precej višja od moških  ( sl.wikipedia.org/wiki/Pri%C4%8Dakovana_%C5%BEivljenjska_doba - podatki do 2012). Po izračunu, če oba doživita pričakovano življensko dobo za svoj spol (zaokroženo 77 in 83 let), bo Janko dobival penzijo 12 let, metka pa 18, torej bo ona dobila 50% več denarja iz pokojninske blagajne kljub istem vplačanem znesku vanjo. Ker se pokojnine z leti višajo, bo njena številka verjetno še malo višja.

Predlagam spremembo zakona, da se pri faktorjih za izračun pokojnine upošteva tudi pričakovan čas prejemanja pokojnine pri obeh spolih, tako da se ohrani povprečno razmerje vplačanih in izplačanih sredstev v/iz pokojninsko blagajno/e. 