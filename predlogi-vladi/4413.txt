Naše društvo pri delu funkcionarjev, javnih uslužbencev, oseb s posebnimi pooblastili in nasploh pri delu državnih organov ter institucij opaža vse več nevestnega, malomarnega, nestrokovnega dela, pri čemer beležimo tudi številne pojave opustitev dolžnega ravnanja. Vse to državljanom in pravnim subjektom onemogoča uresničevanje pravic, ki so jim s predpisi podeljene. Obstoječa pravna in upravna sredstva ne zadoščajo, da bi se ti pojavi zajezili in preprečili, zato menimo, da bi bilo potrebno sprejeti poseben zakon, ki bi opisano neželeno ravnanje omejeval na način ugotavljanja osebne odgovornosti pristojnih oseb. Na osnovi 44. člena Ustave RS smo se lotili priprave osnutka tovrstnega predpisa.
V prilogi posredujemo naš osnutek »Zakona o nedelu« in Vlado RS prosimo, da pobudo preuči ter jo čimprej udejanji.
Bojan Oblak, predsednik IO Združenja stečajnih upnikov 