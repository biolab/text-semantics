V Uredbi o odvajanju in čiščenju komunalne odpadne vode (Uradni list RS, št. 98/15), ki določa zahteve v zvezi z obratovanjem malih komunalnih čistilnih naprav (MKČN), piše, da si morajo lastniki objektov, za katere je bilo izdano gradbeno dovoljenje pred 14. dec. 2002 v območju, kjer ni javne kanalizacije, zagotoviti odvajanje in čiščenje v skladu s to uredbo najkasneje do 31. decembra 2021. To zahteva seveda tudi Evropska direktiva, po kateri je ta uredba prepisana. V časopisu Delo je bil dne 17. junija 2019 objavljen prispevek z naslovom 'Gradnja čistilnih naprav na plečih lastnikov', kjer je navedeno, da dobra četrtina, ali več kot 530.000 perbivalcev za odvajanje komunalnih odplak še vedno uporablja pretočne greznice, ki jih po letu 2021 ne bi smelo biti več. Poudarjeno je tudi, da je urejanje tega območja v pristojnosti občin, ki so z evropskimi sredstvi gradile kanalizacijske sisteme za več kot 2000 populacijskih enot. Številna pa so območja (vasi) v občinah, kjer nikoli ne bo zgrajena javna kanalizacija in je sofinanciranje MKČN popolnoma v domeni občin. Tako npr. občina Komen namenja nekaj sredstev za sofinanciranje MKČN, sosednja občina Sežana pa nič. Številna ruralna območja imajo tudi starekjšo populacijsko strukturo (upokojenci) in ni dovolj dohodkov v hišah po vaseh, da bi odšteli okoli 5000 € za zamenjavo greznioce z MKČN. Čeprav je to v 'domeni občin' (Kje to piše?), pa bo država Slovenija polagala račune v Bruslju in plačevala kazni, ne občine, ker v državi ne bodo izpolnjene evropske zahteve po zmanjšanju komunalnega onesnaževanja. Zato toplo priporočam vladi, da nemudoma naloži Ministrstvu za okolje (ki je leta 2019 za navedeni prispevek v Delu sporočilo, da 'to ni v domeni države'...), da to ministrstvo skupaj s Službo vlade R Slovenije za razvoj in kohezijsko politiko (SVRK) ter 'skupnostjo občin', PRISTOPI K IZKORIŠČANJU EVROPSKIH SREDSTEV IN OMOGOČI NA DRŽAVNEM NIVOJU UREJENO SOFINANCIRANJE postavitev malih komunalnih čistinih naprav. navsezadnje bi se tudi spodobilo, da uredimo podeželje te, tako imenovane 'zelene dežele'.
S spoštovanjem
prof. dr. Vlado Malačič
Razgled 29
6330 Piran
vlado.malacic@nib.si