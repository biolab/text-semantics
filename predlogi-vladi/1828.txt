Vinjete, ki jih uporabljamo zdaj niso prenosljive čeprav se z eno vinjeto naenkrat lahko vozi samo en voznik tudi, če je prenosljiva. Zato predlagam, da se omogoči alternativa; če voznik želi lahko vinjeto prilepi kot sedaj, če pa ne jo pa lahko vtakne v etui prilepljen na vetrobranskem steklu in jo po potrebi prestavi na drugo vozilo. Danes ni nobena posebnost, da posameznik poseduje več vozil, vsa skupaj so morda toliko vredna kot en sam avto srednjega razreda vendar jih ima za različne namene; za brezpotja, za transport, za osebni prevoz ali za daljše vožnje. Vinjete plačujemo zato, da imamo MI in ne AVTO plačano cestnino zato je logično, da če smo cestnino zase plačali to tudi koristimo ne glede na to ali bomo šli od doma s kombiniranim ali pa osebnim vozilom.
Enako problem se pojavlja pri registrskih tablicah in upam, da se bo v prihodnosti pravičneje razrešil kot zdaj, država pa da bo našla način, da pride do svojega prav tako na pravičnejši način.