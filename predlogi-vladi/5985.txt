Vladi R Slovenije predlagam, da ustanovi posebno tričlansko komisijo (pravnik, psiholog ali socijalni delavec in zunanji sodelavec, ki bo oseba visokega javnega ugleda oz. reputacije), ki bo preučevala pritožbe zaposlenih v javni upravi s področja mobinga na delovnem mestu (napadi zoper izražanje in komuniciranje, ogrožanje osebnih in socijalnih stikov, ogrožanje in napad zoper osebni ugled, napad zoper kakovost delovnega mesta, napad zoper zdravje in E-mobbing) ter podajala zavezujoče relevantne predloge za ukrepanje. Komisija naj bo pri svojem delu neodvisna.
Navedeno utemeljujem s tem, da se pojavlja vedno več groženj, maščevanja, obrekovanja, podcenjevanja, kritiziranja, poskusov fizičnih in spolnih napadov na delovnem mestu.
Dogaja se, da predpostavljeni  na pritožbe s predznakom mobinga sploh ne odreagirajo ali pa vse skupaj imenujejo kar "šalo" (kar seveda to sploh ni). Zoper povzročitelje se ne ukrepa, zlasti kadar so posredi sorodstvene in prijateljske vezi oz. dolgovi preteklih uslug (npr. ta je pa meni "zrihtal" službo!). Osebne travme in psihična stanja ogroženih žal ne zanimajo nikogar. Predpostavljene največkrat najbolj zanima, če bo ogroženi tožil na sodišču.
Mi pred kratkim neki srednji vodja potoži o katastrofalnem stanju morale in duha med zaposlenimi ter da je na kolegiju o tem obvestil neposrednega vodjo, ki mu je odvrnil, da pa mu tega še nihče ni omenil (da so to najbrž njegova osebna videnja in travme - klasična frazeologija za te primere). Vsaka kritika razmer in predlogi, ki niso v skladu z direktivami se jemljejo kot osebne žalitve. Odvrnil sem mu, da naj med vsemi mogočimi seminarji ki se izvajajo predlaga tudi organiziranje kakšnega seminarja/predavanja na temo etike javnih uslužbencev na delovnem mestu (po domače bontona) in seveda zakona o integriteti javnih uslužbencev. Sem opazil, da zahtevam preveč!
Žrtvi največkrat ne ostane drugega kot da trpi ponižanja na delovnem mestu ali pa da odpoved (gre zlagat plohe za 700 € mesečno na žago, kot pove nekdo od vodilnih, nekomu ki je imel pripombe).