Spoštovani! Ker se je v zadnjih mesecih cel svet bolj ali manj 'preselil' na splet in delo od doma (tisti, ki delo imajo) predlagam sledeče:
*potrditev znanja prejetega med izobraževanjem na daljavo; točneje tečajev opravljenih tudi na podlagi predavanj iz tujine. Ker so večina izvedeni v angleškem jeziku potrebuje učenec še več znanja, da jih sploh opravi. Večina je mednarodno priznanih, v številnih državah sveta; a v Sloveniji žal ni tako.
*da določene, tudi državne institucije (če že ne vse) priznajo pridobljeno znanje kot verodostojno in zaposlujejo ali nudijo vsaj samozaposlitev in s tem lažji dostop do strank tudi osebam, ki zaradi različnih razlogov nimajo mature in niso mogle dostopati do fakultetnega znanja. Razlogov je lahko mnogo: od težav le z enim šolskim predmetom pa vse do raznih socialnih okoliščin (pomanjkanje denarja, nasilje (s strani sošolcev ali učiteljev - na primer - kako je možno, da ima pri določenem predmetu 3/4 razreda negativno oceno?) v šolah ali doma) in podobno.
Ukrep bi omogočil šolanje mnogih in preusmeritev do delovnih mest, ki jih trenutno nakazuje trg.
Hvala za pozornost!
Modrost