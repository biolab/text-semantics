Podoben predlog je bil že podan, vendar je bil ovržen, ker naj bi obstoječa zakonodaja že urejala namenjanje 0,5% dohodnine nevladnim organizacijam.
Tu ni govora o nevladnih organizacijah, tu je govora o vladnih organizacijah.
Jaz osebno in še marsikdo verjetno noče namenjat svojega težko prisluženega denarja v obliki davkov za marsikaj. Ne bom se zdaj spuščal v kaj vse ne bi vlagal svojega denarja, ker bo to takoj podžgalo debato. Bi pa vlagal svoj denar v obliki davka v marsikaj specifičnega. Verjetno ima vsak Slovenec izoblikovano mnenje kaj se mu zdi primerneje in kaj ne. 
Zato predlagam vladi naj začne preoblikovat davčni sistem v bolj fleksibilnega, kjer se sami davkoplačevalci odločajo kam bodo v prihodnjem letu recimo namenili svoje davke. Področja se lahko nanašajo na ministrstva, lahko se definirajo bolj podrobno, stvar debate. Tu bi šlo definitivno za več kot 70% sredstev pobranih v obliki davkov.
Kaj v tem primeru ni primeren/sprejemljiv argument: 
- da volivci izvolijo predstavnika v parlament, ki namesto njih odloča o proračunu, itn. To vemo iz prakse, da ne drži. Nekdo, ki voli majhno stranko z enim ali dvema predstavnikoma v parlamentu, ki se borita z mlini na veter in niti ne moreta veliko vplivati na proračun, nima občutka, da je zadovoljeno njegovemu prepričanju, itn.
- argument, da obstoječa zakonodaja to lepo ureja, ni argument, ker tega ne ureja. Ureja pobiranje denarja in to je vse.
- argument, da takšne prakse ni nikjer v svetu, tudi ni argument, ampak je izgovor, da se predlog niti ne preuči.
Obstaja lahko samo bojazen, da se bi volivci odločili drugače, kot pa narekuje Evropa, Nato, itn.
To pa tudi ni argument.