Predlagam, da v sodelovanju z nekaj največjimi bankami in poštno hranilnico občani lahko odprejo poseben transakcijski račun (posebna kartica) kamor lahko poljubno polagajo denarna sredstva. Pologi se obrestujejo po najmanj letni bančni obrestni meri za vezane depozite. Ob upokojitvi se denarna sredstva prenesejo na katero od zavarovalnic in se jim izračuna dosmrtna renta, ki jo prejemajo poleg pokojnine. Samo odprtje računa in izdelava kartice se zaračuna npr. 10€, vodenje računa pa je brezplačno. Kdor dvigne denar pred upokojitvijo ne dobi nobenih obresti temveč samo nominalni znesek, ki ga je vložil. Država pa se v primeru takšnih vlog odpove davku na obresti. Vlagatelji pa ne morejo pologov uveljavljati kot davčne olajšave ob koncu koledarskega leta, renta pa ni obdavčena.
Seveda je treba zadevo dodelati, določiti izvajalce in v končni fazi zavarovalnico (lahko celo Kapitalsko družbo). Z majhnimi, neobveznimi pologi se da v daljšem časovnem obdobju prihraniti znesek, ki bi bil dobrodošel prihodek (renta) k pokojnini. Zadevo v podobni obliki že poznajo na Hrvaškem. Primer: 30€12=360X30=10.800€ (razpolagamo s skoraj 11 tisoč evri glavnice iz katere dobivamo rento, ob tem da sploh nismo upoštevali obresti, ki krijejo tekočo inflacijo in prinašajo še določen donos).