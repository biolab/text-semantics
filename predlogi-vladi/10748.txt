Trenutno je situacija taka, da je policije na terenu premalo - sploh prometne. Kazni za parkiranje in avtomatsko merjenje hitrosti so prevzeli redarji, ki pa merijo na najenostavnejših lokacijah (kjer pričakujejo največ kazni), ki pa niso nujno najnevarnejše. Vsi hujši prekrški (alkohol, prehitra vožnja drugje, izsiljevanje, napačna smer, itd.) pa ostanejo nekaznovani, ker pač ni policista, ki bi to videl in kaznoval.
Predlagam, da se denar od kazni za hujše prekrške (recimo tiste z predpisanimi 5 kazenskimi točkami in več) steka nazaj v policijo kot denar za nove kadre, pa tudi za nagrade pri plači policistom, ki so pri takem kaznovanju najbolj efektivni.
Omejitev na hujše prekrške je nujna, ker bi v nasprotnem primeru (torej če bi se ves denar od vseh kazni stekal k policiji) prišli spet do iskanja malenkosti, "samo da se nekaj najde". S tem bi pridobili več kadrov, ki bi imeli večji interes loviti hujše prekrškarje (torej tiste, ki so v prometu najnevarnejši).