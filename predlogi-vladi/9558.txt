Pozdravljeni,
predlagam da se z zakonom določi koliko sme biti najmanjša dovoljena teža sidra za katero dolžino plovila in katera sidra so dovoljena za sidranje v slovenskem morju.
V zadnjih desetih letih je navtika postala bolj dostopna zato se je bistveno povečalo število pomorščakov - navtičnih turistov, renta-boatov, charterjev.
Pred leti so čolne imeli le izkušeni ribiči zato ni bilo dosti nesreč na morju, saj se ribiči običajno ne sidrajo v zalivih da bi tam prespali kakor turisti.
Sedanji zakon določa da vsako plovilo mora imeti kot obvezno opremo sidro ampka ne določa kako sidro. Zato prihaja do tega, da ljudje varčujejo z denarjem in kupijo najmanjše možno in najbolj poceni ter najslabše sidro katero niti približno ni primerno za njihovo barko.
Sidranje z neustreznim sidrom ogroža kapitanovo življenje, življenje njegove posadke in vseh morebitnih otrok ki se nahajajo na plovilu. Ogromno je primerov, ko zvečer spustijo sidro in gredo spat, ponoči se začne neurje ki jim vrže plovilo na skale, luška kapitanija pa mora reševat ljudi ki jih morje meče na skale.
Druga zadeva je uničevanje morskega dna. Vsako sidro ki ni dobro se ne zarije takoj v morsko dno ampak drsa po površini morskega dna in tepta pod svojo težo vse kar na morskem dnu raste. Pri tem največjo škodo utrpijo školjke leščurji ki so zaščitene zaradi izumuranja.

Koliko je razlika med različnimi tipi sider za barko si lahko pogledate tukaj: www.youtube.com/channel/UC_cYNza74BYYsuOjhmAHAdA/videos Nekatera sidr se vkopljejo neverjetno hitro nekatera pa se ne zapičijo niti če jih do Grčije vlečejo.
Če je z zakonom določeno za avtomobile dimenzija pnevmatik, višina profila, vrsta profila na gumah (zimski-letni) je prav, da je tudi na plovilih jasno določeno kako sidro mora biti, saj to je eden od najbolj ključnih dejavnikov za varnost na plovilu. Plovila nimajo druge zavore kakor sidro.