Kolesa z motorjem, to so mopedi in skuterji, imajo omejeno hitrost na 45km/h. Vozi se jih s kategorijo AM (starostna omejitev 15 let). Omejena hitost naj bi prispevala k večji varnosti (mladih) v prometu. Žal je teorija eno, praksa pa nekaj povsem drugega.
Sam imam izobrazbo iz področja prometa in sem si pred štirimi leti lastil 20 let star moped ki je zmogel 45km/h. V praksi se je pokazalo, da je vožnja s tako hitrostjo v hitrejšem prometnem toku nevarna. Zakaj? Občutek, ko te vsi prehitevajo in to na majhni bočni varnostni razdalji ni prijeten, sploh če je promet gostejši, nadalje nizka hitrost povzroča oviranje prometa,...Zaradi tega sem bil primoran opustiti moped. Na mestnih vpadnicah je nemogoče držati korak s prometom, ker so hitrosti 60-70km/h. Kaj šele na cestah izven naselja, kjer so hitrosti do 90km/h?!
Vsi mopedi in skuterji ki imajo 50cm3 delovne prostornine in do 4kw so konstrurirani za doseganje hitrosti preko 80km/h. Brez elektronske blokade sicer ta vozila dosežejo končno hitrost od 60-80km/h kar zadostuje za varno vožnjo s prometnim tokom na mestnih vpadnicah ali izven naselja. Za nameček elektronska blokada skrajšuje življensko dobo pogonskega agregata mopeda oz. skuterja
Zato predlagam vladi, da v ustraznem zakonu oz. pravilniku odpravi to anomalijo omejitve hitrosti 45km/h, da bodo lahko vozniki koles z motorjem varno udeleženi v prometu z ostalimi vozili. S tem bi delno odpravili tudi nelegalno predelovanje oz. ˝tunanje˝ mopedov. Z ustrezno kaznovalno politiko se pa sankcionira vse prekrškarje. Nekoliko pa bi bilo verjetno treba spremeniti tudi postokep opravljanja izpita AM kategorije.
Lep pozdrav
 