Vladi R Slovenije predlagam, da ukine komisijo za preprečevanje korupcije.
Kot vidimo je navedena komisija postala žrtev politike, osebnih interesov in lobijev. Imamo sodišča, tožilstvo in policijo ki z zakonitim delom lahko povsem adekvatno pokrijejo njen delovni resor. Že začete postopke naj raziščejo in zaključijo ti trije organi prav tako pa naj prevzamejo vse nove zadeve.
Če dovolite. V orožarskih poslih govorimo o več deset milijonih mark premoženjske protipravne koristi (o tem obstajojo dokumenti in celo knjige) in potem raziskujejo prvaka neke stranke zaradi borih 100.000 evrov. Čeprav neuradno davčna uprava zadev pod 300.000 evri menda sploh ne preiskuje. Na drugi strani preiskujejo prvaka druge stranke že nekaj let zaradi nekih dvomljivih zemljiških poslov, opravljajo hišne preiskave itd., rezultata pa ni.
Kako se počutita oba akterja vam verjetno ni potrebno tolmačiti. Na drugi strani pa NLB lani ustvari 1,5 milijarde evrov primankljaja in nikomur nič (se zgodi!). Nekaj sto milijonov evrov ponikne v javnih naročilih zdravstvenih zavodov in zopet nič. TEŠ-6, v sefu nekdanjega direktorja najdeni 3 milijoni evrov, projekt naraste na 1,6 milijarde evrov. Zopet nič.