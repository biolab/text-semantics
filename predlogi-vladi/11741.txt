Predlagam, da se v prometne predpise doda sledeče pravilo:

- Prepovedano je prehitevanje vozil pri vožnji v strjeni koloni za vozila, ki imajo pred sabo najmanj tri vozila. Velja na vseh cestah s samo dvema voznima pasovoma - velja za regionalne ali lokalne ceste in ne za avtoceste. 

Obrazložitev
Dogaja se namreč, da imamo vse preveč korenjakov - norcev - divjakov na cesti, ki ne znajo, ne morejo, nočejo, voziti v koloni vozil, čeprav jim je jasno, da s prehitevanjem ne bodo časovno nič pridobili. Da o ogrožanju vseh ostalih udeleženih v prometu niti ne govorim. Skratka, če imaš pred sabo več kot tri vozila v strjeni koloni ne smeš prehitevati in s tem ogrožati druge z naletom od zadaj na drugo vozilo pred tabo, ki je začelo prehitevati, če voznik mogoče ni ali ni mogel opaziti tvoje namere.
Drugo in tretje vozilo v koloni lahko prehitevata ostali pa morajo počakati, da pridejo na vrsto za prehitevanje. V tem primeru močno zmanjšamo možnost naleta vozila nekoga, ki se je odločil prehitevati celotno kolono vozil in se nato ponovno vriva v kolono če je ne more prehiteti.