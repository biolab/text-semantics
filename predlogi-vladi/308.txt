Motoristi in tudi mopedisti se v mestih srečujemo z neurejenostjo na področju parkirnih prostorov. V Ljubljani so celo pričeli kaznovati motoriste zaradi nepravilnega parkiranja, najverjetneje bodo to storili še drugod.
ZVCP ureja parkiranje za vozila, vendar pa ne razlikuje dvoslednih vozil od ostalih. Celo več, po ZVCP bi lahko kaznovali tudi kolesarja zaradi nepravilnega parkiranja.  Vendar kaj je bistvo nepravilnega parkiranja? Da ne bi ljudje parkirali vsepovsod IN da bi s tem ovirali promet ali kako drugo dejavnost. Motorist pa tega ne počne (razen kake izjeme).
Ljubljana ima na treh mestih urejeno parkiranje za motorje in mopede. Vendar to je bisveno premalo. Še posebej zato, ker se ljudje ne vozijo z motorjem le za zabavo, vendar je tu več razlogov. Si hitrejši, okretnejši, ne ustvarjaš gneče, ne zasedaš že tako malo parkirnih prostorov, manj onesnažuješ in še in še. Statistično je v osebnih vozilih le en, največ dve osebi, in če primerjaš osebno vozilo ali motor, je potem motor veliko bolj ekološki kot kakršno koli drugo motorno vozilo.
Torej potrebno je storiti naslednje. Ali povečati število parkirišč za motorje ali pa prenehati z nesmiselnim kaznovanjem zaradi nepravilnega parkiranja. Motorist ne more zasesti parkirišča od vozila, ker bo gneča še večja. Kjerkoli so parkirišča za osebna vozila bi morala biti tudi parkirišča za motorje. V zimskem času bi tam lahko parkirala tudi osebna vozila, sicer pa ne. Če tega ne morejo zagotoviti, potem ne morejo kaznovati motorsita, ki parkira svoj motor na mestu, ki nikogar ne moti. Še manj pa da tak motor nekdo "olisiči". Ni pa bistvo motorja, da boš pripeljal na neko parkirišče in nato pol ure hodil, da prideš do cilja. Mislim da pa je vsak motorist pripravljen parkirati na urejenem mestu če bo teh dovolj in so skoraj vsepovsod (tistih nekaj posemaznikov, ki pa se morajo pripeljati v lokal, ko pridejo na kavo pa naj kar kaznujejo).
Motoristi ne rabimo veliko, vendar pa se morajo v vladi zavedati da je v mestih veliko motorjev, mopedov in skuterjev (če lahko posebej označim to kategorijo dvoslednih vozil). V tujini motoriste obravnavajo drugače in imajo na voljo tudi več parkirišč (za primer si poglejte le Trst). Dejstvo pa je, da če zahtevaš od nekoga da se pokorava nekim pravilom, mu moraš omogočiti, da se tem pravilom dejansko lahko pokorava. Če tega ne moreš zagotoviti, potem ga tudi ne moreš kaznovati.
DOPOLNITEV v razmislek: Konec leta 2008 je bilo v Sloveniji 7,85% motornih koles (vključno z kolesi z motorjem) glede na število osebnih vozil (http://www.stat.si/novica_prikazi.aspx?id=2367)! Kolikošno pa je razmerje glede parkirnih prostorov?! V Ljubljani naj bi bilo v mestnem jedru skupaj 4.900 parkirnih mest na prostem (http://www.ljubljana.si/si/zivljenje-v-ljubljani/promet-infrastruktura/parkiranje-v-ljubljani/). Koliko parkirnih mest od tega je za motoriste? Mogoče 385, glede na procent motornih koles? Niti približno toliko! Vendar to je podatek le za mestno jedro ...  