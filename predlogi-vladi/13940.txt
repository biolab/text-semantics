Spoštovani,
zaradi pomanjkanja slovenskih delavcev smo delodajalci primorani iskati delavce v tretjih državah. Kljub spremembi zakonodaje v preteklih letih, katere namen je bil odpraviti administrativne ovire in skrajšati postopek pridobivanja enotnih dovoljenj v zadnjem letu ugotavljamo, da so postopki še vedno nerazumno dolgi. Predvsem je problem na Upravnih enotah po Sloveniji, ki za rešitev vloge potrebujejo do 6 mesecev. Takšno dolgotrajno reševanje vlog je nesprejemljivo in onemogoča delodajalcem uresničevanje poslovnih ciljev.
Kot zadnji primer lahko navedemo, da smo na EU v Štajerski regiji vlogo za pridobitev enotnega dovoljenja vložili 1.9.2021. Po klicih, ki jih vse od takrat izvajamo tedensko nam odgovorijo, da vloga še ni prišla na vrsto, da vloge še niso niti odprli, niti ugotovili, ali je popolna ali ne. Ko jih vprašamo, kakšna je zamuda, saj moramo planirati svojo proizvodnjo, nam odgovorijo, da vloge rešujejo po vrsti.
Prosimo, da se postopek pridobivanja enotnih dovoljenje na UE uredi na način, da bo zakonsko skladen in da bodo vloge rešene v zakonsko določenem roku.
Hvala!