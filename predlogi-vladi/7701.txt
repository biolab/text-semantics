

Naprošam vas, da oddate svoj glas  »za« in s tem prispevate svoj delež, da se bo na slovenskem državnem nivoju  končno ratificirala Marakeška pogodba,  s katero bo zagotovljen  lažji dostop do prilagajanja knjižnih del slepih, slabovidnih in drugih oseb z motnjami branja.  
Vsi, ki vidimo in nimamo resnih problemov z vidom, ki nam bi zmanjševala kvaliteto našega vsakodnevnega življenja, se moramo zavedati dejstva, da vid ni nekaj samoumevnega, temveč je dar narave, ki nam je lahko v kateremkoli trenutku življenja odvzet ali zmanjšan, tako  kot tudi življenje samo. 
Zato ne zgubljajmo po nepotrebnem dneve, tedne, mesece in ne čakajmo, kaj bodo naredile ostale EU članice. Vsak izgubljen dan, ko nekaj ne naredimo za pravico do kvalitetnejšega življenja slepih, slabovidnih in ostalih oseb z motnjami vida, je tudi za nas »normalno videče« izgubljeni dan, saj smo padli na izpitu enakopravnosti, enakih pravic in enakih možnosti za vse državljane in državljanke Slovenije, ki nam jo zagotavlja slovenska ustava.  Zavedajmo se dejstev, da postajamo vedno starejša družba in s tem tudi posledično naraščajoči zdravstveni problemi  na področju vida. 
Zaupam v vaš pozitiven pristop, da z vsem spoštovanjem, srčnostjo in empatijo oddate svoj glas "za " ratifikacijo Marakeške pogodbe. S tem boste naredili tudi sebi osebno nekaj lepega in dobrega, ki se bo lahko širilo naprej med ljudmi te naše prelepe domovine Slovenije in da se bo na državnem nivoju speljala ta ratifikacija v čimkrajšem možnem času, saj so predlogi za spremembo zakonodaje na nacionalnem nivoju tudi že pripravljeni in gredo lahko v proceduralno razpravo, morebitne popravke  in potrditev.   
 
 