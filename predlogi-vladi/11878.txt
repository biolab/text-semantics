V nekaterih državah imajo tako, da morajo tisti, ki dobivajo socialno podporo, opravljati nekaj ur dela (na primer vsaj osem ur) na teden, da jo lahko dobijo naprej. Delo naj bi bilo enostavno, kot so na primer pomoč starejšim in invalidom, pometanje na ulici, pobiranje smeti in podobno. Zdaj je namreč tudi tako, da namenoma zavračajo zaposlitev (tudi tisti zavračajo, ki so mladi in zdravi), ker je podpora z dodatki (npr. otroški dodatki) višja, kot je minimalna plača s prevozom in malico. Je pa res, da tisti, ki dela kot prostovoljec, tudi še nekaj dodatnega dobi. Tako da je tudi ta na boljšem kot delavec na minimalcu. Zato predlagam, da bi bilo dobro, da če nekdo hoče dobivati socialno podporo, naj opravlja določeno delo nekaj ur na teden, otroški dodatek pa naj bi se spremenil v univerzalni otroški dodatek. Da se bo končno splačalo le delati.