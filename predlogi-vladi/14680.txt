Dne 05.05.2015 je bil na portalu objavljen odgovor v zvezi z ukrepanjem policistov in občinskih redarjev na nekategoriziranih cestah
"Odziv Ministrstva za infrastrukturo
Pooblastila policistov in občinskih redarjev v zvezi z nadzorom parkiranja vozil na parkirnem mestu, označenem za invalide, so določena v Zakonu o pravilih cestnega prometa (Uradni list RS, št. 82/13 – uradno prečiščeno besedilo, v nadaljnjem besedilu ZPrCP).
V 13. členu je določeno, da policisti nadzirajo in urejajo promet na javnih cestah in nekategoriziranih cestah, ki se uporabljajo za cestni promet, nadzirajo stanje in prevoznost teh cest, vozila, tovor v in na vozilih, voznike in druge udeležence cestnega prometa, ter izvajajo pooblastila določena z mednarodnimi pogodbami, s tem zakonom ali drugimi predpisi, ki se nanašajo na varnost cestnega prometa. V 15. členu pa je določeno, da občinski redarji na cestah v naselju (vključno z nekategoriziranimi cestami, ki so dane v javno uporabo), na občinskih cestah zunaj naselja in nekategoriziranih cestah zunaj naselja, ki se uporabljajo za javni cestni promet, izvajajo nadzor nad določbami določenih členov ZPrCP, med drugim tudi določb 67. člena ZPrCP, ki se nanaša na parkiranje na parkirnem mestu, označenem za invalide.
Glede pristojnosti za nadzor torej ni razlike med kategoriziranimi cestami in nekategoriziranimi cestami, ki se so dane v javno uporabo. Nekategorizirana cesta, ki je dana v javno uporabo, je vsaka prometna površina, na kateri se opravlja promet na način in pod pogoji, kot jih določajo predpisi o varnosti cestnega prometa (ZPrCP, Zakon o cestah in podzakonski predpisi izdani na njuni podlagi) in jih določi lastnik ali od njega pooblaščeni upravljavec. Med te površine spadajo tudi parkirišča pred trgovskimi centri in drugimi zasebnimi zemljišči (domovi za starejše, lekarnami, bankami), če je prometna površina dostopna vsem pod enakimi pogoji.
Če pa lastnik parkirišča želi odvzeti status prometne površine, mora to ustrezno označiti. To lahko stori s fizično oviro (npr. zapornico) ali s postavitvijo predpisane prometne signalizacije, s katero prepove promet motornih vozil. Na neprometnih površinah lahko lastniki samostojno določajo pogoje za parkiranje, predvsem zaradi varovanja osebne lastnine pa policisti in občinski redarji nimajo pristojnosti za nadzor parkiranih vozil.
Glede na navedeno menimo, da ni potrebe za spremembo zakonodaje, ki bi drugače uredila pristojnost za nadzor parkiranih vozil na mestih za invalide, saj je v obstoječih predpisih o varnosti cestnega prometa ustrezna pravna podlaga za ukrepanje občinskih redarjev in policistov tudi na zasebnih prometnih površinah, ki so dane v javno uporabo."
Postavlja pa se vprašanje, saj tolmačenja niso enotna, kako je z ukrepanjem na javnih plačljivih parkiriščih, ki so zaprta z zapornico zaradi tega, da uporabniki plačajo parkirnino in da ne odpeljejo brez plačila.
Na primer:
- nekdo tam pusti neregistrirano vozilo,
- parkira na mestu, ki je rezervirano za invalide ali električna vozila
- zaparkira pravilno parkirana vozila
- parkira na pločniku, ki je v območju zaprtega parkirišča
Prosim za odgovor o pristojnosti nadziranja takšnih kršitev na območju JAVNEGA PARKIRIŠČA Z ZAPORNICO, saj zapornica ne preprečuje prometa, ampak je samo varovanje da uporabnik parkirišča poravna parkirnino?
lp