Predlagam, da se zviša prag dohodkov, ki osebo uvrščajo v najvišje dohodkovne skupine ali da se uvede socialna kapica za socialne prispevke. Razlaga: " Resnična težava v Sloveniji so tako višje plače samskih oseb, ki so bolj obremenjene z davki in dajatvami. Plača osebe, ki zasluži 167 odstotka povprečne bruto plače, je obremenjena v višini 60,4 odstotka, kažejo podatki OECD iz leta 2014. To nas uvršča v vrh med državami OECD." Na drugi strani je "pod povprečjem OECD pa je v Sloveniji obremenitev plač zaposlenih oseb z otroki. Poročenemu zaposlenemu z dvema otrokoma v članicah OECD so v letu 2014 od plače v povprečju obračunali 36,9 odstotka davkov in prispevkov. V Sloveniji je bilo to povprečje pri 23,4 odstotka, kar našo državo uvršča na 22. mesto, je razvidno iz raziskave OECD." siol.net/posel-danes/novice/resnica-o-obdavcitvi-slovenskega-delavca-4... Razumljivo je, da Slovenija v želji po višji rodnosti omogoča davčne olajšave za družine, ampak menim, da smo pri obdavčitvi oseb, ki nimajo vzdrževanih družinskih članov, šli v ekstreme. Ne govorimo zgolj o osebah, ki na koncu dobijo izplačanih 3.000 € in več, pač pa je meja postavljena bistveno nižje. 167% odstotkov povrprečne bruto plače pomeni nekaj manj kot 2.800 bruto. Takšna obremenjenost plače je nedopustna!  Menim, da mora biti sposoben človek tudi ustrezno plačan, ne glede na to ali ima otroke oziroma ali so ti že odrasli in jih ne uveljavlja več.  Da Slovenija v tem primeru po obdavčitvi izstopa je vidno tudi iz zgoraj navedene študije. Zato predlagam, da se zviša meja za uvrstitev v najvišje dohodkovne skupine ali da se uvede socialna kapica za socialne prispevke. Kaj socialna kapica pomeni? Socialna kapica pomeni, da če se npr (govorim na pamet) od povprečne bruto plače plača za zdravstvo 100 eur, se določi, da je maksimalno plačilo za obvezno zdravstveno zavarovanje ne glede na višino plače npr 300 eur. V Sloveniji, za razliko od številnih držav, tega limita nimamo, vsi pa seveda dobimo isto oskrbo iz obveznega zavarovanja. Poudarjam, da ne gre za izenačitev prispevkov za vse osebe, ne glede na plačo, temveč za postavitev nekega razumnega zgornjega limita. 