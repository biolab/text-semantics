Zaradi naraščajoče incidence zdravstvenih napak in povečanega števila tožb na slovenskih sodiščih v zadnjih letih napram zdravnikom na Urgenci Ljubljana zahtevam, da se ustanovi neodvisna revizijska zdravniška komisija na državni ravni, ki naj pregleda delo travmatologov oz. zdravnikov na Urgenci KCLJ vsaj za obdobje 2008 - 2012. Zaradi majhnosti RS
Stanje, ki vlada zadnje čase je nevzdržno predvsem zato, ker Zdravniška zbornica že dolgo ne opravlja svojega dela, kot bi ga morala. Razmere slabega, malomarnega, nestrokovnega dela obvladuje »sindrom (hinavske) cehovske kolegialnosti«, ki je glavni krivec da se zdravnikom, ki slabo opravljajo svoje delo ne more (ali bolje: ne želi) dokazati njihove krivde. Primerov za to je kolikor hočete.
Delno hrbet tem neodgovornim in malomarnim zdravnikom ščiti še sam sistem zdravstva v današnji že krepko razpadajoči banana republiki, ki ji rečemo Slovenija. Ta sistem namreč pretvarja osebne strokovne napake in slabo delo zdravnikov v »sistemske napake zdravstva« in jih na ta način razbremenjuje odgovornosti. Ni zanemarljiva tudi vloga vsaj delno skorumpiranega sodstva, ki s svojimi počasnimi postopki in nekompetentnostjo, le še podžiga brezbrižnost dela storilcev iz zdravniških vrst.
Ne glede na težave, ki bi nastale ob formiranju takšne neodvisne zdravniške komisije na državni ravni, pa verjamem(o), da so tudi v zdravstvu pozitivci, ljudje ki znajo misliti s svojo glavo in bi hoteli sodelovati, ker tudi njim ni všeč to kar se zadnjih let v naši državi prav izrazito dogaja.
Torej še enkrat: Čimprej ustanoviti/formirati zdravniško komisijo z dovolj velikimi pooblastili, ki bi naredila red ne samo na Urgenci KCLJ ampak tudi povsod drugje kjer bi bilo to potrebno. Bijejo zadnje minute!
Formiranje takšne komisije zahteva odgovornost do žrtev, ki so jim bile storjene zdravstvene napake in jim zaznamovale vse življenje kot tudi življenje njihovih ožjih svojcev.
 