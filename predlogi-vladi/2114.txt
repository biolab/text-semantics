Glede na to, da je Ustavno sodišče RS ravnokar odločilo, da je poimenovanje ulice v Ljubljani po Josipu Brozu Titu neustavno, saj ime Tito ne simbolizira le osvoboditve izpod fašistične okupacije, ampak tudi komunistični totalitarni režim, ki je kršil človekove pravice, svetujem da se na temo poimenovanja po osebah, ki simbolizirajo kršenje človekovih pravic začne širša razprava.
 
Razprava bi se lahko začela denimo glede Letališča Jožeta Pučnika. Jože Pučnik ne simbolizira le osamosvojitve Slovenije, ampak tudi režim, ki je to samostojno državo spočel z birokratskim etničnim čiščenjem, odvzemom osnovnih pravic več kot 20 tisoč Izbrisanim, predvsem na podlagi njihove narodnosti. Kot posledica so žrtve tega etničnega čiščenja trpele na mnogo načinov, in še vedno trpijo, tudi fizično (zdravstveno), saj jim niso bile zagotovljene osnovne pravice, ki so bile zagotovljene tistim, ki so etnično/narodnostno "neoporečni".
 
Če že prepovedujemo poimenovanje po osebah, ki simbolizirajo kršenje človekovih pravic, bodimo dosledni. Zaradi tega svetujem, da se začne na to temo razprava. 