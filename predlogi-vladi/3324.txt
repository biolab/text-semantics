 Ostal sem brez dela, star sem 53 let in nikakor ne morem dobiti dela, sem zdrav, močan , sprejmem karkoli,  zato vladi predlagam:


-         ZAVOD NAJ OBJAVLJA SAMO RES NEZASEDANA DELOVNA MESTA – 
Zapravljam čas in denar, še tisto malo kar ga imam,  ko se javljam na delovna mesta, ki so objavljena in imajo kandidata že vnaprej  izbranega. Zakaj nas zavajate.
 
-         OBVEZNOST ZA  VSE DELODAJALCE,  DA V ROKIH ODGOVORIJO VSEM  KI SE PRIJAVIJO NA RAZPISANA DELOVNA MESTA
Osnova  medsebojnega  poslovnega spoštovanja in spoštljiv komunikativen odnos do poslovnih partnerjev je,  če me kot iskalca zaposlitve zavezuje, da se maksimalno potrudim s prijavo, življenjepis, spremno pismo , sliko itd.  pripravim vse kar zahteva delodajalec na razpisu, je potrebno da delodajalec obvezno odgovori na prijavo, pisno, elektronsko, sms.
 
-         UKINITEV DELOVNIH DOVOLJENJ AGENCIJAM , KI VOZIJO DELAVCE IZ NEEVROPSKIH DRŽAV IN DELODAJALCEM KI SAMI ZAPROŠAJO ZA DOVOLJENJA. – DOKLER NAS JE BREZ DELA VELIKO VEČ KOT 100.000  NIMATE NOBENE  POTREBE UVAŽATI  DELOVNO SILO. NAJPREJ ZAPOSLITE LJUDI, KI SMO NA ZAVODU IN BREZ DELA.  – 
Star sem 53 let in sem ostal na cesti. Delodajalci nimajo posluha za nas starejše, ravno tako ne za mlajše. Vsakodnevno me zavračajo, ko se prijavljam na razpisana delovna mesta Izločen sem že na začetku zaradi let. Delodajalci sklepajo dogovore s posredniki ti odlično služijo na račun ubogih ljudi,  ki jih vozijo  iz drugih balkanskih držav. Delodajalci niso pripravljeni  na usposabljanje na delovnem mestu , za brezposelne , mlade in starejše. Delodajalci bi morali imeti obvezo da prekvalificirajo ljudi iz zavoda in ljudi brez dela. Lastna izkušnja ! 
 
-         ZAKON O ZAPOSLIVANJU  MLADIH BREZ PRAKSE IN STAREJŠIH, KI SO DISKRIMINIRANI NA TRGU DELA – 
Obupno se trudim dobiti kakršnokoli delo, zaman.  Pri 50. letih sem opravil prekvalifikacijo v drug poklic, zapravil 1500€ , dela ne morem dobiti. Gradil sem to deželo, se odzval vpoklicu ob osamosvajanju, bil pod orožjem od prvega do zadnjega dne, verjel, da delam prav in da mi ta lepa dežela ne bo nikoli mačeha. Potiskate me v kot brez izhoda, samo še korak do revščine in lastnega propada. Zato da poskrbim zase rabim delo. Lahko delam, se učim , prilagodim, napredujem,  potrpim, žrtvujem, A moram imeti možnost. Imam 37 let delovne dobe, sem na tleh, ponižan, poteptan in izpljunen.
In lepa misel – ČE JE V TEJ LEPI DOMOVINI SAMO EN REVEŽ, NIMA NIHČE PRAVICE BITI  BOGAT – Tako domovino si želim in se bom trudil da postane!