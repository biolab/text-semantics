Predlagam (ponovno - dopolnjen), da se uvede obvezno obnavljanje - potrjevanje vozniškega dovoljenja vsake štiri leta. Zakaj? V določenem obdobju se v prometu veliko spremeni (kar nekaj nas je, ki smo vozniško dovoljenje pridobili pred desetletji, takrat ni bilo krožišč, promet je bil manjši,...). Tako bi bilo zelo dobrodošlo, da bi imetnik vozniškega dovoljenja enkrat na določeno obdobje moral potrditi veljavno vozniško dovoljenje, tako da bi se udeležil seminarja-izobraževanja, na katerem bi udeležencem predstavili novosti v prometu, jih seznanili z cestno prometnimi predpisi, prikazali kakšen film o posledicah nevarne vožnje ipd. Zelo dobrodošel pa bi bil, tudi tečaj varne vožnje (kot na Vranskem). Mislim, da je največji razlog prometnih nesrečam na slovenskih cestah, da veliko udeležencev misli, da zna voziti oz. upravljati z vozilom, v resnici, pa ne ve zakaj se je pametno privezati, nima pojma o reakcijskem času in se mu zdi, da lahko skozi naselja drvi z več kot 50 km/h, večina jih ne zna niti pravilno držati volan, si namestiti sedež,... Sam imam izpit že 35  let, na leto opravim več kot 40.000 km, pa se včasih najdem v zagati, da ne razumem kakšnega novega prometnega znaka,... Zagotovo vsaj 50 % ljudi, ki se pelje po avtocesti in vidi oznake za merjenje (testiranje) varnostne razdalje (20, 21, 22) ne vedo kaj pomenijo, čemu služijo in kako se testira. Torej tak ukrep bi zagotovo povečal varnost na cestah, hkrati pa občutno zmanjšal število nepotrebnih prometnih nesreč.  Seveda pa bi bilo dobro, če bi bil tak ukrep (vsaj ena 4 ure teorije) brezplačen, denar za izvedbo tega, bi lahko bil pridobljen iz sredstev, ki jih kršitelji CPP vplačajo kot globo v proračun RS. 