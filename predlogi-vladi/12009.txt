Vladi predlagam urgentno prenovo spletnih strani, saj so trenutno skrajno nepregledne in nefunkcionalne. Če želim najti kakšno temo, ki me zanima, čakam pol ure, da iskalnik zmelje, nato pa javi, da teme ni našel. Če poskušam s kakšno besedo, ki je slučajno v enakem sklonu, kot je napisana v poimenovanem naslovu, mi temo morda uspe najti, nato pa naslednji šok. Strani so prazne, suhoparne, nestrokovne in napisane osnovnošolcem. Vse preveč neuporabnih besedičenj in vse premalo konkretnih besedil. Vse v oblakih. Ko sem pred kratkim vprašal nek organ, zakaj na novih straneh ni video prikazov postopkov, ki so jih imeli na starih, so sporočili, da so to zahteve UKOMa, zaradi ranljivih skupin. Nato mi pojasnijo, da gre za slepe in slabovidne, ki imajo pravico prebrati vse, kar lahko vidijo ostali? Zato so strani osiromašene za vse ostale? Zato nosilci dejavnosti ne moremo videti konkretnih postopkov? Manjkajo tudi konkretni primeri, npr. pravilnih in nepravilnih ravnanj. Manjkajo kratke in jasne informacije, konkretne za gospodarstvo. Sprašujem se, komu so strani sploh namenjene? Nekomu, ki rad postavlja suhoparne standarde z mnogimi omejitvami in se potem navdošuje nad enovitostjo? Ali gre le za nadzor države, centralizacijo?
Opažam, da se veliko strani kar čez noč umakne, pojavijo se spet čez nekaj dni? Torej imajo tudi velike tehnične težave. Dodatno, teme, ki sem jih nekoč obiskoval na spletnih straneh organov, na gov.si ni. Zakaj?
Predlagam, da spletne strani urejajo državni organi sami, ne pa da se bohoti birokracija z mnogimi uredništvi in firme služijo na račun davkoplačevalcev. Naredite preproste strani, ki bodo namenjene ciljnim skupinam uporabnikov, ne pa nekaj splošnega za vse. Kot podjetnik vem, kateri organ moram obiskati za informacije in ne potrebujem neke prazne platforme, kjer nič ne najdem.