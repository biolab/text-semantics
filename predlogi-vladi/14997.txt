Spoštovani,
Slovenija že dolgo časa prejema opozorila, da so prihodki prveč obdavčeni, premoženje pa premalo. Po ustavi je Slovenija socialna država, pri čemer se delovanje države napaja iz davkov.
V trenutni situaciji je z davčnega vidika oseba s 1.800 neto pravi bogataš, čeprav bo še 20 let odplačevala dvosobno stanovanje. Na drugi strani je oseba s plačo 900 neto in premoženjem vrednim 1.000.000 eur z davčnega vidika revež, zato mu prva oseba sofinancira vse od vrtca do zdravstva, čeprav sama ne bo nikoli prišla do premoženja, ki ga ta druga oseba poseduje.
Nasprotniki obdavčitve premoženja pogosto navajajo, da so vse premoženje ustvarili sami, pri čemer so od prihodkov že plačali davek. Vendar je brez velikih analiz jasno, da je rast cen nepremičnin in parcel popolnoma neprimerljiva z rastjo plač.
Predlagam, da se KONKRETNO (in ne lepotno) znižajo davki na prihodke in uvede progresivna lestvica za obdavčitev vsega premoženja, recimo 0,3% do vrednosti 150.000 eur, 0,6% od 150.000 do 250.000, 1% od 250.000 do 350.000 itd. Nezmožnosti plačila ne sme biti povod za deložacijo, pač pa se piše plomba, ki se poravna najkasneje ob dedovanju naslednje generacije.
Slovenija trenutno vsekakor ni davčno pravična država. Vkolikor država nima moči, da bi uredila področje davkov na bolj pravičen način je edina preostala možnost, da se izplačajo bruto plače. Z razliko med bruto in bruto se poskrbi za osnovne zadeve, za vse ostalo, od zdravstvenega do pokojninskega zavarovanja pa je človek odgovoren sam. Posameznik z nekoliko nadpovprečno plačo pač ni dolžen financirati posameznika z nekoliko nižjo plačo a agromnim premoženjem.