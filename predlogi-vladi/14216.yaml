Text file: 14216.txt
author: johi
downvotes: 39
end consideration date: 2022-01-21
id: '14216'
number comments: 59
number views: 884
proposal type: Odziv pristojnega organa
response: "Odziv\_Uprave RS za varno hrano, veterinarstvo in varstvo rastlin (UVHVVR)\
  \ in Ministrstva za kmetijstvo, gozdarstvo in prehrano (MKGP)\nKratka analiza ureditve\
  \ zadeve\nVeterinarski predpisi, natan\u010Dneje Zakon o za\u0161\u010Diti \u017E\
  ivali (Uradni list RS, \u0161t. 38/13, uradno pre\u010Di\u0161\u010Deno besedilo,\
  \ 21/18-ZNOrg, 91/20 in 159/21) v 11. \u010Dlenu omejuje razmno\u017Eevanje in sicer\
  \ dolo\u010Da odgovornost skrbnika, da mora z osamitvijo, kontracepcijo, sterilizacijo\
  \ ali kastracijo \u017Eivali prepre\u010Diti rojstvo neza\u017Eelenih \u017Eivali\
  \ oziroma tistih \u017Eivali, katerim ne more ali no\u010De zagotoviti oskrbe po\
  \ tem zakonu. Zakon dolo\u010Da katera ravnanja so prepovedana, in v osmi alineji\
  \ 15. \u010Dlena dolo\u010Da, da je preobremejevanje \u017Eivali in uporaba premladih\
  \ \u017Eivali za razplod prepovedano ravnanje.\nPrav tako Zakon o za\u0161\u010D\
  iti \u017Eivali na novo ureja prepoved dejavnosti trgovanja s psi in ma\u010Dkami,\
  \ ki ne prihajajo iz lastne reje. Gre za ukrep, ki bo pripomogel k prepre\u010D\
  evanju preprodaje pasjih mladi\u010Dev z neznanim poreklom ali iz vpra\u0161ljivih\
  \ rej. Ta problem je v Republiki Sloveniji zelo velik. Preprodajalci pasjih mladi\u010D\
  ev namre\u010D trgujejo z mladi\u010Di razli\u010Dnih pasem, ki izvirajo iz drugih\
  \ dr\u017Eav Unije ali iz tretjih dr\u017Eav in so pogosto tako mladi, da \u017E\
  e transport teh \u017Eivali predstavlja veliko tveganje za njihovo dobrobit, kot\
  \ tudi za njihovo zdravstveno stanje. Zelo pogost zaplet pri nakupu teh \u017Eivali\
  \ je, da te zbolijo in poginejo kmalu za tem, ko jih prevzame novi lastnik. Glede\
  \ na to, da predstavlja preprodaja pasjih in ma\u010Djih mladi\u010Dev resno tveganje\
  \ za dobrobiti teh \u017Eivali, da gre pri prometu s temi \u017Eivalmi pogosto za\
  \ prena\u0161anje nalezljivih bolezni hi\u0161nih \u017Eivali in da \u017Eivali\
  \ pogosto ne spremlja dokumentacija, ki bi dokazovala njihov izvor in pasmo, novi\
  \ predlog predvideva prepoved trgovanja z mladi\u010Di psov in ma\u010Dk, ki ne\
  \ izhajajo iz lastne reje nosilca dejavnosti.\nVeterinarska zakonodaja ni pristojna\
  \ za dolo\u010Danje ali omejevanje cen prodaje psov glede na to, ali so rodovni\u0161\
  ki ali nerodovni\u0161ki.\nPredlagatelj meni, da bi z dolo\u010Ditvijo cene nerodovni\u0161\
  kih mladi\u010Dev prepre\u010Dili preprodajo pasjih mladi\u010Dev iz tujine, ki\
  \ se najve\u010Dkrat vr\u0161i preko spleta. Ker se s problematiko nelegalne trgovine\
  \ s psi \u017Ee vrsto let ukvarjamo na nacionalni in evropski ravni, \u017Ee od\
  \ leta 2013 dalje z razli\u010Dnimi spremembami in dopolnitvami pravil pri trgovanju\
  \ in sledljivosti psov, sku\u0161amo to trgovino omejevati. V Sloveniji je prepovedana\
  \ preprodaja pasjih mladi\u010Dev, ki niso lastne vzreje, hkrati pa se bele\u017E\
  i tudi izvor vsakega psa, ki je registriran v Sloveniji. Z novelo sprejeto v lanskem\
  \ letu zaostrujemo tudi nadzor nad trgovanjem in posredovanjem psov preko spleta\
  \ z uvedbo sledljivosti pri ogla\u0161evanju prodaje. Tema je tudi del razprav v\
  \ Svetu EU.\nUVHVVR meni, da predlog opozarja na problematiko, ki je prisotna in\
  \ se je na MKGP dobro zavedamo in jo re\u0161ujemo, vendar predlagana re\u0161itev\
  \ ni primerna za nadaljnjo obravnavo. Slovenija kot dr\u017Eava \u010Dlanica EU\
  \ ne more omejevati prostega pretoka blaga in storitev oziroma dolo\u010Dati cen\
  \ za blago iz drugih dr\u017Eav \u010Dlanic."
response date: 2022-02-22
response due date: null
sent date: 2021-12-22
title: Prodaja psov brez rodovnika naj se prepove
upvotes: 66
url: https://predlagam.vladi.si/predlog/14216
