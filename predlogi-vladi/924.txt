smo podjetje, ki izvaja inženiring posle po vseh evropskih državah in tako glede na potrebe zaposlujemo delavce (ponavadi iz zavoda) za določen čas projekta 1,2,3 do max 6 mesecev).
do sedaj s pridbivanjem E101 ni bilo problema saj smo ga lahko pridobili takoj po zaposlitvi ali samozaposlitvi delavca in delavca zaposlili in takoj poslali na delo. Od 1.5.2010 dalje pa mora biti delavec najprej zaposlen (samozaposlen) najmanj 1 mesec doma (vključena v zavarovanje)??. Nikakor ne moremo razumeti, da npr. delvca iz zavoda, ki ga zaposlimo in njegovo strokovnost včasih celo že poznamo, ne moremo takoj poslati na delo saj moramo čakati 1 mesec za pridobitev E101 in v tem času moramo nati delo za njega v SLO, kjer pa ga ni.
Zato predlagam Vladi, da spremeni  navodilo, da npr. mora znašati  najkrajši čas zaposlitve 1 mesec in to je pogoj za izdajo E101.
 
 
 
 
 
NAVODILO ZA IZVAJANJE NAPOTITVE NA DELO 
V DRŽAVE ČLANICE EU
 
 
S 1.5.2010 bosta v državah članicah Evropske unije[1] veljavne predpise na področju socialne varnosti nadomestili novi uredbi in sicer Uredba (ES) št. 883/2004 in Uredba (ES) št. 987/2009. 
Tako se delavcem, napotenim na delo v tujino, izda ustrezno listino, kadar so izpolnjeni spodaj navedeni pogoji:
·        da trajanje napotitve ne presega 24 mesecev,
·        da skupno trajanje vseh napotitev ne preseže 5 let (izjemni dogovor),
·        da ne gre za zamenjavo druge že napotene osebe, ki ji je potekla napotitev.
 
ZAPOSLENA OSEBA:
·        da je napotena oseba vključena v zavarovanje v Republiki Sloveniji vsaj 1 mesec pred napotitvijo na delo v tujino,
·        da obstaja pogodba o zaposlitvi za opravljanje dela v tujini oziroma aneks k obstoječi pogodbi o zaposlitvi, skladno z 212. členom Zakona o delovnih razmerjih (Ur.l.RS, št. 42/02, 46/07, 103/07, 45/08 in 83/09),
·        da gre za plačano zaposlitev,
·        da delovno razmerje obstaja celotno obdobje napotitve na delo v tujino.
[1] Države članice EU so Avstrija, Belgija, Bolgarija, Ciper, Češka, Danska, Estonija, Finska, Francija, Grčija, Irska, Italija, Latvija, Litva, Luksemburg, Madžarska, Malta, Nemčija, Nizozemska, Poljska, Portugalska, Romunija, Slovaška, Slovenija, Španija, Švedska, Velika Britanija in Severna Irska. 