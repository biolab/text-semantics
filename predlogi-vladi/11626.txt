Predlagam čim hitrejšo (z uredbo Vlade RS ali zakonom, če je to mogoče) uvedbo snemanja obravnav na sodiščih 1. stopnje, da bodo lahko sodnice in tisti redki sodniki v miru delovali v skladu z zakonodajo in zakoni, ter da bodo imele vse stranke v postopku oprijemljiv dokaz, kako se je sodilo, kaj vse je povedal sodnik na obravnavi, kako se je obnašal, kako so se med seboj pogovarjali itd. itd. Tako bo tudi zelo olajšano (beri: oteženo v primeru potrebe po zaščiti svojega sodniškega kolega) delovanje sodišč na 2. stopnji v primeru pritožbe. To je nujno narediti čim prej kljub gromozanskemu nasprotovanju sodne veje oblasti v Sloveniji. Za njihovo, predvsem pa za dobro državljank in državljanov Slovenije.
 
Posnetke dobijo vse stranke v postopku po končanem sojenju. Tako, da se lahko tudi inštitucije v tujini, ki varujejo človekove pravice prepričajo o poštenem sojenju na Slovenskih sodiščih.