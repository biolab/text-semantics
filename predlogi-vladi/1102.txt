
V svetu in v Sloveniji se poglablja kriza. Ljudje izgubljajo službe,  podjetja propadajo, država se zadolžuje, da bi omilila posledice krize.  Mnogi pravijo, da kriza še ni dosegla svojega dna in da najhujše šele  prihaja. Strokovnjaki in politiki ne vedo, kdaj se bo situacija  popravila in se bo začela ponovna rast gospodarstva in s tem blaginje. V  krizah so najbolj prizadeti revni, pa tudi srednji sloj. Ker je vedno  manj zaposlenih in ker je manjša potrošnja, v državni proračun priteka  vedno manj denarja. Zato se mora država zadolževati, da lahko blaži  krizo.  Podobno je na ravni občine. Finančni položaj občin se  slabša, mnoge občine so zadolžene. Tudi v mnogih občinah se veča  revščina. Ljudje izgubljajo službe, socialni problemi se večajo,  nastajajo pa tudi novi. Za reševanje socialnih problemov ljudi je  potrebno vedno več sredstev, pomemben je praktično vsak evro. Mnogo  sredstev je potrebnih tudi za razvojne projekte, ki lahko izboljšajo  prihodnost občin.  Obstaja pomemben vir, kjer bi lahko občine  prihranile tisoče, desettisoče in stotisoče evrov ter jih namenile za  pomoč ljudem v stiski ali za razvojne projekte. To bi bilo sedaj izjemno  pomembno, saj se, kot že navedeno, kriza poglablja. Gre za sredstva, ki  jih občine vsako leto namenijo za financiranje takšnih ali drugačnih  dejavnosti katoliške cerkve in njenih organizacij, ki delujejo na  območju občine ali pa so z občino kako drugače povezane. Občine namreč  financirajo oz. sofinancirajo karitas, katoliške vrtce, cerkvene domove  za starejše, razne druge cerkvene projekte, obnovo in vzdrževanje cerkva  in drugih katoliških kulturnih spomenikov, osvetljevanje cerkva in  podobno. Vsako leto občine namenijo za te namene več milijonov evrov.  Tako občine za obnovo in vzdrževanje cerkvenih kulturnih spomenikov  porabijo več kot 1 milijonov evrov letno, še več gre za katoliške vrtce,  več stotisoč evrov dobijo razne organizacije v sistemu karitasa in  drugo. S tem denarjem se bogati tujec, saj ima katoliška cerkev svoj  sedež v Vatikanu in je tuja pravna oseba, je sama oz. preko Svetega  sedeža subjekt mednarodnega prava »sui generis«. V Sloveniji ima svoje  institucije, ki so pravne osebe, ustanovljene v smislu kanonskega prava,  torej tujega prava. Seveda pa zgoraj omenjena sredstva niso  edino premoženje katoliške cerkve v Sloveniji. Ta organizacija je namreč  zelo bogata, saj ima preko svojih organizacij v upravljanju za več 100  milijonov evrov lastniških deležev v slovenskih podjetjih, prav tako je  cerkev dobila vrnjeno nacionalizirano premoženje, tudi fevdalnega  izvora, oz. odškodnino zanj, vse v vrednosti, ki se že približuje 200  milijonom evrov. Sicer pa je katoliška cerkev po svetu neizmerno bogata.  Celotno cerkveno premoženje, to je premoženje svetega sedeža in  sestavnih delov cerkve oz. njenih institucij po vsem svetu, je po ocenah  nekaterih poznavalcev več 1.000 milijard evrov. Gre za nepredstavljivo  veliko premoženje, gre za premoženje, o katerem lahko mnoge države samo  sanjajo. In to premoženje upravlja samo ena oseba – papež.  Če  občine ne bi financirale katoliške cerkve, ne bi samo prihranile  milijonov evrov, temveč bi ravnale tudi v skladu s slovensko ustavo, ki v  7. členu določa, da so država in verske skupnosti ločene. Iz načela  ločenosti namreč izhaja tudi to, da država ne sme financirati nobene  verske skupnosti, niti njene dejavnosti ali pa njenih organizacij, saj  se sicer postavi na stran te verske skupnosti in pomaga pri širjenju  vere te skupnosti. Kajti npr. katoliška cerkev kot verska skupnost teži k  temu, da vsepovsod širi svojo vero. Država ni več nevtralna. To vse  velja tudi za občine, saj so one tudi del države. Že dolgo časa država s  financiranjem cerkve krši omenjeno ustavno načelo, ki je zelo pomembno,  saj je tudi branik pred rekatolizacijo državnih oz. javnih struktur.  Občinam  oz. mestnim občinam v Sloveniji zato predlagamo, da prenehajo s  financiranjem katoliške cerkve, njenih organizacij oz. dejavnosti in  tako prihranjena sredstva namenijo za reševanje socialnih problemov v  občini ali pa za projekte, ki bodo prinesli razvoj in s tem nova delovna  mesta. Menimo, da katoliška cerkev s prenehanjem občinskega  financiranja ne bo ogrožena, saj ima po lastnih besedah več kot milijon  svojih vernikov, ki so po katoliškem katekizmu in zakoniku cerkvenega  prava dolžni poskrbeti za materialne potrebe cerkve. Obrazložitev: 1.  Kot že uvodoma navedeno, se nahajamo v vedno globlji krizi. V tej krizi  so pomembna vsa sredstva, ki jih pridobi oz. ima država in njeni  sestavni deli, kot so to občine. Simbolično rečeno, vsak evro pomaga.  Zato je potrebno s temi sredstvi ravnati zelo gospodarno in seveda  zakonito. Še posebej je to pomembno, ker se v Sloveniji širi revščina.  Vedno več ljudi je namreč revnih, po podatkih Zveze svobodnih sindikatov  Slovenije (ZSSS) naj bi bilo v Sloveniji že ob koncu leta 2008 kakšnih  600.000 Slovencev, ki živijo v revščini. Če bi k temu prišteli še  samozaposlene, delavce po avtorskih pogodbah in kmete, bi se ta številka  še povečala (Dnevnik, 18.10.2008). Sedaj je stanje še slabše, saj se  število nezaposlenih veča, v nekaj letošnjih mesecih se je to število  povečalo na slabih 100.000.  2. Na drugi strani imamo sloj  bogatih oz. super bogatih ljudi oz. organizacij. Med te organizacije  seveda spada tudi katoliška cerkev. Ta že slabih dva tisoč let zbira  svoje bogastvo in zato poseduje nepredstavljivo veliko premoženje, po  vsem svetu je to verjetno več 1.000 milijard evrov, ki je bilo v velikem  številu primerov pridobljeno, kot to izhaja iz zgodovinskih zapisov, na  nezakonit in nepošten način. Iz raznih virov je namreč znano, da se je  cerkev ukvarjala s trgovino z ljudmi in imela sužnje, tlačani so morali  plačevati tudi cerkvi, cerkev je prodajala titule, funkcije,  blagoslovljena pisma, ..., uvedla je tudi trgovino z odpustki. Menihi in  drugi cerkveni ljudje so ponarejali listine, da so prišli do zemljiške  posesti. Bili so tudi papeži in škofje, ki so obogateli od prostitucije,  imeli so celo lastne bordele. Eden najbolj sramotnih načinov, kako  nagrabiti denar, je bilo roparsko morjenje drugovercev. Glavni faktor  pri širjenju cerkvene zemljiške posesti od antike, zlasti pa v srednjem  veku, je bila dediščina. Cerkveni oče Salvian je že v 5. stoletju  pridigal: »Kdor premoženje zapusti svojim otrokom namesto cerkvi, ravna  proti božji volji in proti svoji koristi. Medtem ko na zemlji skrbi za  svoje otroke, sebe ogoljufa za nebesa.« Papež Aleksander III. je leta  1170 odredil, da ni veljaven noben testament, ki ni bil narejen v  prisotnosti duhovnika. Vse to in še marsikaj drugega negativnega je  podlaga današnjega cerkvenega bogastva. Danes cerkev, čeprav je  neizmerno bogata, mnogo sredstev dobi še iz državnih proračunov (npr. v  Nemčiji vsako leto okoli 14 milijard evrov). Nekaj podatkov o bogastvu  cerkve: • Katoliška cerkev je največji nedržavni zemljiški posestnik  zahodnega sveta. V Nemčiji je cerkev z 8,5 milijardami m2 največji  zemljiški posestnik. V ZDA in Italiji ima več kot 1 milijon hektarov  njivskih površin, v Španiji, Portugalski in Argentini poseduje okoli 20%  vseh njivskih površin.  • Katoliška cerkev v Nemčiji ima 400  milijard evrov vredno premoženje (celoten letni proračun Slovenije je  okoli 9 milijard evrov). • Katoliška cerkev je največji  nepremičninski posestnik. V Rimu je že skoraj 1/3 vseh stavb v posesti  cerkve. V drugih italijanskih mestih in tudi v Nemčiji je stanje  podobno. • Zlate rezerve Vatikana so bile leta 1952 po velikosti  druge na svetu, takoj za ameriškimi, in so znašale 3,5 milijarde evrov.  Kakšno je stanje danes? • Katoliška cerkev je danes največji verski  gospodarski koncern na svetu in močno angažirana na področju  nepremičnin, kemije, elektronike ... ter soudeležena pri velikem številu  gigantskih firm. Samo v Nemčiji ima okoli 100 milijard evrov k apitala  in naložb, delnic in vrednostnih papirjev. •Katoliška cerkev poseduje  mnoge banke. Znan je primer italijanske banke Intesa, ki združuje  katoliške denarne ustanove in se je združila z banko San Paolo Imi v  največjo banko v Italiji in eno največjih v Evropi. • Premoženje nemške Karitas je po podatkih iz leta 1995 znašalo 65 milijard evrov. •  Katoliška cerkev ima v lasti tudi večje število tiskovnih agencij,  časopisov, revij, radijskih in televizijskih postaj oz. hiš. •… 3.  Vrhovni upravitelj in oskrbnik tega neizmerno velikega premoženja je  papež. Ena oseba torej upravlja z bogastvom, o katerem lahko večina  držav samo sanja. Nemški nadškof oz. kardinal zasluži mesečno več kot  11.000 evrov, plače škofov pa se začenjajo pri 7.500 evrov. Večinoma jih  plačuje nemški državni proračun. Ali si želite, da bi bilo tako tudi v  Sloveniji?  Jezus iz Nazareta: »Laže gre kamela skozi šivankino uho,  kakor bogataš pride v Božje kraljestvo« (Mt 19,34). Čeprav cerkev uči  omenjene Jezusove besede, sama ravna proti njim in se zato tudi postavi  vprašanje, ali bo sploh kdaj prišla v nebesa, še posebej zaradi tega,  ker svojega bogastva noče razdeliti revnim. 4. Katoliška cerkev  oz. njene institucije tudi v Sloveniji dobijo mnogo sredstev iz  državnega proračuna. Tako dobi katoliško šolstvo okoli 10 milijonov  evrov letno (teološka fakulteta, gimnazije in osnovna šola), za obnovo  in vzdrževanje katoliških cerkvenih kulturnih spomenikov je bilo v letu  2008 namenjenih okoli 2 milijona evrov, za cerkvene arhive je država  namenila okoli 150.000,00 evrov, za cerkvene gozdove slabih 200.000,00  evrov, za slovenske katoliške misije in Rafaelovo družbo pa nekaj čez  100.000,00 evrov. V tem letu je namenila tudi okoli 2.000.000,00 evrov  za socialne prispevke katoliških uslužbencev oz. duhovnikov. Skupaj je  država namenila največji in najbogatejši svetovni cerkveni ustanovi,  katere skupno premoženje se ocenjuje na več 1.000 milijard evrov, okoli  15 milijonov evrov. Revni financirajo bogate.  5. Mnogo sredstev  dobi najbogatejša nevladna organizacija na svetu, tako se namreč cerkev  sama mnogokrat označuje, tudi iz občinskih proračunov. Kakšne 3 milijone  evrov, mogoče pa še več, saj ne razpolagamo z vsemi podatki, je  katoliška cerkev dobila od občin v letu 2008. Te financirajo obnovo in  vzdrževanje katoliških cerkvenih spomenikov, karitas, katoliške vrtce in  domove za ostarele, skavte, oratorije, miklavževanje, cerkvene pevske  zbore, razne programe, kot npr. za pomoč odvisnikom in njihovim svojcem,  za urejanje socialnih stisk zaradi alkoholizma, za samopomoč osebam s  težavami v duševnem zdravju in drugo. Občina Črnomelj je v letu 2008  namenila Župnijskemu Karitasu Črnomelj 1.500,00 EUR za sofinanciranje  projekta »šola nogometa«, ki je namenjen romom. Cerkev se ukvarja torej  tudi z nogometom, očitno postaja tudi športna organizacija. V nogometu  se vrti ogromno denarja. Enako privlači enako. 6. Mnoge občine so  bile v letu 2008 do katoliške cerkve in njenih institucij zelo  radodarne. Tako je Mestna občina Ljubljana na kakršnikoli pravni podlagi  odobrila cerkvenim organizacijam kar okoli 1 milijon evrov, od tega je  Škofijska klasična gimnazija dobila 38.712,45 evrov za mladinske  raziskovalne projekte – potepuški tabor 2008 za SŠ in kot refundacijo  šolskih kosil, Zavod Salesianum pa 45.591,50 evrov (refundacija stroškov  glasbene šole, sofinanciranje projektov oz. programa mladinskih  aktivnosti v MOL (2008-2010), sofinanciranje soc. varstv. programov,  refundacija šolskih kosil). Zelo radodarne so bile tudi občine Vrhnika  (okoli 300.000,00), Domžale (več kot 200.000,00, Logatec (okoli  200.000,00), Celje, Železniki in Slovenska Bistrica okoli 150.000,00  evrov, Kamnik okoli 120.000,00 evrov, Maribor okoli 110.000,00 evrov,  ... Gre za nakazila sredstev na katerokoli pravni podlagi, tudi za  plačilo dela razlike med ceno programa in plačilom staršev v katoliških  vrtcih oz. drugih programov, kar morajo občine plačevati na podlagi  predpisov. Občine na splošno mnogo sredstev namenjajo katoliškim vrtcem,  tako je bilo tudi leta 2008. Tako je Občina Domžale plačala cerkvi oz.  njenim vrtcem okoli 220.000 evrov, Mestna občina Ljubljana je  Uršulinskemu zavodu nakazala 116.036,16,  več kot 100.000 evrov je  namenila katoliškemu otroškemu varstvu tudi Mestna občina Celje, Mestna  občina Maribor pa je vrtcu Montessori nakazala 38.562,73 evrov. Občina  Logatec je v letih 2007-2009 plačala za katoliško predšolsko vzgojo v  nekem vrtcu kar okoli 550.000,00 evrov. 7. Iz občinskih  proračunov je šlo cerkvi za obnovo in vzdrževanje sakralnih spomenikov  tudi mnogo sredstev. V letu 2008 je šlo v ta namen več kot 1 milijon  evrov. Mnoge občine izdatno sofinancirajo to obnovo oz. vzdrževanje,  nekatere celo več 100.000,00 evrov letno. Tako je npr. Občina Izola  investirala v obnovo cerkve Marije Alietske samo v letu 2008 111.407,00  evrov, v preteklih letih pa skupaj kar 432.742,00 evrov. Zelo radodarna  je bila tudi Občina Šmarje pri Jelšah, ki je za obnovo kulturnega  spomenika Kalvarija in Sv. Rok dala cerkvi okoli 40.000,00 evrov. Mnoge  občine namenjajo za te namene po več tisoč evrov, mnoge pa celo po več  deset tisoč evrov.  8. Redke so občine, ki katoliški cerkvi oz. njenim institucijam ne namenjajo sredstev. 9.  Republika Slovenija, kamor seveda sodijo tudi občine, torej daje mnogo  sredstev cerkvi.  Postavi se vprašanje, kaj dobi Slovenija za to nazaj  od cerkve?  10. V zahvalo je kardinal Rode, predstavnik Svetega  sedeža, torej tuje osebe, v intervjuju z naslovom Slovenija je moj dom,  ki je bil objavljen v tedniku Družina (20.9.2009), na vprašanje  novinarja Bogomirja Štefaniča, ki se je glasilo: »V kakšno smer pa gremo  denimo z imenovanjem LDS-ovega politika za novega direktorja vladnega  urada za verske skupnosti?« odgovoril: »Take provokacije si niti partija  ni dovolila. To imenovanje je neodgovorno.« Torej, predstavnik tuje  države žali Slovenijo in se vmešava v notranje zadeve naše države. Vse  to v zameno za sredstva, ki jih slovenski davkoplačevalci namenjajo za  cerkev, tudi za Rodeta? 11. Vendar pa to še ni najhujše, kar daje katoliška cerkev Sloveniji. 12. Še huje je to, da npr. katoliška cerkev: • ne priznava slovenske ustave, če je ta v nasprotju z njenimi evangeliji • prisilno krsti dojenčke in z večnim peklom grozi tistim, ki ne dajo krstiti svojih otrok • ne priznava celovitega izstopa in izobči oz. prekolne tiste, ki iz nje izstopijo •ne  priznava pravice do življenja, saj je v bibliji, ki je zanjo božja  beseda in je še sedaj veljavna,  predvidena smrtna kazen za mnoge  moralne prekrške (po predpisih stare zaveze, ki jih mora vsak katolik  vestno izpolnjevati, je potrebno pobiti homoseksualce, prešuštnike,  trmoglave sinove, čarovnice, tiste, ki ne poslušujo duhovnikov in  podobno) • želi odstraniti vse tisto, kar ni katoliško, npr. jude, ateiste, drugače verujoče •  še ni preklicala izobčenja vegetarijancev iz 6. stoletja (tisti, ki  npr. iz etičnih razlogov ne uživajo mesa in tako ne škodujejo živalim in  okolju, so večno prekleti še v 21. stoletju). Vse to je v nasprotju s slovensko ustavo in hudo krši dostojanstvo mnogih ljudi. 13.  Katoliška cerkev trdi, da "Cerkev ima v moči svoje božje ustanovitve  dolžnost, da kar najvestneje varuje zaklad božje vere neokrnjen in  nedotaknjen ter da stalno z največjo gorečnostjo čuje nad zveličanjem  duš. Zato mora z največjo skrbnostjo odstranjati in izločati vse tisto,  kar utegne nasprotovati veri ali kakorkoli postavljati v nevarnost  zveličanje duš. - Zaradi tega ima Cerkev na temelju tiste oblasti,  katero ji je zaupal njen božji ustanovitelj ne le pravico, temveč tudi  dolžnost, da ne le trpi, marveč da prepoveduje in obsoja katerekoli  zmote, če tako zahtevata neokrnjenost vere in zveličanje duš." (Anton  Sterle: Vera cerkve, Mohorjev družba Celje, 1997, št. 382) Poleg tega  katoliška cerkev trdi, da "nihče, ki je zunaj katoliške Cerkve, ne le  pogani", ampak tudi ne Judje ne krivoverci ali od edinosti ločeni  (schismatici), ne morejo biti deležni večnega življenja; šli bodo marveč  v večni ogenj, pripravljen hudiču in njegovim angelom (Mt 25,41), če se  ne bodo pred koncem življenja njej (Cerkvi) priključili" (Anton Sterle:  Vera cerkve, Mohorjev družba Celje, 1997, št. 381). Iz obeh citatov je  razvidno, da katoliška cerkev ne priznava ničesar drugega kot samo  katolištvo in da zaradi čistosti vere odstranjuje vse tisto, kar ni v  skladu z njenim naukom. Odstranjevanje pa je včasih pomenilo tudi  ubijanje ljudi, sedaj pa so načini odstranjevanja bolj prefinjeni. S  financiranjem katoliške cerkve država oz. občina v bistvu podpira tudi  katoliško odstranjevanje drugače mislečih. Nekatoliki v Sloveniji tako s  svojimi davki financirajo cerkveno borbo oz. gonjo proti samim sebi. 14.  Res je, da cerkev dobi sredstva v mnogih primerih na podlagi razpisov,  vendar to ne spremeni dejstva. Na razpisu ali brez, dobi jih. Res je  tudi, da mnogokrat dobi sredstva kot plačilo za opravljene storitve.  Toda tudi to ne spremeni osnovnega dejstva, da je bit katoliške cerkev  samo obramba in širjenje katoliške vere in da je vse podrejeno temu.  Tudi njene dobrodelne ali druge organizacije. Vse so ustanovljene z enim  samim ciljem: braniti in širiti katoliško vero vedno in vsepovsod.  Kajti v Zakoniku cerkvenega prava piše:  • Vsi verniki imajo dolžnost  in pravico prizadevati si, da se bo božje oznanilo odrešenja bolj in  bolj širilo med vse ljudi vseh časov po vseh krajih zemlje (kanon 211) •  Ker je celotna Cerkev po svoji naravi misijonarska in je delo  evangelizacije treba imeti za temeljno dolžnost božjega ljudstva, naj  vsi verniki, zavedajoče se svoje odgovornosti, sprejmejo svoj delež pri  misijonskem delu (kanon 781). Iz kanona 209 pa je še razvidno, da so  verniki s samim svojim načinom delovanja dolžni ohranjati občestvo s  Cerkvijo in naj zato zelo vestno izpolnjujejo dolžnosti, ki jih imajo  tako do vesoljne kakor do delne Cerkve, kateri po pravnih predpisih  pripadajo. Cilj katoliške cerkve je evangelizacija slovenske družbe in v  končni fazi spremeniti Slovenijo, kot to navaja dr. Tine Hribar (Delo,  15.12.2007), v katoliško državo. Cerkev za ta svoj cilj očitno uporablja  tudi občinska sredstva.  15. Papež Benedikt XVI. je za svetovni  dan misijonov izdal poslanico z naslovom Evangelizacija vseh ljudi  (Družina, 18.10.2009). V njej je rekel, »da je evangelizacija« vseh  ljudi bistvena dolžnost Cerkve.« Cerkev ima torej namen evangelizirati  tudi ljudi po slovenskih občinah in zato bo uporabila, seveda če jih bo  dobila, celo občinska sredstva. 16. Še nekaj dejstev o katoliški cerkvi. 17.  Cerkveni religiozni del je v mnogih delih v nasprotju s slovensko  ustavo. Katoliška cerkev, kot že navedeno, ne priznava slovenske ustave  oz. pravnega reda, če je v nasprotju z nauki evangelija, ne priznava  temeljne pravice ljudi, ki jo kot neodtujljivo določa slovenska ustava,  to je pravica do življenja. Svoje člane novači prisilno, to je s krstom  dojenčkov, celovit izstop iz nje sploh ni mogoč. Na ta način hudo krši  ustavno pravico ljudi do svobode vesti. Njen nauk temelji na bibliji, ki  je bila v Sloveniji spoznana kot najbolj škodljiva knjiga na svetu  (Jana, 12.7.2005), saj namreč vsebuje sovraštvo do drugače mislečih,  mučenja, posilstva, množično pobijanje žensk, otrok in starcev, genocid,  grozljive metode ubijanja in podobno. V celotni svetovni zgodovini ni  dela, ki bi bolj zaničevalo človeka in druga živa bitja. Nasilna  biblijska ideologija je odgovorna za krvavo cerkveno zgodovino, ki šteje  desetine milijard ubitih in mučenih živih bitij, od tega desetine,  mogoče celo stotine, milijonov ljudi.  18. V bibliji, ki je  temelj nauka katoliške cerkve, je mnogo mest, kjer se poziva na ubijanje  ljudi. Tako je mogoče v bibliji (stara zaveza) zaslediti tudi  naslednje: • Čarovnice ne puščaj pri življenju (2 Mz 22,17) • Če kdo prešuštvuje z ženo svojega bližnjega, naj bosta oba usmrčena, prešuštnik in prešuštnica (3 Mz 20,10) • Če kdo leži z moškim, kakor se leži z žensko, sta oba storila gnusobo; naj bosta usmrčena; njuna kri pade nanju. (3 Mz 20,13) •  Človek pa, ki bi predrzno ravnal, tako da ne bi poslušal duhovnika, ki  tam opravlja službo GOSPODU, tvojemu Bogu ali sodnika, ta človek mora  umreti; ...” (5 Mz 17,12)  • Če ima kdo trmoglavega in upornega sina,  ki ne posluša ne očetovega ne materinega glasu in ju ne uboga, čeprav  ga strahujeta, naj ga oče in mati primeta in peljeta k mestnim  starešinam, k vratom njegovega kraja. Rečeta naj starešinam njegovega  mesta: »Ta najin sin je trmoglav in uporen, ne posluša najinega glasu,  požrešen je in pijanec.« Potem naj ga vsi možje njegovega mesta posujejo  s kamenjem, da umre...'” (5 Mz 21,18-22) • Če kdo spolno občuje z živaljo, naj bo usmrčen; in žival zakoljite (3 Mz 20,15) • Kdor udari svojega očeta ali mater, naj bo kaznovan s smrtjo (2 Mz 21,15) • Kdor preklinja svojega očeta ali mater, naj bo kaznovan s smrtjo (2 Mz 21,17). 19.  Primerov, ko se v bibliji napotuje na usmrtitev ljudi, je še mnogo. Gre  za neverjetne stvari. Stara zaveza je eden temeljnih doktrinarnih  tekstov katoliške cerkve in je v celoti, seveda po nauku te cerkve,  božja beseda (št. 121 in 123 KKC). To besedo je potrebno po katoliškem  nauku (kanon 211 ZCP), ob upoštevanju starozaveznega božjega navodila,  kot ga seveda prikazuje katoliška cerkev, in ki se glasi: Vso besedo, ki  vam jo zapovedujem, vestno izpolnjujte; ničesar ji ne dodajaj in  ničesar ji ne odvzemaj! (5 Mz 13,1), upoštevati dobesedno, saj ni bila  preklicana. Zato je potrebno v celoti izpolnjevati navodila iz stare  zaveze, kar pomeni, da je katolik v Sloveniji, in to leta 2009, dolžan,  seveda po nauku katoliške cerkve, usmrtiti vse tiste, ki so navedeni v  zgornjih alinejah in v drugih primerih, ki jih določa biblija (teh pa je  še mnogo). Ali on to naredi ali ne, ni pomembno, pomembno je, da je to  njegova dolžnost. To pa tudi pomeni, da biblija oz. katoliški nauk  napeljuje k ubijanju  ljudi. To pa je v nasprotju s 17. členom ustave,  ki določa, da je človekovo življenje nedotakljivo. Zato je katoliški  nauk v tem delu v nasprotju z ustavo in seveda katoliška cerkev ne more  biti splošno koristna organizacija, kot je to opredeljeno v Zakonu o  verski svobodi. Kako je lahko neka organizacija koristna, in to celo  splošno, če s svojim verskim naukom v 21. stoletju napeljuje k morjenju  ljudi? Kako je lahko organizacija koristna, in to celo splošno, torej za  vse ali vsaj večino, če ima za mnoge moralne prekrške smrtno kazen, ki  je v Sloveniji po ustavi izrecno prepovedana? Cerkveni nauk, ki je v  preteklosti povzročil toliko gorja v svetu, še vedno velja, in to tudi v  Sloveniji, saj ni bil preklican. Zaradi njega so v Sloveniji ogrožene  mnoge skupine ljudi, ki ne spadajo v koncept katoliške doktrine  (homoseksualci, prešuštniki...), saj je takšne ljudi potrebno, seveda po  nauku te cerkve, glede na to, da se katoliška cerkev smatra za  varuhinjo razodete resnice, odstraniti iz družbe - kako pa se to stori,  pa določa biblija. V tem trenutku res ne gorijo grmade, vendar ne zaradi  tega, ker bi se cerkev temu odpovedala, temveč zaradi tega, ker  politične razmere temu niso naklonjene. Takoj ko se te spremenijo, se  lahko zopet zelo hitro uvedejo grmade in odstranjevanje vseh tistih, ki  niso katoliki in to npr. po reku »Vsi, ki niso katoliški, so krivoverci  in bratje Judov« cerkvenega dostojanstvenika Ambrozija svetega. Nihče  drug kot znani filozof Karl Jaspers je zato svaril pred nevarnostjo, da  bi vsak čas lahko spet zagorele grmade, če bi politične razmere to  dovolile. 20. Več o tej tematiki pa si lahko preberete na spletni  strani Društva za zaščito ustave in žrtev cerkve na naslovu  www.zrtve-cerkve.org  Tukaj najdete to problematiko v  predlogu za prepoved delovanja katoliške cerkve v smislu 12. člena  Zakona o verskih skupnostih. Društvo za zaščito ustave in žrtev cerkve  je namreč predlagalo prepoved delovanja katoliške cerkve, saj ta s  svojim delovanjem in seveda tudi s svojimi nameni, cilji in načinom  svojega delovanja hudo krši ustavo, spodbuja k neenakopravnosti, k  nasilju in vojni, razpihuje sovraštvo oz. nestrpnost in preganjanje,  ogroža življenje in zdravje ter pravice in svoboščine drugih na način, s  katerim se hudo krni človekovo dostojanstvo, zaradi česar so podani  razlogi, da sodišče, na predlog državnega tožilca, prepove delovanje  katoliške cerkve. Prepoved naj bi veljala, dokler cerkev svojega nauka  in delovanja ne uskladi s slovensko ustavo in mednarodnimi akti o  človekovih pravicah. 21. Ob koncu še nekaj dejstev o pravnem položaju katoliške cerkve in o njenem položaju in vplivu na svetu. 22.  Katoliška cerkev je tuja pravna oseba. Svoj sedež ima v Vatikanu. V  posamezni državi je ta cerkev prisotna kot samostojna država, ki ima v  tej državi svoje diplomatske predstavnike, prav tako imajo pri katoliški  cerkvi oz. njenem svetem sedežu v Vatikanu diplomatska predstavništva  posamezne države. Papeški nuncij je v mnogih državah celo dekan  diplomatskega zbora. Tudi pri EU je papeški nuncij dekan diplomatskega  zbora (Družina, 19.7.1998), kar velja tudi za Slovenijo. Položaj  katoliške cerkve oz. svetega sedeža in s tem katoliške cerkve je urejen z  medržavnimi oz. mednarodnimi pogodbami, večinoma s konkordati. Na vrhu  cerkvene hierarhije je papež, ki je absolutni vladar in ima oblast ne le  nad vesoljno cerkvijo, temveč ima prvenstvo redne oblasti tudi nad  vsemi delnimi cerkvami, kot to izhaja iz zakonika cerkvenega prava, ki  je »ustava« katoliške cerkve. To velja seveda tudi v Sloveniji.  23.  Tudi Slovenija je sklenila mednarodno pogodbo s katoliško cerkvijo, kar  tudi dokazuje, da je ta cerkev tuja pravna oseba. Slovenija je sklenila  omenjeno pogodbo s svetim sedežem, ki je sicer najvišji in suvereni  organ vesoljne katoliške cerkve in je subjekt mednarodnega prava sui  generis. Gre za znani »Vatikanski sporazum« oz. Sporazum med Republiko  Slovenijo in Svetim sedežem o pravnih vprašanjih, ki je bil v letu 2004  ratificiran v slovenskem parlamentu. Sicer pa sveti sedež s papežem na  čelu ni le najvišji organ vesoljne katoliške cerkve, temveč tudi države  Vatikanskega mesta, ki je v letu 2001 sprejela celo novo ustavo; po njej  ima papež kot suveren države Vatikan celotno zakonodajno, izvršilno in  sodno oblast. V eni osebi je torej skoncentrirana celotna oblast v neki  državi. Takšna »enost« oblasti je značilna za fevdalne družbe oz.  države. Demokracija ni stvar katoliške cerkve, je izjavil papež (Večer,  27.11.1998). 24. Slovenija v smislu »Vatikanskega sporazuma«  priznava ne samo pravno osebnost katoliške cerkve, temveč tudi pravno  osebnost vseh teritorialnih in personalnih cerkvenih institucij s  sedežem v Sloveniji, ki imajo to osebnost po normah kanonskega prava.  Cerkvena oblast jih mora samo priglasiti pristojnemu državnemu organu,  da jih registrira (2. člen sporazuma). Vse to pomeni, da so cerkvene  institucije v Sloveniji kot npr., nadškofiji, škofije, župnije, ...  pravne osebe, ustanovljene po tujem pravu, kanonsko pravo je namreč tuje  pravo, pravo tuje države, in zato v nekem pogledu tuje osebe, čeprav  imajo sedež v Sloveniji. Republika Slovenija tako financira tujo osebo,  ki ima v Sloveniji svoje dele v obliki raznih župnij, samostanov, škofij  in podobno.  25. Nekaj mnenj v zvezi s katoliško cerkvijo: »Katoliška  cerkev je sicer verska skupnost, toda kot institucija je katoliška  cerkev naddržavni in meddržavni politični svetovni imperij, na čelu  katerega je vatikanska sveta stolica kot država in papež kot absolutni  vladar«. (pokojni akademik dr. Stojan Pretnar, Delo, 7.3.1998) »Učinkovitost,  tajnost, gibčnost, natančnost in razsežnost vatikanske diplomacije so  nedosegljive. Cerkvena »obveščevalna služba« je navzoča na vseh koncih  sveta. Skoraj vedno ima dostop do najvišjih ustanov in do najbolj  zanesljivih virov informacije. Dela potrpežljivo, tajnost ji zagotavlja  mir pred javnimi kritikami, in ker cerkveni cilj ni sestavni del tega  sveta, je čas le redko breme. Nikamor se jim ne mudi. Povedano po  domače, ameriška Cia ne seže vatikanskim diplomatom niti do kolen«. (dr.  Laris Gaiser, Mag, 20.9.2006) »Tako je neizogibno, da ima vsaka  beseda predstavnika najstarejše oblasti na svetu svojo vnaprej  pretehtano specifično težo. Za papeža, uradno danes še edinega  absolutističnega vladarja, so besede orožje. Njihova pomembnost doseže  na Svetem sedežu včasih nerazumljive razsežnosti.« (dr. Laris Gaiser,  Mag, 20.9.2006) 26. Cerkev za svoje cilje uporablja, kot že  navedeno, tudi občinska sredstva. Kako je videti širjenje katoliške vere  preko dobrodelnosti, je razvidno na naslednjem primeru. 27.  Slovenska Karitas je organizacija, ki jo je ustanovila katoliška cerkev  in je zato dolžna uresničevati cilje oz. naloge te cerkve. Ker je glavni  in bistveni cilj oz. naloga omenjene cerkve obramba in širjenje  katoliške vere, velja seveda to tudi za karitas. Bistvo karitasa torej  ni pomoč ljudem, temveč obramba in širjenje vere, pri čemer za to svoje  poslanstvo uporablja tudi necerkvena sredstva. Za obrambo in širjenje  katoliške vere karitas tako uporablja tudi sredstva, ki jih dobi od  države, vključno od občin, pa tudi če se ta sredstva dejansko uporabijo  za dobrodelnost oz. pomoč socialno šibkim. Dobrodelnost je namreč samo v  funkciji širjenja vere in nima svoje lastne vrednosti, kot npr. pri  Rdečem križu. Dobrodelnost je tu torej drugotnega pomena. Država in  verske skupnosti so po ustavi ločene. Zato država ne sme financirati  nobene verske skupnosti ali njenih organizacij. Država tako ne sme  financirati niti organizacij karitasa, saj gre za cerkvene organizacije,  ki jim je glavni namen širjenje vere, pri čemer za to uporablja  dobrodelnost. V Nemčiji ima karitas premoženje, ki je vredno več 10  milijard evrov. Ne glede na ostalo je nerazumljivo, da revna Slovenija  financira karitas oz. neizmerno bogato katoliško cerkev. Cerkev sicer  pomaga ubogim, vendar večinoma s tujimi in ne s svojimi sredstvi, čeprav  ima le-teh na pretek. Karitas si s tujimi sredstvi gradi dobro podobo v  javnosti. Da je mera polna, država plačuje še za prispevke uslužbencev  verskih skupnosti, ki delajo v okviru karitasa (več 10.000 evrov letno).   28. Podobno kot za karitas velja tudi za cerkveno šolstvo in  vrtce. Tudi ti so v funkciji širjenja katoliške vere, čeprav učijo oz.  vzgajajo po javnoveljavnem programu. Pri tej cerkveni dejavnosti,  predvsem pri vrtcih in osnovni šoli, pa je sporno še nekaj. Otroci so v  cerkvenih vzgojno-izobraževalnih zavodih deležni katoliške vzgoje, kar  je sporno z vidika ustave. Otroci imajo namreč po 41. členu ustave  svobodo vesti in pravico do verske opredelitve, usmerjanje staršev glede  verske vzgoje pa mora biti v skladu z njegovo starostjo in zrelostjo  ter njegovo svobodo vesti, verske in druge opredelitve ali prepričanja.  Zato mora otrok dati svojo privolitev h katoliški vzgoji, saj gre za  versko vzgojo, to pa lahko da šele, ko je dovolj star in zrel, da se  lahko pravilno odloči. Obiskovanje katoliških vrtcev, kot tudi osnovne  šole, je tako v nasprotju z ustavo, saj otrok k temu ni dal soglasja oz.  njegovo soglasje nima teže, saj v tem času še ni sposoben sprejemati  premišljenih in zrelih odločitev v smislu 3. odst. 41. člena ustave.  Zato občine s svojim sofinanciranjem katoliških vrtcev delujejo v  nasprotju z interesi otrok, ki so po ustavi in drugih predpisih glavno  vodilo pri vzgoji otrok. Res pa je, da predpisi zahtevajo od občin  financiranje katoliških vrtcev, zato je izvirni greh na strani Državnega  zbora oz. izvršilne oblasti. 29. Postavi se še vprašanje, ali je  takšen transfer občinskih, torej javnih oz. državnih sredstev v žep  tuje osebe, kar katoliška cerkev vsekakor je, v skladu s slovensko  ustavo. Postavi se tudi vprašanje, ali je takšen transfer v skladu z  moralno-etičnimi načeli. 30. Po 7. členu ustave so država in verske skupnosti ločene. To velja tudi v primeru katoliške cerkve oz. njenih institucij. 31.  Ker mnogi ne vedo, kaj pomeni načelo ločenosti države in verskih  skupnosti, ga na kratko obrazlagamo. Iz tega načela izhaja, da mora biti  država v pogledu verskih skupnosti zavezana k nevtralnosti,  tolerantnosti in nemisionarskemu delovanju v korist neke verske  skupnosti. To pomeni, da konfesionalne oz. verske vsebine ne morejo biti  del javnega prostora niti del državne ali lokalne oblasti. Na področju  šolstva npr. to pomeni, da konfesionalne oz. verske vsebine ne morejo  biti del javnega pouka oz. izobraževanja, ki ga zagotavlja država v  javnem interesu. Država mora biti namreč nevtralna do vseh verstev in  verskih skupnosti, pri čemer ni pomembno število pripadnikov posamezne  vere. Če pa država kakorkoli že sodeluje s pripadniki teh verstev, se z  njimi ne sme identificirati. Splošna zapoved nevtralnosti države do vseh  verstev se kaže tudi v tem, da se država ne sme opredeljevati za nobeno  vero ali proti njej. Tako se mora država izogniti vsaki indoktrinaciji v  korist neke vere oz. verske skupnosti. Zato je potrebno da je načelo  ločitve države in verskih skupnosti in s tem tudi nevtralnosti države  dosledno ter strogo izpeljano. Demokratična država (1. člen ustave) je  na temelju ločitve države in verskih skupnosti (7. člen ustave) pri  izvajanju svoje dejavnosti dolžna zagotoviti nevtralnost do verskih  skupnosti in preprečiti prevlado ene vere nad drugimi, saj nima nihče  pravice od države zahtevati podpore pri izražanju vere. Javno življenje  je sekularizirano. Država in njeni deli, kot so npr. državni organi,  občine ali pa institucije, kjer je država ustanovitelj, morajo biti  versko nevtralni. Država se ne sme identificirati z nobeno vero ali  versko skupnostjo, nobene podpirati (niti ne sme ovirati) in nikogar  indoktrinirati z neko vero. Država tudi ne sme od nikogar zahtevati, da  bi sprejel določeno versko ali drugo prepričanje. Del države ne more  biti neka inštitucija verske skupnosti, prav tako država ne more  zaposlovati npr. duhovnikov, ki bodo preko državnih organov širili svojo  vero. Iz načela ločenosti izhaja tudi to, da država ne sme financirati  nobene verske skupnosti niti nobene njene dejavnosti, najsi bo to verska  ali neverska dejavnost. Namreč, večina verskih skupnosti svojo versko  kot tudi neversko dejavnost uporablja v bistvu za širjenje svoje vere  oz. promocijo svoje vere ali verske skupnosti. Tipičen primer je že  omenjeni karitas, ki ga je ustanovila katoliška cerkev in deluje po  načelih katoliške vere ter je sredstvo za širjenje in obrambo katoliške  vere (kanon 211 Zakonika cerkvenega prava določa, da so si verniki  dolžni prizadevati, da se bo božje oznanilo odrešenja vedno bolj širilo  med ljudi in to vsepovsod). Financiranje določene verske skupnosti  pomeni, da se je država opredelila za to vero, s to versko skupnostjo se  je identificirala in na ta način širi oz. pomaga širiti njeno vero.  Država se je tako postavila na stran neke verske skupnosti in proti  drugim verskim skupnostim, kajti mnoge verske skupnosti so izključujoče,  kot npr. katoliška cerkev, ki po svojem nauku, po svoji doktrini  preganja drugače verujoče in jih hoče odstraniti iz družbe. Vse to velja  seveda tudi za občine oz. mestne občine. 32. Ustava v 2. členu  vsebuje tudi načelo socialne države. Slovenija je po tej ustavi socialna  država. To med drugim tudi pomeni, da bi morala poskrbeti, da ljudje ne  bi bili revni in da bi imeli dovolj sredstev za normalno življenje. To  je njena pomembna naloga. Vendar tega v glavnem ne dela. Namesto, da bi  javna sredstva namenila za svoje prebivalce in jim tako pomagala v teh  težkih časih, časih hude gospodarske krize in vedno večje revščine, raje  ta sredstva daje katoliški cerkvi, super bogati organizaciji, katere  celotno premoženje se ocenjuje na več 1.000 milijard evrov, v Sloveniji  pa na kakšno milijardo. Tu so seveda mišljena tista sredstva, ki jih  država daje cerkvi v smislu prej navedenih zneskov. Raje tuji, ekstremno  bogati cerkvi kot svojim ljudem. Organizaciji, kjer celotno premoženje,  torej več 1.000 milijard evrov upravlja samo en človek, to je papež. To  je zelo nenormalno in v nasprotju z moralno-etičnimi postulati moderne  družbe. Seveda pa je do revnih prebivalcev Slovenije tudi zelo  poniževalno, saj krši njihovo osebno dostojanstvo, ki jim ga garantira  ustava. 33. Čeprav je katoliška cerkev v Sloveniji zelo bogata  organizacija, kot je že večkrat omenjeno, pa je deležna še sredstev iz  lokalnih skupnosti. Gre za več milijonov evrov na letni ravni. Namesto,  da bi ta denar šel za socialne ali razvojne namene, gre cerkvi, če gre  za dotacije. Če pa gre za plačila za storitve cerkvenih organizacij, pa  bi lahko s tem denarjem na lokalni ravni razvili nevladni sektor, ki bi  namesto cerkvenih opravljal te storitve. S tem bi tudi zmanjšali  nezaposlenost. Nevladni sektor je v Sloveniji slabo razvit in zaposluje  malo ljudi v primerjavi z EU. Seveda med nevladni sektor ni mogoče šteti  katoliške cerkve in njenih organizacij, saj gre za tuj mednarodno  pravni verski subjekt. Cerkveni sektor z redukcijo javnih občinskih  sredstev sploh ne bi bil prizadet in bi lahko še naprej opravljal svoje  dejavnosti, saj je katoliška cerkev izjemno bogata, ne samo v svetovnem  merilu, temveč tudi v Sloveniji. Spremenil bi se samo vir pridobivanja  sredstev za te dejavnosti: namesto javnih sredstev bodo to lastna  cerkvena sredstva. 34. Glede na zgoraj navedeno, torej glede na  veliko bogastvo cerkve, ne samo po svetu, temveč tudi v Sloveniji, kot  že navedeno, je popolnoma zakonito in moralno-etično upravičeno, da se  preneha financirati vsakršna dejavnost katoliške cerkve oz. njenih  organizacij in se ta denar nameni za pomoč ljudem, ki so mogoče tudi  zaradi cerkvenega podpiranja delitve na bogate in revne, postali revni  ali pa za razvojne programe. To je tudi popolnoma v skladu z ustavo, saj  ta vsebuje že večkrat omenjeno načelo ločenosti države in verskih  skupnosti oz. načelo socialne države. Del tega denarja pa bi se lahko  namenil tudi za zaščito živali, saj imajo lokalne skupnosti na podlagi  Zakona o zaščiti živali tudi naloge na področju zaščite živali, predvsem  pri zapuščenih živalih. 35. Zaradi prenehanje javnega  financiranja katoliške cerkve oz. njenih organizacij, pa le-ta ne bo  osirotela. Poleg že omenjenega bogastva, lahko vsak čas uvede tudi  cerkveni davek. Pravno podlago za ta ukrep ima v svojem Zakoniku  cerkvenega prava, ki v kanonu 222 določa, da so verniki dolžni   podpirati cerkev v njenih potrebah, tako pri bogočastju, delih  apostolata, krščanski dobrodelnosti in vzdrževanju služabnikov. Podobno  izhaja tudi iz Katekizma katoliške cerkve, kjer je zapisano, da so  verniki dolžni, da po svojih močeh poskrbijo za materialne potrebe  cerkve (2042). Ta cerkev je v zadnjem času v tem smislu celo spremenila  peto cerkveno zapoved, ki sedaj od vernikov zahteva, da jo v skladu s  svojimi možnostmi podpirajo v gmotnih potrebah. Dolžnost vernikov je  sedaj torej povzdignjena celo v cerkveno zapoved, ta dolžnost je na  cerkveni hierarhični lestvici zelo visoko. 36. Na podlagi navedenega predlagamo občinam oz. mestnim občinam, da: •prenehajo  s financiranjem katoliške cerkve in njenih institucij, tako tudi raznih  društev, zavodov in podobnih organizacij, ki jih je ustanovila cerkev,  kadar gre za sredstva, ki jih po svobodni volji odobravajo drugim  •predlagajo  pristojnim organom (npr. državni zbor, vlada, ministrstva), če same ne  morejo zagotoviti prenehanja financiranja iz javnih sredstev, ker gre za  izvrševanje zakonskih oz. drugih dolžnosti, da ti organi sprejmejo  odločitev, ki bo pomenila prenehanje financiranja katoliške cerkve in  njenih organizacij oz. njenih dejavnosti. 37. Glede na  enakopravnost verskih skupnosti iz 7. člena ustave pa je jasno, da je  potrebno vse to narediti tudi za ostale verske skupnost, torej da se  predloga iz prejšnje točke te pobude nanašata na vse verske skupnosti in  ne samo na katoliško cerkev. 38. Ker gre v tem primeru za  peticijo splošnega pomena (45. člen ustave), vas pozivamo, da nam nanjo  odgovorite v zakonitem roku. 39. Za konec še ena zanimiva  informacija: V "krščanskih" državah, torej državah, kjer so krščanske  cerkve cerkve okolja, je tudi večina od 10.000 jedrskih glav, ki jih  lahko takoj namestijo na rakete ali letala, od tega jih je več kot 5.000  v Rusiji in več kot 4.000 v ZDA (Indirekt, 10.6.2008). Lep pozdrav!  