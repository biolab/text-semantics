Predlagam izenačitev trošarin na plinsko olje in bencin. Z bistveno nižjimi trošarinami na dieselsko gorivo spodbujate k nakupu avtomobilov na dieselski pogon, čeprav je javno znano in dokazano, da dieselski motorji bistveno bolj onesnažujejo okolje (s prašnimi delci, Nox in nenazadnje tudi CO2) in predvsem v mestnih središčih povzročajo med drugim tudi rakasta obolenja prebivalstva. Prav iz tega razloga so dieselski avtomobili v marsikaterem mestu v svetu že prepovedani, pri nas pa z ugodnejšimi trošarinami vzpodbujate njihovo uporabo. S tem postavljate v slabši konkurenčni položaj tudi hibridna vozila, pa tudi plugin hibridna vozila, ki dokazano prispevajo k čistejšemu zraku in so skoraj v vseh primerih kombinacija električnega in bencinskega in ne dieselskega motorja. Če že, razen ekosklada, ne dajete vzpodbud za elektrifikacijo voznega parka, prosim vsaj ne vzpodbujajte prebivalstva k nakupu nevarnih, glasnih in okolju neprijaznih dieselskih vozil. Plugin hibridna vozila so samo korak med klasičnimi vozili z notranjim izgorevanjem in popolno elektrifikacijo, zato bi bilo super, da vzpodbujate njihov nakup ali pa ga vsaj ne destimulirate z drastično cenejšim a škodljivim dieslom. Hvala.
PS: Če je kdo izmed vas bil že kdaj npr. v Dubaju, je lahko ugotovil, da je zrak ob cestah bistveno boljši, čeprav je gostota prometa neprimerno večja. Pri čemer tam niti nimajo hibridov, ki to še izboljšajo. Boljši zrak in tudi za uho prijaznejše okolje je zato, ker tam ne poznajo avtomobilov na dieselski pogon. Pri nas pa je zaradi velike količine dieselskih avtomobilov ob prometni cesti že na prvi pogled (vdih) bistveno slabša kvaliteta zraka in dokazana zdravju izjemno škodljiva.