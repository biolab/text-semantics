Vladi  R Slovenije predlagam, da sprejme tkim. "krizni davek" katerega za dobo treh let plačujejo vsi zaposleni kot tudi upokojenci v R Sloveniji od svojih neto prejemkov. Vse neto plače in pokojnine ter dohodki fizičnih oseb do skupne letne neto višine 45.000 € izplačane na območju R Slovenije so obdavčene z 0,5% kriznim davkom, ki se odvaja direktno v državni proračun. Enako velja tudi za upokojence, ki prejemajo tuje pokojnine in imajo stalno bivališče v R Sloveniji oz. so njeni rezidenti. Izjema so le zaposleni, ki prejemajo minimalno oz. zajamčeno plačo in tisti upokojenci, ki prejemajo minimalno pokojnino za polno pokojninsko dobo oz. še manjšo pokojnino, ker niso dosegli polne pokojninske dobe. Ti so oproščeni kriznega davka zaradi zagotavljanja socijalne vzdržnosti.
Vedeti je potrebno, da bi kakršnokoli direktno zmanjševanje tako plač kot tudi pokojnin s strani samega izplačevalca pomenilo tudi manjše prihodke za pokojninsko in invalidsko blagajno, za zdravstvo, šolstvo itd. S takšnih ukrepom bi vzpostavili stanje verižne reakcije, ki bi načelo tudi samo substanco javnega gospodarstva in javnih financ, ne pa zagotovilo dodatna sredstva. Takšno rešitev pa ponuja moj predlog.
To je le eden od ukrepov za zagotavljanje stabilnosti javnih financ. Nekaj ostalih predlogov pa sem že podal in so namenjeni 5 % najbogatejših državljanov R Slovenije. Vse to so ukrepi, ki so neizogibni. Samo s skupnimi močmi bomo našli pot iz krize. Zavedati se moramo dejstva da zdaj ni čas za bogatenje, za dobičkarstvo temveč za preživetje, za ohranitev že doseženega. V nasprotnem se bomo v vseh pogledih (ekonomskih, moralnih, etičnih...) vrnili desetletja nazaj v preteklost (ne glede na državno ureditev, ki jo imamo) in bo trajalo dolga leta, da bomo zopet dosegli današnji standard življenja.