V Sloveniji je volilna udeležba na volitvah in referendumih zaskbljujoče nizka. Sprejeti bi bilo potrebno zakon, ki bi določal obvezno volilno udeležbo za vse državljane RS z volilno pravico (oziroma po novem dolžnostjo). Volilni izidi bi bili na ta način legitimnejši.
 
Obvezno volilno udeležbo imajo na primer Belgija, Luksemburg, Ciper, Grčija, Argentina, Brazilija in Avstralija. Slednja ima po mnenjih strokovnjakov zelo močne in izjemno disciplinirane stranke, ker se zaradi obvezne volilne udeležbe veliko več ljudi identificira z njimi. Ker je udeležba obvezna na državnih in regionalnih ter ponekod celo na lokalnih volitvah, 95 odstotkov polnoletnih državljanov v povprečju voli na manj kot dve leti, ljudje pa so temu primerno zelo dobro seznanjeni s programi strank. Dodatna prednost je, da ljudje, ki se udeležujejo volitev, načeloma bolj podpirajo demokratično ureditev. Ankete kažejo, da obvezno volilno udeležbo podpirajo več kot tri četrtine avstralskih volivcev.
 
Tudi v Sloveniji je potrebno uvesti obvezno volilno udeležbo. Tiste, ki se volitev oziroma referenduma ne bi udeležili ter predhodno za to ne bi navedli opravičljivega razloga, bi nemudoma kaznovali z globo v višini 100 EUR. 