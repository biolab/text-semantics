Predlagam usklajevanje veteranskega dodatka z rastjo povprečne plače v RS , saj je omenjen prejemek veteranov osamosvojitvene vojne , mizeren in ob vseh črtanjih pravic iz zakona o vojnih veteranih , tudi žaljiv , saj ne zadostuje niti za življenje v revščini . Veteranom ste ukinili zdraviliško zdravljenje , 2 x na leto brezplačen prevoz ... skratka vse , kar se je ukiniti dalo . Čas je že , da se ponovno postavi nova - usklajena vrednost tega transferja , se izenači borce NOB-a in veterane vojne za Slovenijo , saj je omenjen zakon v nasprotju z Ustavo RS , ki jasno določa , da smo pred zakoni vsi enaki . Gre se za poveličevanje ''starih'' struktur ( ''borcev'' ) , ki so deležni vsega mogočega , mi , veterani vojne za Slovenijo , pa smo zapostavljeni z zmanjšanimi pravicami .
Dajte že enkrat priznat vlogo veteranov v tej vojni za osamosvojitev , katero 25 letnico praznijemo in ponovno določite višino veteranskega dodatka , kakor tudi spremenite cenzus dohodka na družinskega člana .
Sem veteran vojne za Slovenijo , živim sam , invalid III. kategorije in z odmerjenim veteranskim dodatkom ( 289,15 € ) živim v  revščini , pod pragom še sprejemnjivih življenskih pogojev . 