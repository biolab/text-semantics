Pozdravljeni!
Država dela na tem, da bi vsako drugo in naslednjo nepremičnino obdavčila z 1% letnim davkom na 80% vrednosti nepremičnine. To pomeni, da če je vrednost drugo nepremičnine 200000EU, bo moral lastnik plačati letno 1600EU. S tem država želi obdavčiti luksuz in sprostiti nepremičninski trg. Jaz bi ta davek razširil tudi na drugo vozilo in jahto. Če je jahta torej vredna 100000EU mora lastnik jahte plačati letno 800EU davka na jahto. Enako bi bilo za vsako drugo in vsako nadaljno vozilo. Če pa se nekje najde posameznik, ki ima jahto, nima pa svoje nepremičnine, je oproščen plačila davka na jahto. Jahta bi se torej štela isto kot nepremičnina, če je v njej mogoče bivati. Vodni skuterji, motorni čolni in ostala vodna vozila, kjer ni možno bivati, pa bi se štela kot vozilo. Če bi se nekje znašel posameznik, ki ima čoln, nima pa osebnega vozila, je tudi oproščen davka.
V 21. stoletju imamo ljudje težave predvsem z astronomsko visokimi cenami avtomobilov in astronosmko visokimi cenami nepremičnin. Država bi morala torej čim prej uvesti ta davek. Če se po enem letu uvedbe tega davka še vedno ne bodo spustile cene avtomobilov in cene nepremičnin, se v drugem letu uvede 2% davek na 80% vrednosti nepremičnine in avtomobila. To se povišuje toliko časa, dokler ne bi dosegli normalnih cen. Tako bi dosegli, da bi bila stanovanja in vozila dostopna več posameznikom, ne samo najbogatejšemu sloju.
Uporabnike spletnih strani prosim za komentarje!
 