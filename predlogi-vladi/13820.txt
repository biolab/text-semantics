Vladi predlagam, da v Sloveniji in v okviru EU sproži razpravo o reviziji podnebne politike, ki bo povzročila, da bo EU v doglednem času ostala brez potrebne električne energije, kar bo povzročilo gospodarski upad in nižanje blagostanja prebivalstva. Električne energije bo začelo primanjkovati prav v obdobju, ko naj bi množično prešli na električne avtomobile, kar bo popvraševanje po električni energiji še povečalo, le-te pa bo relativno vedno manj na razpolago. Kitajska, ki se pospešeno razvija, se ne ozira pretirano na omejevanje izpustov CO2 in pospešeno gradi termoelektrarne.
Vladi predlagam tudi, da v okviru EU sproži razpravo o ukinitvi kuponov za izpuste CO2, ki dražijo električno energijo, zmanjšujejo proizvodnjo le-te in nas pehajo v negotovost glede dolgoročne perspektive z zvezi z zagotavljanjem električne energije. Energija iz vetrnih in sončnih elektrarn je lahko dopolnilna električna energija, nikakor pa ne more eketroenergetski sistem temeljiti na teh virih, ki so odvisni od muhavosti vremena.
Podnebna politika temelji na psevdoznanosti, saj se je zemlja v svoji geološki zgodovini vedno segrevala in ohlajala neodvisno od človeka, ki obstaja le kratek čas v geološki zgodovini. Zemlja je bila že ledena krogla in brez ledenih kapic na tečajih. Ciklično segrevanje in ohlajanje zemlje podlega določenim megaciklom, na katere človeštvo nima nobenega vpliva. Človeštvo ustvari tudi komaj ca 3% toplogrednih plinov, ostalo ustvari narava sama prek gnitja biomase v oceanih in na kopnem ter prek vulkanskih izbruhov.
Podnebna histerija je še ena od strateško napačnih potez, ki uničujejo prosperiteto EU na vseh možnih področjih.
Glede na navedeno menim, da je nujno, da Slovenija nemudoma pristopi k gradnji drugega bloka jedrske elektrarne v Krškem.