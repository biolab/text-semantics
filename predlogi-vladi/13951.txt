Predlagam subvencioniranje šolske prehrane za družine, v katerih je več šoloobveznih otrok hkrati. Strošek polne šolske prehrane za enega otroka znaša okrog 100€ na mesec (ni enak v vseh šolah). Do subvencije so upravičeni otroci iz socialno ogroženih družin (kar je prav!), ostali pa ne, čeprav lahko pri družinah z veliko otroki šolska prehrana predstavlja več kot polovico mesečne plače. Tako visoka skupna cena pogosto spodbudi enega od staršev - običajno mamo - da zapusti trg dela in se posveti izključno skrbi za otroke. Zaradi manjših prihodkov gospodinjstva mama dobi višji otroški dodatek in njen mesečni dohodek je tako rekoč enak kot če bi bila tudi ona v službi, vendar pa kasneje zelo težko spet dobi zaposlitev. Nič ni narobe, če mama uživa v tem, da se v polnosti posveti družini, menim pa, da je zelo nesmiselno, da mora neka oseba ostati doma, da bo na koncu imela več. Striktno bi moralo veljati, da ima nekdo, ki ves mesec hodi v službo, na koncu v denarnici opazno več kot bi imel, če ne bi bil zaposlen.
Predlagam subvencioniranje po principu, da vsak naslednji otrok plača določen odstotek manj (kot na primer v glasbeni šoli- prvi otrok plača 100% šolnine, drugi 75%, tretji 50%...).