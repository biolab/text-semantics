Predlagam vladi, da dopolni Zakona o varnosti cestnega prometa (ZVCP-1G) ter Pravilnik  o registraciji vozil na tak način, da bo tudi registracija koles postala obvezna v npr. časovnem obdobju enega leta. V tem času lahko pripravite ustrezne zakonske spremembe ter obvestite javnost.
Zakaj? Zato, da bo lahko v primeru nakupa rabljenega kolesa, kupec preveril ali res kupuje kolo, ki ni ukradeno. Poleg tega bi lahko policisti takoj preverili ali je na kolesu lastnik kolesa oz. ali je kolo v evidenci ukradenih koles.
Predlagam, da je cena registracije simbolične (npr.10-20 € oz. toliko, da pokrije administrativne stroške registracije). Rok veljavnosti registracije bi bil do spremembe lastništva kolesa. Ob registraciji kolesa prejme lastnik nalepko, ki jo nalepi na okvir kolesa. Na nalepki naj bo številka okvirja, model kolesa ter unikatna identifikacijska številka. Če se nalepka uniči, lahko lastnik dobi duplikat. 
Z izdajo registracije kolesa se mora vzpostaviti tudi ustrezna baza podatkov, ki bi policistom, carini in pooblaščenim osebam omogočala takojšen vpogled v lastništvo kolesa.
Vse skupaj pišem zato, ker želim, da se tudi na tem področju naredi red. Prijatelju, ki je invalid, so ukradli že dve kolesi, sinu so ukradli otroško kolo. Ukradena kolesa lahko kupiš povsod, policistov pa je premalo, da bi se ukvarjali s takimi malenkostmi (ki so včasih veredne tudi nekaj 1000€).
 