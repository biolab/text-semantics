Predlagam Vladi, da glede na Odredbo o prepovedi prometa z zaščitnimi sredstvi (UL, 13.3. str.1486), (ki pravilno in upamo, da začasno, dovoljuje zgolj uporabo znotraj zdravstvenega in drugih sistemov, ki so vitalnega pomena za obvladovanje in blaženje krize) z novo Odredbo določi izjeme, ki bodo v prid najširšemu prebivalstvu in zajezitvi korona virusa z vidika preprečevanja širjenja.
1. Vsaki javni ali zasebni ustanovi (predvsem trgovine z osnovnimi potrebščinami), ki bo v prihodnjih dneh in tednih v skladu z vladnimi ukrepi izločena iz pravil izolacije in karantene, mora imeti na voljo dovolj razkužila. Tega sme uporabljati le na predpisan način: prebivalce, ki bodo prisiljeni obiskati te ustanove na vhodu in izhodu pričaka uradna oseba in omogoči razkuženje rok.
2. Enako velja za vse ustanove (domovi za starejše, banke…), ki skrbijo za ranljivejše skupine prebivalstva ali pričakujejo obisk posameznikov iz teh skupin.
3. Vlada z Odlokom regulira cene razkužil in drugih osnovnih zaščitnih sredstev (maske) oziroma jih odkupi od proizvajalcev iz sredstev rezerviranih za izredne razmere. Uredi se primerna distribucija pod strogim nadzorom vlade in omejitev količine na prebivalca.
 