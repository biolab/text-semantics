Predlagam, da vlada sprejme zakon o omejeni uporabi vseh vrečk!
Vrečke bi morali obdavčiti in tako v trgovini ne bi bile več zastonj. Irska je bila prva država na svetu, ki se je odločila za obdavčitev plastičnih vrečk in v sedmih letih se je v njihovem proračunu nabralo prek 120 milijonov evrov.
Vrečke so velik onesnaževalec okolja. Za izdelavo plastičnih vrečk porabimo ogromne količine energije in nafte, za papirnate vrečke pa posekamo zelo veliko dreves.
Tisoče živali letno pogine zaradi platičnih vrečk. Vrečke zamenjajo za hrano in te jim zamašijo prebavni sistem. Vrečka lahko ubije celo kita!
Mislim, da je zadnji čas, da v Sloveniji končno sprejmemo zakon, ki bo omejil uporabo plastičnih in papirnatih vrečk in spodbudil ljudi, da s seboj vzamejo vrečke za večkratno uporabo.