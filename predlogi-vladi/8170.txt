Vladi predlagam, da kljub pritiskom ne hiti z gradnjo 3. razvojne osi - hitre ceste med SG in Šentrupertom.  Ne gre za nikakršno razvojno os, ampak enostavno za cesto, ki bo "mladim iz Koroške omogočala lažje iskanje dela v drugih središčih Slovenije", kar lahko prevedemo  "službo v državni upravi v Ljubljani". Cesta bo Koroško spremenila še v eno spalno regijo, kot to že velja za Gorenjsko, Notranjsko in Savinjsko in od nje ne bo prav nobene dodane vrednosti, sploh za gospodarstvo. Območje, ki kot je Koroška, za razvoj gospodarstva nikakor ne potrebuje hitre ceste. V sosednji Avstriji ima glavno mesto Vzhodne Tirolske (Lienz) še veliko slabše cestne povezave in do najbližje hitre ceste je več kot 70 km (mestoma zelo ozke ceste), gospodarsko pa mesto, ki je veliko večje od SG ali Raven na Koroškem, naravnost cveti.   Vladi predlagam, da stotine milijonov, ki jih namerava vložiti v brezvsebinsko gradnjo hitre ceste, raje porabi za programe pomoči za razvoj gospodarstva Koroške, tako da mladim ne bo več edini cilj zaposlitev v državni upravi v LJ ter dnevna migracija. Sama cesta še zdaleč ne zagotavlja razvoja, kar se je pokazalo tudi v primerih izgradnje hitrih cest v Vipavski dolini in Prekmurju, ki predstavljata le koridor iz vzhodne Evrope na zahod, regije ob tej cesti pa od tega nimajo popolnoma nič, saj ni prišlo do prav nobenega gospodarskega razvoja. 3. razvojna os naj torej ne bo cesta ampak skupek ukrepov, s katerimi se zagotovi gospodarski razvoj Koroške tako, da bodo ljudje iz drugih regij pričeli pritiskati na Koroško in bo npr. v Braslovčah ustanovljena civilna iniciativa, ki se bo borila za čimprejšnjo izgradnjo hitre ceste proti Koroški :)