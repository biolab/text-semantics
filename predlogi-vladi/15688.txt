Priča smo vse večjim zahtevam gospodarstva po dodatnih in višjih subvencijah zaradi raznoraznih globalnih ekonomskih in okoljskih okoliščin. Podjetja seveda čutijo inflacijo, enbergetsko krizo, nihanja trgov in podobne situacije, vendar so njihove zahteve po subvencijah iz javnih sredstev neupravičene. Privzeli smo kapitalistično ekonomsko-socialno ureditev, ki postavlja v ospredje trge in njihovo samoregulacijo, zmanjšuje pa vplivanje države na poslovanje in trgovanje. Ko je gospodarstvo v konjunkturi, je vse to lepo in prav, ko pa ni, pa želijo, da se jim deli javni denar vseh nas. Torej da javna sredstva prelijemo v privatni sektor, da bo njim lažje. To je nesklandno z našo ureditvijo in nepravično do državljanov, ki v javno vrečo prispevamo svoj denar. Namesto da bi z njim izboljševali javno infrastrukturo in storitve, se to namenja za poslovanje privatnih podjetij, od katerih večina državljanov nima prav nič. Svobodna podjetniška pobuda ima seveda sva konca - možnost uspeha in tveganje propada. Tega se morajo gospodarstveniki začeti zavedati in temu primerno tudi ravnati. Iz dobičkov v dobroih časih je potrebno delati rezerve za slabe čase, pripravljen je treba biti na spremembe, preoblikovanja, diverezifikacije, optimizacije. Kot državljan zahtevam, da država preneha z javnim denarjem podpirati podjetja, ki se niso pripravljena prilagajati in sanirati težkih časov primarno z lastnimi sredstvi. Kdor ne izkaže, da je subvencijo porabil le za prehodno obdobje, da se preobrazi (zmanjša porabo energije, najde nove logistične poti in boljše dobavitelje, optimizira proizvodnjo, diverzificira poslovanja, ..., ta subvencije ne sme dobiti. Če vsega tega ne stori, jo bo čez čas zahteval spet in spet, kar pa ni sprejemljivo. Pred nami so velike spremembe, iz njih bo izšel le tisti, ki se bo pripravljenm spremeniti in prilagoditi. Gospodarstvo je zahtevalo proste roke in samostojnost s čim manj omejitvami. To smo mu omogočili, sedaj pa naj to tudi udejani. Zahtevam, da se z javnim denarjem ravna v korist državljanov, ne pa privatnega sektorja.