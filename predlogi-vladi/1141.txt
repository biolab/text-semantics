Marsikdo, ko se upokoji, niti ne ve, da so mu prenehale pravice iz obveznega zdravstvenega zavarovanja in lahko doživi neprijetnosti, če potrebuje zdravstveno storitev splošnega zdravnika ali v bolnišnici. Zavod za pokojnisko in invalidsko zavarovanje uredi osnovno zdravstveneno zavarovanje novega upokojenca pri Zavodu za zdravstveno zavarovanje šele ob izplačilu prve pokojnine. V vmesnem času je očitna pravna praznina, ki dovoljuje, da se ne upošteva 78. člen Zakona o zdravstvenem zavarovanju  na ustrezen način. Prav tako javno objavljena navodila Zavoda za zdravstveno zavarovanje ne vsebujejo predpisanih obrazcev in dokumentov za ureditev tovrstnih možnih problemov za nove upokojence, zato predlagam, da se z zakonom uredi opisan problem na način, da se postopek uveljavitve pravice do pokojnine dopolni s predhodnim postopkom, ki bo omogočil preglednost tudi za uveljavljanje pravic iz obveznega zdravstvenega zavarovanja neposredno ob upokojitvi.  