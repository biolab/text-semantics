Vse več je nesreč s smrtnim izidom, katerih udeleženci so starejši vozniki in voženj po avtocestah po nasprotni smeri. Poznam veliko šoferjev, ki jih štejejo več kot 80 ali celo 90 let, pa imajo še vedno veljavno vozniško dovoljenje in vozijo.
Predlagam, da se za vse šoferje po 75. letu uvede vsakoletni temeljiti pregled šoferskih sposobnosti, predvsem refleksi, zdravje, da ne uživajo zdravil, da opravijo temeljite psihofizične teste, pregled vida in sluha, okončin in vsega, kar je potrebno. Če je potrebno, si naj sami plačajo pregled, če želijo obnoviti vozniško dovoljenje. Prav tako predlagam, da se v primeru nesreč preveri tudi enako pri šoferju, četudi ni bil pod vplivom alkohola, lahko pa je bil pod vplivom zdravil. Zakonodaja se naj dopolni tako, da so pri tem tudi odgovorni zdravniki, ki izdajo pozitivno mnenje za vozniško dovoljenje, če so ga izdali neopravičeno.
