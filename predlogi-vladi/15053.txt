Predlagam vladi da postavi pod drobnogled in spremeni Zakon o izvršbi in zavarovanju. Gre za instrument ki ga banke jemljejo kot prednostno aktivnost, takoj ko prejmejo s strani sodišča odločbo.
Potrebno je spremeniti del, ki diktira do katere višine zneska za izterjavo je to avtomatizem.
Potem pa stroški take storitve ne morejo in ne smejo presegati 20,-€. Pri tem je potrebno vračunati strošek transakcije.
Gre za primere kot npr, se želiš medsebojno poravnati ali kompenzirati dolgove, pri tem pa ena od strank poda predlog izvršbe, ki jo sodišče brez pardona pošlje banki, ta pa ukrepa preden si obveščen ali pa prejmeš sklep kasneje kot je sam nalog za izvršitev prispel na banko!
Presedens je, da je izvršba opravljena s strani obrtnika, ki je želel obračunati DDV na storitev stranki, koristnika in ne naročnika. V tem primeru je stranka naročnik zavarovalnica koristnik pa lastnik premičnine. Zavarovalnica pokrije strošek storitve ne pa tudi DDV, ki je predmet spora! *Tu je potrebno tudi spremeniti zakon o zavarovalništvu.
Na bankah se pač ne da nič pogovoriti, ker sledijo zakonu o izvršbi in zavarovanju.
Odgovor na ugovor: Banka sklepe o izvršbi izvršuje tako kot se glasijo in v skladu z veljavno zakonodajo. Ker je bil navedeni sklep ob prejemu pravnomočen in so bila na transakcijskem računu, ki je bil predmet izvršbe, prosta sredstva, smo sklep poplačali tako, kot se je glasil. Vse ugovore morate nasloviti na pristojno sodišče
Govorimo o 120,-€ ddv-ja kjer je nastal strošek transkacije 7.50€ ter strošek izvršbe po zakonu o izterjavah 60,-€.