Podajam pobudo, da se čim prej spremeni oz. dopolni 2. člen (vrste  javnih listin) Pravilnika o javnih listinah v višjem strokovnem  izobraževanju (Uradni list RS, št. 83/2008) in sicer, da se doda še ena  javna listina - letno spričevalo (predpisan obrazec), ki bi ga višje  šole in višješolski zavodi morali izdati ob koncu študijskega leta vsakemu študentu.
Sedaj namreč po končanem prvem letniku študent ne dobi nikakršne  javne listine, ki bi dokazovala, katere predmete je študent dokončal, kakšne  so bile njegove ocene in koliko ECTS je pridobil.
Pravilnik sicer predpisuje index (v fizični obliki), ki naj bi študentom služil kot dokazilo o opravljenih izpitih, a zadnji dve leti višje šole in višješolski zavodi prehajo na e-index (elektronska oblika), kar pomeni da indexov v fizični obliki skorajda ni več, kopija e-indexa iz računalnika pa ni javna listina. Prav tako istoimenski pravilnik predpisuje potrdilo o opravljenih izpitih, vendar ga višje šole in višješolski zavodi le stežka izdajo (nekateri višješolski zavodi niti nimajo svojega  obrazca za omenjeno potrdilo), tako da menim, da bi bila sprememba  nujna.
Predlagam, da se sprememba upošteva že za študijsko leto 2013/2014.
Lep pozdrav.