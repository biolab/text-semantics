 Predlagam Vladi, 
 
da za poslanke / poslance in ministrice / ministre ukine denarno nadomestilo ob samovoljnem odstopu z mesta poslanca ali ministra, ki bodisi ni deloval v prid državljanom in državi, ki ni vestno in dosledno opravljal/a svoje funkcije bodisi je kršil/a svoj etični kodeks, predvsem takrat, ko ji / mu je ponujeno drugo delovno mesto, a ga ta zavrne! Naj bo denarno nadomestilo odobreno le takrat, ko je minilo vsaj leto dni opravljanja ministrske/ poslanske funkcije!
Hkrati predlagam, da izjemam, ki bi bile upravičene do denarnega nadomestila, le tega zmanjšate na višino zajamčene plače. 
V tej naši preljubi državi je pač tako, da če bi poslanke in poslanci tako "čakali" na svoj težko prigarani zaslužek kot čakajo delavke in delavci različnih podjetij v Sloveniji, bi tako koalicija kot opozicija delovali bolj usklajeno in državljankam ter državljanom v prid, ne pa svojim lastnim političnim interesom!