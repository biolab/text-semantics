Pri uvozu vozila je pred registracijo potrebno zaprositi za odmero DMV in počakati na odločbo. Postopek lahko traja tudi mesec dni, in v tem času naj bi vozilo stalo na dvorišču in počelo nič. Kar je v nasprotju z vso logiko, saj ga kupimo za vožnjo in ne za opazovanje.
PREDLAGAM:
da se ob uvozu uvozniku ponudi ali
a) plačilo pavšala v višini 12% vrednosti vozila ter nato po izdaji odločbe o DMV doplačilo ali vračilo, toda hkrati tudi možnost takojšnje registracije ali
b) možnost čakanja na odločbo, toda hkrati tudi brez možnosti takojšnje registracije.
To bi v postopek vneslo nekaj zdrave logike ter hkrati postopek približalo ostalim npr. plačilu dohodnine ipd.