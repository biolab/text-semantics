 V Sloveniji se obdeluje več kot sto hektarjev sadovnjakov, pridelek sadja se giblje med 40 in 50 tonami na hektar, letos pa je letina sadja še bogatejša. Kot zdaj kaže, bo blizu 40 odstotkov jabolk ostalo na drevesih oziroma jih bomo pustili kar pod drevesi, saj sadjarji enostavno ne vedo, kam z njim. Sadjarji so veliko kupcev svojih jabolk v preteklih dveh letih izgubili, ker jim niso imeli kaj ponuditi, letos, ko je jabolk na tone, kupcev ni, zato bi po njihovem morala ukrepati država. Pričakujem, da bo država ukrepala in z zmanjšanjem uvoza zavarovala domače pridelovalce, kot to v podobnih primerih naredijo sosedje, tako Hrvati kot Avstrijci.

In namesto da bi zdaj vsi jedli jabolka, so na jedilnikih v javnih zavodih, kot so vrtci, šole, bolnišnice, domovi upokojencev, še vedno banane. Nekaj je v našem kmetijstvu resnično zelo narobe. Ko nam je vreme končno naklonjeno in imamo dovolj sadja za domačo oskrbo in bi ga lahko izvažali, ga ni, ki bi znal ponuditi pravo rešitev.