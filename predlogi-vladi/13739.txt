Današnja problematika okoli nepremičnin se velikokrat vrti okoli uporabnih/gradbenih dovoljenj.
PREDLOG: OBVEZNA digitalizacija projektne dokumentacije nepremičnin in uradno vodenje ažurnih dokumentov.
Kot strokovnjaku gradbene stroke, se mi zdi malomarno, da nekdo, ki nastopa kot skrbnik npr. poslovno-stanovanjskih stavb, nima osnovnih razčiščenih pojmov in odgovornosti do projektne dokumentacije. Morda bi lahko bila sicer odgovornost preložena, glede na večjo strokovnost, UE, ki pa to dokumentacijo po 10 letih uniči...
Verjetno bi bilo enostavno in upravičeno zaračunavati kazni, če se z dokumentacijo ravna malomarno, oz. se jo izgubi ali uniči. To je kot osebna izkaznica stavbe, ki jo potrebujejo (VSAJ) vsi njeni uporabniki (vsaj 1x v življenju).
Poleg tega bi bil trg legalnih gradenj veliko bolj transparenten, prav tako pa promet z nepremičninami. Primer: kreditno sposoben posameznik bi rad kupil stanovanje v bloku, ki pa zaradi nekih samovšečnih (črnih) prilagoditev, nima uporabnega dovoljenja. Koliko je takih nepremičnin? Mnogo. Koliko je takih posameznikov? Mnogo. Ureditev bi, precej gotovo, pomenila dober instrument za uravnavanje problematike nepremičnin v Sloveniji.
Lep pozdrav