 <style type="text/css"> </style> 
V primeru spremembe sedeža podjetja podjetje dobi novi registrsko številko, zaradi katere mora vse delavce pod prejšnjo registrsko številko odjaviti iz zdravstvenega zavaorvanja ter vse delavce prijaviti pod novo registrsko številko, kar potegne za seboj ogromno dela,  zlasti pri podjetjih, ki imajo večje število zaposlenih – konkretno je bilo to pri nas za 250 zaposlenih. Poleg tega je potrebno pri tujcih, ki imajo po sebi zavarovane družinske člane na podlagi 098, vse odjaviti pod prejšnjo registrsko številko ter vse družinske člane na podlagi 098 ponovno prijaviti pod novo registrsko številko. Tukaj se je pojavil velik problem, saj mora naš zavod za zdravstveno zavarovanje poslati obrazce v potrditev bosanskemu Zavodu za zdravstveno zavarovanje, tako da je zadeva trajala tudi po 2 meseca in več, družinski člani pa v tem času niso bili zavarovani in so morali zdravstvene storitve plačevati sami, kar predstavlja za te ljudi velik strošek. Pogostokrat so na Bosanskem zavodu za zdravstveno zavarovanje tudi trdili, da niso prejelo obrazcev od slovenskega Zavoda za zdravstveno zavarovanje, čeprav jih je naš zavod poslal, zaradi česar se je zadeva še dodatno komplicirala. 
Dobili smo tudi informacijo, da so morali v enem izmed večjih slovenskih podjetij na ta način odjaviti in na novo prijaviti preko 1000 ljudi. To je nepotrebno delo, poleg tega pa tega ni mogoče narediti v zakonskem roku 8-ih dni, saj za izvedbo takšnega velika obsega dela, potrebuješ cel bataljon ljudi, da »naštancajo vse potrebne obrazce«.
Zaradi tega predlagamo, da ima podjetje eno samo registrsko številko od ustanovitve do prenehanja, ne glede na to, ali spremeni sedež podjetja, naziv podjetja ipd. Prepričani smo, da je to možno narediti oz. če na Zavodu za zdravstveno zavarovanje tega niso sposobni narediti  zaradi zastarele informacijske tehnologije, naj pač staknejo glave skupaj informatiki in rešijo  zadevo. Rešitev zagotovo obstaja in delodajalci jo pričakujemo, saj nam bo to prihranilo en kup nepotrebnega dela oz. administracije