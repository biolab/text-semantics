Zakon o lokalni samoupravi:


13. člen
Občina mora biti sposobna zadovoljevati potrebe in interese svojih prebivalcev in izpolnjevati druge naloge v skladu z zakonom.
13.a člen
Občina ima najmanj 5000 prebivalcev.
Ob ustanovitvi ima lahko občina manj kot 5000 prebivalcev, če gre za ustanovitev nove občine z združitvijo dveh ali več občin.
Pri ustanavljanju občin se morajo kriteriji iz 13. in 13.a člena upoštevati kot celota.
 
Iz razpredelnice, ustvarjene na podlagi podatkov Statističnega urada RS, ki jo prilagam v prilogi, je razvidno, da ima več kot polovica (110 od skupno 213) današnjih občin trenutno manj kot 5000 prebivalcev, kar je po zgoraj omenjenem 13.a členu zakonski minimum.
Problematika delovanja malih občin v Republiki Sloveniji je z vseh vidikov dodobra opisana v diplomskem delu Vesne Stojan. Vljudno vabljeni k branju. 
Predlagam, da se občine, ki imajo manj kot 5000 prebivalcev, pod skupnim imenom združi z drugimi geografsko soležnimi občinami tako, da imajo skupaj vsaj 5000 prebivalcev. Hkrati predlagam, da se dopolni Zakon o lokalni samoupravi s členom, ki bi določal, da občina, ki je imela do nedavnega vsaj 5000 prebivalcev in ki ima nato npr. 10 let manj kot 5000 prebivalcev, izgubi status samostojne občine ter se jo spoji z drugo geografsko soležno tako, da imata skupaj vsaj 5000 prebivalcev.
 