 V torek, 13. 12. 2016 ob 11.00 uri bo na Trdinovi ulici 4 v Ljubljani velika javna dražba 33 umetniških del iz t.i. umetniške zbirke Staneta Valanta, ki jih prodajata družbi Finetol (v stečaju) in Alpen Invest.
 http://drazbe.finance.si/8852092/Mega-drazba-impresionistov-jutri-na-o...
 Med umetninami so dela slovenskih impresionistov, kot so Rihard Jakopič, Matej Sternen in Matija Jama. Poleg teh pa tudi dela Zorana Mušiča, Maksima Sedeja, Frana Tratnika in Hinka Smrekarja.
Gre za zelo solidno zbirko, kolikor je je še ostalo. V tej zbirki so bila tudi nekatera druga kakovostna umetniška dela, ki pa so bila prodana že pred stečajem družbe.
 Zaradi varovanja premične likovne dediščine na območju Slovenije, predlagam, da Vlada RS nameni posebno pozornost takšnim dražbam in odkupi takšna likovna dela.
 Zaradi znanih finančnih omejitev in že kar nerazumnega "šparanja" v enem delu javnega sektorja, lahko samo nemočno zremo na dražbe umetnin z našega kulturnega prostora.
Ne sme nam biti vseeno, da se bodo umetnine tako velikih umetnikov "izgubile", namesto, da jih v svoje roke dobi Narodna galerija, ki  je osrednja nacionalna ustanova za starejšo umetnost v Sloveniji, ki hrani največjo zbirko likovnih del na slovenskem ozemlju od visokega srednjega veka do 20. stoletja.