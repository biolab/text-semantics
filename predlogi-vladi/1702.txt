Na interneru kroži spodnji tekst. Zanima me ali so številke točne?
 
Minister Svetlik nas poskuša prepričati, da je delo do 65 leta  starosti nuja, saj drugače pokojninski sistem ne bo vzdržal. S svojim predlogom  pa bo vsakemu, ki vplačuje v pokojninsko blagajno odtujil v povprečju skoraj  100.000 EUR.
 
Že pred časom sem dokazoval in dokazal, da tisti, ki prejema plačo v  višini 1.000 EUR neto, odvede mesečno skupaj s podjetjem 370 EUR za pokojninsko  blagajno in bi samo ob polaganju na banko po 35 letih delovne dobe  prejemal 80% plače v obliki obresti, glavnica pa bi ostala  nedotaknjena.
Ob tako glasni napovedi pokojninske reforme in negodovanju ministra Svetlika,  da je trenutno stanje nevzdržno, sem se poigral s statistiko in napovedmi  ministra:
1. Povprečna starost umrlih v Sloveniji je 74,1 leto (po podatkih  statističnega urada iz leta 2008) 2. Upokojevali bi se pri 65 letih po približno 40 letih delovne  dobe 3. Povprečna pokojnina (po podatkih SPIZ – dec. 2008) je znašala  602,90 € 4. Povprečna neto plača v RS (po podatkih SURS – dec.  2008) je znašala 938,66 € 5. Seštevek prispevkov zaposlenega in  delodajalca (na 938,66€) za SPIZ znaša 342,50 €
Sedaj pa nam ostane le izračun po zdravi pameti, pri čemer se zanašam na  statistične podatke in sledi:
V 40 letih (torej do 65 leta starosti) vplačamo 342x12x40 = 164.160 € za  pokojnino. Pokojnino potem v povprečju prejemamo 9,1 leto torej 602,90 x  12 x 9,1 = 65.836,68 €
Razlika med vplačanim in dobljenim ob upoštevanju statističnih podatkov pa  je 98.323,32 €.
Vprašanje Svetliku in vsem, ki kimajo k pokojninski reformi torej glasi:  Kaj nameravate storiti z 98.323,32 €, ki jih vsak zaposlen v Sloveniji preplača  v pokojninsko blagajno??!!
Dovolj je, da nas imate za norca z drugimi »presvetlimi« prebliski, zato Vas  prosim, da nam ne odtujite še skoraj 100.000 EUR vsakemu ki (obvezno) vplačuje v  pokojninski sistem!!! Upam, da sem navedel 98.323 razlogov, zakaj smatram, da  je pokojninska reforma le dodaten način polnjenja državne blagajne iz katere se  potem plačujejo neracionalni projekti gospodarskih botrov političnih veljakov in  da ni prav nobenega opravičenega razloga zanjo, saj že sedaj vplačujemo preveč,  kar vidno bremeni tako podjetja, kot posameznike.
P.S.: POŠLJI DALJE!
Avtor: Igor Juršič, Ruše