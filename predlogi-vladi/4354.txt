Predlagam naj se takoj vrnejo v last države nekoč javna podjetja(Komunala), ki so prevzela nadzor nad pitno vodo(vodovodi) in so se v zadnjih letih potiho privatizirala. Ljudje po vaseh in tudi mestih smo sami s samoprispevki in udarniškim delom zgradili vodovodno in tudi kanalizacijsko omrežje, ki ga je brez možnosti pritožbe ali nestrinjanja proti plačilu vzela v upravljanje Komunala, takrat še javno podjetje. Poleg vodarine se je plačevala še razširjena reprodukcija. Nekatere občine so ta javna podjetja prodala posameznikom oz. več posameznikom. V naši vasi smo želeli sami skrbeti za vodovod, ki smo ga sami napeljali, vendar smo bili prisiljeni v občinski sistem nadzora nad pitno vodo. To, da posamezniki služijo na naš račun je navadna kraja.