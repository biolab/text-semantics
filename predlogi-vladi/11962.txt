Predlagam dopolnitev stanovanjskega zakona v delu, ker upravniku nalaga njegove naloge. Predlagam, da se v zakon eksplicitno zapiše, da lahko upravnik na stroške lastnika odstrani razne dodelave, spremembe zaprtja balkonov, atrijev, nadstreškov (vseh neoriginalnih delov) ipd, če lastnik nima ustreznih soglasij sostanovalcev in ustrezne zakonsko potrebne dokumentacije. Rok za povrnitev v staro stanje 30dni. Lepe večstanovanjske stavbe se spreminjajo v favele, ker lastniki pač niso arhitekti in nimajo okusa. Žal si kupijo premajhno stanovanje in ga želijo sčasoma povečati. Menim, da je takrat na mestu prodaja in nakup večjega stanovanja, ne pa dozidava grdih nadstreškov, ki so praviloma vsi drugačni. Vem da bo večina rekla, saj je že tak postopek mogoč, vendar je tako neučinkovit, da ga nihle ne izvaja. Predrzni stanovalci pa s pridom izrabljajo stanje in gradijo favele. Ko je stvar narejena, se tipično nič ne zgodi, vse inšpekcije pa prelagajo odgovornost druga na drugo. Naj bo to obveznost upravitelja in po izteku 30-dnevnega roka, takoj izvršljiva odstranitev. Po potrebi ob spremstvu policije.
Slovenija je lepa dežela in dajmo vsi skupaj poskrbeti, da bo taka tudi v prihodnje.