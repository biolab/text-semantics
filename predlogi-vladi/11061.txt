Spoštovani!
 
Preseneča me, da v času vladnih ukrepov Carinska Pošta RS (v podmeni Finančne uprave RS) ocarinjeno blago v promet sprošča z računom, katerega plačilo je možno le z gotovino--fizično ob dostavi, brez možnosti elektronske in vnaprejšnje poravnave uvoznih dajatev. Niti na poziv in po pravilni izpolnitvi carinske deklaracije oz. dispozicije Carinska pošta ni pripravljena predložiti možnosti elektronskega plačila dajatev. Zato je Pošta Slovenije primorana kršiti vladna priporočila in pakete vročati s carinsko odkupnino v gotovinskem zahtevku, s povsem brez potrebe izjemno višjim tveganjem za prenos okužbe SARS-CoV-2.
Z drugimi kurirskimi službami se ni težko dogovoriti o vnaprejšnjem poplačilu carinskega dolga pred prevzemom sproščene pošiljke.
 
Kako je mogoče, da Carinska pošta ne prilagodi dejavnosti predpisanih vladnim ukrepom?
 
Predlagam takojšnjo spremembo postopka plačila uvoznih dajatev sproščenih mednarodnih pošiljk iz strani Carinske pošte.