Gasilska brigada Ljubljana je edina poklicna gasilska enota v Sloveniji, ki ni članica Združenja Slovenskih poklicnih gasilcev.
Članstvo v ZSPG je prostovoljno, zato ni nujno, da so vanj vključene vse enote.
Združenje slovenskih poklicnih gasilcev je pravna oseba zasebnega prava, organizirana po zakonu o društvih. Poklicne gasilske enote pa so večinoma organizirane kot javni zavodi in so s tem pravne osebe javnega prava. Za povezovanje zavodov zakon o zavodih v 52. členu kot prioritetno obliko predvideva skupnost zavodov in ne združenje kot osebo zasebnega prava.
Predlagam, da zakonodajalec te zadeve ustrezno uredi z novelo zakona o gasilstvu.