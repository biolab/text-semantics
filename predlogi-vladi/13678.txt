Dvignila se je minimalna plača, dvigujejo se vsi drugi dodatki, ki jih plačuje država. Nihče se pa ne spomni, da smo zaposleni v pravosodju ostali na minimalni plači, ker se le-ta ni dvignila že precej časa. Predlagam, da se tudi na tem področju naredi nekaj. Sploh pa ne razumem, če je minimalna plača pri 22. plačilnem razredu zakaj so sploh plačilni razredi do 21. plačilnega razreda. V tej smeri nihče nič ne naredi. Zaposleni si za pošteno delo zaslužimo pošteno plačilo in dostojno življenje ter varno starost.