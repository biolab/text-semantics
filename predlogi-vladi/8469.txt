Moj predlog se nanaša na odpravo napredovanj v plačilne razrede.
Ne razumem koristi tega sistema, zato je moje osebno mnenje, da bi plačilni razred moral biti eden za vsako delovno mesto v javni upravi in sicer do take višine, kot ga je  možno na določenem delovnem mestu najvišje doseči.
Moje osebno mnenje na podlagi opazovanj je, da so mladi še bolj zagnani v delo kot starejši, ki jim po tem sistemu avtomatsko pripada višji plačilni razred na vseh delovnih mestih. Izkušnje so tako in tako potrebne na vsakem delovnem mestu in zaradi tega mislim, da tisti zaposleni v javni upravi, ki določeno delo opravljajo že dalj časa, ga ne opravljajo nič boljše in hitrejše kot mladi, ki se priučijo in so še polni elana, si želijo izzive, si želijo novih znanj, so inovativni in so zavzeti za delo.  Če je na primer za določeno delovno mesto možno iz 17 plačilnega razreda z leti priti do 27 plačilnega razreda, zakaj ne bi že v startu bil za to delovno mesto določen 27 plačilni razred.
Opazujem tudi, da je veliko nezadovoljstva med delavci glede primerjanja med zaposlenimi v  javni upravi, kdo je v višjem plačilnem razredu in zakaj. Pri tem mislim na tiste, ki so na istem delovnem mestu. Pride do razprtij, nezadovoljstva, posledično tudi do slabše opravljenega dela.
Skratka ne razumem čemu in komu koristi to, da z leti napreduješ v plačilne razrede in zakaj ne bi bila plača enotna za vsako posamezno delovno mesto.