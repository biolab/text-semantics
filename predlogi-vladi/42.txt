Vladi bi kot osnovno vodilo njenega delovanja predlagal, da obstoječe zadeve (npr.: davki, dodatki, notranja ureditev, obvezna zavarovanja ...) optimizira (npr. združitev več agencij v eno z optimizacijo organizacije) ali celo kakšno nepotrebno ukine (npr. dopolnilno zdravstveno zavarovanje), namesto da razmišlja o uvajanju novih zadev (novi davki, nove agencije, novo obvezno zavarovanje za starostno oskrbo in nego ipd.). Vladi predlagam moto delovanja: "Less is More".
Glede na to, da vlada vlaga svoj napor, davkoplačevalska sredstva in kadrovske resurse v izgradnjo in vzdrževanje ter moderiranje tega portala, namesto, da bi ta napor, sredstva in resurse vlagala v reševanje resnejših zadev (npr. sprejemanje ukrepov za omejitev posledic finančne krize in spodbujanje gospodarstva) predlagam vladi tudi, da ukine ta portal.