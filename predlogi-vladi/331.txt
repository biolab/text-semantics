Moj predlog je, da bi bila plača javnih uslužbencev (predvsem županov) enaka njihovi uspešnosti na "delovnem" področju. V bistvu sploh ne morem razumeti kako lahko nek župan dobi plačo nekaj tisoč evrov, čeprav ni naredil za občino praktično nič-še več, v Sloveniji je veliko primerov, ko občino zaradi svoje nesposobnosti pri izpeljavi predvolilnih obljub-projektov pahnejo v velike finančne težave, ob tem pa "poskrbijo" da občina in njeni prebivalci zaostanejo v razvoju za več let.
Predlagam, da se izoblikuje spletna stran na kateri bi bili javno objavljeni USPEŠNO izpeljani in NEIZPELJANI projekti na področju gospodarstva, sociale, prometa,kulture, športa...(projekt iz vsakega področja posebej bi imel svojo vrednost, ki bi nato na podlagi števila prebivalstva "prinesla" županu določeno plačo, ki bi bila javno znana). To bi pomoje prineslo veliko tekmovanje med občinami, dosti več bi bilo projektov s katerimi bi počrpali Evropska sredstva za razvoj..,saj verjetno ni župana, ki bi bil zadovoljen z neko minimalno plačo (npr.600 €) in bi bil prisiljen v razvoj občine. Seveda bi pri tem nekateri zelo uspešni župani zaslužili nekaj desettisoč evrov kar pa z mojega zornega kota ni nič narobe saj bi za tem stali uspešni projekti, ki bi vsem prebivalcem prinesle ugodnosti. (za primer dajem Celjskega župana Šrota, ki je doslej naredil ogromno za mesto Celje-npr: z Evropskimi sredstvi je postavil enega najsodobnejših centrov za ravnanje z odpadki, Tehnopolis, stadion Arena Petrol, dvorana Zlatorog, Centralna čistilna naprava, asfaltiranje in posodobitev mariborske ceste, odpirajo se nove fakultete.....zaradi teh projektov si po mojem zasluži plačo ki jo ima, zaradi katere ga mnogi tudi kritizirajo!)
Na tej strani bi morali biti tudi znano finančno stanje občin da se le ta nebi zadolževala....
Mogoče se zdi moj predlog nekomu neumesen, nedodelan, nesmiseln..., sem pa mnenja, da se bi z dobro organiziranim načinom nagrajevanja županov za svoje delo bistveno povečala aktivnost občin in s tem tudi večji gospodarski razvoj, kar za sabo potegne veliko stvari, ki bi izboljšali kakovost življenja vsem prebivalcem RS.
Za komentarje se zahvaljujem!
 