Predlagam spremembo ZDR-1, s ciljem omejevanja nadurnega dela in neizplačila plač, ter prispevkov: 
-  izbris 4. odstavka 144. člen-a (nadurno delo), ali dopolnitev, da je nadurno delo preko omejitve možno samo v določenih poklicnih skupinah (npr. zdravniki) (nikakor pa ne s soglasjem delavca, ker bo ta v strahu za službo soglašal vse);
- vrednost nadure po Avstrijskem modelu - vsaka nadura vredna 1,5 navadne ure (v času ali denarju), delodajalec se odloči, ali bo nadure izplačal, ali jih bo delavec koristil;
-sprememba člena 217a (kazenske določbe), z vsaj 5-kratnim zvišanjem kazni za lastnika/odgovorno osebo ob kršitvah.
 
Hkrati predlagam tudi prekvalifikacijo neizplačila plač oz. prispevkov iz prekrška v kaznivo dejanje, ki bi ob ponavljajočih kršitvah imelo za posledico tudi prepoved opravljanja dejavnosti.
 