Glede na to, da se čakalne dobe za akupunkturno zdravljenje povečujejo (ravno danes sem po enem letu, odkar sem predložila napotnico, klicala, kdaj bom prišla na vrsto, in izvedela, da naj računam še na še kakšno leto čakanja), menim, da je NEDOPUSTNO, da je akupunkturnih ambulant tako malo, pa še te imajo delovnik od 7h do 15h ure. Izkušnje teh (in drugih) ambulant kažejo izjemne uspehe pri odpravljanju različnih bolečin in očitno država raje plačuje za zdravila in s tem dodatno pohablja ljudi, kot da bi zavarovancem omogočila tovrstno pomoč. So krivi farmacevtski lobiji? 
Ne predlagam, temveč v svojem imenu in v imenu vseh čakajočih bolnikov ZAHTEVAM, da se nemudoma odprejo dodatne ambulante ter da se podaljša delovni čas že obstoječih tudi na popoldanske ure. Zdravniki so pripravljeni delati, imam informacije iz prvih rok, le omogočiti jim nočete tega. Drugih stroškov, poleg stroškov dela, pri tovrstnem zdravljenju skorajda ni.
Čemu sploh priznanje akupunkturnega zdravljenja? Z namenom utišanja, ne pa tudi zdravljenja ljudi? Zgodbic in odgovorov, kako se ne da, da ni denarja in podobno, ne sprejemamo več. Najdite rešitve, kot jih moramo tudi ostali, zaposleni po drugih službah.