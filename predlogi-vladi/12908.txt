Vladi predlagam, naj ponavljajoča testiranja učiteljev, kakršno je bilo v državi organizirano 25.1.2021, izvaja z manj invazivnimi, nosu bolj prijaznimi testi.
Takšne teste že uporabljajo na primer v Avstriji. Gre za test, ki ga vsak lahko izvede sam, tako da si s palčko povrta po nosu do višine običajnega vrtanja po nosu.
Šola v Avstriji dobi take teste brezplačno in jih razdeli med učitelje (v njihovem primeru tudi med učence). Učitelj se testira doma sam in je v primeru pozitivnega rezultata to dolžan javiti pristojni inštituciji.
 
 