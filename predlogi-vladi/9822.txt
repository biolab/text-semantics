Kar se tiče vodenja postopkov v primerih, ko so vozila registrirana v tujini Mestno redarstvo Ljubljana pojasnjuje, da je potrebno za vodenje postopka pridobiti podatke o lastništvu vozila (slednje seveda velja zgolj v primerih, ko kršitelja ni na kraju prekrška; če je voznik prisoten, se mu izda plačilni nalog na kraju prekrška).
Podatke o lastništvu vozila je na podlagi Direktive (EU) 2015/413 Evropskega parlamenta in Sveta z dne 11. marca 2015 o lažji čezmejni izmenjavi informacij o prometnih prekrških, povezanih z varnostjo v cestnem prometu mogoče pridobiti zgolj za težje prometne prekrške (prekoračitev dovoljene hitrosti; neuporaba varnostnega pasu; vožnja skozi rdečo luč; vožnja pod vplivom alkohola; vožnja pod vplivom mamil; vožnja brez zaščitne čelade; uporaba prepovedanega voznega pasu; nezakonita uporaba prenosnega telefona ali druge komunikacijske naprave med vožnjo). Ti podatki se pridobivajo avtomatično s poizvedbo na zbirko podatkov CBE/EUCARIS.
V primeru prometnih prekrškov, ki se nanašajo na nepravilno parkiranje, podatkov ni dovoljeno pridobivati. V kolikor kršitelj globe ne poravna na podlagi Obvestila o prekršku, se v teh primerih postopek ustavi brez izdaje plačilnega naloga. Prav tako pojasnjujejo, da slovenski pravni red na področju prekrškov ne pozna sodelovanja različnih zasebnih družb, ki izterjujejo neplačane globe. 
Pod pogojem, da so izpolnjeni zakonski pogoji s tudi za vozila s tujimi reg. označbami odredi odvoz s pajkom. Posebne evidence, ki bi se nanašala na plačila glob tujih državljanov (sem spada tudi prisilna izterjava) Mestna uprava, mestno redarstvo Ljubljana, Odsek za prekrškovni postopek, ne vodi.
Predlagam spremembo resorne zakonodaje, ki ureja zadevno področje tako, da novo sprejeta sprememba obstoječe zakonodaje omogoči vodenje takšne evidence. 