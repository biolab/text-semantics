Predlagam, da država ponudi nakup svojih obveznic potrošnikom. Ne vem, koliko denarja bi na ta način lahko zbrali, domnevam, da nekaj milijonov EUR že.
K takemu vlaganju bi državljane spodbudila (nekoliko) višja mera od tiste na bančne depozite, pa tudi težnja po večji razpršenosti naložb, obrestna mera pa bi bila lahko še vedno precej nižja od tiste na mednarodnih trgih, ki jo sedaj plačuje RS, zato bi na ta način privarčevala tudi država.
Mislim, da bi bilo potrebno izvesti karseda enostaven postopek prodaje, na primer preko bank ali pošt, brez posebnih računov ipd. in brez provizij.
Ideja ni moja in niti nova, vendar se v medijih ne pojavlja prav pogosto.
Na ta način bi ljudje, ki ne želijo vseh svojih prihrankov zaupati bankam ali investicijskim skladom, dobili možnost vlaganja v drugačen vrednostni papir. Zbrana sredstva bi država (lahko) vložila v banke, ki bi jih skozi kredite spet (in z dobičkom) plasirale na trg.