Slaba banka (DUTB) naj bi se po prvotnem planu ukinila 2017, pa je bil mandat podaljšan do leta 2022.
Obrazložitev takratne Vlade je bila, da zaradi stanja na trgu nepremičnin, le-teh do leta 2017 ne bo mogoče prodati po za davkoplačevalce optimalnih cenah. Danes trg nepremičnin naravnost cveti, torej ni nobene potrebe po obstoju slabe banke do leta 2022, saj se lahko vse nepremičnine po odličnih cenah prodajo že letos ali najkasneje prihodnje leto.
Vladi zato predlagam, da s 31.12.2020 nepreklicno ukine slabo banko in ne ponavlja absurdnih zgodb, ko se javnim inštitucijam podaljšuje mandat v nedogled samo zato, da se ohranjajo zaposlitve. Vsako podaljševanje mandata ter zavlačevanje s prodajo nepremičnin pomeni oškodovanje javnega premoženja, saj je pričakovati, da bodo cene nepremičnin kmalu začele padati.