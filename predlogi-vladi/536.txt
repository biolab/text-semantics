Lep pozdrav,
Kot morda veste, ima marsikatera zakonodaja, ko se sprejema (recimo tako za primer: Zakon o delovnih razmerjih) na koncu ponavadi kazenske določbe, ki se glasijo približno takole: 
(2) Delodajalec – fizična oseba, ki stori prekršek iz prejšnjega odstavka, se kaznuje z denarno kaznijo najmanj 2048 €.
Take kazni naj bi zagotovile, da se zakon spoštuje in se ga tudi praviloma izvaja. Zdaj kako inšpekcija funkcionira, da odkrije in sankcionira take prestopke je tema za kakšno drugo debato, kar se meni zdi sporno in bi predlagal je sprememba  ODMERE kazni. 
Problem je namreč ta, da velikokrat podjetja, posamezniki, skratka kršitelji, raje plačajo kazen, v kolikor jih inšpekcija odkrije, kot pa da sploh spoštujejo zakon. (Bodisi so kazni smešno nizke ali pa nesorazmerno manjše od posledic, ki bi jih prineslo spoštovanje zakona). 
Zato predlagam, da se kazenske določbe zapišejo in izvršujejo po principu vezanosti recimo kot ima določba 73. člena ZPOmK-1 (Zakon o preprečevanju omejevanja konkurence; <style type="text/css"> </style>Uradni list RS, št. 36/08 z dne 11. 4. 2008)
(1) Z globo do deset odstotkov letnega prometa podjetja v predhodnem poslovnem letu se keznuje za....
Za neko manjše podjetje to znaša pač recimo 4000€ , za kakšno večje, ki bi se na tako kazen lahko požižgalo pa bi taka odmera znesla bistveno več, kar bi potem dejansko imelo nek učinek na spoštovanje prava. 
Podoben predlog je že bil za odmero kazni za prometne prekrške na podlagi dohodkov in premoženja (predlog uporabnika: feniks)
Prosim za komentarje in morebitne dodatne predloge!
Hvala =)