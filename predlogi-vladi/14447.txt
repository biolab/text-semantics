Predlagam, da se prepove stavkanje delavcev iz javnega sektorja (tako velja za vojsko), ker delavci v zasebnem sektorju imamo bistveno nižje plače. Povrh stavkajo tako, da na koncu nastradajo vedno le tisti, ki so najmanj krivi (pacienti, stranke, učenci ...). V zasebnem sektorju je vsakdanjik takšen: neplačane nadure, neizkoriščane ure, izkoriščevanje do skrajnosti, minimalna plačila, zlorabe, goljufanje, šikaniranje, mobbing ... Tudi v času koronaukrepov je prišlo do številnih zlorab, kot je na primer, da smo bili uradno na čakanju (celotno oz. za osem ur ali polovično oz. za štiri ure), neuradno pa smo delali normalno za nižjo plačilo (smo ostali tudi brez tistih 200 oz. 100 evrov dodatka). Tako da smo tisti, ki smo zaposleni v zasebnem sektorju, marsikaj prikrajšani, manjše pravice, nižje plačilo, večja možnost za odpovedi ... Veliko je tudi takih primerov, ki imajo diplomo, in imajo bistveno manjše plače kot kakšna zaposlena s poklicno šolo v javnem sektorju. Tako da je v glavnem v zasebnem sektorju (gospodarstvu), ki "hrani" javni sektor in ki tudi nima skoraj nobenih pravic, je kar precej anomalij ... V tujini je po navadi tako, da so plače v zasebnem sektorju višje ali enake kot v javnem sektorju. Zato tak predlog.