Saj verjetno ni potrebno veliko dodatno pojasnjevati, zakaj sem podala takšen predlog.
Primer Kordež, Tošič (balkanski bojevnik), primer napada homofobov na Blažiča, konec koncev tudi primer Janše. Kako lahko nekdo sedi za podobno nelegalno dejanje, drug pa se sprehaja na prostosti? Zakaj ne veljajo za vse državljane enaka pravila glede nelegalnih poslov? 
Kako lahko sodnik dosodi določeno kazen, potem pa se obsojeni sklicuje na "procesne napake"? Kako je to mogoče? Če je kradel, je kradel in tukaj ne more biti tako imenovanih "procesnih napak"?
Kako lahko dosodijo zaporno kazen nekomu, ki je npr. ukradel pašteto, ker je lačen, tisti, ki pa milijone, pa je vse v najlepšem redu?
Zato zelo dvomim v kredibilnost in verodostojnost slovenskih sodnikov in bi jim za začetek bilo potrebno odvzeti trajni sodniški mandat. Četudi bi prišlo do kakšnih napak v postopku, kdo drug je za to odgovoren kot sam sodnik? Pa naj sodniki sami plačajo, če nepravilno delajo in to ali z denarjem ali z odpustitvijo. Drugod je delavec praktično takoj odpuščen, če naredi kakšno napako, tukaj, ko pa gre za davkoplačevalski denar, pa nihče nič ne odgovarja - vse po sistemu "saj bo itak narod plačal". 
Že zdaj pa seveda vem, da s tem predlogom ne bo nič. Vsi "zgoraj" so med sabo povezani in eden drugega ščitijo. 
Še tiste zaporne kazni, ki so izvršene, so krajše od dosojenih.
V Sloveniji se je v praksi do sedaj že pokazalo, da čim se sporne zadeve predajo sodnim mlinom, da se tam vse ustavi po direktivi koritnikov. Mislim, da je vsem jasno, katerih. 
Sploh pa ne razumem tega, kako lahko EU vse "kao" nadzira, koliko imamo dolga, koliko denarja bo nam odobrila, pa našo javno porabo, bdi nad plačami javnih uslužbencev in pokojninami ter ostalim, ne nadzira pa delovanja državnih organov in nepravilnosti pri njihovem odločanju. 