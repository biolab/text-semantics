Predlagam čimprejšnjo razveljavitev po neumnosti ukinjenega zaporednega in vzporednega študija. Kdo od to sprejemajočih je imel glavo na mestu? Zaradi par ubogih prišparanih evrov je treba udariti po najbolj zagnanih in stremljivih študentih, ki bi radi svoje znanje nadgradili, oplemenitili in mu povečali dodano vrednost? - in to samo zato, da se zmanjšajo možnosti za fiktivni vpis? To je dokaz, da nam je več do restrikcije kot do stimulacije. Namesto da bi si študentje tako rekoč zastonj podvojili možnost dobro zaposlitev in zmanjšali verjetnost za pristanek na zavodu za zaposlovanje, se jih ministrstvo otepa s prežvečeno farso "država vam je dolžna omogočiti samo eno diplomo" in odganja v tujino, tokrat že na študij, da bodo tam pa ja zanesljivo ostali. Kdo vam bo potem plače in pezije dajal? Začnite varčevati pri svojem komfortu, pri izobraževanju in znanosti definitivno ne.