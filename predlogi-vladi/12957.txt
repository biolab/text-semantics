Ob sprejetju prvega paketa ukrepov za omilitev posledic epidemije (11. april 2020) smo imeli redni študenti in študentke RS na voljo 35 dni za oddajo vloge za solidarnostni dodatek na portalu e-Uprava. Ko je stopil v veljavo zadnji, sedmi paket ukrepov (PKP7), ki je po več mesecih ponovno predvidel študentski solidarnostni dodatek, smo imeli na e-Upravi za oddajo na voljo le 18 dni (od 14. do 31. januarja 2021). Obveščanje o možnosti dodatka in o roku za oddajo vloge je bilo mnogo bolj skopo kot spomladi, hkrati je obdobje roka sovpadlo z izpitnim obdobjem. Menim, da nas veliko število študentov v tako kratkem času ni uspelo uveljaviti svoje pravice do solidarnostnega dodatka, zato predlagam podaljšanje roka za oddajo vloge.