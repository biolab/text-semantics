Dopolnilo in sprememba (ZRSJ)
Vladi predlagam dopolnilo in spremembo zakona o javni rabi Slovenščine. Obstoječi zakon je pomanjkljiv in ne upošteva rabe slovenščine v javnih medijih, ter oglaševanju. Zakon je kot tak pomanjkljiv. ZJRS 15.čl., 20.čl., 23.čl., 24.čl., 25.čl., in naprej. Inšpektorat ima moč ima vzvod in ima sankcije predvidene za to v smislu kazni, ne postopa pa ustrezno tako da se nemudoma te kršitve ukinejo. Prepoved uporabe neznanih popačenk.
Dopolnitev naj zajema upoštevanje rabe slovenščine v javnem prostoru, vključno s spremembo zakona o rabi slovenščine v javnem prostoru z namenom oglaševanja.
Slovenščina je redek in lep jezik. Velik poudarek je potrebno namenjati pravilni rabi slovenščine, učenju in uporabi le te.
Dogaja se namreč velika zloraba, če odmislimo da nekateri slavisti dopuščajo uporabo 'urbane slovenščine' kot pogovorni jezik, taka trditev in uporaba te, ne sodi v javni prostor. Tudi temu smo včasih rekli 'sleng' in je predstavljal zgolj pogovorno obliko, nikakor v javni rabi.
Dogaja se da medijske hiše zlorabljajo slovenščino na več načinov. Najprej veliko neukih povezovalcev oddaj v govornih medijih, potem vse vrste pisarjev v rumenem tisku in nenazadnje oglaševalske agencije. Te zadnje delajo slovenščini največjo škodo. Po drugi strani pa ne obvladujejo zaimkov npr.: druge osebe ženskega spola v dvojini…
Povsem so posvojili izraze ki so večinoma anglistični: (mega=veliko, kul =cool, chill.., top,..full sorry, pa apdejtanje in bloganje kenslanje,…in hrvatizmi ter srbizmi, kot so Valjda, kao, …) in mnogo teh, če ste malo pozorni. Ti so se prijeli v taki meri, da jih že starši malčkov uporabljajo doma ti pa s pridom v vrtec šolo ion vsakdanje življenje. Za vse te besede imamo že stoletja primerljive izraze.
Druga posebnost so trenutno konkretna oglaševanja na velikih plakatih, TV in drugih medijih, recimo po novem se 'vajba' kaj je to? 'slajda', 'lajka', 'skrula'….in to v nepravilnem zapisu tujega jezika, kar zakon dovoljuje v primeru da je namen oglaševanja tujcem ozirma to oglašuje pod svojo blagovno znamko tuje podjetje.
Pomagajte ohraniti slovenski jezik. Institut ki bi se moral s tem ukvarjati je tu povsem neaktiven. No oni so sami sebi namen.