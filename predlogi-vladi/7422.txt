Predlagam, da se v pravilniku za ocenjevanje znanja v srednjih šolah v 4. členu - 1. del pod četrto alinejo doda "z vsebinami in merili zagotavlja enakost pogojev za vse dijake" in se tako prvi del člena glasi: "Učitelj pri ocenjevanju znanja: - upošteva izobraževalni program, - uporablja različne oblike in načine ocenjevanja znanja, - spoštuje pravice dijakov, njihovo osebno integriteto in različnost, - z vsebinami in merili zagotavlja enakost pogojev za vse dijake." Navedeno dopolnitev predlagam zato, ker v celem pravilniku ni nikjer navedeno, da morajo imeti dijaki za ocenjevanje med sabo enaka merila in pogoje za doseganje določene ocene.   Pravilnikov za druge šole nisem preverjal, zato je smiselno to spremembo uvesti tudi v pravilnik za osnovne šole, itd., če tovrstnega določila v le-teh še ni.