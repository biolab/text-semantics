 Ob gradnji  stanovanjske hiše na vodovarstvenem območju slovenska zakonodaja od investitorja zahteva, da zgradi zaprto greznico in hkrati ne dovoljuje, da vgradi čistilno napravo. 
 Omenjena zahteva je povsem nesmiselna, saj  čistilne naprave nimajo škodljivih izpustov (kar proizvajalci dokazujejo z ustreznimi certifikati, hkrati pa izpuste preverjajo tudi pristojna komunalna podjetja). Z omenjeno zahtevo se gospodinjstvom nalagajo veliki stroški s čiščenjem greznic, saj jih je potrebno čistiti praktično vsak mesec, čiščenje pa stane tudi do 100 EUR mesečno.
Primer, ki dokazuje nesmiselnost omenjene zahteve: v vaškem okolišu ima 95% vseh gospodinjstev nameščene dvoprekatne greznice z izpusti v naravo. Prav tako je v neposredni bližini veliko število (neekoloških)  vinogradov ter kar nekaj velikih pridelovalcev sadja (predvsem jabolke in hruške). Od njih nihče ne zahteva, da uporabljajo ekološke preparate, od investitorja v novogradnjo pa se zahteva, da zgradi zaprto greznico.
Zato predlagam, da se zakonodaja, ki ureja komunalno ureditev gospodinjstev na vodovarstvenih območjih, kjer ni urejenega kanalizacijskega sistema, spremeni na način, da bo možna uporaba čistilnih naprav.