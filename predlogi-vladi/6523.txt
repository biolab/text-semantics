Vladi predlagam, da dopolni v nadaljevanju  citirani pravilnik, tako, da se doda določba:  V primeru prijave zoper gostinski lokal zaradi povzročanja onesnaževanja okolja s hrupom kot posledica predvajanja  mehanske ali žive glasbe, ki jo imetnik gostinskega lokala predvaja v samem gostinskem lokalu, je dolžan pristojni tržni  inšpektor brez odlašanja imetniku gostinskega lokala izdati odločbo o prepovedi predvajanja mehanske ali žive glasbe, v primeru suma, da gostinski  lokal ne izpolnjuje pogojev po 52. čl. Pravilnika o minimalnih tehničnih pogojih in o minimalnem obsegu storitev za opravljanje gostinske dejavnosti, ki določa, da  mora gostinski obrat, ki nudi mehansko ali živo glasbo med drugim imeti proti hrupu zaščiten prostor tako, da glasba ne moti bližnje okolice.   Dokazno breme, da gostinski lokal izpolnjuje pogoje po 52. čl. pravilnika je na imetniku gostinskega lokala.  Izpolnjevanje pogojev se lahko dokazuje samo izvidom in mnenjem pooblaščenega sodnega izvedenca za hrup.  Gostinski lokal mora biti v primeru predvajanja glasbe zvočno izoliran tako da hrup ne onesnažuje bivalnega okolja za več kot 30 dba. V inšpekcijskem postopku je dolžan inšpektor na zahtevo prijavitelja  omogočiti prijavitelju udeležbo v postopku v kolikor obstaja verjetnost, da je zaradi hrupa oškodovan.