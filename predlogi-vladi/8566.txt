Zaprepaden sem ob podaljšanju registracije osebnega vozila ostal ob informaciji, da imam, če podaljšanje plačam s plačilno kartico, še strošek te transakcije, ki znaša nekaj čez 4 EUR ?!? Zdi se mi nedopustno od države (pojasnili so mi, datak strošek predpisuje država), da to obeša uporabnikov, še posebej pa se mi zdi sporna višina. Če bi to resnično bil dejanski strošek transakcije, potem bi vsakršno spletno trgovanje že zdavnaj propadlo, saj je ogromno prometa z artikli, ki stanejo manj kot 4 EUR, pri čemer bi bil spletni prodajalec konstantno v izgubi (vemo pa, da je plačilna kartica praktično edino možno plačilno sredstvo na spletu). Država si je tukaj odmerila krepko več kot je treba in s tem neutemeljeno pobira dodaten davkoplačevalski denar. Želim ali konkretno utemeljitev tega stroška do centa natančno ali povrnitev vseh neupravičeno zaračunanih sredstev vsem državljanom, ki so se ujeli v to zanko. Ali država zaračunava vsem enako, vemo namreč, da imajo različne banke različne provizije? Kaj se zgodi s preplačano provizijo?