Predlagam vladi R Slovenije, da ponovno aktivira mrežo javnega potniškega prevoza, tako avtobusnega kot železniškega. To je najcenejši način prihoda v službo. Moramo vedeti, da je razvejana mreža javnega prevoza pred dvajsetimi leti že obstajala. Vozovnice morajo biti poceni (tako, da se z lastnim osebnim avtom ne bo izplačalo voziti v službo, prevoz pa mora biti točen, udoben..)
Sam živim na Izlakah. Še tam okrog leta 2000 sem lahko prišel v službo v Ljubljano in se vrnil tako z avtobusom kot z vlakom, če sem z delom pričel ob 7 uri zjutraj. Danes je to praktično nemogoče zato se vozim z osebnim avtom.
V smeri Kočevja ni potniškega železniškega prevoza čeprav proga obstaja in je nekoč že bil. Kolone osebnih avtomobilov se zjutraj valijo mimo Škofljice. Hitri vlak iz Ljubljane proti Celju in Mariboru je to zgolj na papirju. Za Savo ne more voziti s polno hitrostju zaradi ovinkaste proge in padajočega kamenja od Celja proti Mariboru pa ne zato ker je praktično neslišen in ga tisti, ki hodijo ob progi ne slišijo pravočasno. Izgovori par exelence.
Ko sem bil pred 20 leti zaradi neodložljivih potreb službe premeščen nekam Bogu in ljudem za hrbet, za skoraj eno leto, sem imel velike težave (prestopanja, čakanja, zamude, ob vikendih avtobusa sploh ni bilo itd.) z javnim prevozom (osebnega avta nisem imel). Ko sem o tem potožil predpostavljenemu vodji (tudi pisno) ga to ni zanimalo (kot ga ni zanimalo še marsikaj kar ni bilo v interesu njegove karijere). Zaradi posameznikov namreč ne moremo spreminjati sistema! Gospod je pozneje zaradi zaslug in sposobnosti postal direktor nekega direktorata, sam pa sem preživel tisto leto in se vrnil v Ljubljano. Sicer pa sem si prošnjo za službo pisal sam.
 