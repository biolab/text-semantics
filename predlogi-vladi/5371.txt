Predlagam, da se objavi pogodbe slabih posojil, ki so jih slovenske banke dajale fizičnim in pravnim osebam, ki teh posojil nikoli niso vrnila. Objavi naj se tako ime posojilodajalca, osebe ali oseb, ki so pri posamezni banki posojilo odobrile, kot tudi ime posojilojemalca.
Te pogodbe ne smejo biti več tajne, ker smo mi davkoplačevalci tisti, ki bomo še enkrat več reševali te banke, ki so dale slabe kredite,  s preko 4,8 milijarde evrov. Pravica javnosti do obveščenosti o vsebini pogodbe mora biti nad pravico posojilodajalca in posojilojemalca do zasebnosti. Še zlasti velja to v primeru, da posojilo ni bilo poplačano.