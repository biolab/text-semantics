Verjento nisem edini študent, ki bi se rad poskusil  v podjetništvu in si nabral nekaj izkušenj.
Težava je v tem, da je malo študentov pripravljenih reskirati in kar odpreti s.p., zato če se že odločijo, raje pričnejo s prodajo na "črno," kjer pa so vedno prisotne omejitve in določen strah in posledično se s tem učinkovitost manjša.
Menim, da bi bilo potrebno ustanoviti družbeno obliko oziroma obliko študentskega s.p.-ja, kjer ne bi bilo potrebno takoj na začetku plačevati prispevkov, seveda tudi delovna doba ne bi tekla, zavarovanje pa bi tudi ostalo nespremenjeno. Edina razlika bi bila ta, da bi lahko preko tega s.p.-ja prodajal in s tem lažje preizkusil prodajo. Ko bi podjetje preseglo določeno mejo dobička recimo na četrtletje, bi se moralo podjetje preoblikovati v klasičen s.p. ali pa katerokoli drugo obliko. Da se dobiček obdavči mi je povsem razumljivo in pri tem ne vidim težav. Menim, da bi kak tak korak pripomogel k večji stopnji rasti podjetništva med mladimi, ki imajo nedvomno veliko idej in jih je škoda zavreči. 
Poleg tega, da je potrebno plačati prispevke pa se ukinejo še druge študentske ugodnosti, kot so razni popusti pri vstopnicah, študentski prerani in podobno, kar je še en zaviralec pri odločitvi študenta k začetku poslovanja.