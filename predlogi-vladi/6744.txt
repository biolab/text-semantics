Ugotavljam, da državni organi, zlasti policija velikokrat ne ukrepa učinkovito zoper povzročitelje, ki hrupno glasbo pogosto predvajajo na način, da moti druge pri njihovem delu ali počitku.   Leto dni sem policiji PP Piran  prijavljal hrup moteče glasbe v nočnem času iz sosednjega  gostinskega lokala, ki se je prenašal v mojo spalnico in mi onemogočal spanje.  Policija zoper povzročitelja hrupa ni ukrepala niti enkrat, niti me ni zaslišala. Kot sem kasneje ugotovil so vedno pisali uradne zaznamke, da hrupa ob njihovem prihodu na kraj ni bilo.Vladi predlagam, da podrobneje uredi postopek policistov v primeru prijave hrupa iz zvočnih naprav po 8. čl. ZJRM-1, ki ga brez ustreznega dovoljenja povzročajo poslovni subjekti ali posamezniki.   Predlagam, da vlada predpiše, da je policist, ki zadevo obravnava v primeru prijave nedovoljenega hrupa obvezno dolžan zaslišati prijavitelja in morebitne druge oškodovance in zapisati njihovo izjavo. V kolikor policija prejme prijavo zoper konkretnega povzročitelja nedovoljenega hrupa,  mora postopek o prekršku obvezno uvesti ne glede na to, da hrupa policist pri prihodu na kraj sam ne zazna (več). Prav tako predlagam, da se predpiše, da je policist dolžan, ko je to mogoče popisati vrsto in tip ter nazivno moč zvočne naprave, za katero obstaja sum, da je kršitelj  z njo kršil določbo 8. čl. ZJRM-1.  Predlagam tudi, da je policist v primeru suma kršitve 8. čl.  ZJRM-1 zvočno napravo dolžan obvezno odvzeti.  Naprava se v primeru pravnomočnosti postopka,  v katerem je bil kršitelj spoznan za odgovornega prekrška, odvzame v skladu z 25. čl. Zakona o prekrških.  