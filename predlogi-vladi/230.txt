V razpravo dajem predlog o spremembi stopnje Davka na dodano vrednost.
Predlagam, da se uvede enotna stopnja DDV. Ta stopnja bi bila lahko kakšen odstotek nižja od sedanje osnovne stopnje, npr. 17%.
Znižana stopnja 8,5% naj se ukine.
To predlagam iz dveh razlogov.
1. Znižanje splošne stopnje DDV bi pozitivno vplivala na gospodarstvo saj bi pomenila večjo dodano vrednost za vse panoge, v nekaterih pa, kjer je pritisk konkurence dovolj močan, verjetno celo znižanje cen.
2. Obstoj znižane stopnje, ki naj bi ohranjal nizke cene osnovnih življenskih potrebščin je izgubil svoj namen, saj producira predvsem višje profite trgovcev s prehrambenimi izdelki, ki svoje cene tako ali tako oblikujejo v skladu z sposobnostmi trga in elastičnostjo povpraševanja, ki je pri izdelkih, ki padajo v to skupino izredno nizka.
Slednje se je deloma potrdilo ravno pred kratkim, ko se je znižala davčna stopnja za prodajo knjig na vseh fizičnih nosilcih, čiščenje oken in zasebnih gospodinjstev, storitve domačega varstva, frizerske storitve, manjša popravila koles, čevljev in usnjenih izdelkov, oblačil in gospodinjskega perila ter dobavo lončnic, sadik in rezanega cvetja. V nasprotju s pričakovanji, da nižji davek pomeni nižje cene, da so nekatere verige frizerskih salonov že odgovorile, da cen ne bodo znižale.