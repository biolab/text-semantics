Veliko se govori o tem, da smo Slovenci slabi podjetniki in ne znamo tržiti svojih izdelkov ter jih promovirati, predvsem tistih visokokvalitetnih v znanosti in kulturi. Vendar ali poznamo kakšen primer iz slovenske družbe, ki to famo o slabih slovenskih podjetnikih v bistvu negira?
 
V preteklih letih sem slišal veliko kritik in negativnega govorjenja  na račun Damjana Murka. Jaz pa pravim, da je v bistvu on najboljši,  najprodornejši in tudi najuspešnejši podjetnik in trgovec v celotni  Sloveniji. Tega, kako se je on znal samopromovirati in preko tega priti v  medije, da je potem na veliko tržil s svojimi izdelki, ni uspelo  nobenemu direktorju podjetij in kateremukoli poslovodji v podjetjih, ki  so se poskušala iti marketing. Kot vidimo, je iz svojega navadnega  dreka in nekvalitete znal izvabiti na polno denarja in priti do slave v  medijih in med široko množico ljudi, o kateri lahko drugi ljudje samo  sanjajo. In kar je še največji hec, je to, da nima on nobene izobrazbe  iz ekonomije in podobnih ved, medtem ko imajo naši direktorji in  poslovodje razne magistrske in doktorske naslove na tem področju, pa ne  znajo prodati niti izjemno visoke kvalitete, kaj šele dreka. :D   Da sploh ne govorim, kako izobraženci na teh področjih z diplomami  sploh ne morejo dobiti službe, kaj šele denarja, ker je konkurenca na  tem področju prevelika, a je v resnici očitno izjemno nekvalitetna kljub  vsemu. Kot vsi vemo, je na trgu precej precej težje prodati navaden  drek kot pa visoko kvaliteto (seveda eno in drugo v normalnem cenovnem  razredu). Vsi pa tudi vemo, da so mediji (sploh tisti najbolj brani,  recimo RTV Slovenija, 24 ur, Žurnal, Siol itd.) največje sredstvo  marketinga in največji promotorji določenih ljudi in izdelkov ter jim  omogočajo najhitrejše in najboljše trženje, promocijo in tudi slavo.
 
Kot drugo je pa Murko tudi satira same naše slovenske družbe, ki očitno  drek zna prodati (tu imam v mislih recimo še ostale nadebudne  nekvalitetne zabavne pevce, da sploh ne govorim o raznih resničnostnih  šovih tipa Kmetija, Gostilna išče šefa, nekvalitetnih televizijskih  serijah itd.), visoke kvalitete, ki bi jo pa dejansko morala, pa nikakor  ne (razen v redkih izjemnih primerih). To ne pelje nikamor drugam kot k  družbenemu propadu slovenske družbe, ki bi si ga ob takšnih vrednotah,  ki vladajo trenutno, tudi zaslužila. Stanje duha družbe se mi zdi  izjemno nizko. Mislim, da bi morali predvsem znanost in kultura, ki sta  izjemno kvalitetni (preverjeno), najti nek način, kako priti v medije in  se bolje tržiti kot sedaj, da bi postali vsaj enakovredni razni nizki  kvaliteti in dejansko Slovenijo tujini kazali v pravi luči, ne pa da  recimo južni narodi Slovenijo poznajo po številu samomorov. Damjanu  Murku pa vsa čast, da je posredno nakazal tudi to, kje so glavne  pomanjkljivosti slovenske družbe in se iz samega sistema družbe  dobesedno ponorčeval s svojo slavo. Zato je morda res le oseba z  nekvalitetno glasbo, a obenem tudi resno opozorilo narodu in njegova  satira, kar se mi zdi pri njem pozitivno. Morda pa prav Damjan Murko  pomaga razumeti Slovencem in Sloveniji, kako izboljšati samo stanje.