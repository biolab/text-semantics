Doživel sem dogodek, ko sem kot oškodovanec prišel na narok v kazenski zadevi in tožilec ni vedel niti tega, za kaj se v tej zadevi pravzaprav gre niti tega, da gre za glavno obravnavo. Zato Vladi RS predlagam, da doseže spremembo ali dopolnitev ustreznih predpisov tako, da bo tožilec, ki zadevo vodi vse od začetka pa do obtožnice, le to na glavnih obravnavah tudi zastopal. Le tako se kaznovalni namen s kazenskim zakonikom določenih protipravnosti ne bo izjalovil in državljani zaradi nepripravljenosti ali pa nezainteresiranosti tožilcev ne bomo oškodovani oziroma neupravičeno obremenjni z delom tožilstva, to je z doseganjem obsodilne sodbe.