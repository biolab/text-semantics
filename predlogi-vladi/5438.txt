Predlagam, da naredite portal, kjer vsi državni in občinski organi ter državne firme objavljajo dražbe zaseženih predmetov, najdenih predmetov in rabljenih predmetov, da bo vse pod eno streho.
 
S tem bi olajšali delo tako organom, kot kupcem. Praktično nemogoče je danes vedeti za vse dražbe, saj so skrite na mnogih spletnih straneh ali celo na oglasnih deskah. Ali pa kot DURS, ki je objavil kar na bolhi. To je nedopustno. Če že, spremenite zakon, da bo omogočeno organom prodajati tudi posamezen kos, ne pa celotne zasežene robe. S tem je tudi priliv v blagajno višji, javni uslužbenci se bodo pa seznanili z realnim sektorjem. 
Predlagam, da se portal naredi kot spletni oglasnik z možnostjo oddaje ponudbe preko spleta. Za pristop k dražbi naj se zahteva digitalno potrdilo, da ne more kar vsak oddajati lažne ponudbe. Princip ebaya.
Lahko pa ustanovite podjetje, podobno kot je recimo Uradni list, imenuje naj se Javne dražbe in naj skrbi tudi za morebitno maloprodajo in prodajo preko raznih komercialnih poti, lahko tudi preko ebaya prodaja v tujino.
 