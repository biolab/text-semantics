Glede na to, da se cene hrane, življenjskih potrebščin, ter ostalih nujnih stroškov vse bolj dvigujejo, družine pa vse težje preživijo, predlagam zvišanje otroških dodatkov in uvedbo višjih drugih ugodnosti. Dva starša, ki recimo pošteno delata za minimalno oz. slabšo plačo, namreč dobita tako skromen otroški dodatek, da je dovolj samo za en nakup v trgovini. Poleg tega sta z vsakim evrom, ki ga privarčujeta (morda za nakup prvega skromnega stanovanja) kaznovana z slabšim razredom za otroški dodatek in posledično več plačujeta vrtec. Medtem se drago stanovanje, ki ga je družina morda podedovala, dobila od staršev ali kakor koli drugače pridobila sploh ne upošteva.