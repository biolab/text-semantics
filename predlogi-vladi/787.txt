Predlagam, da se vsem absolventom univerzitetnega študija po starem sistemu, ki še niso uspeli diplomirati, prizna 6. stopnja izobrazbe. Totalni nesmisel je, da absolvent nekega univerzitetnega študija nima višje stopnje izobrazbe kot nekdo, ki je končal srednjo šolo, četudi vemo vsi, kolikšna je razlika v znanju in usposobljenosti.
Absolvent starega univerzitetnega študija je glede na znanje na istem nivoju kot diplomant, ampak pač ne izpolnjuje glavnega formalnega pogoja za pridobitev 7. stopnje - diplome.
Seveda ni fer, da bi za absolvente zahtevali 7.stopnjo, četudi ritual diplome poznamo samo v bivši jugi (v tujini končaš fax, ko narediš zadnji izpit), bi pa bilo fer, da se stare absolvente dvigne nad navadne gimnazijske maturante ter izenači z diplomanti višjih šol.
DIplomant višje šole ima namreč priznano 6. stopnjo, je pa v svojo izobrazbo vložil bistveno manj kot absolvent starega univerzitetnega študija - samo 2 leti ter diplomo, ki je v bistvu bolj razširjena seminarska, če merimo z merili univerzitetnega študija. Zato absolutno ni pošteno, da je takim diplomantom priznana višja stopnja izobrazbe kot univerzitetnim absolventom, ki so praktično le korak oddaljeni od 7.stopnje.
 
Še posebno pride to do izraza pri fakultetah, ki imajo celo več kot 4 letnike (nekatere tehnične in naravoslovne fakultete) - meni osebno je nepojemljivo, da ima recimo absolvent farmacije, kjer imajo 5 letnikov, uradno priznano enako stopnjo izobrazbe kot navaden gimnazijski maturant.