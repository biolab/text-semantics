Znanstveno je dokazano, da je najboljši čas za učenje tujega jezika pri otroku od 3. do 5. leta. Otrok se takrat jezika uči spontano, brez prisile in vednosti, da se sploh kaj uči, zanj je to naravno, kot da bi živel v dvojezični družini.  In namesto, da vlada zapravlja velike denarje za financiranje različnih jezikovnih tečajev, ki potekajo preko Zavoda za zaposlovanje in uči tujih jezikov odrasle, bi lahko ponudila to možnost že otrokom v vrtcu. Ni potrebno, da bi bil vrtec v celoti dvojezičen (torej, da bi ena od vzgojiteljic v celoti govorila z njimi angleško oz. nemško), ampak, da bi recimo samo en del potekal v tujem jeziku (npr. pol ure pri vsakdanjih opravilih, hranjenju, igricah) in tako bi otroci že zgodaj začeli spoznavati tuj jezik in bi tudi kasneje pri šolanju imeli z njim manj težav.  v zasebnih vrtcih je ta praksa že ustaljena, zakaj ne bi bila še v javnih. Ker so vzgojiteljice že same po sebi izobražene tudi za to, ko pridejo iz fakultete, ni potrebe po novih kadrih ali po dodatnih izobraževanjih.