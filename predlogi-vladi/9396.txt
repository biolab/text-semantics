Pozdravljeni,
trenutna ureditev vračila DMV za velike družine zahteva, da je že ob nakupu vozila družina velika. Glede na to, da ima človek več časa za nakup (ali uvoz) vozila pred rojstvom tretjega otroka, bi predlagal (in mislim, da s tem država ne bi bila nič na izgubi), da bi se ZDMV spremenil tako, da mora biti družina velika ob zahtevi za vračilo DMV (ki jo lahko vložiš v npr. 3 mesecih po nakupu).
Torej pred rojstvom pogledaš avte, se odločiš in ga kupiš (oz. uvoziš), potem pa lahko v 3 ali 6 mesecih po nakupu (lahko tudi že po plačilu DMV) uveljavljaš vračilo DMV (torej riziko, če ne postaneš velika družina je tvoj). Večina 4 članskih družin nas ima vozila, kamor 3 otroški sedeži na zadnjo klop ne gredo, nekoliko neprijazno do nas pa je pričakovanje države, da bomo kupovali večji avto v času očetovskega dopusta.
Mislim, da s tem država res nič ne izgubi, družinam pa bi prihranili mariskatero nevšečnost. Poleg tega pri nekaterih večjih starejših avtih (Sharan, Galaxy) DMV ni zanemarljiv.
Lep pozdrav,
M