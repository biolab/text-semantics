Predlagam slikovno dokumentiranje najdenih predmetov Policije in predmetov na javnih dražbah pod okriljem Policije, oz. po novem FURS-a.
 
Obrazložitev:
Na spletnih straneh Policije, ter po novi ureditvi v bodoče pod okriljem FURS-a, se nahaja seznam najdenih predmetov, ter javnih dražb, ki jih izvedejo različne policijske postaje. Najdeni predmeti so opisani z nekaj besedami, s pripisom kraja, kjer si je stvar mogoče ogledati, identifikacija pogrešane stvari je tako na daljavo praktično nemogoča (in v primeru oddaljenega kraja nesmiselna), zato predlagam slikovno dokumentiranje teh predmetov in objavo na enotnem spletnem naslovu FURS-a, do uspešne prodaje ali uničenja predmeta.