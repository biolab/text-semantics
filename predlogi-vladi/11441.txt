Nekateri bolonjski študijski programi na 1. stopnji predvidevajo zaključno (dodiplomsko) delo, drugi ne. Zato je moč študente, ki nadaljujejo in končajo študij na 2. stopnji, ločiti v dve skupini: tiste, ki so med študijem oddali/zagovarjali kar dve raziskovalni zaključni deli (dodiplomsko in magistrsko), ter tiste, ki so oddali/zagovarjali le eno (magistrsko). Oboji imajo po koncu študija enako število kreditnih točk (ECTS) in priznan enak znanstveni naziv.
Predlagam, da oblast v sodelovanju z visokošolskimi institucijami študentom, ki so v času študija oddali dve raziskovalni zaključni deli in študij tako na 1. kot 2. stopnji končali z zagovorom raziskovalnega dela, omogoči vpis na dodaten magistrski letnik (npr. 8 do 10 izpitov, samoplačniški študij) in jim po opravljenih obveznostih prizna 'stari' magistrski naziv (magister znanosti) oz. višjo raven izobrazbe (9. raven izobrazbe po SOK, 8/1. po EOVK).