Spoštovani, Pošiljam vam preglog dobre prakse, ki ga je uvedla kanadska vlada in za katerega verjamem, da bi prinesel precej dobih in kreativnih ideje tudi znotraj slovenske državne uprave in z uvedbo katerega bi vlada dobila tudi veliko + točk v javnosti. Ker bi bil to dober zgled, bi vladi gotovo sledila tudi številna podjetja in tudi javne inštitucije, na ta način bi stopnjo inovativnosti lahko precej povečali, s tem pa bi seveda narasla tudi konkurenčnost, ki je ena od temeljev za rešitev države iz krize. Povzetek primera dobre prakse (vir Springwise): Kanadska vlada se je odločila, da bo svoje uslužbence nagradila za najboljše kreativne in praktične ideje, ki vodijo do otipljivih prihrankov in izboljšanih storitev za državljane. V prvi fazi se bodo te ideje zbirale, potem pa bodo najboljše skozi dvoletni pilotski projekt, ki se izvaja v osmih oddelkih zvezne vlade Kanade, posamezniki ali skupine razvili do odobrenega načrta za zagotavljanje potrebnih storitev na drugačen¸ boljši način. Glavni poudarek pa bo seveda na tem, da bodo z njegovim izvajanjem zmanjšali tudi stroške. Zaposleni bodo nato imeli priložnost  izvajati načrt v praksi. Če bo revizija po šestih mesecih dokazala, da lahko rojekt porinese resnične prihranke in izboljšanje storitev, se zaposlene(ga), nagradi z deležem 10 odstotkov prihrankov, izmerjenih v prvem letu izvajanja, in sicer do največ 10.000 CAD. Verjamem, da je primer dobre prakse zelo zanimiv in da bi bilo vredno razmisliti, kako bi se ga dalo prenesti tudi v Slovenijo. Morda bi vlada lahko razmislila tudi o tem, da bi bila podjetja, ki bi  zaposlenim dala enako možnost stimulirana z oprostitvijo določenega dela prispevkov na izplačilo nagrade bodočim inovatorjem oz. da bi se skozi prijavo na razpise EU, usposobilo mentorje oz svetovalne pisarne, ki bi podjetjem svetovale kako naj tak sistem čim bolje uvedejo v praksi. Verjetno obstaja tudi možnost, da bi se pilotski projekt, ki bi ga vlada vpeljala, financiral prek sredstev kakterega od razpisov EU. Z željo, da bi se primer dobre prakse prenesel tudi v Slovenijo, vas lepo pozdravljam. Aleš Pevc www.pozitivke.net