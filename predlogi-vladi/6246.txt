Na podlagi 44. c člena ZZVZZ, ki sicer implementira Direktivo 2011/24/EU, je moč zahtevati povračilo za zdravstvene storitve, ki jih pacient pod predpisanimi pogoji opravi v tujini - EU:
Težava je, ker  ZZZS ne povrne dejanskih potnih stroškov niti do višine pripadajočih, če bi se pacient odločil za zdravljenje v najbližji zdravstveni ustanovi, ki ima pogodbo z ZZZS, pri nas. Takšen predpis pa pomeni diskriminacijo pacientov, favorizacijo določenih izvajalcev v nasprotju z namenom sprejete direktive in nič kaj varčno vedenje, saj se paciente spodbuja, da storitev v veliko primerih opravljajo v bolj oddaljenem kraju pri nas, čeprav imajo terapijo na voljo precej bližje, a v tujini (konkreten primer: med relacijama Koper - Trst in Koper - Ljubljana je kar 81 km razlike v eno smer). Pa tudi storitve so v tujni skoraj praviloma cenejše kot pri nas (saj pri nas predrago plačujemo zdrvavila, material idr. potrebščine, konkreten primer: PUVA terapija je v Sloveniji 6 krat dražja kot v Italiji).
Zato predlagam vladi, da prej omenjeni predpis v 44. c členu spremeni, tako da bodo pacienti lahko uveljavljali dejanske potne stroške pri zdravljenju v tujini (EU), a le do višine, ki bi jim pripadla v primeru zdravljenja v Sloveniji.