Bližajo se nove parlamentarne redne ali mogoče izredne volitve, in predvolilna soočenja, ki bodo omogočila volilcem izbiro zanje najprimernejših predstavnikov. Zato predlagam Vladi, da javne medije vzpodbudi k pravčasni pripravi predvolilnih soočenj, ki bodo vsebinsko bogata in bodo volilcem resnično pomagala pri izbiri.
Razlog za predlog so soočenja zadnjih volitev, kjer ocenjujem, da so volilci dobili bolj malo vsebinskih informacij za odločanje na volitvah. Vsebina pogovorov se je v glavnem dotikala delitvi (izjavljanju kandidatov, kdo bo s kom ali ultimativno ne bo) in ne iskanju za državljane najboljših kompetentnih in kooperativnih predstavnikov. Pri pripravi soočenj bi morali po mojem mnenju upoštevati načelo, da ni cilj volitev izbrati 46 "naših", temveč 90 "najboljših", ki bodo kompetentni in znali med seboj sodelovati za dobrobit vseh in ne le za 51% vseh.