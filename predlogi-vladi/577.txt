V nekaterih državah (na primer Finska) obstaja možnost, da starši po ustrezni predelavi osebnega vozila sami učijo svoje otroke (ko dopolnijo ustrezno starost seveda) praktične vožnje z osebnim vozilom.
V tem vidim dva pozitivna učinka:
1. Cena vozniškega izpita bi se za kandidate precej znižala
2. Starši bi bolj bedeli nad sposobnostjo svojih otrok in jim dovolili opravljanje izpita šele, ko bi bili zares pripravljeni za to.
Vsi ostali parametri - pisni izpiti iz poznavanja CP predpisov, prva pomoč, ostanejo organizirani tako, kot so sedaj.
Na trgu bi se vzpostavila zdrava konkurenca in kar je najbolj pomembno - izboljšala bi se tudi prometna varnost.