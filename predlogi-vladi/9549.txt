Pozdravljeni,
Imam sledeče tri predloge:
1) Dividende se obdavčuje kot obresti, nad določenim zneskom, npr. nad 1500 EUR. Ali pa se dividende in obresti skupaj obdavčuje samo nad določenim zneskom, npr. nad 2500 EUR. S tem spodbudite možnost neposredne participacije prebivalstva na kapitalskih dobičkih, hkrati pa lahko (bolj) obdavčite tiste z velikimi prejemki iz tega naslova. Znesek se usklajuje ves čas z rastjo indeksa cen življenjskih potrebščin.
2) Omogoči se neposredno izplačevanje dividend izdajateljev upravičencem, tj. brez posrednikov, ki so popolnoma nepotrebni.
3) Nazaj se uvede registrske račune pri KDD. S tem omogočite tistim, ki želijo samo dolgoročno držati vrednostne papirje, da pri tem ne plačujejo prekomernih zneskov za trgovalni račun.
Dokler smo del kapitalističnega zahodnega sveta menim, da je zgornje več kot smiselno, predvsem z vidika spodbujanja domačega kapitalskega trga, ali vsaj ohranitve kolikor malo je le-tega ostalo.