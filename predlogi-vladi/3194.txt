 Po mojem mnenju bi morali ugotoviti slovenske razloge, zaradi katerih je gospodarstvo v krizi, jih s 
pomočjo gospodarski družb analizirati (ugotoviti kateri so pomembnejši) in predlagati  
dolgoročno rešitev ( v nekaterih primerih tudi kratkoročno). 
Naj navedem nekaj primerov:
1.) Preveč bolniških izostankov
Mediji so polni nasvetov za zdravo življenje, niso pa ti nasveti sistematični in niso razvrščeni po pomembnosti. Te ugotovitve so bile pridobljene z analizo bolnih ljudi in z iskanjem razlogov, zakaj so zboleli. Potrebno bi bilo analizirati tudi življenske navade starih in zdravih ljudi in ugotoviti, zakaj so ostali zdravi. S statistiko bi se dalo te ugotovitve razvrstiti po pomembnosti. S temi ugotovitvami bi bilo potrebno seznaniti javnost na jasen in razumljiv način. Po mojem mnenju si ljudje želijo biti zdravi.
2.) Težavno prodajanje izdelkov in iskanje surovin
Možno bi bilo narediti bazo podatkov o tem, kaj podjetja želijo prodati oz. kupiti. Za gospodarske
družbe bi lahko bile te objave brezplačne.
3.) Za nove delavce je potrebno drago usposabljanje, da so koristni za gospodarsko družbo.
Potrebno bi bilo ugotoviti katera so ta znanja in jih poučevanje teh prenesti v redne šole.
4.) Poslovni software je predrag, premalo učinkovit, dobavitelji nudijo premalo podpore na področju svetovanja pri uporabi in pri odpravljanju napak, ki nastanejo pri napačnem vnosu podatkov ali zaradi nepravilne uporabe podatkov.
Možno bi bilo narediti državni software, ki bi bil za gospodarske družbe brezplačen, storitve(uvoz podatkov, šolanje, uvajanje, odpravljanje napak v podatkih, dodelave za posebne potrebe gospodarskih družb) pa bi opravljala usposobljena podjetja in posamezniki po ceniku, ki bi ga določilo ministrstvo za gospodarstvo.
 
Po mojem mnenju bi morali na analogen način poiskati vse slovenske razloge, ki bremenijo slovensko gospodarstvo. Nadalje bi jih morali posredovati v analizo vsem gospodarskim družbam v obliki ankete, da bi ocenili njihovo pomembnost in pravilnost predlagane rešitve.
Vse probleme, za katere bi gospodarstvo ocenilo, da so pomemni, bi bilo potrebno rešiti. V primeru, da bi gospodarstvo ocenilo, da je predlagana rešitev pravilna, po predlagani rešitvi, v nasprotnem primeru pa po drugi, bolj ustrezni rešitvi.