Pred kratkim se je ponovno začelo pogovarjati o pomembnosti ustanovitve pokrajin in decentralizacije Slovenije, vendar so zaenkrat predlagane rešitve prejele precej negativne odzive. Glavna težava je nezadostno število prebivalcev določenih regij Slovenije, zaradi česar manjše pokrajine ne bi mogle finančno upravljati nalog, ki bi jim jih predala država. Zato predlagam, da se ustanovijo tri ravni oblasti;
primarna; občine v mejah zdajšnjih upravnih enot, tako da se število zmanjša iz 212 na 58.
sekundarna, ki bi prevzela zdajšnje naloge upravnih enot in še dodatne funkcije za minimalno 50.000 prebivalcev (na priponki označene meje),
terciarne pokrajine, ki prevzamejo funkcije za minimalno 100.000 prebivalcev, ki jih sekundarna raven ni zmožna financirati (na priponki označene z enakimi barvami in njihova središča označena z večjimi krogi).
V priponki je slika, ki ponazarja idejno zasnovo poteka administrativnih mej ter njihovih središč s pripadajočimi prebivalci.