Ker se pojavlja vedno več kolesarskih stez in so v naslovu omenjena prevozna sredstva v prometu vedno pogostejša, za uporabo pa ne zahtevajo opravljanje oz. posedovanje nobenega veljavnega vozniškega izpita, so iz tega razloga vozniki le teh zaradi nepoznavanja prometnih pravil na cesti tudi vedno bolj nevarni in objestni.

Iz tega razloga predlagam uvedbo nove kategorije na vozniškem izpitu H ali podkategorije AM1 s katero se pridobi pravica do vožnje vozil za katera do sedaj ni bilo potrebno imeti veljavnega vozniškega dovoljenja. Predlagam tudi da se omenjeno kategorijo pridobi zgolj s teoretičnim izpitom, brez da se mora predhodno opraviti društveni izpit v avtošolah in tudi brez da se mora opraviti izpit prve pomoči kot to velja za ostale kategorije, podobno kot je nekoč veljalo za pridobitev vozniškega dovoljenja za moped. Predlagam tudi da se zaradi same specifičnosti teh prevoznih sredstev (vožnje po kolesarskih stezah, ob desnem robu...), ki se močno razlikuje od ostalih prevoznih sredstev, kategorija za to vrsto vozil ne pridobi avtomatsko pri nobeni drugi kategoriji, ampak je potrebno za to kategorijo narediti teoretični del izpita v vsakem primeru. Kategorijo bi pa se avtomatsko vpisalo vsem ki imajo veljaven vozniški izpit pred sprejetjem te spremembe.

Menim da bi omenjena sprememba močno povečala varnost v samem cestnem prometu.

Hvala in lep pozdrav!