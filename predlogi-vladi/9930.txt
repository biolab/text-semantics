Kot je moč prebrati na prispevku na portalu rtvslo (povezava do prispevka: www.rtvslo.si/slovenija/prostovoljci-med-nami/ucitelj-ki-je-postal-gor... ), se odlični in srčno predani slovenski gorski reševalci, ki že tako ali tako **vsi brez izjeme delujejo prostovoljno**, poleg svojega primarnega reševalnega (in obsežnega usposabljalnega) dela borijo še z zagotavljanjem primernih prostorov za svojo opremo. Kot pove tale izvleček iz članka:

""...se ukvarjamo še s prostorsko stisko in nismo na primerljivi ravni z gasilci in nujno medicinsko pomočjo, katerima sta država in občina dolžni zagotoviti prostore. Mi pa izgubljamo čas in energijo še s tem, da se borimo za to, da nismo na cesti. To je res žalostno," je razočaran Kurinčič. Doda, da bi reševalci veliko raje ta čas vlagali v izobraževanje, preventivo in reševanje"

Zato predlagam vladi, da enote Gorske reševalne službe (ki pravzaprav pomaga tudi pri številnih iskalnih in reševalnik akcijah izven gora), poleg že uvrščenih gasilcev in nujne medicinske pomoči, uvrsti v pravilnik (/zakon?), po katerem jim bosta država in občina dolžni zagotoviti prostore za delovanje.

Menim, da je ob vsem požrtvovalnem, napornem in pogosto tudi nevarnem delu, ki ga gorski reševalci opravljajo v dobro vseh ljudi, najmanj, kar lahko naredimo, da jim z naslova skupnega (javnega) denarja oz. nepremičnin omogočimo dostojne minimalne pogoje za delovanje.