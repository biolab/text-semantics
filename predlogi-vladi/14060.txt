Spoštovani.
Vsakodnevno poslušamo in gledamo na TV kako si Slovenija in predvsem vlada prizadeva za zeleno energijo. Imate določeno celo procentualno koliko se mora razogljičit naša država. Tukaj pa za nas navadne državljane nastajajo problemi. V mesecu marcu sem namreč oddal vlogo za soglasje za gradnjo sončne elektrarne, katerega pa sem dobil šele v mesecu oktobru. Kolikor mi je poznano le v Mariboru traja tako dolgo da dobimo soglasje.
Podobna zadeva pa se sedaj dogaja pri EKO Skladu. V mesecu maju sem dal zahtevek za refundacijo za toplotno črpalko. V juniju sem dobil odgovor da so prejeli mojo vlogo in da je čas reševanja 5 mesecev. Ko sem oktobra po petih mesecih povprašal kaj je z mojo vlogo pa sem dobil odgovor, da je zaradi velikega števila vlog čakalna doba za rešitev vloge podaljšana na 7 mesecev. Zanima me kako je mogoče da nekdo najprej napiše da je čas reševanja 5 mesecev, ko pa bi morala stranka dobiti pogodbo in denar pa se rok kar naenkrat podaljša.
Odgovor iz Eko sklada je da imajo kadrovske težave. Pa kako je to mogoče ko pa imamo okoli 70.000 tisoč ljudi brezposelnih. Zasebniki take zadeve rešujejo z zaposlitvijo za eno leto. A to pri Eko skladu to ni mogoče?????
Lep pozdrav.
Marjan Korenjak