Text file: 11830.txt
author: Problem
downvotes: 23
end consideration date: 2020-08-05
id: '11830'
number comments: 33
number views: 2035
proposal type: Odziv pristojnega organa
response: "Odziv Ministrstva za okolje in prostor\nNamen gnojenja je tlom vrniti tista\
  \ rastlinska hranila, ki smo jih jeseni s pridelki odnesli s kmetijskih zemlji\u0161\
  \u010D ter v tleh zagotoviti zadostno zalogo hranil za rast kmetijskih rastlin v\
  \ teko\u010Di rastni sezoni. Z gnojenjem torej rastlinam zagotavljamo hranila za\
  \ rast, kar je predpogoj za doseganje \u017Eelenih in kakovostnih pridelkov. Strokovno\
  \ utemeljena uporaba gnojil je pomembna tudi za varovanje okolja, pri \u010Demer\
  \ je treba kmetijska zemlji\u0161\u010Da gnojiti takrat, ko rastline gnojila potrebujejo\
  \ za svojo rast in razvoj.\nMinistrstvo za okolje in prostor si prizadeva, da bi\
  \ kmetijska gospodarstva oziroma kmetje pri opravljanju svoje dejavnosti upo\u0161\
  tevali pravila dobre kmetijske prakse, ki se nana\u0161ajo na zmanj\u0161evanje\
  \ izpustov amonijaka v zrak iz kmetijstva. V ta namen so bila izdelana priporo\u010D\
  ila, ki kmete napotujejo k prilagojenim krmnim obrokom, reji \u017Eivali, skladi\u0161\
  \u010Denju \u017Eivinskih gnojil, gnojenju z \u017Eivinskimi in mineralnimi gnojili.\
  \ Glede gnojenja z \u017Eivinskimi gnojili je priporo\u010Dljivo uporabiti opremo\
  \ za odlaganje gnojevke neposredno na tla ali v tla (vle\u010Dene cevi, vle\u010D\
  ene sani, plitvo ali globoko vbrizgavanje gnojevke v tla), priporo\u010Da se takoj\u0161\
  nje zadelovanje \u017Eivinskih gnojil, torej tudi gnojevke, v tla z oranjem ali\
  \ drugimi na\u010Dini obdelave, priporo\u010Da se red\u010Denje gnojevke z vodo\
  \ in pa gnojenje ob hladnih vla\u017Enih dneh ali ob rahlem de\u017Eevju. Priporo\u010D\
  ila so dostopna na spletnem mestu Moj zrak.\nKot je predhodno pojasnjeno kmetijska\
  \ gospodarstva oziroma kmetje pri opravljanju svoje dejavnosti upo\u0161tevajo pravila\
  \ dobre kmetijske prakse, za katere pripravo in izvajanje skrbi Ministrstvo za kmetijstvo,\
  \ gozdarstvo in prehrano (MKGP).\nSmernice za strokovno utemeljeno gnojenje je MKGP\
  \ objavil na spletni strani.\nIn\u0161pektorat RS za kmetijstvo, gozdarstvo, lovstvo\
  \ in ribi\u0161tvo pa je na svoji spletni strani objavil povzetek dobrih kmetijskih\
  \ praks pri g....\nMinistrstvo za okolje in prostor meni, da je mogo\u010De z izvajanjem\
  \ dobrih kmetijskih praks hkrati dose\u010Di cilj, da je gnojenje nemote\u010De\
  \ za prebivalce, ki \u017Eivijo poleg kmetijskih povr\u0161in ter ob tem zagotoviti,\
  \ da rastline dobijo hranila za svojo rast."
response date: 2020-08-19
response due date: null
sent date: 2020-07-06
title: Prepoved gnojenja z gnojnico
upvotes: 58
url: https://predlagam.vladi.si/predlog/11830
