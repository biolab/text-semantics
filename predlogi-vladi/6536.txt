Predlagam, da ukinemo volitve in poslance določimo z žrebom iz bazena vseh volilnih upravičencev RS, ne glede na izobrazbo ali status. V žrebanju ne morejo morajo sodelovati vsi, ki so bili kaznovani ali so trenutno v kazenskem postopku.
Žrebanje naj se zgodi na štiri leta, kakor tudi volitve.
Izžrebani ima pravico zavrniti kandidaturo in v ta namen se izžrebajo tudi po dve (ali več) rezervi za vsak sedež v poslanskem zboru.
Z žrebom se določi tudi vse ostale funkcije, ki dejansko ne potrebujejo specifičnega tehničnega znanja.
Poslanci se ne opredeljujejo več glede na politične stranke, temveč le glede na svoje osebne nazore in svoje osebno dojemanje problematike RS.
K rešitvam pristopijo z dobro mero "kmečke"  pameti in za izvedbo najamejo zunanje sodelavce (različne organizacije, organe, društva, zasebnike...), ki se na razpis, ki mora biti napisan razumljivo vsakemu pismenemu državljanu RS lahko prijavijo z predlogom, ki izpolnjuje vse pogoje razpisa. Pogoji niso birokratske, temveč praktične narave. Prednost imajo sodelavci s kompetencami, znanjem in patriotskim čutom.
Posledično se ukinejo tudi predsedniške volitve, ki jih nadomestimo z razpisom, na katerega se lahko prijavi vsak državljan RS, ki izpolnjuje naslednje pogoje:
1. Mora biti prijazen očesu in šarmanten.
2.  Poleg Slovenščine tekoče znanje še vsaj treh tujih jezikov.
3. Je komunikativen in splošno razgledan.
4. Je seznanjen s trenutno svetovno politiko.
5. Pozitivni odnos do dela in ljudi.
6. Ima željo po novem znanju.
7. Mora imeti lasten prevoz.
Predsednik RS je samo predstavnik RS v tujini, sicer pa nima nobenih pooblastil, razen če ta niso posebej in soglasno opredeljena s strani izžrebanih poslancev.
Mandat predsednika traja štiri leta. V primeru, da svojo funkcijo opravlja dobro ima mandat možnost podaljševati, vse dokler je v svoji funkciji uspešen. Glede uspešnosti se odločajo poslanci s glasom za ali proti.
 
Tole je zelo grob osnutek novega volilnega sistema. Saj slabše kot je , verjetno ne more biti J
 