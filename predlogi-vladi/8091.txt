Vsi se zavedamo, da je v večjih mestih v Sloveniji vedno več prometa, zlasti v času, ko se ljudje vozijo v šolo in v službo. Semaforji, ki so namenjeni zgolj prečkanju pešcev posredno vplivajo na upočasnitev prometa in posledično gnečo, ki ne koristi nikomur. Glede na to, da poleti med 25. 6. in 1. 9. ni rednega pouka za osnovnošolce, srednješolce in študente, predlagam, da se v času poletnih počitnic ugasne vse semaforje, ki so namenjeni zgolj prečkanju pešcev (tj. da ne gre za križišče) tam, kjer so pešci večinoma šolarji. Po potrebi se lahko, če se splača, ugaša semaforje tudi ob drugih počitnicah. Seveda če je do naslednjega prehoda (ki ni samo) za pešce predaleč, se semaforja ne ugasne. Na ta način bi prihranili denar za elektriko, zmanjšali emisije stoječih (vendar prižganih) avtov ter pospešili promet, zlasti bi avtobusi bili točnejši, namesto da 1 minuto čakajo na semaforju, ker je en pešec moral čez cesto.
