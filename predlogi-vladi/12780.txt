Ker z odloki vlada tedensko spreminja pogoje in med drugim tudi izjeme glede možnosti opravljanja dejavnosti in je v najnovejši odredbi zapisano med drugim: "Izvzete so tudi vse oblike ponujanja in prodajanja blaga in storitev potrošnikom, ki so kot izjema navedene v drugih odlokih, ki jih vlada sprejme zaradi obvladovanja epidemije COVID-19", predlagam vladi, da objavlja vse dejavnosti, ki smejo opravljati dejavnosti in ne, da se sklicuje na prejšnje odloke. Kakor tudi vse prepovedi, ki veljajo, vključno s tistimi za nazaj.
Tudi zakoni (PKP) so zapisani tako, da se sklicujejo na prejšnje zakone, kar je za "navadnega" državljana precej težko razumeti in tudi primerjati.
Težko se znajdemo v množici vseh odredb in sprememb zakonov, ki se sklicujejo na prejšnje odloke in zakone in tako na koncu več ne vemo, kateri odlok je zdaj mišljen pri stavku: Izvzete so tudi vse oblike ponujanja in prodajanja blaga in storitev potrošnikom, ki so kot izjema navedene v drugih odlokih, ki jih vlada sprejme zaradi obvladovanja epidemije COVID-19?