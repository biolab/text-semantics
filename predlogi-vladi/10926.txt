Predlagam, da se 7. člen Uredbe o samozaposlenih v kulturi popravi, tako da bo v skladu z Zakonom o uresničevanju javnega interesa za kulturo (ZUJIK) iz katerega uredba tudi izhaja.
 
88.člen iz ZUIJK-a se glasi:
"Samozaposleni v kulturi se izbriše iz razvida samozaposlenih v kulturi na svojo zahtevo ali po uradni dolžnosti, če ministrstvo, pristojno za kulturo ugotovi, da ne izpolnjuje več pogojev."
 
2. odstavek 7. člena uredbe pa dodaja:
"(2) Izbris po uradni dolžnosti se opravi tudi v primeru upokojitve, plačevanja prispevkov za obvezno socialno varnost na drugi pravni podlagi, iz česar izhaja, da samozaposleni v kulturi ne opravlja samostojno specializiranega poklica, ali v primeru smrti upravičenca."
 
Namreč prvi odstavek 7.člena zadostuje:
"(1) Samozaposleni se izbriše iz razvida na lastno zahtevo ali po uradni dolžnosti, če ministrstvo ugotovi, da ne izpolnjuje več pogojev."
 
Ali dopiše:
"(1) Samozaposleni se izbriše iz razvida na lastno zahtevo ali po uradni dolžnosti, če ministrstvo ugotovi, da ne izpolnjuje več pogojev ali v primeru smrti upravičebnca."
 
Dodatni razlog za izbris drugega člena, je da dodaja pogoj, kateri ni ne predpisan v uredbi, ne v sami zakonodaji. Sploh pa uvaja protislovje, saj opravljanje dejavnosti ni pogojeno s plačilom prispevkov za socialno varnost. Samozaposleni, ki dejavnost opravljajo poleg redne zaposlitve, prav tako ne plačujejo prispevkov za socialno varnost na ravni te dopolnilne dejavnosti.