Predlagam, da se v Predlog novele zakona o nalezljivih bolezni, ki je v zakonodajnem postopku pod oznako EPA 1975-VIII izrecno, po zgledu 8. člena Zakona o varovanju okolja vključi načelo previdnosti. Ustavno sodišče ga poudarja v obeh covid-19 odločbah (U-I-79/20 z dne 13.05.2021; U-I-83/20 z dne 27.08.2020). Komisija in Parlament EU pa ga v svojih smernicah poudarjata kot temeljeno načelo, tako na okoljskem in zdravstvenem področju kot pri urejanju zaščite varne hrane in uvajanju novih tehnologij.