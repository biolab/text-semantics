Primer: pojavi se črna pika na zbu, zob malo boli - pokličeš zobodravnika, čez 6 mesecev. 
Primer2: potrebuješ ultrazvok, možnost ledvičnih kamnov, pridi čez tri mesece.
Medtem pa se ministrstvo po medijih hvali največ 30dnevnimi čakalnimi vrstami. 
Predlagam da, če poseg ni možno opraviti v sistemu javnega zdravstva (v 30dneh, znotraj pacientove regije, oz. v neki relativni bližini), da ZZZS krije ceno posega pri zasebniku. Za ceno se lahko določi neka "norma" na zdravniški zbornici, koliko naj bi tak poseg stal (podobno kot ima obrtna zbornica javno objavljeno po poklicih), razliko za nadstandardno storitev pa lahko seveda doplača pacient sam. 
Druga, boljša varianta bi bila tudi, da ceno posega (ki je že določen - torej za vsak poseg že zdaj javni (zobo)zdravnik dobi neko fiksno vsoto od ZZZS) lahko pacient prenese za vse posege na zasebnika. Torej, pacient gre lahko k javnemu zobozdravniku, dobi plombo, ceno posega - naprimer 35eur - plača ZZZS v celoti (pacient ne plača nič). Lahko se pa pacient odloči, da bi ta poseg raje opravil pri zasebniku (zaradi boljše usluge, krajše čakalne dobe,..), plača redno ceno - naprimer 60eur - ZZZS mu pa povrne znesek, ki bi mu ga tako ali tako plačal, če bi počakal na vrsto pri zasebniku (35eur). 
S tem bi ZZZS postal to, kar v imenu pravi, da je - zavarovalnica, pacient bi imel možnost izbire, ali brez doplačila pri javnem zdravniku, ali pa pri zasebniku seveda z doplačilom nadstandardne usluge. V primeru, da poseg pri javnem zdravniku ni možen v 30 dnevih, bi pa seveda kril ceno polne usluge ZZZS (cena določena po normaz zdravniške zbornice)