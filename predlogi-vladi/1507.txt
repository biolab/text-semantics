Predlagam, da se po vzoru drugih držav (Avstrija, Nemčija) prenehajo financirati verske skupnosti, obenem pa naj se uvede verski davek. Kdor je veren in hodi v cerkev, džamijo ali kak drug sakralen objekt k bogoslužju, naj se mu mesečno vzame od plače nek odstotek in se nameni tisti verski skupnosti kateri vernik pripada. Ne vem zakaj bi morali verske blodnje posameznikov plačevati vsi, če pa nas ateistov ne plačuje nihče. Naj ljudje verujejo in hodijo k bogoslužju, vendar za svoj in ne za naš račun.
Cerkev dobi letno veliko od države, veliko neobdavčenega od vernikov, poleg tega da še posluje (T-2) in dodatno služi. Cerkev je državo tožila za vsako malenkost in tožbe tudi dobivala, danes naj ji država preko NLB pobere vse tisto kar so banki dali na hipoteko, če tega ni dovolj naj se jim v protivrednosti odvzamejo tudi gozdovi v taki izmeri, da bodo pokriti vsi stroški do države oz. NLB. Cerkev ali katera koli verska skupnost je namenjena bogoslužju in ne biznisiranju po državi.