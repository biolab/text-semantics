KRIZNI  DAVEK naj plačajo TAJKUNI in vsi, KI NE MOREJO POJASNITI IZVORA PREMOŽENJA! 
Reveži ne morejo več prenesti dodatnih davčnih bremen; to je menda jasno. Plače so že itak preveč obdavčene.
Ubiti bosta dve muhi na en mah:
-         zadoščeno bo pravici
-         država ne bo imela več težav s proračunskim primanjkljajem, garantirano.
Krizni davek naj plačajo tisti, ki so nas pripeljali v to krizo.
 1)  Plačajo naj ga tajkuni, veleposestniki in drugi privilegiranci; vsi tisti, ki so prišli do ugodnosti v procesu privatiziranja družbene lastnine in vračanja premoženja.
2)  Plačajo naj ga vsi, ki ne morejo pojasniti izvora premoženja. 
****************
 Ad 1)  Obdavčene naj bodo sledeče kategorije prebivalstva v Sloveniji:
 -  lastniki podjetij, ki so ugodno prišli do lastništva v procesu menedžerskih odkupov; četudi so že prodali lastniške deleže in morda denar naložili v tujih bankah. Za podjetja jim ni bilo mar. Podjetja so uničili, delavce odpustili, zemljo prodali.
Oni so krivci, da je šlo vse navzdol; da se delavcem godi slabše kot po 2. svetovni vojni. Mlade so oropali prihodnosti. Samo za svoje potomce so poskrbeli; in to zelo dobro.
 -  lastniki nepremičnin, ki so jih dobili v procesu vračanja premoženja po svojih že pokojnih prednikih. 
Roko na srce; najbolj pravično bi bilo, da ne bi nihče dobil ničesar, ker so se ob tem dogajale nove krivice; nekaterim je bilo vrnjeno ogromno, drugim pa nič. Zdaj pa zemlje niti ne obdelujejo. 
Nekateri prebrisani odvetniki so se tudi lepo okoristili.
Polovico ozemlja Prekmurja naj bi zdaj dobila nazaj postarana hčer bivšega župana. Me prav zanima, kdo bo to zemljo obdeloval.
Kakšne neracionalne zakone je sprejela naša prva Peterletova vlada, da nas zdaj boli glava.
Ni čudno, da je država obubožala, če je morala vrniti toliko odškodnin.
 Najbolj pravično bi bilo, da krizni davek znaša razliko med tržno vrednostjo in vrednostjo, ki so jo plačali privilegiranci.
 Ad 2)  Kdor ima več lastnine, kot je mogel zaslužiti v svojem življenju in privarčevati, je pridobil nezakonito. Jasno, da je treba upoštevati dedovanja in darila.
 Kdor je zaslužil na črno, mora plačati utajen DDV (oz. prometni davek) in dohodnino.
Če je ukradel, pa mora itak v kazenski postopek.
 ************
 Državni organi imajo vse potrebne podatke o uradnih prihodkih državljanov (plačah, nadomestilih, dedovanju, darilih itd.).
 Zaupam Davčni upravi RS, da bo strokovno izračunala in pobrala davek.
Tisti, ki ne bodo mogli plačati davka v denarju, naj ga plačajo v premoženju, ki ga imajo v izobilju. Tako si bo država materialno okrepila. 
Te nepremičnine bo lahko oddajala državljanom po ugodnih cenah.