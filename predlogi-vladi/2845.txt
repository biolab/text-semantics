Spoštovani,
predlagam, da se vendarle končno ukine opravljanje strokovnega izpita v šolstvu, ker je le-ta sam sebi namen, argumentiram pa z naslednjim:
- vsakdo, ki je končal univerzitetni študij ali mag. študij, je v času študija moral opraviti maturo iz slovenskega jezika, kar mora imeti še vedno neko težo; od takšnega profila je samoumevno, da se pravilno slovensko izraža. Popolnoma nejasen je pomen oz. vloga preverjanja znanja slovenskega jezika;
- poznavanje zakonodaje (evropska in slovenska zakonodaja) pa tako ali tako brez dobrega odvetnika nima nobenega namena, kvečjemu si lahko škoduješ. Glede na že omenjeno izobrazbo, pa je samoumevno, da je vsak posameznik sposoben poiskati kak člen v uradnem listu ali zakonodaji;
- če že ima strokovni izpit naziv "strokovni", kaj strokovnega pa je v njem glede na izobrazbeno usmeritev zaposlenega?
- nepotrebna birokracija in stroški povezani s komisijami, itn.
Ugotavljam, da se preveč poudarka daje birokraciji in premalo stroki.
Iskrena hvala za možnost predlaganja vladi.
S spoštovanjem.