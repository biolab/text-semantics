Spoštovani,
 
v zadnjem času mnogo poslušamo o težavah v zdravstvu. V Sloveniji vsak posameznik na leto povprečno za zdravstvo nameni okoli 1500 EUR. Ti zneski so v tujini mnogo višji (tudi do 3x). Pa vendar pričakujemo isti nivo oskrbe, kot jo imajo v tujini. Rešitvi sta dve: več denarja ali pa omejitev pravic iz zavarovanja (po domače povedano mora ministrstvo državljanom povedati, česa zaradi nizkih sredstev za zdravstvo ne bomo nudili).
Poleg urejanja sistemskih stvari (javna narčila materiala in zdravil) bi lahko več denarja dobili tudi s simbolično participacijo ob vsakem zdravniškem pregledu. Lahko npr. do določenega % dohodnine, nato pa so nadaljnji pregledi brez participacije. Tako bi tisti, ki imajo višje prihodke plačali več. Socialno najšibkejši (do določenega cenzusa) lahko sredstva dobijo tudi povrnjena kasneje (tako kot stroške prevoza). Gre predvsem za zavedanje uporabnikov, da stvari niso zastonj, kar bi spremenilo odnos do storitev, prineslo nekaj malega sredstev in verjetno tudi skrajšalo čakalne dobe. 
Naj povem še, da je takšna participacija v tuijini (npr. Nemčija) nekaj povsem normalnega, uvedejo jo, ko se zdravstvena blagajna izprazni in jo nato ukinejo, ko se nekaj denarja nabere. Ljudem tam se to ne zdi prav nič čudnega ali narobe.
 