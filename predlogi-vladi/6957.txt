 Tudi v odročnejših predelih države, kjer ni kanalizacije, morajo državljani plačevati takso za čiščenje odpadnih voda. Sprašujem, kaj (lokalna) uprava za ta pobrani denar v tem okolju stori? Evidentno je, da popolnoma nič, saj morajo imeti občani ustrezne greznice in čistilne naprave in torej sami poskrbijo za čiščenje odpadnih voda. Plačuje se torej nekaj, kar nima podlage, kar ni upravičeno. Zahtevam, da se to plačevanje ukine ali pa, da lokalna skupnost prične ta denar vlagati v to isto okolje, bodisi za izgradnjo kanalizacije bodisi subvencioniranje praznjenja greznic bodisi subvencioniranje postavitve čistilne naprave. Sicer je to pobiranje navadno izkoričanje.