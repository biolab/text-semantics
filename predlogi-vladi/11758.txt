Gorivo za podjetništvo - znižanje prispevkov zdravstveno zavarovanje (za 100 EUR mesečno)
Zmanjšanje prispevkov za zdravstvo za samozaposlene (torej podjetnike, ki so nosilci lastne dejavnosti).
OPIS PROBLEMA:
Čas Korona krize bo trajno prizadel določene segmente gospodarstva, pri čemer bo zaradi padca povpraševanja prizadet določen segment prebivalstva in določeni sektorji gospodarstva. Posledice Koronakrize bodo dolgotrajni učinek na povečanje brezposelnosti in zmanjšanje gospodarske aktivnosti (padec BDP, padec pobranih davčnih prihodkov ...).
Zato je smiselno razbremeniti podjetniški sektor (samozaposlene) s tem, da se zmanjša njihova davčna obremenitev (prispevki za zdravstvo) ter se posledično naredi podjetništvo bolj privlačno z vidika davčne obremenitve (padec prispevkov za 100 EUR minimalne prispevke s 145 EUR na 45 EUR).
Skupaj bi prispevki za samozaposlene (nosilce dejavnosti) padli s trenutno kompleksnivnih 406 na 305 EUR (torej za dobro tretjino) za tiste, ki plačujejo minimalne prispevke in katerih namen je bil reševanje lastnega socialnega problema z lastnim delom.
To bi omogočilo zmanjšanje brezposelnosti (in pospešilo prehod v vode samozaposlenih); kdor pa je trenutno že samozaposlen bi pridobil likvidnostno olajšavo oz. zmožnost za investiranje prihranjenih sredstev.
Strošek: (120-130 mio EUR)
Glede na to, da ima Slovenija ca. 109.000 samozaposlenih, bi bil strošek ukrepa ca. 120 mio EUR/letno.
Način financiranja:
1. Dvig trošarine na gorivo za 10 centov. Glede na obstoječi vozni park 1,569 mio vozil in 12.800 km prevoženih letnih kilometrov in 6,7 l/km povrečno porabljenega goriva (podatki SURS 2014, 2018), bi pri dvigu za 10c, prihodek znašal 133 mio EUR.
2. Možna kombinacija dviga trošarine, tj. goriv + trošarin na plin in elektriko, vendar samo do ravni, da se pokrije izpad.
Drugi razlogi za zmanjšanje prispevkov za zdravstvo za samozaposlene:
ZDRAVSTVENI:
- Samozaposleni so kategorija, ki nima enakih pravic kot ostali zaposleni, saj jim bolniška pripada šele po 1 mesecu, zaradi česar so manjše zdravstveno breme od ostalih kategorij.
EKONOMSKI:
- Nafta in goriva imajo neelastično povpraševanje; dvig trošarin, ne bi bisteno znižal povpraševanja;
- V izračun ni zajet faktor tujega povpraševanja (tranzitni prevoz), zato bi bil dvig trošarin lahko bistveno nižjim da bi se pokril izpad.
- če bi ukrep veljal najmanj 10 let, bi se okrepil najbolj fleksibilni gospodarski sektor v državi, to pa bi trajno zniževalo brezposelnost.