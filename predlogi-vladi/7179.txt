Pozdravljeni,
veliko ljudi je izključenih iz družbe. Nevključenost človeka v družbo je ogledalo družbe. Revščine ne bomo mogli nikoli izkoreniniti, tako govori zgodovina človeštva, saj za revščino ne stoji samo pomanjkanje, temveč tudi osebna stiska človeka, ki jo denar ne more omiliti. Lahko pa izkažemo in ponudimo več priložnosti za ljudi, ki so odrinjeni na obrobje. 
Predlagam; kdor dobiva socialni prejemek, bi bilo za njegovo zdravje, osebno dostojanstvo in družbeno odgovornost še najbolje, da za ta socialni prispevek na leto oddela minimalno število ur preko javnih del. Nenazadnje se vse bolj govori o integraciji depriviligiranih slojev v proces družbe. Če bi država uvedla kvote za javne, kot tudi gospodarske  ustanove, da bi ta ljudem ponudila prosta enkratna dela nekajkrat na leto, bi družba bolj zdravo zadihala. 
Če ima npr. neko podjetje ali nek zdravstveni dom vsako leto za pokosit neko površino, bi lahko to delo ponudila tistim, ki so na socialnih prispevkih.. Za javna dela smatram; pogozdovanje, administracija, pomoč obrtnikom, zatiranje invazivnih rastlin, čiščenje javnih površin, delo na kmetijskih površinah, čiščenje hudournikov, sortiranje odpadkov, .. Vsaka država, bi morala poskrbeti za delo, ki je zdravje za brezposelnega in za družbo.