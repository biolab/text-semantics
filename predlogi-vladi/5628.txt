 Predlagam Mestni občini Ljubljana in pristojnemu ministrstvu, da na območju Ljubljanskega Barja uredita umetno jezero, ki bi bilo v osnovi namenjeno zbiranju prevelikih količin vode v primeru prevelikih padavin, hkrati pa bi bilo namenjeno vodnim rekreativnim športom kot je jadranje z rekreativnimi jadrnicami in veslanje. Glede na našo zgodovino bi bilo mogoče na jezeru urediti tudi naselje mostiščarjev namenjeno turizmu.
Ljubljana nima v bližnjem zaledju nobenega jezera namenjenega takšnim aktivnostim, Zbiljsko ni primerno, Bohinjsko in Blejsko jezero pa imata zelo nestanoviten veter. Še najbližje jezero je Velenjsko jezero, morje pa je seveda predaleč. Ravno tako menim, da se namen jezera da razširiti tudi na druge zelene športe.