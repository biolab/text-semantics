 Na kratko predlagam: V izračun pokojninske osnove in delovne dobe naj se vključijo vsi dodatki iz dela, kot so izplačila nadur, nočnih ur, nedeljskih ur, prazničnih ur, regres za letni dopust, eventuelne 13. in 14. plače, jubilejne nagrade, nagrade za delovno uspešnost. 
Ljudje v času opravljanja nadur dejansko delajo, prav tako delajo v manj ugodnem delovnem času, (popoldan, ponoči, med vikendi in prazniki), vsi ti dodatki se vštevajo v dohodninsko osnovo, v pokojninsko pa ne. Marsikdaj je tako, da zaradi izplačila dodatkov zaposleni pride v višji dohodninski razred, zaradi česar se mu ves prihodek in čas, ki ga je prebil v nadurnem delu preprosto izniči, povrh vsega pa se nadurno delo ne všteva v izračun pokojnine in delovne dobe.
Če veljajo vso ti dodatki za obračun dohodnine, potem bi bilo pošteno, da isti dodatki veljajo tudi za izračun pokojnine.