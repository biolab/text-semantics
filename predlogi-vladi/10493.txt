Predlagam, da se ob prvi priložnosti oblikovno spremenijo orožne listine (dovoljenje za posest orožja, orožni list ...), in sicer iz sedanje knjižice v plastično kartico istega formata kot so osebna izkaznica, vozniško dovoljenje in bančne kartice. Hkrati s spremembo listine bi spremenili tudi to, da ima imetnik odslej za vsak kos orožja svojo listino (izkaznico) - npr. imaš dva kosa orožja in imaš za vsak kos svoj orožni list, dovoljenje za posest ...

Prednosti:

- plastične listine so veliko bolj odporne na okoljske pogoje,

- standardizirani format omogoča nošnjo listine skupaj z ostalimi dokumenti, kar zmanjšuje možnosti izgube ali da listino imetnik pozabi,

- na plastične listine se lahko doda tudi slika imetnika in drugi varnostni elementi (če je potreba),

- stroški izdelave in dobave plastičnih listin danes niso (več) visoki.

Slabosti:

- v bistvi jih ni. Če smo lastniki več avtomobilov, nimamo vseh avtomobilov vpisanih v "knjižici prometnih dovoljenj", ampak se za vsako vozilo izda(ja) samostojna listina (prometno dovoljenje). To preprosto, pregledno in vsem razumljivo rešitev bi lahko implementirali tudi pri orožju.