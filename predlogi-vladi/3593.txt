Predlagam, da se povračilo stroškov prevoza na delo in z dela uredi na pravičen in pregleden način, ki bo tudi pripomogel k varčevanju.
Primer iz prakse:
Dva sodelavca: 1. oddaljen 30 km od delovnega mesta, 2. oddaljen 12 km od delovnega mesta. Oba se vozita z lastnim prevozom. Prvemu zaradi trenutne zakonodaje oz. pravil pripada kilometrina, drugemu stroški javnega prevoza. Kilometrina se obračuna v odvisnosti od dejansko opravljenih delovnih dni. Stroški javnega prevoza se povrnejo za cel mesec, če je delovec v službi vsaj 10 dni v mesecu.
Oba sodelavca sta bila v avgustu v službi 10 dni.
Povračilo stroškov: 1. sodelavec: 60 km x 10 dni x 8% cene bencina...= cca 72 €
2. sodelavec: mesečna vozovnica (na javnem pravozu se enkrat presede) = 82.8+97,20= 180 €
 
Predlog: Stroški prevoza na delo in z dela naj se za vse obračunajo po kilometrini, da pa ne bo prizadeta tista manjšina, ki se dejansko vozi z javnim prevozom, naj se tem obračunajo stroški na podlagi predloženega računa za nakup mesečne vozovnice oz. računov za nakup posameznih vozovnic.
Tako bo dejansko nekaj privarčevanih sredstev, odpravljena bo prav "smešna" zakonodaja, manj bo administriranja!