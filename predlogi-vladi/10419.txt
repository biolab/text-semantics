Kot je zapisal sodržavljan v enem od tukajšnjih komentarjev - cel ta portal je v bistvu samo to, da ko državljani izpostavimo problem, nam odpišejo, da to področje ureja ta in ta zakon. In konec. A niso poslanci tam zato, da urejajo zakonodajo? Dodajajo, ukinjajo, spreminjajo? Vse skupaj pa v dobro LJUDI? Če mi nekaj predlagamo, je njihova naloga, da to preučijo in po potrebi uredijo zakonodajo tako, da problem odpravijo ali zmanjšajo, ali pa argumentirano pojasnijo, zakaj tega ne bodo naredili.

V tem trunutku imamo vsaj dva primera. kjer denar pobirajo kar vspovprek, izmišljajo si nove in nove načine, kako razširiti svojo "bazo" ter kako povečati pobirani znesek. To sta RTV Slovenija in zavarovalnica Vzajemna. Evidentno je, da ustanovi ne služita več državljanom, pač pa samim sebi in nekemu sistemu, kamor je priključenih kup posameznikov ali ustanov/podjetij, ki se s tem denarjem posredno ali neposredno okoriščajo. Ne sprejmem trditve, da s toliko pobranega denarja kvaliteta storitev tako slaba (semv primeru Vzajemne oziroma zdravstva kot celote spadajo tudi čakalne dobe bolnikov). In ni samo denar (vedno več denarja!) tisti mehanizem, ki bo izboljšal stanje, to vidimo tudi v praksi. Denar nekje odteka, to je evidentno. Za izboljšanje stanja pa potrebujemo depolitizacijo, reorganizacijo in racionalizacijo!

(Pogojno) spoštovana vlada, nehajte se sprenavedati - veliko državnih sistemov (v mislih imam predvsem sodstvo, sociala, zdravstvo in RTV Slovenija) danes ne deluje več v dobro ljudi. Hočemo, da se tako stanje nemudoma preseka! Že tako ali tako ste vse dosedanje vlade med ljudmi zapisane kot pogrebniki slovenskega naroda in države. Vse od osamosvojitve naprej so šle stvari samo še navzdol. In opletajte s posamičnimi kazalniki, ki kažejo pozitivne trende. Govorimo o splošni kvaliteti življenja džavljanov, odnosih med ljudmi, porabi javnega denarja, stopnji zaupanja v državo in državne organe. A si upate preveriti stanje z referendumom? ZBUDITE SE IN ZAČNITE DELATI ZA LJUDI.