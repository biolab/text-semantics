Predlagam, da se sodiščem naloži, da sprejemajo uradno pošto tudi po elektronski pošti (podpisano z e-podpisom). Trenutno je na sodiščih takšna ureditev, da lahko pošto pošlješ le v papirni obliki po pošti (priporočeno), za kar moraš na pošto, imaš dodatno delo in stroške. V običajnem času lahko pošto oddaš tudi v vložišču, kar pa ne velja v času epidemije. Sodišča imajo sicer vsa objavljen naslov elektronske pošte, vendar dobiš ob oddaji pošte na njihov naslov sporočilo: "vloge se vlagajo pisno po pošti ali preko portala e - izvršba, zato vaše sporočilo po elektronski pošti ni mogoče šteti za vloženo vlogo (prvi in drugi odstavek 105.b člena Zakona o pravdnem postopku)". Portal e-izvršba pa je za uporabnika izrazito neprijazen in se je skozi njega brez pomoči podpore za občasnega uporabnika skoraj nemogoče prebiti. V vsakem primeru pa gre za izrazito mukotrpno in časovno zahtevno opravilo.