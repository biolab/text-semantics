Predlog: Ukine naj se davek na posebne vrste dela.
 
Obrazložitev:
Davek na posebne vrste dela onemogoča, da bi si nekdo s kakšnim občasnim ali začasnim delom in nima pravice do dela preko študentske napotnice, malo izboljšal svoj socialni položaj ali pa zapolnil svoj prosti čas (in kaj dodatno zaslužil), ne najdejo takšnih del, ker so pretirano obdavčena z davkom na posebne vrste dela. Študentje imajo na voljo študentsko delo. Kaj pa ostali? Gre tudi za diskriminacijo, saj študentje lahko npr. dobijo kakšen posel selitve ali kakšno drugo začasno ali občasno delo, nekdo, ki je zaposlen in nima po službi kaj početi (ker nima otrok ali družinskih članov na skrbi) pa si takšnega dela ne more dobiti ravno iz navedenega razloga - ker je davek na posebne vrste dela prohibitiven. To ima negativne posledice tudi na konkurenčnost gospodarstva in verjetno tudi na indeks ekonomske svobode, ki je pri nas v Sloveniji vsako leto zelo nizek. Poleg tega izplen davka na posebne vrste dela tudi ni visok. 23 milijonov na leto (zanemarljivo glede na celotne davčne prihodke državnega proračuna), ki bi jih država zlahka pridobila kje drugje - morda bi celo z dohodnino od teh posebnih vrst dela, ki bi jih v tem primeru bilo znatno več, dobila teh 23 mio EUR. (glej priponko)