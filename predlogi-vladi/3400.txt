Predlagam uvedbo univerzalnega nacionalnega dohodka za vsakega državljana po zgledu nekaterih praks iz tujine (Aljaska).
Prepričana sem, da bi na ta način dosegli bistveno večji zagon potrošnje, kot se komu zdi na prvi pogled. Brez dvoma pa bi bil efekt nekajkrat večji, kot z nekaterimi od sprejetih intervencijskih ukrepov!
V prvi vrsti bi posameznika tovrstna pravica podzavestno prepričala v ¨lagodnejšo¨potrošnjo, ker bi mu dajala občutek določene stopnje varnosti. Posameznikom, sploh tistim z najnižjimi dohodki bi na ta način približali možnosti za pridobitev kreditov s katerimi bi lahko reševali svoje stanovanjske probleme. Mladim pa bi skozenj omogočili minimalno finančno samostojnost s pomočjo katere bi lahko doštudirali!
Vse skupaj bi družbi kot celoti ne prineslo le več pobranih davkov, pač pa tudi dvig življenske ravni, zavesti in možnosti za razvoj!