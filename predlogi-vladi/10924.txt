Za legalizacijo starejših objektov je novi zakon predvidel 117 in 118 člen. V njem so navedbe o nastalih spremembah na objektih, ki praktično onemogočajo kakršnokoli legalizacijo. Namreč stavbe starejšega izvora 20 let in več, ne morejo biti povsem enake, kot so bile zgrajene. V kolikor stavb ne bi obnavljali, renovirali, večinoma danes ne bi bile več uporabne. Obvezno je treba spremeniti definicijo enostavnih objektov, kot so nadstreški in podobno. To so manjši dodatki stavbam, ki izboljšujejo funkcionalnost, s tem pa ne bremenijo osnovnega objekta. Po novem zakonu nadstrešek, ki se konstrukcijsko drži osnovnega objekta, tvori celoto in ga zakon obravnava kot nov objekt, oziroma spremenjen objekt, ki ga po členih novega zakona ni mogoče legalizirati, kljub plačilu uzurpacije in ostalih komunalnih dajatev. Praktično nadstrešek pred vhodom v objekt, mora imeti konstrukcijsko streho ločeno, razdvojeno od osnovnega objekta, sicer že tvori nov objekt. Njegova funkcija pa je samo zaščita vhoda, pred vremenskimi vplivi, kot so dež veter, sneg itd. Brez teh nekonstruktivnih zakonskih definicij, bi z legalizacijo lahko uredili obstoječe objekte, vsaj tisti, ki so pripravljeni za to celo plačati, da bi bi imela država urbanistično in gradbeno evidenco bolj urejeno. V trenutnem stanju zakon očitno dopušča samo pripravo dokumentacije, ki jo mastno zaračunavajo zato pooblaščene inštitucije, arhitekt biroji, geodetski biroji itd., na koncu pa UE ugotovijo, da objekt ne ustreza zakonskim zahtevam ne po 117 in ne po 118 členu.