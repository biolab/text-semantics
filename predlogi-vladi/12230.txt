Po protikoronskem zakonu se za Zoisovo štipendijo ne štejejo rezultati leta 2019/20. To pomeni, da se za 25 tekmovanj, ki so bila izvedena regularno, rezultati ne štejejo za Zoisovo štipendijo. Tako so otroci prikrajšani za obljubljeno zadoščenje in nagrado – štipendijo.
 
Predlagam, da se za Zoisovo štipendijo štejejo vsa tekmovanja v popolnosti izvedena leta 2019/20.
Za tista tekmovanja iz 2019/20, ki niso bila izvedena pa se štejejo rezultati iz leta 2018/19.
 
Tako bodo pravično nagrajeni otroci, ki so opravili tekmovanja v letu 2019/20, prav tako pa ne bodo na slabšem tisti, ki jih niso – saj se bo za njih štel rezultat iz prejšnjega leta 2018/19. Tako zadostimo načelu pravičnosti za vse otroke in ni nihče prikrajšan.
Predlagam, da se popravek naredi v naslednjem svežnju protikoronskih ukrepov.
Hvala.