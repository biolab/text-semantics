Predlagam, da se MIZŠ in RIC dogovorita, da so izpraševalci na ustnih izpitih splošne in poklicne mature plačani za opravljeno delo. Sedaj je to namreč del redne delovne obveznosti učitelja. Kljub temu pa prihaja do razlik med šolami - nekatere (redke) izpraševalce plačujejo, nekatere ne.

Izvajanje mature s strani učiteljev bi bilo smiselno bolj jasno opredeliti. Zakon o organizaciji vzgoje in izobraževanja v 119. členu (obseg vzgojno-izobraževalnega dela) med drugim delom učitelja namreč nikjer izrecno ne navaja mature.