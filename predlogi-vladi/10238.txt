Spoštovani!

Zavarovanec je upravičen do plačane bolniške odsotnosti zaradi nege družinskega člana:

- največ 7 dni, če gre za nego ožjega družinskega člana; ZZVZZ med ožje družinske člane šteje otroke (do 18. leta starosti) in zakonca oziroma osebo, s katero zavarovanec živi v zunajzakonski ali partnerski skupnosti;

Zakon je kontradiktoren. Staršu, ki neguje otroka nad 18. letom, zaradi bolezni ali poškodbe ne pripada bolniški stalež, medtem ko mu stalež za nego zakonca pripada. Staršu, ki neguje polnoletnega otroka, bi morala prav tako pripadati nega za bolezen ali poškodbo, kot mu to to pripada za zakonca. Dejansko je po trenutno veljavnem zakonu oseba po dopolnjenem 18. letu in ni v zakonski zvezi prepuščena v nego sama sebi. 

Predlagam, da se uvede pravica do bolniškega staleža starša, ki neguje polnoletnega otroka, v kolikor še živi v skupnem gospodinjstvu s staršem oziroma ni v zakonski/zunajzakonski/partnerski zvezi, saj v tem primeru pravica do staleža pripada zakoncu.