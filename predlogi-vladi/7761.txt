V Sloveniji zdravstveno zavarovanje pripada vsem, ki si ga uredijo. To pomeni, da lahko oseba, ki si ga (še) ni uredila ali ji ga skrbniki niso uredili ostane nezavarovana.
Sedanje stanje:
1. Zaposlenim plačuje delodajalec.
2. Brezposelnim plačuje bodisi občina, kjer imajo prebivališče, bodisi CSD. Lahko so tudi samoplačniki.
3. Mladoletnim, ki se šolajo ne plačuje nihče, morajo biti pa prijavljeni preko staršev in skrbnikov.
Če povzamem, pripada vsem s prebivališčem v RS, vendar sedanji sistem povzroča obilo nepotrebne birokracije in pogosto prikrajša za zdravstvene storitve študente, ki so ravnokar diplomirali, mladoletne osebe, ki jih starši niso prijavili itd... 
Zato predlagam, da bi se zdravstveno zavarovanje uredilo avtomatično s prijavo prebivališča v RS, kakor je to urejeno v VB. Obračunavanje se pa nato izvede glede na status osebe. Če je zaposlena, preko delodajalca oz. v sklopu prispevkov za soc. varnost. Če je brezposelna, se ji izstavi račun, v kolikor si ni uredila na občini ali CSD, mladoletni pa imajo tako ali tako zastonj in se ne obračunava.
Obenem bi omenil tudi zdravstveno kartico, ki je svoj čas bila primer napredne uporabe informacijskih tehnologij, da nes je organizacijsko  že zelo zastarela. Ne potrebujemo dveh zdravstvenih kartic (slovenska, evropska) in še osebne izkaznice. Za vse bi bil dovolj eden identifikacijski dokument. S tem bi prihranili veliko nepotrebne birokracije!! Ker bi bilo zavarovanje vezano na prebivališče, z izdajo nebi bilo težav.