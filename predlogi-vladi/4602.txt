Z namenom zmanjšanja sive ekonomije, davčnih utaj in podobnega, predlagam omogočanje delovanja zasebnih finančnih (davčnih) inšpektorjev. Bili bi lahko v razponu od navadnih inšpektorjev pa vse do pravih finančnih strokovnjakov. Njihovo področje bi potemtakem obsegalo vse od prijav neizdajanja računov pa do ugotavljanja ponarejanja poslovnih knjig. Ves utajeni davek, ki bi ga država izterjala z njihovo pomočjo, bi tudi obdržala, oni bi pa dobili vso denarno kazen, ki je predvidena za odkrite prekrške. Državo, oz. nas davkoplačevalce, ne bi stali niti evra, ker bi se financirali iz denarnih kazni, proračun pa bi z vsakim izterjanim evrom utajenega davka imel le korist. In mi tudi.  