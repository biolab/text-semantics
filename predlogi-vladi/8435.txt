Kot smo razbrali iz razsodbe Arbitražnega sodišča, je kar nekaj Slovencev ostalo znotraj ozemlja Republike Hrvaške. Od tega dne naprej jih lahko dojemamo kot zamejce, in ker so na tem ozemlju avtohtoni, jim po zdravi kmečki pameti pripadajo vse manjšinske pravice. Iz tega razloga prosim našo vlado, naj pritisne na hrvaško vlado glede urejanja njihovih manjšinskih pravic (dvojezični napisi, dvojezičen pouk v šolah, uporaba slovenščine na uradih). Med drugim, Slovenci so na Hrvaškem priznani kot manjšina, in zdaj je čas, da se to udejani.
Mislim, da je to NAJMANJ, kar Slovenija lahko stori za te ljudi.