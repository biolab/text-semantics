Predlagam, da se zdravstveno zavarovanje v Sloveniji reformira na naslednji način:
- ukine se sedanje prostovoljno dodatno zdravstveno zavarovanje.
- doplačila zdravstvenih storitev, medicinsko-tehničnih pripomočkov in zdravil se naj plačujejo po naslednjem ključu:
a) v primeru, da dohodek na družinskega člana ne presega minimalne bruto plače, so doplačil oproščeni vsi družinski člani
b) v primeru, da dohodek na družinskega člana presega minimalno plačo, vendar pa ne presega povprečne plače, znaša doplačilo 5 % zdravstvene storitve, medicinsko-tehničnega pripomočka ali zdravila
c) v primeru, da dohodek na družinskega člana presega povprečno plačo, vendar pa ne presega dvakratnika povprečne plače, znaša  doplačilo 10 % zdravstvene storitve, medicinsko-tehničnega pripomočka ali zdravila
d) v primeru, da dohodek na družinskega člana presega dvakratnih povprečne plače, vendar pa ne presega štirikratnika povprečne plače, znaša  doplačilo 20 % zdravstvene storitve, medicinsko-tehničnega pripomočka ali zdravila
e) vsi ostali plačujejo zdravstvene storitve, medicinsko-tehnične pripomočke in zdravila v celoti.
Za doplačila so zavezani vsi - tako otroci kot tudi odrasli.
- vsem zavarovancem naj se po opravljeni zdravstveni storitvi izda račun, da bodo videli, koliko je zdravstvena storitev stala, tudi če za zdravstveno storitev ne plačajo nič. Račun se lahko pošlje tudi avtomatično s pomočjo informacijskega sistema po elektronski pošti. Enako velja za medicinsko-tehnične pripomočke in za zdravila.
- ukine se možnost, da brezposelni, ki so "na bolniški" dobijo nadomestilo v breme ZZZS. Pravico do tega, da v primeru bolezni ne iščejo službe ali pa, da se ne zglasijo na Zavodu za zaposlovanje, naj se ohrani, pravico do denarnega nadomestila v breme ZZZS pa ukine. Razlog: ker je brezposelni na bolniški, delodajalec ne izgubi možnosti zaslužka (ni izgubljenih delovnih ur, itd., nadomestilo za brezposelnost je pa itak treba plačati). Gre tudi za neenakost pred zakonom, saj upokojenci, ki prav tako prejemajo denar iz socialnega zavarovanja, nimajo pravice do prejemanja bolniške iz sredstev ZZZS.
- ukine naj se plačevanje kontracepcijskih tablet v breme ZZZS, ker nobena zdravstvena zavarovalnica v Evropi ne plačuje kontracepcijskih tablet.
- uvede se socialna kapica za obvezno zdravstveno zavarovanje v višini 4 povprečnih bruto plač. Tisti, ki zaslužijo več kot 4 povprečne bruto plače, ne rabijo biti vključeni v obvezno zdravstveno zavarovanje in lahko plačujejo vse zdravstvene storitve sami.