Pred leti smo v šolah dobivali ocene iz mini testov, plusov in minusov ipd. To se je - ne vem, zakaj - z leti umaknilo in postalo "prepovedano" (čeprav v resnici to nikjer ni zapisano). Zakaj se je tovrstno ocenjevanje odstranilo in na kakšni strokovni podlagi, glede na to, da longitudinalne analize kažejo, da tovrstno ocenjevanje zvišuje pismenost in tudi znanje učencev. Poleg tega je tudi manj stresno, saj lahko učenci hitro popravijo svoj uspeh, ko imajo naslednje delno ocenjevanje. Če že stremimo k sprotnemu učenju, ga lahko zagotavljamo le na tak način, ne pa tako, da učenci dvakrat letno ustno odgovarjajo in morajo predelati gromozanske količine snovi. Taka snov zato ne more biti utrjena. Učenci snovi v resnici ne znajo, ampak se jo le napiflajo, potem pa vse pozabijo. To se ne bi dogajalo, če bi bilo delno ocenjevanje dovoljeno in tudi znanje bi bilo boljše.