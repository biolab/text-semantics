Spoštovani,
Predlagam uvedbo plačila prispevka za lastnike psov, ki jih imajo v stanovanjih v blokovskih naseljih in uvedbo obveznega čiščenja s pomočjo pridobljenih sredstev. Omejil bi tudi velikost psov v stanovanjih na maso do 10kg. Včasih imajo v stanovanjih pse velikosti manjšega konja, ne vem če je to za žival primerno in humano.
Predlog pojasnjujem takole: osebno me psi ne motijo, lastniki pa so žal zelo neodgovorni in tudi nevzgojeni. Pozimi, sploh, če je veliko snega, se tako lastnikom, kakor psom, ne ljubi oditi daleč od bloka v katerem stanujejo, globoko v sneg in posledično ti psi opravljajo potrebo pred vhodom bloka. Situacija postane ogabno grozna, ko sneg skopni. Na nekaj deset metrih od vhoda bloka do svojega avtomobila tako preskakujem pasje dreke, nekatere tako velike, da se sprasujem, če niso od konja morda. Vse je polulano in pokakano, Zaradi mene naj imajo psa, vendarpa s tem naj ne povzročajo problemov drugim. 
Prispevka ne bi zaračunavali lastnikom, ki imajo psa na svojem dvorišču in ne obremenjujejo javnih  ali pa zasebnih skupnih površin (npr. Dvorišče bloka).
Vem, da je veliko ljubiteljev psov in da bodo trdili, kako skrbno vsi vse pobirajo, vendar to ni res. Velikokrat je blato redko, tekoče in to preprosto pustijo, no saj pustijo tudi drugo, da je vse polulano pa me tudi moti in gotovo ni higienično oz. Morda celo predstavlja zdravstveno tveganje.
Pa tudi inšpekcijski nadzor bi uvedel, če ljudje prispevka ne bi plačevali. Inšpektorji bi lahko preverili ali so živali v bloku prijavljene in ali je prispevek za obvezno čiščenje plačan.