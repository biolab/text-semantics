Pred kratkim sem prebral primer nedovoljene sečnje dreves. Zagrožena kazen je 50€. Po besedah poznavalca naj bi ta vsota pokrila vrednost polmetrske sadike čeprav so bila posekana drevesa neprimerno višja. Ob tem navajajo, da je kazen v primeru, da vaš pasji ljubljenček v navalu vročine skoči v mestno fontano 100€. Nekih proporcev tu ni.
Zato predlagam, da se na tem pa tudi na nekaterih drugih področjih uvede proporcionalnost. Menim, da bi kazen za nedovoljeno podiranje dreves v javnih parkih, naseljih ipd morala znašati vsaj 1000€. Še vedno seveda ne bi pokrila škode pa vendar. Jasno je, da ko govorimo o zdravih drevesih višine recimo 20m, nihče pri nas ne more doseči vračila v prvotno stanje, ker pri nas odraslih dreves nihče ne presaja. Pa tudi, če bi jih bi račun po hitri oceni presegel deset kratnik predlagane kazni.