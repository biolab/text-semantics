Lep pozdrav! Kot pogost potnik na tej progi sem zelo razočaran nad voznim redom, saj vlakov na tej relaciji dopoldne kar nekaj ur ni. Problem je seveda v tem, da je na voljo le 1 tir, na tem pa se iz ekonomskih razlogov prednost seveda daje tovornim vlakom. Predlagam izgradnjo drugega tira, ki pa bi peljal tudi mimo letališča Jožeta Pučnika.  Smo ena redkih držav, ki nima železniške povezave med prestolnico in glavnim letališčem. Z bolj pogostimi in modernejšimi vlaki nam ne bo treba v nedogled širiti cest in reševati težav s parkiranjem v naših večjih mestih.