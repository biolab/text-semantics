Zaradi ukrepov v okviru pandemije covid19 so vsi frizerski, pedikerski in kozmetični saloni zaprti. Žal si njihove stranke poiščejo tovrstne storitve na črnem trgu, zaradi česar nastaja ogromno okužb, velika gospodarska škoda in izpad davkov.
PREDLAGAM VLADI, da predmetne salone pogojno odpre.
 
Utopija je pričakovati, da si ljudje ne bodo poiskali tovrstnih storitev na črnem trgu, ki ga ni mogoče nadzirati, sploh v predprazničnem času. Pogojno odprtje salonov naj bo dovoljeno le tam, kjer je možno spoštovati najstrožje higienske ukrepe in le na 1 stranko naenkrat, ne glede na površino salona. Med eno in drugo stranko naj bo pol ure razmaka, kar je dovolj za učinkovito razkuževanje in prezračevanje. Vsaka stranka naj bo opremljena z ffp2 masko, delavec v salonu pa naj ima poleg ffp2 maske tudi vizir in zaščitna oblačila z rokavicami. Noben salon ne sme imeti več kot 7 strank dnevno, kar je možno nadzirati preko davčne blagajne. Direkten nadzor lahko izvajajo inšpekcijske službe tržnega in zdravstvenega inšpektorata, inšpekcije NIJZ in mobilne enote FURS. Kršitelj naj poravna globo in salon mora zapreti do konca epidemije.
 
Prijazno vas prosim za potrditev predloga.