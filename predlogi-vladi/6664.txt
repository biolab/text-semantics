Spoštovani,
Predlagam, da se na semaforiziranih cestah, kjer je dovoljena omejitev višja od 50 km/h, uvede utripajoča zelena luč. Pred časom sem bila v Budimpešti, kjer zelena luč 3x utripne preden se prižge oranžna. Utripajoča zelena luč je pravi "balzam" za voznika, saj je dovolj časa, da se odloči, ali bo upočasnil ali pa pospešil in speljal preko zelene / oranžne luči. Pri nas pa smo z ukinitvijo utripajoče zelene luči povzročili napetost pri voznikih saj imamo 2 opciji: ali divje zaviramo, ali pa prevozimo oranžno /  rdečo luč. Zavedati se moramo, da na cestah, kjer je hitrost višja od 50 km/h ima voznik manj časa za razmišljanje in če bi uvedli utripajočo zeleno luč bi pridobili dovolj časa za pravilno odločitev in manj stresa.