
Izzivom življenja s(m)o nekateri bolj ali manj kos. Spopadamo se z večjimi ali manjšimi problemi in ob tem doživljamo večji ali manjši stres. Le-temu se skorajda ne moremo izogniti, zato se moramo odločiti, kako mu bomo kljubovali. O načinu mnogokrat popolnoma avtonomno odločamo, in prav je, da prevzamemo odgovornost za posledice in z njimi ne obremenjujemo drugih.