Predolgo že opažam kako moj mladoletni sin in njegovi prijatelji veselo in brez omejitev(razen naših), vplačujejo razne igre na srečo na avtomatih na petrolovih servisih in trafikah. Tega namreč ne morejo početi iz svojih telefonov ali računalnikov, ker je za to potrebna registracija uporabnika, ki ob registraciji potrdi svojo starost, kjer je zahtevana polnoletnost. Na teh avtomatih registracija ni potrebna, zato otroci po mili volji igrajo razne igre na srečo z denarjem, ki jim je bil namenjen za malico, prevoz...skratka za vse prej kot to. Predlagam, da se v tem nekontroliranem okolju nekaj ukrene. Zelo enostavna rešitev bi bila potrebna registracija oz. Prijava v sistem za igranje na avtomatih in pa predložitev osebnega dokumenta na prodajnem mestu, če prodajalec oceni, da gre za mladoletno osebo.
Zaščitimo otroke pred "kockanjem", ko bodo starejši in izkušenejši pa naj si privoščijo tovrstno zabavo, če jim bo še do tega.
Trenutno jim to ponuja le en in edini ponudnik iger na srečo, ki pa se zavzema za družbeno odgovorno igranje, zato verjamem, da bo predlog z veseljem sprejel.