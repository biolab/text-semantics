Predlagam, da se pričenjo fakultete financirati pretežno glede na uspeh njihovih zaposlenih in njihovih študentov.
Konkretno bi se lahko upošteval prispevek h ugledu univerze ter število zaposlenih oz. brezposelnih diplomantov, magistrov in doktorjev, ki so dokončali študij v zadnjih 5-ih letih.
Tako bi bile fakultete primorane višati kvaliteto in uporabnost svojih študijskih programov ter aktivnost zaposlenih. Bile bi tudi primorane regulirati vpis tako, da bi sproducirale čimveč zelo dobrih, zaposljivih kadrov ter imele visoko razmerje zaposlenih/brezposelnih diplomantov.
Osvežitev: Sedaj je tako, da fakultete od univerze dobivajo sredstva glede na vpis in prepustnost. Nagrajena je taka fakulteta, ki sprejme več študentov ter izdela več diplomantov, ne glede na to, da je večina le-teh brezposelnih ter da je program slab, profesorjem pa predavanja postranska stvar.
Zelo pogosto profesorji dobivajo od nadrejenih navodila, da mora njihov predmet opraviti toliko in toliko študentov zaradi financiranja njihovega programa. Podobno se dogaja tudi v sredjih šolah. Zaradi tega so profesorji primorani znižati nivo zahtevnosti njihovega predmeta na raven, ki jo določajo študenti/dijaki. Posredno, zaradi take politike financiranja, kvaliteta in nivo zahtevnosti študijskih programov strmo padata. Strmo pada tudi avtonomija profesorjev in učiteljev.