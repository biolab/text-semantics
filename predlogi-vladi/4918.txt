Pozdravljeni,
Recimo, da so slovenske ceste narejene predvsem, da olajšajo razdalje državljanom in ostalim omogočijo tranzit. Če turiste tukaj izpustim, ker nimate namena višati cestnine- vinjete za camperje in prikolice. Vsaj zaslediti ni bilo, da bi bil tudi to namen. Ker se govori o 100% podražitvi za kombinirana vozila, ki jih med državljani uporabljajo predvsem mali podjetniki. Verjetno vam niso ti mali podjetniki, na katere se zgovarjate, da vozila uporabljajo predvsem za opravljanje svoje dejavnosti in da njim že ne bo problem 100% podražitev. Kjub vsemu se pa komaj preživljajo in vam kar nekaj prispevajo k BDP-ju.  Je pa na avtocestah moč zaslediti ogromno prevoznikov kombiniranih vozil na relaciji zahod - vzhod in obratno. Predvidevam, da vas ti bolj motijo, da tako poceni izvajajo komercialne prevoze. Zato predlagam čisto preprost sistem, da boste lažje upravičili nesramno drage vinjete EU. Moje številke so zgolj za primer in za idejo, natančne izračune, pa verjamem, da boste znali narediti. 3 vrste vinjet  1. motorji 2. avtomobil 3. kombinirana vozila Cena letne vinjete za avtomobile 170eur, mesečna 55EUR, tedenska 25 EUR Cena letne vinjete za kombinirana vozila in kombije 220eur, mesečna 70EUR, tedenska 30EUR Vsi, ki kupijo letno vinjeto pridobijo popust pri plačilu letne dajatve pri registraciji vozil (torej nadomestilo za ceste) popust za avtomobile v višini 60 EUR popust za kombinirana vozila v višini 110 EUR. Kalkulacijo za motorje prepuščam vam. Je podobna. Tako bi elegantno več dobili v proračun in državljane ne bi preveč dodatno obremenili, ker bi dobili cenejšo registracijo. Za državo isto od državljanov, a malce več od tranzita. Preprosto.
Povejte. Glasujte. Izpopolnite.