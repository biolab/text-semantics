Uradu vlade za komuniciranje predlagam, da pripravi posebno brošuro ali zgibanko, kjer bi bili predstavljeni vsi ukrepi izhodne strategije in vse ključne reforme. Bilo bi potrebno ob tem tudi temeljito razložit zakaj so te reforme potrebne (kje so problemi ki jih imamo sedaj) in predvidoma kakšen je njihov cilj. Istočasno bi bilo potrebno da bi reforme bile predstavljene na enostaven in vsakomur razumljiv način (v krajšem besedilu, brez pretirano strokovnega jezika) zato da bi lahko vsak državljan to razumel. Nato predlagam da se taka boršura razdeli na vse slovenske domove. 
Mislim da je predstavitev prihajajočih reform javnosti izjemno pomembna stvar, saj bi bila z razumevanjem javnosti njihova izvedba lažja in z jasno razlago bi lahko bilo tudi manj manipuliranja z javnim mnenjem.
Ob enem mislim da je ob svojemu paketu reform nekaj podobnega izvedla tudi prejšnja vlada, in ne vidim razloga zakaj nebi to dobro prakso prevzela tudi sedanja.
 
 