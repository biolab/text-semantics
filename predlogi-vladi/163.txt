Ker imajo večinoma vsa avtomobilska podjetja za prihodnje dve leti v načrtih vsaj en povsem električni avto, me zanima, če ima ministrstvo za promet v načrtih izgradnjo polnilnih mest oz. mest za avtomatsko menjavo baterij. Slovenija ima zaradi svoje velikosti določeno prednost, saj vložek za tovrstno infrastrukturo najbrž ne bi bil tako velik kot drugod.  Z gradnjo ustrezne infrastrukture in seveda davčnimi vzpodbudami za avtomobile brez emisij bi država lahko zmanjšala svojo odvisnost od tuje nafte ter izboljšala kakovost zraka(Kyoto). Če bo država in za to pristojna ministrstva s tem zamujala (skoraj vsaka EU država hiti s podporo el. avtom), bo kakovost zraka vedno slabša, nakup električnih avtomobilov se za naše državljane ne bo izplačal, prav tako pa turisti ne bodo imeli možnost polnenja svojih el. avtomobilov in se bodo naši državi izogibali. S tem bo naša država pobrala tudi manj denarja od cestnin. Zelo zanimivo rešitev za polnilna in menjalna mesta ponuja podjetje Better Place (http://www.betterplace.com/), ki je sklenilo pogodbo že s kar nekatarimi državami(Danska,Izrael, Kanada, Avstralija) in mesti (Tokyo,San Francisco). Na spletu je tudi kar nekaj predavanj predsednika tega podjetja Shai Agassija (http://www.youtube.com/results?search_query=shai+agassi&search_type=&aq=f), kjer razbije še kak mit o nezrelosti el. avtomobilov za masovno uporabo.