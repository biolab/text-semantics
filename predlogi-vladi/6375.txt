Predlagam popravke zakonov, ki bodo postali tako jasni in nedvoumni , da jih lahko razume vsak ki zna brati. Uradniki, pa tudi državljani porabimo ogromno časa in morda tudi denarja če je zakon tako napisan da si ga lahko vsak po svoje razlaga. Naj navedem primer: Sin je bil voznik kategorije B  s spremljevalcem . Ker se je bližal 18 rojstni dan sem ga želel kot starš prijaviti na izpitno vožnjo preden bi dopolnil 18 let. Na UE v okolici Ljubljane kjer je tudi naše prebivališče so mi dejali, da ga ne morem prijaviti ker še ni dopolnil 18 let, ker imajo taka navodila iz izpitnega centra Postojna .  Zadevo sem sam preveril v zakonu. 66 člen zakona o voznikih ki v 4 točki pravi : " kandidati za voznike motornih vozil smejo opravljati praktični del vozniškega izpita če izpolnjujejo pogoje, določene za pridobitev pravice voziti motorno vozilo ". Pogoj je 18 let. Izpitni center Postojna si zakon razlaga tako, da mora kandidat že ob prijavi k izpitni vožnji biti star 18 let, čeprav to v zakonu nikjer izrecno ne piše.  Predvidena čakalna doba na izpitno vožnjo je približno 1 mesec. Na UE  Ljubljana sem z mojim argumentom, da nikjer v zakonu izrecno ne piše da mora kandidat že ob prijavi biti polnoleten uspel in sina lahko prijavil k izpitni vožnji tri tedne prej.   Zakonov ki so nejasno napisani je verjetno veliko. Morda bi veljalo začeti z pisanjem bolj nedvoumnih zakonov ali pa napisati še razlago zakona. Moj primer nam sicer ni povzročil kake hujše zadrege. Sem pa dobil še eno izkušnjo več. Če ne uspeš na eni UE pa probaj drugje. Vsaj v takih primerih kjer ni krajevne pristojnosti.
 
 
 
 