Na vas se obračam z vprašanjem:
 
"Kje s(m)o delovni invalidi, ki s(m)o zaposleni za skrajšan delovni čas (po odločbi ZPIZ-a) zaradi čakanja na delo, vključeni v novem proti kriznem zakonu?"
 
Je po vašem mnenju dopustno, da delovni invalid zaradi čakanja na delo dobi 80% "skrajšane plače" (dodatno še minus malica in prevoz), kar pomeni, da v najboljšem primeru dobi 300 Eur neto plače? Ne omenjajte, da vsak delovni invalid dobi še nadomestilo iz invalidskega zavarovanja, ki je mizerno nizko, poleg tega se od njega odvaja 11% dohodnine, kar pomeni, da moraš naslednje leto dohodnino zaradi tega še doplačati.
 
Seveda je delodajalec v tem času še vedno upravičen do vseh polnih finančnih in davčnih ugodnosti za zaposlovanje invalidov (ni pomembno ali je zaposlen za polni oziroma skrajšan delovni čas).
 
Delodajalcem je potrebno pomagati, malemu človeku pač ne.