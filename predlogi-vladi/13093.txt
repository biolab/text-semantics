46. čl. Zakona o starševskem varstvu in družinskih prejemkih (Uradni list RS, št. 26/14, 90/15, 75/17 – ZUPJS-G, 14/18, 81/19, 158/20) se po novem glasi:
"(1) Izplačilo nadomestila, razen materinskega nadomestila, za polno odsotnost z dela ne more biti višje od dvainpolkratnika vrednosti povprečne mesečne plače v Republiki Sloveniji z uskladitvami na podlagi zakona, ki ureja usklajevanje transferjev posameznikom in gospodinjstvom v Republiki Sloveniji.
(2) Izplačilo nadomestila za polno odsotnost z dela ne more biti nižje od seštevka usklajene višine osnovnega zneska minimalnega dohodka, kot ga določata zakon, ki ureja socialno varstvene prejemke, in zakon, ki ureja usklajevanje transferjev posameznikom in gospodinjstvom v Republiki Sloveniji, ter zneska davkov in obveznih prispevkov za socialno varnost za zavezanca, ki v davčnem letu, v katerem prejema nadomestilo, ne uveljavlja olajšav za vzdrževane družinske člane skladno z zakonom, ki ureja dohodnino, in ki razen nadomestila, nima drugih obdavčljivih dohodkov, ki bi vplivali na višino splošne olajšave."
ZSDP-1C (Ur.l. RS, št. 81/19) v "Prehodnih in končnih odločbah" čl. 21. (2) neustavno določa, da se spremenjeni 46. člen ZSDP uporablja zgolj za vlagatelje, katerih otrok je rojen po 1.1.2021, saj ISTOČASNO še prejemajo nadomestilo tudi matere, katerih otrok je rojen pred 1.1.2021, s čimer jim ni z Ustavo zagotovljena enaka človekova pravica in temeljna svoboščina ne glede na rojstvo ipd.
Predlagam popravek navedenega člena zakona in ustavno uskladitev slednjega, s ciljem enakosti pred zakonom za vse sočasne prejemnice navedenega nadomestila.