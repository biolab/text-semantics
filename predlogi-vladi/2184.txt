Predlagam vladi R Slovenije, da sprejme ustrezno zakonodajo s katero bo omogočeno predčasno upokojevanje policistov, paznikov, vojakov, carinikov s dopolnjenimi 30 leti pokojninske dobe, starostjo 50 let in vsaj 20 let uniforme (službe kot pooblašena uradna oseba oz. vojak). Odmerna stopnja za to predčasno pokojnino znaša 65 %. Predčasno z znižano pokojnino se lahko upokoji vsak, ki izpolnjuje zgoraj navedene pogoje četudi se mogoče zdaj nahaja na drugih "nepooblaščenih" delovnih mestih.
Gre za poklice, ki jih je po določeni starosti praktično nemogoče uspešno in kvalitetno opravljati. Nadomestnih delovnih mest za starejše ni, so zgolj na papirju. Zato naj se tem poklicem omogoči, da se ob izpolnjevanju zgornjih pogojev upokojijo. Tisti pa kateri so sposobni in to želijo pa lahko nadaljujejo z delom do redne upokojitve po zdaj veljavnih predpisih.
Imamo mnogo mladih, ki ne dobijo zaposlitve. Vsaj naslednjih 5 let ni moč pričakovati nikakršnje konjukture. Policisti, cariniki itd. so aktivno sodelovali pri nastajanjuj te države Slovenije. Po zakonu iz l. 2000 jim je bilo takrat omogočeno upokojevanje pri 45-tih letih in s 15-leti pooblaščenosti. Mlajše generacije so ta privilegij izgubile.
V ZDA se lahko policist iz operative upokoji po 20 letih aktivne službe z znižano pokojnino in odpravnino. Lahko začne novo življenje ali pa nadaljuje z delom do redne upokojitve. 
Z vstopom Hrvaške v EU in posledično nekaj kasneje v Schengen bo na južni meji nenadoma višek policistov zlasti mejnih prav tako pa tudi carinikov. Prav tako se pogodbe za poklicne vojake podpisujejo do 45-ga leta starosti.
Tem osebam je potrebno omogočiti varno in dostojno starost.