Premik ure (DST-daylight saving time ali poletni čas/summer time) je bil uveden zato, da se je podaljšal čas svetlobe v popoldanskem času in skrajšal v dopoldanskem, kar naj bi koristilo zmanjšanju energije porabljene za razsvetljavo. 
Ker pa se je ta sistem uvedlo cca. 100 let nazaj in to ni več relevantno za naš čas in našo porabo energije predlagam vladi, da se ukine premik ure.  
Večina raziskav, ki so bile narejene so celo ovrgle trditev, da ta premik ure sploh vpliva na manjšo porabo električne energije. Medtem, pa ta premik ure celo povzroča dodatne stroške saj je treba premakniti ure na vseh sistemih (električna energija, računalniki, telefoni, ipd.). 
Medtem, ko evropske države (razen Islandije) še vedno tradicionalno premikajo uro, pa imamo po svetu tudi celo vrsto držav, ki so ta premik ure že ukinile (npr. Kazakstan – zaradi negativnih posledic na zdravje, Avstralija –  je uvedla 3letno testno obdobje po katerem so ljudje imeli pravico glasovati za ali proti in glasovali so proti, Indija, Japonska, Kitajska, nekateri predeli Kanade, ZDA,...) 
 
Premikanje ure ima mogoče res kakšen dober učinek ima pa tudi veliko slabih: ljudje so v času tako drastičnih sprememb bioritma posebno podvrženi stresu. 
Živimo v državi, ki ima zelo  visoko stopnjo samomorov in raziskave so pokazale, da je prav v času premika ure velik porast depresije, samomorov in srčnih napadov. 
 
Predlagam, da gremo v korak s časom in nehamo premikati uro oz. da se uvede npr. enoletno poskusno obdobje brez premikanja ure, preuči učinke, ljudje pa se potem sami odločijo ali še želijo, da se ure premikajo ali ne.
en.wikipedia.org/wiki/Daylight_saving_time Wikipedia - razlaga  in zemljevid držav po razporeditvi DST (daylight saving time)
sl.wikipedia.org/wiki/Poletni_%C4%8Das - Wikipedia Poletni čas
www.dnevnik.si/novice/svet/307639/ članek Premiku urinih kazalcev biološka ura ne sledi - Dnevnik
www.webexhibits.org/daylightsaving/g.html