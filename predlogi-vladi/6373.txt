 Predlagam, da se z zakonom prepove uporaba splošnih pogojev pri zavarovalniških storitvah in določi, da je potrebno za vse ali za določene vrste zavarovanj vse njene sestavine in okoliščine opredeliti v pogodbi med zavarovalnico in zavarovancem.
Mnogim se je namreč že zgodilo, da so v želji, da bi zavarovali določene dogodke v življenju, sklenili zavarovanje (življenjsko, premoženjsko, zdravstveno itd) misleč, da so se s tem zavarovali za primer, da se njim ali njihovemu premoženju zgodi določen nezaželen dogodek. Podpisali so ohlapno pogodbo, zraven pa prejeli še t.i. splošne pogoje, v katerih se skrivajo bistveni elementi, ki določajo kdaj in kako se zavarovanje lahko uveljavi ter množico pogojev in izjem, ki so uveljavljanje zavarovanja otežili ali celo onemogočili. Skratka, ljudje plačujejo nemale zneske, misleč, da so zavarovani za nekaj, za kar dejansko niso. Splošni pogoji so namreč zapisani na zapleten način, ki je povprečnemu človeku težko razumljiv, zavarovalni zastopniki pa v želji, da bi zaslužili provizijo, pogosto zavarovancu zamolčijo za njih neugodne pogoje, predstavijo pa jim predvsem dobre strani.
Sistem nagrajevanja v zavarovalniških poslih je namreč takšen, da zastopniki težijo, da sklenejo čimveč pogodb za najvišje možne zneske, saj je njihov zaslužek odvisen od števila pogodb ter pogodbenih zneskov. Pri tem mnogi izkoriščajo nevednost ljudi in jim prodajo nekaj, kar ne potrebujejo oziroma dejansko ne razumejo vseh pogojev, ki so na zakompliciran način določeni v splošnih pogojih. Zastopnik pa zaradi navedenih razlogov nimajo interesa predstaviti zavarovancu tudi tistih določil, ki so za njih neugodne.
Zakon naj določi, da morajo biti vse sestavine in okoliščine zapisane v pogodbi sami. Prepove naj možnost, da pogodba napotuje na splošne pogoje.
 
 