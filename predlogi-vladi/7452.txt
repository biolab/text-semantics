Predlagam vladi, da odpravi privilegiran položaj najemodajalcev, ki živijo od oddajana nepremičnin v najem.  Le-ti ne plačujejo nobenih prispevkov za pokojninsko in invalidsko zavarovanje, čeprav opravljajo dejavnost kot vsak drug s.p. ali d.o.o. oz. redno zaposleni. Vsi smo prisiljeni plačevati visoke prispevke za pokojninsko zavarovanje, ki se seveda ne akumulirajo na našem računu ampak so takoj nakazani za pokojnine trenutnih upokojencev. Pri najemodajalcih pa ni tako in niso dolžni plačevati nobenih prispevkov oz. lahko sami varčujejo za svojo pokojnino namesto da bi plačevali za pokojnine drugih. tako imajo ob upokojitvi prihranjen bistveno višji znesek, ki bi ga dobili iz pravic pokojninskega zavarovanja, pa še glavnica (nepremičnina) jim ostane v celoti. Ureditev je po mojem mnenju protiustavna, saj najemodajalce postavlja v privilegiran položaj v primerjavi z ostalimi, ki opravljajo dejavnost. Vladi zato predlagam, da dejavnost oddajanja nepremičnin lahko opravlja samo s.p., ki plačuje polne prispevke za pokojninsko in invalidsko zavarovanje.     