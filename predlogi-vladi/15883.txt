Leta 2020 sem zbolela za avtoimuno bolezen. Nekaj mesecev preden sem odšla v bolniški stalež, se mi je plača precej popravila. Še sedaj, po skoraj treh letih, dobivam bolniško nadomestilo, ki znaša 90% plače leta 2019. Res sem doma in sem hvaležna državi, da vsaj nekaj dobim, ampak včasih potrebujem pomoč, ki jo moram plačati. Vem, da bi se lahko izkoriščalo, če bi bila osnova nadomestila tekoče leto in bi podjetje lahko fiktivno dvigovalo osnovo, saj ta strošek krije država. Zato predlagam, da se tudi dolgi bolniški staleži nekako uskladijo in dvigajo npr. za % kot javnim uslužbencem, upokojencem itd.. Verjemite, da bi vsi, ki smo dolgotrajno odsotni, raje hodili v službo, kot pa čakali, da se stanje popravi.