Predlagam, da se uvede čakalna vrsta za vse, ki so izrazili oziroma se še bodo prijavili za cepljenje proti COVID-19 na eUpravi ali kako drugače. Čakalna vrsta bi bila lahko na spletni strani in povezana z unikatno dodeljeno številko, ki bi jo uporabnik vpisal in tako pridobil svojo zaporedno številko, ki ga obvesti kdaj približno bo na vrsti za cepljenje. Prikaže mu tudi predviden datum cepljenja, ki je zgolj informativne narave.
Menim, da bi takšen sistem predvsem razbremenil ljudi in jih malce pomiril. Takšen sistem je z vidika izvedbe dokaj enostaven in se lahko vključi v recimo eUpravo ali katero drugo državno spletno stran.