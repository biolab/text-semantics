V 39. členu Zakona o interventnih ukrepih za zajezitev epidemije zakon navaja upravičence po 16.členu ZPIZ-2, izpušča pa določene samozaposlene na podlagi 19.člena ZPIZ, ki so zaposleni za krajši delovni čas, država pa jim krije delne prispevke (samozaposleni starši, ki tudi negujejo otroka). Ta skupina samozaposlenih ravno tako opravlja svojo dejavnost s pomočjo katere pridobiva sredstva za preživljanje in je v času epidemije podvržena enakemu upadu prihodkov kot ostali samozaposleni. Zato je izpustitev teh samozaposlenih direktna diskriminacija, saj so učinki epidemije pri obeh skupinah enaki.
Vladi torej predlagam dodatno vključitev teh skupin samozaposlenih pri obravnavanju upravičenosti do Izredne pomoči v obliki mesečnega temeljnega dodatka in odpisu prispevkov (v tem primeru le polovičnih, saj je polovica že sedaj pokrita s strani države).