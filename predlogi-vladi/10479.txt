Že nekaj let po zadnji finančni krizi se promet na slovenskih cestah (še posebej na vpadnicah v Ljubljano in na obvoznici) vsakoletno poveča za nekaj %. Znano je, da javni prevoz v Sloveniji ne dohaja povečevanja potreb po prevozu, zato je nujno potrebno, da se ob nadaljevanu razvoja javnega transporta začne vzopredno aktivno delati na obvladovanju prometnih konic, saj bi zmanjšanje zastojev bistveno priopmoglo k ekonomsko-socialnemu položaju državljanov. V velikih evropskih mestih se obvladovanja cenovnih konic lotevajo s cenovnimi politikami, t.j. kdor želi potovati v času prometnih konic, plača več, zato obstaja tudi več tipov vozovnic. Obiskovalci (predvsem turisti) Londona morajo tako plačati bistveno več za vozovnico javnega prometa, da si zagotovijo možnost potovanja tudi v t.i. obdobju "rush hour" (zjutraj 7:30-9:30 in popoldne 16:40-18:30).

Kako bi nekaj podobnega lahko implementirali v Sloveniji:

1) Uvedba prepovedi potovanja tovornemu prometu v času jutranje in popoldanske prometne konice. Alternativni ukrep za tovorni promet bi lahko bil podražitev cestnine v času jutranje in popoldanske konice za npr. 30 %.

2) Podražitev nenujnih potovanj netovornega prometa, kot so tranzit turistov. Kot vemo je Slovenija izrazito tranzitna država. Vinjeta za koriščenje slovenskih cest bi torej izključevala vožnjo v prometnih konicah. Vsak bi si moral dodatno zagotoviti "dovolilnico" za vožnjo v prometnih konicah.

3) Enak ukrep kot pri točki 2) bi se lahko uvedel za vse udeležence v prometu na cestah, ki jih v obstoječem sistemu pokriva vinjeta.