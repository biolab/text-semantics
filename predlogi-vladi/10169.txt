V letu 2007 je bilo v Sloveniji registriranih nekaj čez 70.000 enoslednih vozil, lani je številka dosegla 100.000. Starejši in modificirani motorji oddajajo izredno visok nivo hrupa in vznemirjajo prebivalce ob promethih cestah v mestih in vaseh ter ostale udeležence v prometu (pešce, kolesarje).

Sam sem na primer kot kolesar primoran k nošenju čepkov proti hrupu. Hrupen motor, ki me je prehitel z veliko hitrostjo, mi je namreč že lažje poškodoval bobniče.

V EU potekajo določene iniciative:

www.europarl.europa.eu/doceo/document/E-8-2015-009790-ASW_EN.html

In tudi v Sloveniji imamo za nova vozila pravilnik:

www.uradni-list.si/glasilo-uradni-list-rs/vsebina/14047

Osebno se mi zdi nujnost rednih testiranj hrupa motornih koles na tehničnem in cestnih kontrolah tako pomembna kot protikadilski zakon. Vožnja z motornim kolesom je pravica posameznika. Ni pa pravica posameznika, da na eni sami nedeljski vožnji s prekomernim hrupom na poti obremeniti več 1000 ljudi in živali.

Prekomeren hrup povzroča stres in poškodbo skušnih organov, slabša kvaliteto naših življenj in posledično ubija nedolžne prebivalce.

Vlado prosim za odgovor kakše korake uvaja v smeri k reševanju tega problema, v smislu sprejemanja in izvajanja ustrezne zakonodaje.