Vladi predlagam, da ukine imuniteto poslancev saj menim, da imuniteta poslancev NI volja ljudstva, ker bi pred zakonom morali biti VSI enaki; in to v pravem pomenu besede. Poleg tega predlagam, da se po preteku funkcije ukine VSA poslanska nadomestila, predsedniška nadomestila, nadomestila za sodnike in vsi ostali privilegiji za katere večji del javnosti sploh ne ve. To je nezaslišano, saj so plačani za nedelo. Se strinjam, da imajo odpravnino, tako kot v vsaki službi, ne morem se pa strinjat z izplačevanjem (še posebej ne v teh časih) davkoplačevalskega denarja za ljudi ki ne delajo čisto nič, medtem ko nek delavec gara za 500 EUR na mesec.
Če je pa delo predsednika, poslancev, sodnikov...častno, pa to tako ali tako pomeni, da ta funkcija ne prinaša materialnih koristi. Takšna je vsaj definicija besede "časten" v SSKJ-ju. Seveda...najbrž bo lažje spremeniti definicijo besede v slovarju kot spremeniti zakon.