Vladi R Slovenije predlagam da v celotni javni upravi R Sloveniji uvede 7 urni delavnik in 35 urno tedensko delovno obveznost.
Ob ukinitvi 30 minutnega odmora za malico, ki bo ob 7 urnem delavniku postal nepotreben in ukinitvi plačane malice (nadomestila za prehrano med delom) nam ne bo potrebno niti zniževati plač.
Glede same količine opravljenega dela pa bomo lahko ohranili polno zaposlenost in ne bo potrebno odpuščati delavcev javnega sektorja.
Mislim, da bi bila velika večina zaposlenih ZA, če bi imela možnost glasovanja za podporo mojemu predlogu. Že iz analiz dela in delovnih mest vemo, da nekako po 6 urah koncentracija in produktivnost dela pričneta krepko padati. Rešitev je na dlani, potrebno je samo nekaj dobre volje delodajalca in zaposlenih. Prikrajšan ne bo nihče, delo bo opravljeno v celoti, delavci pa bodo zadovoljni prihajali in odhajali iz dela in na delo.
V javni upravi je to spremembo celo veliko lažje realizirati kot v kakšni proizvodnji kjer delo poteka na tri izmene ipd. Za tiste delavce, ki pa tudi v javni upravi delajo v tkim. ruskem turnusu, to je 12 ur pa se jim omogoči odmor za kosilo.