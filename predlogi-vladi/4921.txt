 Predlagam, da se določi pavšalno ali vsaj simbolično povračilo stroškov članom nadzornih odborov v več stanovanjskih hišah.
Večina večstanovanjskih hiš ima nadzorne odbore, ki nadzirajo delo upravnika in posameznih izvajalcev storitev, katere so potrebne za delovanje takšne hiše. Za to svoje početje porabijo svoj čas, prostor, računalnik, telefon, avto, itd. Vse to naj bi počeli volontersko, kar marsikoga, ki bi sicer bil primeren za to delo odvrne od članstva v NO. Navedeno zvišuje število primerov, ko so posamezniki postali člani NO zaradi negativne motivacije. Položaj namreč omogoča goljufanje, lobiranje in korupcijo. Če ne računate na prihodke takšne vrste se boste težko odločili za članstvo, če pa računate, boste oškodovali ostale stanovalce. To pomeni, da je v vsakem primeru nekdo oškodovan. Pavšalno povračilo bi dalo možnost poštenim, da dobijo na pošten način vsaj delno povrnjena svoja vložena sredstva. Nepošteni jih dobivajo že zdaj na nezakonit način in v večkratniku vloženega.
Zakon sicer izrecno ne predpisuje obstoj NO vendar so v primeru neobstoja,stanovalci večstanovanjskih hiš prepuščeni ne/poštenosti upravitelja.
Od članov NO stanovalci pričakujejo, da bodo pošteni, požrtvovalni in da bodo vlagali svoja sredstva. Pogosto pa so tudi izpostavljeni nezadovoljstvu stanovalcev v posameznih primerih, ko bi morali to svoje nezadovoljstvo posredovati upravniku. Ravno tako smatrajo NO kot nekakšen podaljšek upravitelja, ki jim bo zagotovil in uredil vse, celo tisto kar bi kot lastniki morali sami urediti. Zato je takšno povračilo smiselno in tudi edino pošteno. Ker socializma ni več tudi ni razloga, da bi člani NO financirali ostale stanovalce, ki niso ne potrebni ne upravičeni do socialnih prejemkov. Poleg tega pa ti prejemki tudi nikjer niso evidentirani.