Predlagam vladi, da zamenja zagovornika načela enakosti g. Miha Lobnika zaradi nestrokovnosti. G. Lobnik je namreč izdal mnenje, da ne moremo govoriti o diskriminaciji necepljenih oseb, saj je odločitev za cepljenje stvar odločitve posameznika in si to okoliščino izbere vsak sam. Napaka je že v sami definiciji diskriminacije. Po tej logiki ne bi bilo diskriminatorno, če bi dovolili obisk gledališča samo kristjanom, saj se lahko vsak sam odloči, da se bo dal krstiti in začel hoditi v cerkev. Ne bi bilo diskriminatorno, če bi na razpisu za delovno mesto učitelja zahtevali, da je učitelj član zveze komunistov (ali kakšne druge stranke), saj se lahko vsak posameznik svobodno odloči, da se včlani v zvezo komunistov in plačuje članarino ...
Predlog ni mišljen kot nasprotovanje cepljenju, zato prosim proticepilce in procepilce, da obračunavajo pri kakšnem drugem predlogu.