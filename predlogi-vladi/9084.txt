Zadnje čase je vse več uporabnikov na družbenih omrežjih, posledično je vse več "popularnih" ljudi, z ogromnim številom sledilcev, ki se sčasoma preživljajo s tem, da v videih in fotografijah (npr. na youtubeu, instagramu, facebooku, snapchatu itd.) objavljajo, kažejo ali recenzrajo produkte raznih podjetij in za to dobijo ali izdelek zastonj, ali pa kar denarno plačilo.
Ko taka oseba javno pokaže, reklamira, ali recenzira nek izdelek, gledalec težko ugotovi, a gre za iskreno recenzijo/objavo, ali pa gre za plačano reklamo, ki seveda izdelek pokaže v najboljši luči. Podobno velja tudi za vse ostale primere, kjer osebe take izdelke prikazujejo v posnetkih/slikah, ipd.
Predlagam da morajo biti vsi videi, kjer se pojavljajo sponzorirani izdelki, oz. je objavitelj pridobil neko materialno korist (zastonj izdelek ali pa denar), biti primerno označeni. Torej, naj bo na začetku videa ali pa na začetku opisa videa (slike, objave,...) napis, da gre za plačan prispevek, in kdo plačuje  objavo/reklamo le-tega. 
S tem bodo potrošniki bolje obveščeni o naravi samega posnetka oz. postavitve izdelka v kader, in bodo imeli dodatno informacijo, preden se bodo odločili za nakup takega, ali podobnih izdelkov.
Torej, po  domače, če nek blogger/instagrammer dobi denar/izdelek, da ga pokaže v videu, naj bo to jasno napisano, da je objava plačana, in kdo je plačnik - lahko kar v videu ali na začetku opisa samega.  Tako imajo določene države že urejeno (amerika, velika britanija ipd,).