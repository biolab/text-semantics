Nova Zelandija je postala prva država na svetu, v kateri je uzakonjena pravica do plačanega dopusta v primeru nasilja v družini. Vsak zaposlen ali zaposlena, ki je izpostavljena nasilju v družini, ima pravico do desetih dni plačanega dopusta, da lahko uredi vse potrebne postopke za izhod iz tega položaja: se umakne iz situacije, se preseli, začne postopek ločitve, na varno umakne otroke. Žrtvi ni treba za odobritev dopusta pokazati nobenega uradnega dokaza o nasilju, kar pomeni, da lahko čas za ureditev življenja dobi, še preden se začnejo pravi postopki. Prav tako zakon delodajalcu nalaga, da mora žrtvi nasilja doma zagotoviti varnost na delovnem mestu ter jo po potrebi tudi preseliti na drugo delovno lokacijo.
Predlagam sprejetje takšnih zakonskih določb tudi v Sloveniji.