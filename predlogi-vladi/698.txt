Ekosklad j.s. že nekaj časa napoveduje nov razpis za nepovratne spodbude občanom za izboljšanje energetske učinkovitosti stavb. V preteklosti so bile tovrstne subvencije izredno koristen ukrep, ki je hkrati skrbel za izboljšanje rabe energije, povečevanje osveščenosti in za pospeševanje precejšnega dela gospodarstva. Z napovedjo subvencij a z zamujanjem pri realizaciji tega ukrepa je prišlo do jojo učinka, ki je povzročil zastoj še pri tistih investicijah, kjer bi se posamezniki iz razlogov varčevanja in ekologije neodvisno odločili za takšno investicijo. V krču je celoten sektor, saj vsi čakajo subvencije. Zakaj prihaja do zamude?