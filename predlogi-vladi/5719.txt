 Po 4 in pol letih bi ponovil moj predlog o zamenjavi plačljivih računalniških programov in sistemov z brezplačnimi in odprtokodnimi.
Kot učitelj v šoli že nekaj let uporabljam Linux in opažam, da je otrokom čisto vseeno na katerem sistemu delajo. Na telefonih uporabljajo Android, ki je le predelan Linux, na tablici ima Mac-a, na računalniku pa Windowse. Pomembno je le, da se jim pokaže kako stvar deluje.
Linux sistemi so že tako kvalitetni, da se z lahkoto kosajo s plačljivimi Windowsi ali Mac-om. V marsičem jih celo prekosajo.
Zakaj plačevati za produkte, če so podobni brezplačni?
Zakaj ljudi siliti v to, da "kradejo" (uporabljajo piratske oz. "shekane") operacijske sisteme, če nimajo denarja za nakup licence, z brezplačnimi pa "kao ne znajo delet in se jih bojijo"?
Če smo v devedesetih lahko izvedli splošno računalniško opismenjevanje (RO), lahko sedaj naredimo podobno z Linux-om in odprto kodo.
Številk ne poznam, bi pa rekel, da bi javna uprava dolgoročno privarčevala lep kupček milijonov.