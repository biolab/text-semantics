Predlagam, da se vsem črnograditeljem da na izbiro, da lahko svojo črnogradnjo  legalizirajo. Pridobiti in plačati bi morali vso potrebno gradbeno dokumentacijo, vsa  soglasja in druge dajatve.
Glede na velikost in vrednost nepremičnene naj plačajo še  kazen. Nekdo, ki si je sezidal vilo, naj plača višjo kazen, tisti pa, ki je  sezidal manjšo hišo, pa manjšo kazen (procentualno od vrednosti oz. velikosti  nepremičnine). Mislim oz. prepričana sem, da bi s tem vsi pridobili.
Država s tem ne bi dobila denar samo s kaznimi, ampak bi v nadaljevanju vsak lastnik nepremičnine tudi plačeval vsakoletni davek na napremičnine, torej bi bil dohodek oz. prispevek v državno blagajno trajen.
Res sem predlog na hitro napisala. Sem za legalizacijo črnih gradenj, ampak tistih, ki lahko po normalni poti pridobijo vsa potrebna dovoljenja in soglasja (pri tem mislim brez podkupnin in vez). Na tistih področjih kjer ni dovoljeno graditi, potemtakem tudi soglasji in gradbenega dovoljenja ne bodo pridobili in taka gradnja naj se ruši. Dejstvo je, da se zdaj rušijo tudi take gradnje, ki so zidane na zazidalni parceli, ki ne izstopajo od okoliških hiš... Kaznovani bi pa morali biti ti črnograditelji, saj vkolikor ne bi bili, bi bili s tem kaznovani vsi ostali, ki smo oz. so najprej uredili vso potrebno papirologijo in šele nato začeli zidati (ob tem pa je marsikje poskočila cena gradnje med čakanjem soglasij in dovoljenj).
Torej, da poenostavim, legalizirati črne gradnje tam kjer je to v skladu z zakonom o gradnjah in ne kar vsepovprek.