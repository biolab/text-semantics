Predlagam, da se ponovno definirajo pogoji za umestitev nekega vozila v kategorijo 2B. Namreč, višina vozila nad prvo osjo izvzema veliko število tako imenovanih kombijev (Mercedes V class, Vito, Peugeot Traveller, Grand C4 SpaceTourer, Grand C4 SpaceTourer...) Na drugi strani, precej vozil, ki sicer po višino vozila nad prvo osjo sodijo med kombije, pa le to niso: npr. VW Multivan, Ford Tourneo Custom... Ni razloga, da bi lastniki teh vozil morali plačevati za dražjo vinjeto, medtem ko marsikateremu vozniku z daljšim/težjim/dražjim/luksuznejšim vozilom le te ni potrebnno oz. plačuje za normalno, avtomobilsko vinjeto. Omenjeni dve vozili (VW Multivan, Ford Tourneo Custom) sta po drugi strani družinska enoprostorca. Seznam vozil, ki morajo imeti vinjeto 2B je tako povsem arbtraren in posledično nepravičen.
Predlagam, da se tako spremeni kriterij oz. prilagodi vinjetne razrede glede na bolj smiselne kriterije. Predlogi možnih kriterijev:
- dolžina vozila (npr. nad 5m)
- teža vozila (npr. nad 2000kg - težja vozila seveda bolj obrabijo avtocesto)
- moč motorja
- količina izpustov CO2
- vrsta motorja (bencinski, dizelski, električni...)
- namembnost vozila (vozilo za osebno rabo ali komercialno vozilo - regitrirano na pravno osebo)