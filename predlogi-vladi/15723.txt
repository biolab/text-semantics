 
 
Ta zadnje čase beremo o velikih zaslužkih zdravnikov v javnem sektorju, ki hkrati delajo tudi kot zasebniki. In mislijo takšni 11. januarja celo tudi stavkati. Čakalne vrste se lepo podaljšujejo, okoli 130.000 pacientov je ostalo brez osebnega zdravnika, čeprav plačujejo obvezno in dodatno zdravstveno zavarovanje ... Zato je treba jasno postaviti ločnice med javnim in zasebnim zdravstvom, ker to, kar se zdaj dogaja, ne pelje nikamor, razen proti propadu. Zato predlagam, da se dokončno ukinejo zdravnike - dvoživke, ki sedijo na več stolih. Prav bi bilo, da bi mladi zdravniki, ki nimajo zaposlitve, končno opravljali svoje delo. Kdor misli delati v javnem zdravstvu, naj dela v javnem zdravstvu. Tisti, ki se želi iti zasebno zdravstvo, pa naj odpre svojo zdravstveno ambulanto ali bolnišnico in posluje po tržnih načelih. Ne pa to, kar se dejansko dogaja, da je dopoldne kot javni zdravnik, ki težko sprejema paciente, popoldne pa kot zasebni zdravnik v isti javni ambulanti kot dopoldne in uporablja opremo ter inštrumente, tako da dobesedno te dvoživke "blokirajo" prostore (zasebniki naj gredo iz javnih prostorov kot najemniki, saj javno zdravstvo potrebuje več ambulant in več prostora) ... In zato je stanje takšno, kot je. Zato še enkrat predlagam, da se to res dokončno ukine, ker pacientom to ni v nobeno korist oziroma je samo v škodo.