 Oktobra 2013 je bila sprejeta EU direktiva o čezmejnem zdravljenju (eur-lex.europa.eu/LexUriServ/LexUriServ.do) v sklop katerega sodi tudi slikovna diagnostika (MRI, CT, UZ....). 
Ministrstvo za zdravje je z uredbo omejilo slikovne preiskave saj je potrebno pred odhodom v tujino dobiti odobritev ZZZS sicer denar ni povrnjen. A zakon je napisan tako, da ZZZS ne oddobri pregleda v tujini če je čakalna doba vsaj pri enem izvajalcu storitev KJERKOLI v Sloveniji krajša od dopustne čakalne dobe, ki znaša 90 dni za hitri oz. 180 dni za redno preiskavo. S tem pa ogrožajo zdravje pacientov (ker morajo čakati na preiskavo vsaj 3 mesece, čeprav bi bili lahko v tujini na vrsti v nekaj dneh) in povzročajo dodatne stroške zavarovalnici. ( preiskava na Hrvaškem je za 30% cenejša kot v Sloveniji in država bi na ta način prihranila denar, ki ga v zdravstvu vedno primankuje. Ker država ne plača dražjih storitev kot so v Sloveniji bi bil prihranek precejšnji).
Čakalne dobe v sloveniji vsaj pri MR preiskavah pa so vsak  mesec določene tako, da je vedno en ponudnik, ki ima čakalno dobo krajšo od 90 dni.
Za boljši primer:
MR kolena (pod hitro)
MR kolena cena v Sloveniji 250€.
Edini, ki ima čakalno dobo že nekaj mesecev pod 90 dni je SB Slovenj Gradec ( trenutno 79 dni, čeprav pri njih sploh ne opravljajo slikanja ampak ga za njih opravlja Fontana, ki pa ima sama čakalno dobo nad 90 dni). Vsi ostali imajo daljše čakalne dobe.
Če bi šel npr na Hrvaško bi bil na vrsti v roku 5 dni cena ki bila 162€. Tako bi prihranil 3 mesece časa pri samem čakanju (bolezen ne bi napredovala oz. prišlo do dodatnih poškodb, v slabšem primeru tudi odsotnosti od dela), ZZZS bi prihranila 30% cene preiskave (kar ni zanemarljiva številka) pa tudi čakalna doba bi se na ta račun nekolio skrajšala( to se bistveno ne bi poznalo ker odhod v tujino ne bi bil tako velik).
Predvsem pa gre pri vsem za hitrejšo obravnavo bolnika saj osebno poznam kar nekaj primerov (športnikov rekreativcev, delavcev na terenu), ki se jim je stanje med čakanjem poslabšalo ker ne bi smeli opravljati del oz. treningov vendar tega seveda niso vedeli dokler ni bila opravljena MR preiskava.
Predlagam da vlada ozirmora ministrstvo za zdravje popravi 44b. in 44c. člen tako, da bodo slikovne preiskave v tujini mogoče kljub temu, da je dopustna čakalna doba pri nekaterih izvajalcih mallenkost krajša od dopustne.
S tem ne bodo ogroženi izvajalci storitev v Sloveniji saj se čakalne dobe na ta račun ne bodo veliko skrajšale in izvajalci ne bodo ob prihodek (za kar je v osnovi tudi bil sprejet ta člen, ščitenje izvajalcev na račun zdravja državljanov).
 
ZZVZZ
 