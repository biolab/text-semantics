Predlagam vladi, da razmisli o gradnji drugega blo Jederske elektrarne, kjer bi se za gorivo namesto U-235 uporabljal torij.
Prve generacije civilnih reaktorjev so se razvile, preko podmorniških reaktorjev, iz reaktorjev za potrebe vojske. Zahteve teh reaktorjev ni bilo na prvem mestu ekonomska upravičenost ter varnost, temveč izdelava plutonija za potrebe vojske.
Dejstvo je, da je količina torija v zemeljski skori približno enaka kot svinca, in ga je nekajkrat več od urana, sploh od izotopa U-235, ki se trenutno uporablja za gorivo v reaktorju v Krškem, ter ima prisoten le en izotop v naravi, in sicer Th-232 s čimer se tudi močno poceni samo pridobivanje goriva.
Torij je tudi mnogo varnejš za uporabo v reaktorjih, saj se v primeru kritičnega stanja, reaktor dejansko ustavi, ter ni potrebno dodatnega hlajenja za preprečitev taljenja sredice, kot je to pri uranovem reaktorju, poleg tega torij tudi nima dolgoživih potomcev (razpolovna doba le teh je od nekaj sekund do dveh let).
Ob remontu na 18 mesecev bi se menjavalo le 3% goriva (doba remonta je vzeta za primerjavo z Krškim), medtem ko se pri reaktorju v Krškem na 18 mesecev menjuje 33%.
Para, ki bi nastajala pri hlajenju tega tipa reaktorja, bi zaradi neškodljivosti lahko speljali na ZrO2 celice, kjer bi se molekule vode cepile na vodik in kisik, ki bi se lahko prodajala, kot stranski produkt in tem pomembno pripomogla k hitrejšemu odplačilu investicije.
 
 