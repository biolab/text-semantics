Cene nepremičnin, posebej na primorskem gredo že v nebo. Nepremičnine se obravnava kot "suho zlato". To pa kljub temu, da so večinoma grajene med 1960 in 1985, da so materiali, davki, delo itd. itd. že zdavnaj preplačani, oprema je velikokrat še jugoslovanska, poleg tega pa je veliko blokov bilo planiranih za samo 100 let in bi potem nekdanja oblast rušila in gradila nove. Če je blok bil zgrajen recimo leta 1965 (+100) je to 2065. Do tam imamo samo še 43 let, 2 sobno stanovanje pa se na primer v Kopru, v takšnem bloku, prodaja za 200.000,00 EUR +. Država in vlada, ki želi ohraniti svojo integriteto, kontinuiteto in suverenost, mora poskrbeti, da si mladi ljudje lahko zamislijo skupno življenje in otroke v Sloveniji. To pomeni reševanje vprašanja regulacij cen nepremičnin. Saj vendarle tudi druge države to poznajo. Kjer družine ne morejo računati na to, da lahko od svojih plač rešijo stanovanjski problem, takšna država nima lepe prihodnosti. To se dogaja sedaj. Naredite nekaj kar bo trajno, fleksibilno ampak po meri človeka, ne korporacij. Lep pozdrav