Predlagam Vladi, oz. ministerstvu za obrambo   Kot javni uslužbenec  zaposlen v »javni upravi« se zavedam resnosti kriznih časov, ki so pred nami. Prav tako se tudi moji sodelavci zavedajo, da tako ne bo šlo več , zato predlagam vladi tri ukrepe, ki bi imeli takojšen učinek  in kar je najpomembnejše vsebujejo komponento  pravičnosti. V kolikor se odločite in realizirate predlagane ukrepe vsaj  v 70% , boste privarčevali toliko, da boste brez težav dopustili napredovanja v državni upravi. 1. Med sodelavci opažamo, da je nelogično, da se vozijo v službo iz MS v CE in LJ ali še kam dlje in obratno iz CE in LJ oz. Savinske v MS. Kar posledično pripelje do izplačevanja enormnih potnih stroškov (govorim o potnih stroških od 400EUR pa vse do 1000EUR ali več), da ne omenjam utrujenosti zaposlenih,  kar seveda prav tako vpliva na njihovo učinkovitost v službi. Sem trdnega prepričanja, da bi se z malo volje dalo  minimalno 80% zaposlenih v SV, ki se vozijo več kot 45km v eno smer prestaviti bližje domu. Kar prenese enormne prihranke na področju potnih stroškov. Še enkrat, to bi  bilo mogoče realizirati v zelo kratkem času ( v mesecu, dveh,  v kolikor bi moral kdo na novo opraviti kakšen »ved« ).  2. Ni nas malo, ki trdimo, da sindikat nima kaj iskati v vojski. Saj so pravila, zakoni,  jasno napisani in sem prepričan, da se za krinko sindikata skriva precejšnje število zaposlenih, ki tratijo čas in denar davkoplačevalcev. Zanimivo bi bilo pogledati, koliko nas stane sindikat in kaj dobimo zaposleni za to. A so sindikati pripomogli k  boljšemu ogledu SV v javnosti?  Mislim, da bore malo oz. bi bilo bolje, da se tem fantom  da konkretne zadolžitve - delo.  Tako bi se težave zaposlenih reševale tam,  kjer je mesto za to. Ti fantje ne stanejo malo! 3. Dvomim, da boste imeli moč, da uresničite te ukrepe, ki zajemajo razna poveljstva v SV,  v katerih se kopičijo časniki s kariero,  katere se nebi sramoval niti Napoléon Bonaparte. Za te gospode bi bilo potrebno spremeniti zakon in jih po hitrem postopku spravit v pokoj! Kolikor mi je znano večino teh visokih časnikov predstavljajo starejši  gospodje, ki izkoriščajo svoj vpliv in so zato bogato nagrajeni  5-ga v mesecu. Njihove plače so primerljive s plačo predsednika vlade, nemalokrat pogostokrat tudi večje.   