Spoštovani odločevalci,
Predlagam, da pakete pomoči pri posledicah korona virusa oblikujete na način, ki bo okolju prijazen ter bo prispeval boju proti podnebnim spremembam. Vsaka pomoč bi lahko prejemnika spodbudila, da v prihodnosti usmeri svoje dejavnosti v smer, ki je okolju in planetu prijaznejša. Na primer, pomoč podjetjem naj bo povezana s tem, da se zavežejo k investicijam v zeleno energijo, v energetsko sanacijo svojih objektov in drugim načinom zmanjšanja emisiji toplogrednih plinov in drugih škodljivih učinkov na okolje. Prav tako bi lahko kmete spodbudili, da prejeto pomoč investirajo v bolj okolju prijazno kmetijstvo. S podobnimi ukrepi bi se tako lahko istočasno borili proti posledicam korona virusa in obenem zagotovili čistejše okolje v prihodnosti. K takim paketom pomoči pozivajo ugledni strokovnjaki in znanstveniki po vsem svetu in prav bi bilo, da se tudi Republika Slovenija odzove tem pozivom.