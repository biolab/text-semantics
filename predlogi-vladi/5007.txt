Na slovenskih cestah in ulicah se pojavljajo hitrostne ovire vsemogočih oblik kot, da bi le ta bila stvar umetniškega izražanja in ne sledenje standardnim oblikam vozil. Posledica so odrgnjena podvozja, polomljeni izpuhi in močno skrajšana življenska doba vzmetenja. Na ta način se siromaši davkoplačevalce od katerih pričakujemo plačilo vseh mogočih davkov, istočasno pa lojalnost in zadovoljstvo z državo.
To ne gre skupaj. Zato predlagam, da se predpiše standardni prerez hitrostne ovire (grbine), ki bo ob zapovedani hitrosti in polni obremenitvi vozila, še vedno dopuščala prevoz le te, brez posledic za podvozje vozila. Pri tem naj se upoštevajo tudi vozila, ki so spuščena in katerim je s homologacijo država pritrdila, da je njihova višina še sprejemljiva.
Vse ostale oblike asfaltnih stvaritev pa naj se preverijo in po potrebi popravijo ali spremenijo. Veliko preveč oglatih in previsokih je namreč nastalo kot posledica čustvenega naboja zaradi posameznih divjakov, kateri so z absolutno prehitro vožnjo tam nekje morda povzročili nesrečo katere sicer nebi, tudi, če bi tam stala pol manjša grbina. Zaradi te jeze in pretiravanja smo kaznovani vsi, da o porabi bencina, dodatni onesnaženosti zraka v takšni ulici, izgubi časa na zaposlenega niti ne govorim. Če želimo postati učinkovita družba moramo upoštevati tudi takšne "malenkosti", divjake pa zaustavljati tako, da je učinek dosežen brez nepotrebne škodoželjnosti. 
Nenazadnje so te ovire cestni objekti, katerih oblika bi morala biti z zakonom strogo določena.