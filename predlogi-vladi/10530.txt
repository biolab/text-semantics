Predlagam, da se z zakonom prepove postavljanje cestnih ovir (spečih policajev). V Ljubljani je stanje postalo nevzdržno, pri vsaki preplastitvi ceste zraste še nekaj novih ovir, tako da so ceste slabše prevozne kot v času, ko so bile še makadamske. Jaz za pot do službe na 4 kilometrih prevozim 20 ovir. Zanimivo bi bilo vedeti, koliko uničenih vozil je zaradi tega, še bolj pa koliko bolnikov umre, ker morajo rešilci na nujnih vožnjah ustavljati pred vsako oviro. Najbolj ironična je cesta, ki vodi do gasilske postaje v Šmartnem, kjer mora gasilsko vozilo čez številne ovire, čeprav cesta teče med travniki in ni nobene nevarnosti, medtem pa hiše gorijo.