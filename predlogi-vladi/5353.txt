Predlagam vladi, da odredi obvezen zapis vseh vlakov, ki vozijo po ozemlju Republike Slovenije v vozni red.
Vozni red je dokument za potnike. Potniki imajo pravico biti obveščeni o vseh vlakih, ki vozijo po našem ozemlju, pa niso. Potnika ne zanima prevoznik - Sž, Hž ali Oebb, njih zanima vlak. Informacije o vlaku se najdejo tudi na internetu, pisna potrditev na voznem redu na postaji pa je dobrodošla. Na voznih redih niso zapisani vlaki iz Dobove, Jesenic in Metlike. Vlake vozijo prevozniki sosednje države. V EU obstaja možnost večih prevoznikov, predvidevam, da so vsi zapisani na enem natiskanem in izobešenem voznem redu.
Slovenske železnice na postajah obešajo relacijske vozne rede za ogled potnikom. Na nekaterih izmed njih ni napisana naslednja postaja in cilj mednarodnega vlaka. Primer: vlak za Budimpešto ima napisan cilj na voznem redu. Vlaki za Zagreb, Villach, Dunaj, Beograd, Munchen, Zurich, Frankfurt in Pulo, niso napisani na relacijskem voznem redu, ki je izobešen na vseh postajah. 
Večina potnikov verjetno doma poišče željeno releacijo in vlak. Ob prihodu na postajo pa verjetno pogledajo tudi vozni red. Zakaj na njem ne bi bili vsi potrebni podatki - cilj mednarodnega vlaka, da to potnikov ne bi begalo. Sploh, če je to v primeru pomurske železniške proge lahko napisano.