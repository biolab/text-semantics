Predlagam umik predloga spremembe drugega odstavka 7. člena ZJRM, ki za nedostojno vedenje do najvišjih predstavnikov države, poslancev DZ-ja, ustavnih ali vrhovnih sodnikov predlaga globo od 500 do 1000 evrov.
Predlog spremembe drugega odstavka 7. člena ZJRM: "Z globo od 500 do 1.000 evrov se kaznuje, kdor se prepira, vpije ali se nedostojno vede do uradne osebe pri uradnem poslovanju ali v zvezi z uradnim poslovanjem ali do najvišjih predstavnikov države, poslanca, člana državnega sveta, člana vlade, sodnika ustavnega ali vrhovnega sodišča ali zoper njegovega bližnjega, s takšnim vedenjem pa lahko povzroči vznemirjenje ali razburjenje ali ogrožanje posameznika ali skupine ali škoduje njegovemu ugledu in takšno vedenje pooblaščena uradna oseba prekrškovnega organa osebno zazna na kraju kršitve."
Predlog novele bi omogočal utrditev oblasti, zlorabo za utišanje političnih nasprotnikov, prav tako je neustaven po 63. členu ustave RS, saj spodbuja k neenakopravni obravnavi kaznivih dejanj njenih državljanov in poglablja delitev na prvorazredne (predstavnike države) in drugorazredne državljane, kljub vehementnemu zagotavljanju te vlade, da to delitev odpravlja.
Za pojasnitev navajam hipotetičen scenarij; naključen predstavnik države neuradno osebo okliče recimo za »odsluženo prostitutko«, ta mu odvrne isto. Kazen od 500 do 1000€ v tem primeru prejme samo neuradna oseba, čeprav sta obe osebi storili enako dejanje.
Vladi predlagam naj svojo vladavino prava podtemelji z vladavino etike in morale ter umakne sporen 7. člen iz predloga spremembe ZJRM, ki bo še bolj podžgal državno dihotomijo ali ga spremeni tako, da se z globo kaznuje VSAKO žaljenje KATEREKOLI osebe.