Vladi predlagam, da sprejme zakon s katerim bi morale vse večstanovanjske novogradnje imeti vgrajene cisterne, ki bi ustrezale 1 KUBIČNEMU METRU deževnice na vsako stanovanje, ta voda bi se uporabljala izključno za splakovanje sanitarij. Večstanovanjska stavba je sicer definirana kot stavba v kateri je dva ali več stanovanj. Torej, 100 stanovanj, minimalno 100m3 velika cisterna za deževnico. 
Tak ukrep bi precej zmanjšal pritisk na vodne zaloge še posebej med sušnimi obdobji. Sistem bi do izpraznitve deloval popolnoma neodvisno od mestnih vodovodov, varovalka pa je seveda priklop na mestni vodovod.
Vodni viri bodo v prihodnosti precej bolj pomembni kot si lahko večina ljudi danes misli zato apeliram na odgovorne, da začno sprejemati ukrepe, ki bi varovali vse vire pitne vode, in zgornji predlog gre v smeri zmanjševanja porabe pitne vode. Saj je popoln absurd da uporabljamo isto vodo za splakovanje sanitarij in za pitje in pripravo hrane. Tak odnos do ene najpomembnejših dobrin je popolnoma nesprejemljiv in čas je, da naredimo v odnosu do vode precejšenj korak naprej. 