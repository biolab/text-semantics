Cestninska postaja Nanos, smer Gorica (se pravi, če iz Ljubljane po A1 zavijete proti Novi Gorici na H4) ima ne-naravno (ne-logično) postavljene cestninske steze, kar povzroča redno zmedo na cesti. Predlagam spremembo obstoječe 2. cestninske steze iz cestninskega v mešanega. Iz smeri Ljubljane se dva pasova združita (z desne) z enim pasom (z leve) iz smeri Kopra tik pred cestninsko postajo. Vinjetna steza je samo ena (na levi), na katero vodi pot naravnost iz smeri Kopra. Ostale dve vinjetni stezi na desni sta cestninski (za tovornjake/avtobuse). Na te dve prideta oba pasova naravnost iz smeri Ljubljane. Za voznike avtomobilov in tovornjakov iz Kopra to ne predstavlja težavo, saj vse poteka logično. Drugače je pa za voznike iz smeri Ljubljane. Tam vozi voznik po dvopasovnici, kjer nas prvo prićaka tabla 300 m pred cestninsko postajo z opisano razvrstivijo cestninskih stez (levo vinjetni, desna dva cestninska). Vozniku se zdi, da če bo zapeljal na levi (prehitevalni) pas bo vsekakor prišel na vinjetnega (levega). Približuje se cestninski postaji. Na desni se cesta začne širiti. To tudi voznik pričakuje, saj je napovedan dodaten 3. pas na desni, a v resnici ta desni del ne vodi nikamor. Z leve se mu hkrati priključuje pas iz smeri Kopra. Skoraj takoj po priključitvi (po 50 m) tega pasu pa voznik opazi zmoto, prvo preko talnih oznak nato pa še po oznakah nad cestninsko postajo. Ostane mu samo še 50 m, da spremeni pas in gre na še bolj levega, edinega vinjetnega. To spremlja ponavadi ostro bremzanje in ustavitev sredi pasa, pogosto tudi vzvratna vožnja, v kolikor voznik ne opazi zmote pravočasno. Naj omenim tudi, da 2. cestninska steza je pogosto zaprta in tako popolnoma neuporabna. Zaradi tega predlagam najbolj enostavno rešitev, da se 2. cestninska steza spremeni v mešano (vinjetna + cestninska), tako kot je v obratni smeri CP Nanos ali pa v vinjetno, saj je pas pogosto zaprt.
----
V prilogah imate lepo prikazano vse to.
* "Pogled iz zraka" pokaže, kako zgleda.
* "Pogled iz zraka z narisano potjo" pokaže rdečo pot, ki voznika vodi naravno. Rumeno pot, pa kako voznik mora iti.
* "Razvrstitvena tabla iz smeri LJ" je tabla, ki se nahaja 300 m pred cestninsko postajo Nanos. Oba pasova so "naprej", torej ni to dvosmerni promet. To je povezovalna cesta iz A1 na H4 iz smeri LJ v smer GO.
* "Združitev pasov iz KP in LJ" tukaj se povezovalni cesti iz smeri KP in LJ združijo. Na levi je cesta iz KP, voznik je na cesti iz LJ. Na desni vidimo, da se začne istočasno tudi širiti fantomski 3. pas, ki ne obstaja.
* "Zadnja možnost" tukaj je slika narejena voznika, ki je prišel iz smeri KP. Na isto stezo se mora premakniti tudi voznik iz LJ, drugače pride na stezo na sredini, ki je cestninska za tovornjake. Vidimo, da so steze ločene s stebrički, tabel pa se še ne vidi dobro, vidi se pa talne oznake, te so zakrite v gostem prometu.
* "Cestninska postaja Nanos smer GO" tu je pa slika tik pred cestninsko postajo. V kolikor voznik se zmoti in gre na ta srednjo, mora večinoma voziti vzvratno 50 m (in iti na vinjetnega), saj je ta pogosto zaprta.