Pozdravljeni,
obstoječi pokojninski sistem je zaradi demografskih sprememb pred velikimi izzivi. Prav je, da država demografski politiki posveča ustrezno pozornost, a menim, da bi bilo potrebno preveriti tudi možnosti postopne spremembe pokojniskega sistema.
Predlagam, da se postavi zavezujoč rok, recimo največ 2 leti od sprejetja predloga, v katerem morajo ustrezne službe (npr SPIZ) javnosti predstaviti možne pokojninske modele. Javni debati bi nato sledil posvetovalni referendum.
Okvirno mi je recimo poznan pokojninski sistem na Novi Zelandiji, ki je sestavljen iz večih stebrov. Prvi steber predstavlja državna pokojnina, ki je enaka za vse, prejmejo pa jo z dopolnjenim 65 letom. Dodatna izplačila so nato iz naslova drugega in tretjega stebra, odvisna pa so od invidualnih prispevkov. Kolikor razumem, tak sistem med drugim močno zmanjša birokracijo za državne službe, sa je državna pokojnina za vse enaka, gre v bistvu za neke vrste UTD za starejše.
Da sklenem: gotovo je po svetu kar nekaj modelov, ki so vredni analize in razmisleka. Namesto da trmasto vztrajamo pri našem modelu, lahko preučimo nekaj modelov in analiziramo ali bi kakšen bolj ustrezal sodobnim trendom.