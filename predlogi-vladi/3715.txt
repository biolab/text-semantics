Delodajalci zadnja leta učinkovito izkoriščajo uvajanja v delo študentov!
Primer:  V trgovini potrebujejo študenta za pomoč pri prodaji.Ko delavec prispe  na uvajalni del mu delodajalec pove,da je uvajanje neplačano in obsega  nekajdnevno delo v katerem naj bi se študent izkazal,da je primeren za  tovrstno delo.Efektivno opravi delo v določenem časovnem obsegu, nakar  mu delodajalec ali poslovodja sporoči, da ga "žal" niso izbrali.Vzamejo  naslednjega,kar pri velikem povpraševanju po delu sploh ni problem.Ta  proces pa se odvija še daljše časovno obdobje.Posledica je,da  delodajalcu veliko število študentov v daljšem časovnem obdobju opravi  kar nekaj efektivnega dela, za kar pa ponavadi niso čisto nič  plačani.Ponavadi pa so tudi stroški prevoza na delo ter malica breme  študenta.To se predvsem dogaja v panogah,kjer ni potrebe po višji  stopnji znanja in je potencijalnih delavcev veliko.Največkrat so to  trgovine in lokali.
Da je zakon,ki ureja delo v tovrstnih primerih neučinkovit in problematika zelo  razširjena sem se mnogokrat prepričal na lastne oči in ugotavljam,da so  oglasi določenih delodajalcev,ki to izkoriščajo na študentskih servisih  objavljeni zelo dolgo.Nekatere oglase neprestano obnavljajo.
Čudim se,da je pri tolikih zakonskih regulativah v naši državi to sploh mogoče!
Predlagam Vam,da podate predloge za dopolnitev,ki bi to uspešno  preprečevala in študentskim servisom omogočila bolj transparenten  vpogled nad uvajanja njihovih članov.Prav tako bi tovrstno početje  moralo biti kaznovano,saj gre tu posledično za utajo davkov.Če uvajalno  delo ni evidentirano tudi davka od dela nihče ne plača!
PREDLOG: Uvedba posebnega obrazca študentskega servisa,ki ga je delodajalec ali poslovodja dolžan izpolniti takoj,ko študent prične z uvajalnim delom sicer je delodajalec v prekršku.Na njem mora biti datumsko navedena predvidena doba uvajalnega dela,ter delodajalčev žig ali podpis.Predlagam tudi določilo,ki bi uvajalno delo časovno omejilo ter zanj določilo neko minimalno poplačilo.
Kazensko  odgovornost izključno delodajalca predlagam zato,ker v primerih  obojestranske odgovornosti študenti ne bodo podajali prijav zoper  tovrstnih kršitev.