Predlagam Vladi Republike Slovenije, da se omogoči plačilo RTV-prispevka izbrani radijski ali televizijski postaji. Poslušalec ali gledalec naj tako pridobi pravico, da se lahko sam odloči, kateri radijski ali televizijski postaji bo plačeval RTV-prispevek v znesku 12,75 EUR. Ta znesek lahko razdeli tudi med več radijskih in televizijskih postaj, ali pa plačuje za gledanje in poslušanje samo ene radijske ali televizijske postaje.
Po sedanji ureditvi poslušalec ali gledalec te pravice nima. Celoten znesek RTV-prispevka v višini 12,75 EUR tako sedaj pripada RTV Slovenija. Ker pa številni poslušalci in gledalci RTV Slovenija niso zadovoljni s programom, ki ga ponuja ta radijska in televizijska hiša, in tega ne želijo več obvezno plačevati, naj se jim omogoči, da lahko prostovoljno izberejo, kateri radijski ali televizijski postaji bodo plačevali RTV-prispevek. Omogoči naj se jim tudi, da ne plačajo RTV-prispevka nobeni radijski ali televizijski postaji.