Pozdravljeni.
Tega predloga se ni lotila še nobena vlada od kar smo samostojni. Potni stroški predstavljajo pomemben del dohodka delavcev, kar pa je nepravilno in škodljivo za delodajalca in tudi za trg dela. Gre za balast iz prejšnjega sistema.
Predlagam, da se v prehodnem obdobju 5 let potni stroški ukinejo, zviša se minimalna plača in bistveno zmanjša obdavčitev plač.
Zakaj?
Za delodajalca mora biti vseeno je kakšno pot na delo opravi delavec. Seveda ni nepomembno za delavca. Idealno je, da delavec najde delo čim bližje svojemu domu. Trenutno ni tako in s skupnimi vožnjami delavci vidijo kilometrino kot del dohodka. Čeprav gre za dodaten denar, so delavci dejansko na slabšem, saj so veliko na cesti in izgubljajo čas. Kvaliteta življenja je nižja, kot je bila.
Ukrepi:
+ ukinitev potnih stroškov
+ zvišanje minimalne plače
+ zmanjšanje obdavčitve plač
Z malo preigravanja s procenti bodo delavci na istem ali boljšem, če bo delali bližje domu. Posredno bomo dosegli večjo razpršenost potencialov.
Zavedam se, da gre za ogromno spremembo v razmišljanju in navadah in enega največjih projektov v času samostojnosti. Prav zaradi tega je treba predvideti daljše prehodno obdobje, recimo 5 let, da se zaposleni in gospodartvo lahko pripravijo.
Na ta način bomo postali bolj primerljivi z razvitimi evropskimi ekonomijami.
Pozitivni učinki:
+ Decentralizacija delovne sile in bolje plačanih delovnih mest
+ Zmanjšanje dnevnih migracij delovne sile
+ Manjše onesnaževanje
+ Več prostega časa zaposlenih za družino, saj bodo poti krajše
+ Nižji stroški vzdrževanje vozil zaposlenih
+ Delodajalci se odločajo za delovno silo izključno na podlagi kompetenc kandidata.
Lep pozdrav
Sergej Kaučevič