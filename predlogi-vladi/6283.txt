V državni upravi in po celotnem javnem sektorju, veliko javnih uslužbencev in funkcionarjev svoje avtomobile brezplačno parkira na parkirnih prostorih delodajalca. 
Tako ministrstva, razni uradi in agencije, po Ljubljani poleg parkirišč za svoja službena vozila, zagotavljajo tudi veliko število parkirišč v podzemnih garažah in po ulicah ob svoji stavbi, ki jih koristijo njihovi zaposleni, seveda brezplačno. Po vseh slovenskih mestih osnovne in srednje šole nezanemarljiv del svojih zemljišč namenjajo parkiriščem za učitelje, enako počnejo za svoje zaposlene občinski uradi, upravne enote, zdravstveni domovi, sodišča in drugi organi. Brezplačna parkirišča koristijo večinoma uslužbenci in funkcionarji višjega ranga. 
Zato predlagam, da se brezplačno parkiranje za vse zaposlene v javnem sektorju ukine. 
Delodajalec naj najem parkirišč, ki jih ne potrebuje za svoja vozila, prekine ali odda v podnajem po tržni ceni. Enako naj se naredi z lastnimi parkirni prostori. Javni uslužbenci in funkcionarji naj se, če tako želijo, potegujejo za najem enakopravno z vsemi drugimi potencialnimi najemniki.  
S tem ukrepom bi se privarčevalo, ukinitev privilegija pa bi prizadel predvsem najvišje pozicionirane uslužbence, ki si plačilo parkirnine zagotovo lahko privoščijo ali pa, tako kot mnogi drugi, koristijo javni potniški promet.