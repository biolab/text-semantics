Eden izmed novih varčevalnih ukrepov bo tudi: "Financiranje inštitucij, ki izvajajo terciarno izobraževanje, se zmanjša v odvisnosti od števila ponavljavcev."
Rezultat tega ukrepa bo takšen: Zaradi bojazni o prevelikem izpadu financ, bodo fakultete znižale pogoje za napredovanje v višje letnike ali spustile kvaliteto študija in naredile "lahke" izpite in bodo skušale spustiti v višje letnike čim več študentov, da bi imeli čim manj ponavljalcev. Če letos tako spustijo 90% študentov iz prvi v drugi letnik, in enako naslednje leto iz 2. v 3. letnik, bomo čez dobri dve leti imeli cel kup študentov, ki bodo vpisali absolventski staž in nato diplomirali. Rezultat bo gora diplomantov, ki bodo po možnosti znali manj kot dijaki po končani srednji šoli. Študentom bo jasno, da bodo fakultete nižale nivo znanja in jih spuščale naprej in se bodo še manj trudili pridobiti znanje potrebno za uspešno delo v prihodnosti. Dejstvo je, da se večina študentov vpiše na fakultete, ker "zdaj pač vsi študirajo, zakaj ne bi že jaz" ali pa zaradi bonitet, ki jih prinese študentski status. Namesto predlaganega ukrepa predlagam, da se vsakemu študentu, ki ponavlja letnik, zaračuna ceno za izvedbo vsakega predmeta, ki ga še mora opraviti za napredovanje. Če je bil študent dokaj priden, bo to nekaj 100€, če pa je celo leto gledal v zrak, je to cena celotnega letnika. Vsem, ki ne končajo študija pa se zaračuna npr. četrtino ali polovico toliko, kolikor je država porabila za njegovo izobraževanje na fakulteti.
Tako bodo fakultete ohranile ali še povišale kvaliteto študijev, študenti pa se ne bodo več vpisovali na fakulteto zaradi statusa.
Poleg tega je nujno potrebna centralna evidenca vpisov na različne fakultete/univerze/visokošolske zavode, da ne bodo študentje tako enostavno 2 leti "študirali" na UL, nato 2 leti na UM in še kakšni dve leti na nekem samostojnem visokošolskem zavodu. Država pa bo zanj zmetala nekaj tisoč € za študij, ki ga nikoli ni imel namena narediti. To se dogaja in to je treba ustaviti!