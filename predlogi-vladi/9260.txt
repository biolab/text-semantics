 Predlagam, da se uzakoni uporaba izključno nedrsečih barv/materialov za risanje horizontalne signalizacije na cestah - sredinskih črt, usmerjevalnih puščic, prehodov za pešce in podobnega. V primeru rahlega dežja obstoječi materiali postanejo spolzki kot led in s tem se precej poveča nevarnost nesreč in zdrsov. Še posebej so tu ogroženi kolesarji in starejši ljudje. Možna izvedba bi bila že posipanje kremenčevega peska na svežo barvo, torej predlog ne pomeni neke hude finančne obremenitve, bi pa pripomogel k večji varnosti vseh udeležencev v prometu.