G. Koprivnikar in g. Štrukelj, vladni in sindikalni pogajalec, imata le en cilj: plače učiteljev. Vlada pravi "nimamo kje vzeti", sindikat pa "dolžni ste nam". V zdravi tržni ekonomiji sta pojma plača in delo tesno povezana. MZš je sprejelo Pravilnik o normativih in standardih za izvajanje ..., ki je bil objavljen v Uradnem listu RS, št. 62/10, 99/10 in 47/17. V 5. členu, ki opredeljuje učno obveznost, je zapisano:
Torej, 20 pedagoških ur pouka srednješolskih profesorjev predstavlja 4 pedagoške ure, oziroma 3 ure na dan. Zgornja meja tedenske obveznosti je 25 pedagoških ur. V tem primeru je delovne dnevne obveznosti slabe 4 ure. Razliko do  8 urne obveznosti plača država. Ker je pri nas še vedno 40 urna tedenska obveznost, jim država plača tudi ostalih napedagoških 20 ur. Enostavna računica pokaže, da v tednu opravijo 15  do 20 ur pouka. Seveda morajo opraviti še druge obveznosti, ki pa nikakor ne pokrijejo zahtevane tedenske obveznosti.
Pa še to. Na vsaka dva meseca je teden plačanih počitnic: jesenske, novoletne, zimske, prvomajske. Za zaključek pa še glavne počitnice.
Vem, da bom napaden s strani srednješolskih profesorjev. Branili se boste z različnimi neokusnimi pridevniki. Vendar, to je realno stanje. Pravilnik o normativih in standardih je zapisala vlada, profesorji ste ga pa potrdili.
Gospoda pogajalca najverjetneje o tem ne vesta nič, govorita le ali bo več denarja, ali ne. Pred vrati so volitve. Čudno se mi pa le zdi, da je Gospodarska zbornica Slovenije tako tiho, ker ima običajno veliko povedati o davkih in stroških dela.
Vladi predlagam, da takoj popravi Pravilnik o normativih in standardih za izvajanje izobraževalnih programov in vzgojenga programa na področju srednjega šolstva, da bodo učitelji tudi po delu primerljivi s sorodnimi poklici.
 