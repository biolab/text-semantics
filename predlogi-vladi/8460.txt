Danes imamo preveč spomenikov, ki zavzemajo prostor v naravi zato predlagam, da bi postavili več spomenikov, ki bi bili digitalni. Se pravi, vsak bi pokrival določeno področje npr. arhitektura. Navdih za ta predlog sem dobil pri komentarju za postavitev spomenika Jožetu Plečniku, ko je uporabnik Barbara Gyoerfi zapisal: "Kolikor vem, že obstaja kje kakšen spomenik. Nenazadnje so njegovi najboljši spomenik prav njegova dela. Kipov okrog je skoraj že preveč﻿. V Sloveniji so obstajali tudi drugi enako kakovostni arhitekti. Kaj, če bi se kdaj spomnili tudi na njih? Vurnik, Šubic, Costaperaria, Novak... ". Ker jih je veliko in so prav vsi pomembni v zgodovini Slovenije bi postavili digitalizirane spomenike, na katerih bi se na zaslonu prikazala slika npr. Plečnika v tem primeru ter opis. Predlagam, da se spomenike postavi skupaj v obliki kroga, da bi ljudje vse pomembne ljudi spoznali na enem mestu, to mesto pa more biti prav posebno in spoštovanja vredno. Ta spominski kraj bi bil kot izobraževalno tudi turistično pomemben. Vem, da bilo morda bolje to poslati kot predlog na občino vendar je občin veliko in bi želel da o občini odloči pristojni organ. Kot predlog morda Ljubljana, ki je središče Slovenije in ima tudi Trg Republike ali pa park Zvezda, kakorkoli odloča pristojni organ. Mislim, da bi bilo lepo postaviti nek spomin za ljudi, ki so za Slovenijo nekaj naredili!