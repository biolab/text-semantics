 Predlagam, da se veže prejemanje socialnih transferjev (vseh brez izjeme) na izpolnjevanje obveznosti do dela, iskanja dela in ne zavrnitve dela, ki je ponujeno upravičencu.
Obrazložitev:
Vsi transferji, tako socialna pomoč, otroški dodatki, pravica do subvencije vrtca in hrane v vrtcih in ustanovah, naj bo vezana na izpolnjevanje obveznosti vse ljudi, ki so sposobni delati (roko na srce so sposobni vsaj manjših del vsi, razen tisti, ki so res invalidi). Skratka vsak mora biti prijavljen v register iskalcev zaposlitve, vsak se mora odzvati na poziv zavoda itd. Zavod bi moral izvajati delavnice, ki bi bile vsaj enkrat do dvakrat na teden, da ljudje ne bi imeli časa delati na črno. 
Priseljenci bi morali imeti rok npr 1 leto, da se naučijo sporazumevanja v slovenskem jeziku (vezava transferjev spet na redno obiskovanje tečajev in delo, če se ga za njih najde), potem se morajo tudi vključiti med iskalce zaposlitve in ne smejo zavrniti delo, drugače so ob socialne transferje tudi njihovi otroci.
Dogaja se namreč, da starši za vrtec ne plačujejo ničesar, ker sta oba starša "brezposelna", vozijo se pa z porseji in mercedesi.  Najprej je potrebno narediti konec temu, potem pa se naj lotijo rezanja odhodkov na drugih področjih.