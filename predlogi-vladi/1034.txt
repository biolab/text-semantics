Predlagam, da se izvede razformiranje obstoječih sindikalnih organizacij na posamezne in ločene organizacije - in sicer za vsak poklic ali isto panogo ločen in samostojen in neodvisen sindikat s svojim sindikalnim zastopnikom. Ne glede na velikost panoge, števila zaposlenih v danem poklicu bi lahko vsak sindikat prispeval vedno enako dogovorjeno število zastopnikov (npr.1) skupen delovni svet, v katerega bi bila vključena tudi vlada. To bi potem bil organ za usklajevanje interesov glede plačnih razredov in plač. Sindikati enostavno ne morejo biti združeni, in mnogo poklicev ne more zastopati en zastopnik, kot je to sedaj. To bi moralo biti nedopustno in tudi ni v interesu delavcev. Kako bi si predstavljali parlament, v katerem bi bila 1 stranka, pa čeprav bi imela kao interes dobrobit Slovenije ? Vsak poklic ima jasno svoj interes in svoje probleme, in če bi izvedli takšno reorganizacijo, bi potem ne prihajalo do takšnih plačnih nesorazmerij in velikosti plač kot je to primer sedaj. In dosti lažje bi bilo potem v navzkrižju interesov ta nesorazmerja odpravljati, kot pa je to primer sedaj. Npr. sindikat znanstvenikov in raziskovalcev ne bi nikoli pristal na to, da so zdravniki 10x bolje plačani, ampak bi zahteval vsaj enako plačilo in enake razrede.  