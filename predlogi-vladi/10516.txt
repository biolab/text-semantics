Ob spremembah pri vodenju nadzora nad delovnim časom učiteljev (iLDN) ni  pojasnjeno, kako se vrednoti delovni čas pomočnika ravnatelja, ki ob organizacijskem in drugem delu v pisarni opravlja tudi delo učitelja v razredu (v določenem številu ur pouka). Ali sodi med "tehnično" osebje, ki mora biti prisotno na delu 8 ur ali se mu upošteva ustrezen delež ur za pripravo na pouk in ostalo pedagoško delo, ki ga pomočnik ravnatelja praviloma opravi doma. Pomočnik ravnatelja se tudi udeležuje vseh popoldanskih obveznosti na šoli (od obeh profilov) - pedagoških sestankov in konferenc, pogovornih ur in timskih sestankov, sej sveta staršev in sveta zavoda tre drugih dejavnosti, ki so na šoli organizirane za strokovne delavce, učence in starše (prireditve, izobraževanje in predavanja, delavnice...).