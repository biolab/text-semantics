Spoštovani!
Predlagam, da se ukine doživljenjski mandat vsem pravosodnim funkcionarjem (tožilci, sodniki). Za nastop funkcije mora vsak kandidat izpolnjevati določene norme. Kot se je že izkazalo, je doživljenjski mandat zloraba institucije mandata.
Če bi mandat funkcionarjev bil 4 leta, bi nadzorni organ v pravosodju (čeprav vrana - vrani....) pregledal delo funkcionarja. Če bi se izkazalo, da tožilec ali sodnik imata preveč zavrnjenih obtožnic ali razveljavljenih sodb, bi mu morali funkcijo odvzeti! 
V tem primeru bi se izognili tudi temu, da ne bi psihično bolani tožilci vlagali obtožnice! Če kandidat za tožilca (ali sodnika) zboli za psihično boleznijo, bi ga morali odstraniti. Enako velja za vse vrste zasvojenosti. Droge, alkohol, igre na srečo.....
Pravosodni funkcionarji so edina elita v tej državi, ki ima doživljenjsko funkcijo ne glede na vse bedarije in nezakonitosti ki jih storijo!
Saj če bi funkcionarji delali po zakonu in kodeksih etike ne bi bilo nič narobe. Žalostno pa je, da ta kodeks kršijo prav tisti, ki so jih polna usta "pravne države!
Slovenija nikoli ni bila in še vedno ni pravna država!
 
 