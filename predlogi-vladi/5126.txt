Predlagam ureditev Zakona o dedovanju kmetijskih gospodarstev, saj onemogoča normalno kmetovanje. Naj navedem za primer, če ima kmet 4 ha primerljive kmetijske zemlje, in bi rad kmetijo razširil še za 1 ha, se mu bo avtomatično zaščitila. Zato tega ne bo naredil, saj je z zaščito povezanih preveč problemov - ni dopustno rušenje stanovanjskega objekta ali gospodarskega poslopja (tudi če se ju po rušenju na istem nadomesti z nadomestno gradnjo, kar je problem, če je malo zazidljive zemlje, in tega ne moreš zgraditi drugje, in je edina možnost rušenje in nadomestna gradnja na istem mestu, kar pa je zakonsko prepovedano, saj mora po tem zakonu kmetija imeti 1 stanovanjski in 1 gospodarski objekt), da o dedovanju ne govorim, saj nekdo dobi vse, spet drugi pa nič. Prepovedan je promet z kmetijskimi zemljišči, če bi torej hotel zamenjati svojo parcelo z nekom, ki nima zaščitene kmetije, je ne bi mogel. Vidi se, da ima zakon korenine še v nekem drugem sistemu, saj je v nasprotju s 33. členom ustave, ki govori o pravici do zasebne lastnine in dedovanja.