Pozdravljeni,
v Sloveniji, v večstanovanjski stavbah že nekaj časa poteka nov sistem obračunavanja porabe toplotne energije ter predstavlja velik problem, ki nastane pri nerazumljivem izračunavanju in posledično tudi precej visokih položnic in še za pogosto neogrevana stanovanja. Pogostokrat starejši, otroci in ostali preživljajo zimo na mrzlem z 18ºC, ker si ne morejo privoščiti topla stanovanja zaradi previsokih položnic, ki jih prejemajo. Svoja stanovanja pa poleg minimalne uporabe centralnega ogrevanja morajo dogrevati tudi z prenosnimi električnimi radiatorji. Žal v naši državi nobeni državni instituciji ni v interesu pomagati ljudem v stiski. Izgovarjajo se le na sodišča, katera so pristojna za reševanja tega problema. V Sloveniji so tudi pošteni upravljavci, ki pošteno zaračunavajo stroške toplote, vendar so redki! Pri takšnih upravljavcih so ljudje na toplem in imajo več kot 18ºC v stanovanjih ter plačajo toliko kolikor zares porabijo. Z vztrajnostjo in voljo ugotoviš kako sistem merjenja toplote deluje in kako se obračunavanje stroškov toplote deli. Žal so Slovenci v večstanovanjskih stavbah za svojo minimalno porabo toplote namenoma bili na oderuški način ogoljufani s strani upravljavcev! Pošteno in pravilno porabo ti pokaže le kalorimeter pri enocevnem sistemu, medtem ko pri delilnikih je verodostojen le kalorimeter v toplotni postaji. Porabo toplotne energije stanovanjske enote merijo delilniki, ko gre za večcevni sistem. Delilniki merijo enote, vendar niso merilo za izračun porabe toplotne energije stanovanja, temveč kalorimeter. Kalorimeter mesečno beleži porabo v KWH, MHW itd. in le-ta je merilo za izračun porabe toplotne energije celotne hiše. S pomočjo delilnikov se določa le porabniški delež stanovanjske enote od skupne porabe vseh delilnikov v objektu. Merodajnost kalorimetra zagovarjajo tudi vsi upravljavci kotlovnic! Vprašanje: Kako je možno, da stanovanje z 90m2 in ima dva vključena radiatorja minimalno in prejme položnico skoraj 200 EUR (brez priključne moči in ostalo)!? Če se ogreva recimo pet blokov pogostokrat upravljavci namestijo v eni toplotni postaji za vsak blok kalorimeter (torej v našem primeru pet kalorimetrov), ki mesečno beležijo porabo toplote posameznega bloka in eno obtočno črpalko. Recimo, da dva izmed petih blokov imata zaprte radiatorje ali zaprt sistem centralnega ogrevanja bosta oba kalorimetra vseeno beležila minimalno porabo bloka zaradi ostalih treh blokov, ki se ogrevajo. Zakaj? Ker obtočna črpalka, kljub zaprtim radiatorjem ali zaprtju sistema obeh blokov dela zaradi ostalih treh ogrevanih blokov. Pogostokrat se ljudje ne spoznajo na sistem delitve stroškov, na postavitev kalorimetrov in kako ti kalorimetri pravilno delujejo. To je za upravljavce kotlovnic odlično, saj zagovarjajo zapletenost izračunavanja stroškov porabe toplote in da tukaj »poštenega izračuna ni«. Kalorimetri so vedno pravilno nameščeni na cevnem sistemu in »morda« tudi ustrezno zaščiteni, ampak kjerkoli je nameščenih v eni toplotni postaji več kalorimetrov se goljufa! Praviloma bi moral biti samo eden kalorimeter, ki bi beležil porabo toplote vseh imenovanih blokov. Zelo redki so pošteni upravljavci v Sloveniji, ki imajo za teh pet blokov nameščen samo en kalorimeter in eno obtočno črpalko. Tak sistem delovanja in beleženja porabe toplote kalorimetra je definitivno pošten in ljudje se v teh stanovanjih ne srečujejo z mrzlimi stanovanji in previsokimi položnicami. Plačajo toliko kolikor porabijo, imajo topla stanovanja in porabo toplote beleži samo en kalorimeter. Delilniki niso bili nameščeni zato, da bi imeli vsako leto še večje položnice in večjo porabo. Tudi, če zamenjate stara okna z »pravimi okni«, zamenjate termostatske ventile z starimi in obnovite fasado se vam bodo »morda« položnice nekoliko znižale. Dokler bo v navedenih petih blokih nameščenih pet kalorimetrov, obtočna črpalka in morda še termostat je majhna verjetnost, da se bo poraba toplote znižala in da bodo položnice nižje. Ker za upravljavce kotlovnic je verodostojen le kalorimeter v toplotni postaji, ki porabo beleži! Upravljavci kotlovnic vsako leto oddajajo jasna poročila o porabi toplote za posamezni objekt pristojnemu ministrstvu. Oddajajo jih na podlagi enega kalorimetra (kjer je bila zabeležena poraba največja), čeprav je bilo v toplotni postaji pet kalorimetrov. Marsikateri upravljavec na račun ljudstva in morda tudi države oz. na nepošten način posluje z dobičkom, saj smo mu omogočili zaradi naše nevednosti hitri zaslužek! Z svojo inovativnostjo, voljo in sposobnostjo naj rešujejo svoje podjetje in naj se ne okoriščajo na račun slovenskega naroda, saj že marsikateri Slovenec nima dovolj sredstev za preživetje. Zato pozivam našo vlado, da če je potrebno spremenijo zakon in preverijo vse kotlovnice, toplotne postaje in kalorimetre ter upravljavce kotlovnic!  