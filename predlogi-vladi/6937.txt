Predlagam vladi, da v relaciji do hrvaške vlade glede arbitražnega sporazuma odločno zastopa stališče, da je arbitražni sporazum registrirana mednarodna pogodba, na osnovi katere je tudi Hrvaška veliko pridobila. Spomnimo hrvaško vlado in politiko, da so se Hrvaški na osnovi arbitražnega sporazuma odprla vrata v EU. Ker pa tak proces ni reverzibilen in se stanje pred arbitražnim sporazumom ne da več vzpostaviti, takšne pogodbe enostransko enostavno ni mogoče razdreti. Naša vlada naj preuči tudi možnosti mednarodne sodne uveljavitve sklepov arbitražnega tribunala na temelju zgoraj navedenih argumentov.