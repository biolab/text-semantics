Ravnanje z odpadki, njihovo ločeno zbiranje in odlaganje je kočljiva tema, ki se tiče nas vseh. V enem od predlogov za nepovratno embalažo smo že dobili izčrpen odgovor Ministrstva za okolje in prostor. Odpadu in predelavi se še vedno posveča premalo pozornosti in se podcenjuje.
Pravično zaračunavanje odpada in njegovo sortiranje ne bo rešeno tako dolgo, dokler ne bo vsak posameznik (družina) plačal proizveden odpad po teži. Šele takrat se bomo potrošniki začeli obnašati bolj zavedno (ekonomsko) in ob nakupih razmišljali tudi o stroških, ki nastane kasneje z oddajanjem preostanka odpada (embalaže, netrajnih izdelkov,...).
Moj predlog ministrstvu (vladi) je, da to poskuša rešiti z novimi naprednimi tehnološkimi rešitvami, ki bi smetarnice (kante) in zbirne centre postavili tehnološko gledano ob bok trgovinam in proizvodnji. Vsak posameznik (družina) bi se ob oddaji odpada moral identificirati (osebna), ali takoj plačati (s kartico TRR,...) stroške predelave.
Oddan odpad bi bil glede na vrsto/ločevanje seveda različno zaračunan, vsakdo pa bi imel takojšen pregled nad stroški, ki nastajajo s produciranjem odpada in mesečni (letni) pregled nad tem.
Sama izvedba (tehnični del) kot tudi realizacija in uvedba v prakso z nadzorom in sankcioniranjem in je nedvomno zahteven projekt, a dolgoročno vidim sam to kot edino sprejemljivo in menim, da drugačne rešitve z deljenjem stroškov, kot je to danes, ne bodo prinašale pravih rezultatov in ozaveščenih potrošnikov / družbe. 