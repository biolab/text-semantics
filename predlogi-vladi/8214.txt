  Dne 25.3.2011 je Ministrstvo za kmetijstvo,gozdarstvo in prehrano objavilo odgovor na predlog o tem, da bi morali uporabljati večje fonte (črke, številke) na cenah in artiklih.  Med drugim je v odgovoru pisalo "V postopku sprejemanja na ravni EU je nova, posodobljena zakonodaja na področju označevanja živil. Predlog Uredbe Evropskega parlamenta in Sveta o zagotavljanju informacij o živilih potrošnikom med drugimi novostmi uvaja predpisano minimalno velikost črk (srednji črkovni pas = 1,2 mm ali več) za seznam obveznih podatkov.
Na Ministrstvu za kmetijstvo, gozdarstvo in prehrano pričakujemo, da bodo novosti, predvidene v predlogu Uredbe o zagotavljanju informacij o živilih potrošnikom, izboljšale kakovost označb ter omogočile potrošnikom, da prepoznajo in ustrezno uporabijo živilo."
 Zanima me kaj se je po šestih letih zgodilo s tem predlogom, saj so oznake na artiklih še vedno neberljive. Predlagam, da vlada pozove ustrezne službe, da preverijo zakaj zadeva še ni realizirana.