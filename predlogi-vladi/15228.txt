Ker sem dosti na cesti in mi je mar za prometno ter lastno varnost, žal opažam, da vozniki lahkih tovornih vozil (kategorija N1 do 3,5t) podirajo hitrostne rekorde na čisto vseh cestah, še posebej pa AC. Tako lahko vidite polno naložen Traffic ali podoben kombi, z lestvami na strehi, ali poln otrok, ki pelje po avtocesti "na polno" 160 km/h. Enako velja za "divjake" raznih kurirskih služb.
Sicer to načeloma ni problem, je pa problem naloženo kombinirano vozilo v primeru nuje varno in stabilno ustaviti, da ne omenjamo kaj se zgodi s tovorom v prtljažnem delu in na strehi.
Zato predlagam:
- vozila kategorije N1 naj imajo obvezno elektronsko omejeno hitrost na največ 130 km/h (to se da na servisu nastaviti pri vsakem novejšem kombiju)
- enako kot ostala tovorna vozila nalepko z oznako najvišje hitrosti
- visoko kazen za prekoračitev najvišje hitrosti (130 km/h), pri vozilih, ki te omejitve nimajo, ker to tehnično ni možno ali so tuja
Poleg nekoliko boljše varnosti na cesti, bo profitiral tudi FURS, saj bo motivacija, da se predelana osebna vozila registrirajo kot tovorna manjša in bo tako ostalo nekoliko več pobranega DDV v blagajni.
Enako bi kazalo razmisliti tudi za osebna vozila s prikolico.