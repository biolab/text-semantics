Predlagam spremembo 13. člena Stanovanjskega zakona, ki pravi, da se solastniški delež na skupnih prostorih stanovanjske hiše spremeni v etažno lastnino, Če VSI solastniki soglašajo s spremembo. Predlagam, da se kot pogoj za spremembo določi manjši delež, in sicer večina 80 ali več odstotka etažnih lastnikov.
Sem lastnica stanovanja, katerega se drži en del skupnih prostorov (v izmeri okoli 16 m2), ki ga nihče od preostalih etažnih lastnikov ne uporablja. Od podpisov, ki jih potrebujem za odkup mi manjka zgolj eden, saj se je lastnik enega izmed stanovanj odločil, da ne podpiše. Razlogi niso objektivni (saj ta lastnik sploh ne živi v tem stanovanju, temveč svoje stanovanje oddaja) in torej nima nobenih ambicij po tem delu skupnih prostorov. 
Ker so vsi etažni lastniki delni lastniki skupnih prostorov, razumem, da je potrebno soglasje etažnih lastnikov za spremembo, a vendar je v teh primerih pogost človeški faktor (nagajanje, zavidanje), zaradi katerih do soglasja pogosto ne pride. Menim, da bi se zakon moral sprememniti tako, da bi večina lahko sprejela takšno odločitev. Nenazadnje tudi vsakršna odločitev na sestankih zbora lastnikov zahteva soglasje zgolj 50% etažnih lastnikov. Vemo pa, da se na tovrstnik sestankih sprejemajo tudi odločitve, ki se nanašajo na vse etažne lastnike (menjava strehe, barvanej fasade, ipd.).