Predlagam, da vlada skupaj z dvigom minimalne pokojnine za 40 let delovne dobe, dvigne tudi cenzus za izračun veteranskega dodatka. Ta že nekaj let ni bil spremenjen in znaša 497,15€. Ker bo sedaj minimalna pokojnina 500,00€, bodo vojni veterani (predvsem tisti, ki so se borili za samostojno Slovenijo) zaradi razlike 2,85€ ob VD in skupaj s tem tudi ob dodatno zdravstveno zavarovanje. Ker je VD namenjen tistim, ki ne dosegajo cenzusa, predvsem upokojenci z nizko pokojnino, bodo ravno ti najbolj prizadeti. Nekateri z dvigom pokojnin ne bodo nič pridobili, drugi bodo dobili celo manj kot do sedaj, istočasno pa bodo morali še iz lastnega žepa plačati dodatno zavarovanje, zaradi česar jim bo v denarnici ostali manj, kot do sedaj, kljub dvigu pokojnine. Zato predlagam, da se cenzus za izračun VD dvigne za toliko, da ne bo vplival na izplačilo VD in da na ta način ne bodo prizadeti najboj ranjljivi. Upam, da vlada ne razmišlja, da bi se na tak način rešila izplačila VD in tako kompenzirala dvig pokojnin.