Predlagam spremembo Zakona o pravniškem državnem izpitu in sicer zadnjega odstavka 20. člena, ki pravi da lahko kandidat opravlja PDI le tri krat.
Glede na to da gre za najtežji izpit v RS in glede na to da menim, da država s takšnim členom v zakonu ne sem onemogočati  posamezniku svobodno in z ustavo zagotovljeno pravico do izbire poklica in izobraževanja. Ker so trije poizkusi za tako težek izpit nekaj nezaslišanega, predlagam spremembo da bi kandidat lahko opravljal izpit vsaj 6 krat oz. v nedogled. Lahko bi npr. v zakon zapisali, da kandidat po drugem oz. tretjem neuspelem poizkusu ne sme izpita npr. opravljati 1 leto, nato pa lahko pristopi k izpitu ponovno. Glede na to da je izpit plačljiv s strani kandidata, ne vidim ovire zakaj država potem onemogoča posameznika na tak način. Glede na to, da mora pravnik, ki želi opravljati poklic (sodnika, notarja, odvetnika, pravobranilca, tožilca…) izpit nujno opraviti  in glede na to, da zadnje čase tega izpita kar pogosto kandidati  ne opravijo niti tri krat (te podatke ima Ministrstvo za pravosodje), menim da bi bila nujna sprememba v  že zgoraj predlagani smeri . Naj poudarim, da je za nekoga,  ki se odloči za izpit pravnika in diplomira na pravni fakulteti, izjemno šokantno in neugodno če PDI ne opravi kar tri krat. 
Če zgoraj predlagana sprememba ne bi naletela na plodna tla, pa morda predlog v tej smeri, da v kolikor kandidat iz takšnih oz. drugačnih razlogov izpita tretjič ne opravi, da se mu omogoči vsaj pritožba na organ oz. da se vpogleda v njegov spis in da neodvisna komisija oceni ali ta kandidat res ni sposoben izpita opraviti  in se mu po takšni oceni dovoli vsaj še enkratni zagovor. V sedanji ureditvi ni namreč nobenega varovala, če kandidat npr. kar dva krat uspešno opravi pisni del izpita in na ustnem delu ni uspešen, pa tretjič npr. pade na pisnem delu izpita, je to zanj usodno, torej nikoli več ne sme pristopiti k izpitu. Tako lahko kandidat po dve letnem učenju in pristopih k izpitu pozabi na ves vložen trud, pozabi na zaposlitev v poklicu ki si ga želi itd.
Menim da je omenjena ureditev protiustavna in v nasprotju z načelom sorazmernosti in pravne države.