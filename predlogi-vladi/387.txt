Predlagam da se ukine ločevanje med pogodbo o zaposlitvi za določen in nedoločen čas, ter da imamo samo "Pogodbo o zaposlitvi". Sicer bi se naj pogodba za določen čas sklenila lahko le izjemoma, pod določenimi pogoji, ampak ti se hitro najdejo. Večina mladih imamo pogodbe za določen čas. Čeprav smo pri istem delodajalci že po tudi več ko tri leta, in so nam pogodbe že menjali po tri krat (reorganizacija, sprememba imena delovnega mesta, za projekte...). Zakon je sicer na naši strani, ampak moremo to izsiliti s sodiščem, to pa je pogosto neprimerna pot, če želiš v podjetju še naprej delati (mobbing). To bi moralo biti avtomatsko, ne pa na našo pobudo s tožbo. Če pa ne gre čisto odpraviti pogodbe za določen čas, pa predlagam da se lahko ta sklene le enkrat z istim delodajalcem.