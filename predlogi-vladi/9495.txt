Spoštovani, predlagal bi, da se pacientu ob vsaki storitvi v "brezplačnem" zdravstvu (torej javni zdravstveni zavodi in koncesionarji), bodisi pregled pri osebnem zdravniku, pregled pri specialistu, vrtanje zob pri zobozdravniku itd., izda račun oz. izpisek, kolikšen znesek iz naslova te storitve bo zaračunan ZZZS-ju oz. zavarovalnicam za dopolnilno zdravstveno zavarovanje. Podobno se dela pri izdaji zdravil na recept, kjer pacient dobi račun, na katerem piše, koliko se plača iz obveznega in dopolnilnega zavarovanja. S tem bi se po eni strani informiralo paciente, koliko zares stanejo javno zdravstvo (jaz recimo nimam občutka, koliko stane en redni pregled pri zdravniku ali zobozdravniku), poleg tega pa bi se lahko tudi malo preverjalo, ali izvajalci zavarovalnicam obračunavajo prave stroške (ne vem, če se to slučajno dela, ampak ne bi se mi zdelo nenavadno, če bi kak izvajalec obračunal storitev, ki je ni opravil). Če se tiskanje teh zadev zdi nepotrebno, bi bilo koristno to vpeljati vsaj pri eZdravju, kjer najbrž ne bi šlo za neki hud tehnični problem. Lep pozdrav