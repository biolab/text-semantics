Spoštovani!
Predlagam spremembo Zakona o starševskem varstvu in družinskih prejemkih, saj je diskriminatoren do samozaposlenih oseb, ki opravljajo dejavnost v okviru s.p. in v podobnih oblikah (samostojnih poklicih, npr. zasebni zdravnik s koncesijo).
Če ima taka oseba 4 otroke, ne more koristiti ugodnosti, da ji država plačuje prispevke na podlagi 52. člena ZSVDP, razen če zapre s.p. (Takšno je bilo pojasnilo CSD).
To ni življenjsko, saj je logično, da imajo tudi s.p.-ji zaposlene ljudi, ki jih nadomeščajo v času odsotnosti (npr. ob rojstvu otroka). Če želi mama (nosilka dejavnosti) po rojstvu otroka ostati doma npr. še 1 dodatno leto (poleg 1 leta starševskega dopusta), bi morala zapreti s.p. Kar pa seveda ne more, saj s.p. normalno posluje in ima zaposlene ljudi (ki prejemajo plačo, plačujejo se vsi davki in prispevki). Takšni mami štirih otrok je torej onemogočeno zaradi starševstva za določeno obdobje izstopiti iz trga dela oz. lahko to stori le, če sama prevzame nase vse stroške (vključno s plačilom vseh prispevkov). S tem je dikriminirana napram drugim mamam, ki niso samozaposlene, ta okoliščina pa po mojem mnenju ne predstavlja ustavno dopustnega razloga za diskriminacijo. Zato predlagam takojšnjo spremembo zakona. 