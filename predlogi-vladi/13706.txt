
Glede na neustrezno argumentacijo odgovora zavrnjenega predloga: predlagam.vladi.si/predlog/11679, ponovno podajam v obravnavo predlog za avtomatično priznavanje pravice do vožnje motornega kolesa kategorije A1 z vozniškim dovoljenjem kategorije B. Povsem se tudi strinjam s komentarji, ki ta predlog podpirajo. Menim namreč, da bi sprejetje predloga zagotovilo višjo stopnjo varnosti v prometu prometu kot sedanja ureditev.
V odgovoru zavrnitve predloga je navedeno:
Avtomatično priznavanje pravice do vožnje motornega kolesa kategorije A1 z vozniškim dovoljenjem kategorije B tudi je predvsem iz varnostnega vidika nesprejemljivo, kajti tehnika vožnje in obvladovanje motornega kolesa se bistveno razlikuje od tehnike vožnje osebnega avtomobila oziroma motornega vozila B kategorije. Glede na podatke statistike je največji delež prometnih nesreč (s smrtnim izidom in težjimi telesnimi poškodbami) povzročenih z motornimi kolesi pri starosti voznikov od 18-34 let. To pa je ravno starost primerna oz. ustrezna za vožnjo vozil A1 kategorije. Zato je z ZVoz-1 določeno postopno pridobivanje vozniškega dovoljenja za vožnjo motornih koles A kategorije (brez omejitev), in sicer preko kategorije A1 in A2 (pri tem je potrebno zadostiti pogojem kot so ustrezna starost, ustrezne izkušnje z vožnjo motornih koles in dodatno opravljanje praktičnega dela vozniškega izpita ustrezne kategorije).
Poleg tega obstaja tudi razlika med kolesi z motorjem (AM kategorije, ki jo lahko vozi imetnik vozniškega dovoljenja B kategorije), katerega hitrost je konstrukcijsko omejena na 45 km/h in motornimi kolesi kategorije A1, katerih hitrost lahko presega 100 km/h. Iz teh razlogov se tudi usposabljanje kandidatov za voznike motornih koles izvaja na drugačen način kot usposabljanje kandidatov za voznike dvoslednih motornih vozil.
Ta argument zavračam, saj menim, da je sedanja ureditev neprimerna in ne zagotavlja ustrezne urejenosti zakona, kot je v odgovoru navedeno. Ko berem to argumentacijo imamo občutek, kot da ne živimo v istem prostoru. Verjetno pa tudi skuterja niso nikoli peljali...
Pojasni naj, da vozim tako osebni avto že več kot 40 let in ravno tako tudi skuter 50 ccm. Povsem neprimerna se mi zdi sedanja ureditev, da moraš za vožnjo skuterja 125 ccm, ki je namreč povsem enostaven za vožnjo, ponovno opravljati vozniški izpit, čeprav si tega za avto naredil. Tudi prehod iz vožnje skuterja iz 50 ccm na 125 ccm ne pomeni kakšne bistvene spremembe in pomeni predvsem varnejšo udeležbo v prometu in ne kot je obrazloženo v tekstu zavrnitve predloga. Omogoča namreč ustrezno sledenje prometu, kar 50 ccm z omejitvijo 50 km/h ne omogoča. Neprimerno bolj nevarna je udeležba v prometu z električnimi in ostalimi motornimi vozili z majhnimi kolesi (npr. skiroji) in skuterji 25 km. Še za kolesarje nimamo ustreznih površin za varno vožnjo, za prej omenjena vozila pa niti izpita ne potrebuješ (ali se morda motim). Kot argument naj omenim še to, da je neprimerno bolj nevaren prehod iz 50 ccm ali avtomobila na dvosledno vozilo 500 ccm, ki so in se pojavljajo na trgu in jih z B kategorijo lahko vozimo. Sam sem vozil 300 ccm Piaggio mp3 in je vožnja tega vozila bolj primerljiva motorju kot avtomobilu. Poznam tudi nekaj ljudi, ki se vozijo taka dvosledna vozila in vsi smo mnenja, da na varnost v prometu predvsem vpliva zdrav razum in zrelost udeleženca, kot pa sama kategorija vozila, ki ga upravlja. Na avtomatizacijo vožnje v zadnjem času močno vpliva napredek in je delitev kategorij v zakonu o voznikih povsem neprimerna. Avtomobili se sami vozijo, parkirajo ... in namesto tega, da bi napredku sledili, se od tega oddaljujemo. Tako bi bilo primerno razmisliti tudi o spremembi zakona, ki bi določala, da če si enkrat že opravil poznavanje cestno prometnih predpisov, tega za pridobitev nove kategorije ni potrebno ponovno opravljati. Prav rako pa bi bilo potrebno razmisliti o drastičnem zmanjšanju kategorij vozniških izpitov in njihovimi omejitvami med njimi.
Tudi naveden argument:
Pri tem je potrebno poudariti tudi dejstvo, da zaradi varnostnega vidika, predpisi v Republiki Sloveniji s področja varnosti cestnega prometa niso nikoli določali možnosti vožnje motornega kolesa kategorije A1 z vozniškim dovoljenjem kategorije B.
je povsem neprimeren. To samo podkrepuje dejstvo, da je potrebno to ustrezno urediti in ne obratno.
Predlagam, da odgovorni, ki so predlog zavrnili, ponovno razmislijo o svoji odločitvi in dajo predlog zakona ponovno v obravnavo.