Predlagam ukinitev oz. preoblikovanje tako imenovanih OIV-jev oziroma "obveznih izbrinih vsebin" v srednjih šolah, zaradi, za večino dijakov, nepomembnih in nestrokovnih vsebin.
Za tiste, ki z zadevo še niste seznanjeni: OIV so obvezne ure, ki jih je treba opraviti izven pouka, da se sploh pridobi spričevalo na koncu letnika. Te vsebine so ponavadi pogovorne narave o prometu, zdravstvu, brezdomcih... Res da bi bile teme lahko zanimive vendar so izvedene nestrokovno in to celo do te mere, da dijaki vedo o problemu več kot predavatelji, kar je sramotno.
Med OIV med drugim spada tudi nekaj ur pogovora o varnosti v cestnem prometu v 3. ali 4. letniku. Večina dijakov ima že v 3. letniku opravljeno vsaj prvo pomoč in cpp, če ne celo vozniškega izpita. In za le te dijake je npr. 3 urni pogovor o varnosti v cestnem prometu nepotreben in navsezadnje izguba časa. Sliši se že z lepim namenom, dejansko pa na urah poteka 3 urni pogovor s študenti o tem, kaj lahko koga zbije na cesti in na kaj moramo biti kot pešci previdni. To so vsebine za 1. razred osnovne šole. Sam sem šel skozi vse to in ne želim, da bi tako zapravljali čas tudi prihodnjim generacijam dijakov.
Zato predlagam vladi oz. ministrstvu za izobraževanje, znanost in šport, naj ukine oz. naj postavi nujen strokovni normativ za vse izvajane vsebine OIV na vseh srednji šolah in gimnazijah. V primeru postavitve normativa, predlagam, da se uvedejo tudi dodatni OIV predmeti, kot so npr. kako najti zaposlitev, politična vzgoja in podobni. To naj se naredi v posvetovanju s strokovnjaki in navsezadnje tudi z dijaki, ki bi bili pripravljeni prisustvovali na poizkusnih urah. Prosim pa vas, da se ne boste, kot že velikokrat, izgovarjali da je trenutno stanje v redu, ker vam iz prve roke lahko povem, da še zdaleč ni. Šolstvo, bi za izboljšanje nujno potrebovalo reformo vendar bi taka sprememba bila morebiti preveč drastična in draga za uvajanje, zato menim da je bolje da gre po korakih, kot je ta.
Lp