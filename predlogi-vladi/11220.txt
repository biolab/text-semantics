Spoštovani!
1. Danes - sobota - v času Koronavirusa, sem želela oddati prijavo na Zdravstveni inšpektorat, vendar med vikendom ne delajo. Menim, da je v tem času delo sanitarnih inšpektorjev izredno pomembno, zato bi bilo prav, da imajo za časa vikenda in prostih dni vsaj dežurno službo za nujne primere.
2. Primer, ki se je dogajal (in se bo verjetno dogajal še naprej) v trgovini Hipermerkator Primskovo Kranj; Pri pultu s kruhom, prodajalci in peki ne nosijo zaščitnih mask. Prodajalka, ki je delala včeraj (petek, 27. 03. 2020) popoldne je imela masko pod brado, kar nima nobenega smisla. Bila je prehlajena in je kašljala med policami. Kruh imajo nepakiran, kar ni nič narobe, če bi se delavci držali higienskih pravil. Kruh je končen izdelek, zato je še toliko bolj pomembno, kako se z njim rokuje. Lahko se vsi držimo pravil, vendar ta primer je možen vir širjenja okužbe. Prav tako je pri izdelkih z mesom in ribami - prodajalci ne nosijo mask.
3. Prosim za razmislek tudi ob koncu pandemije, da bi delavci pri razdeljevanju končnih živil oziroma jedi uporabnikom, ob razdeljevanju hrane nosili zaščitno masko. To je predvsem pomembno v kuhinjah javnih ustanov kot so (šole, vrtci, domovi za ostarele, bolnice ...). Ko je hrana pripravljena za uživanje in na liniji kuharji razdeljujejo hrano. Vem, da se v kuhinjah strogo držijo sistema Haccp, vendar, velikokrat smo ljudje prenašalci preden zbolimo, takrat ko še sami ne vemo. Poleg vsega kuhar na liniji sprašuje ljudi in se z njimi pogovarja, zato je možen kapljični prenos. Mogoče, bi bilo prav, da se zahtevo po nošenju mask za delavce, ki razdeljujejo končne jedi po novem uvede v Haccp sistem.
Z lepimi pozdravi. N&A
 