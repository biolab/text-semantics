Predlagam majhne spremembe pri pridobitvi in prenehanju državljanstva R. Slovenije.
V primeru pridobitve državljanstva z (redno) naturalizacijo, bi poleg obstoječih pogojev pri kategorijah oseb Ad. 1, 2, 4, 5, 6, 7, 9 (za mladoletne, stare 14 in več let) dodal še pogoj opravljanja preizkusa iz slovenske/evropske zgodovine in vrednot, ustroja države, njenih institucij in simbolov, ter pravic/dolžnosti, ki sledijo iz državljanstva. Preizkus bi bil poenostavljen, potekal bi ustno, vseboval bi do 10 vprašanj iz nabora npr. 100 vprašanj (se lahko zgleduje po ameriškem ali kanadskem postopku). Po uspešnem prestanju preizkusa bi lahko sledila svečana prisega (skupine prostilcev) in podelitev državljanstva.
V primeru prenehanja državljanstva bi poleg odpusta in odreka dodal še možnost odvzema državljanstva (npr. dvojnim državljanom, ki so huje kršili zakon, se vračajo iz tujih bojišč in podobno).