 Pozdravljeni,
kot diplomiranega pravnika, tik pred pristopom na pravniški državni izpit, me ob prebiranju zgoraj navedenega  Zakona o prejemkih poslovodnih oseb v gospodarskih družbah v večinski lasti Republike Slovenje in samoupravnih lokalnih skupnosti zanima, kako si naj razlagam zakonsko določilo o izplačilu spremenljivega prejemka poslovodne osebe, in sicer me zanima, od kdaj se šteje rok dveh let, na katerega navedeni zakon navezuje pravno posledico izplačila 50% spremenljivega prejemka oziroma ko zakon na koncu navedene določbe določa, da:
"če je bil direktor manj kot dve leti, mu 50 odstotkov spremenljivega prejemka ne pripada";
Menim, da glede na ostalo besedilo navedene zakonske določbe, predvsem glede na to, da zakon pred tem stavkom določa, da   "če direktorju mandat poteče pred potekom obdobja odloga izplačila (to je: dveh let), je upravičen do izplačila 50 odstotkov spremenljivega prejemka že ob izteku mandata", je pravno logično, da je obdobje dveh let vezano na nastop mandata poslovodje po njegovi pogodbi o poslovodenju in ne na dan sklepa nadzornega organa, saj bi po mojem mnenju bil zakon sam s seboj v nasprotju, saj potemtakem ne bi bilo omogočeno izplačilo 50% spremenljivega prejemka nikomur, ki bi predčasno zaključil svoj mandat direktorja pred potekom časovnega obdobja odloga izplačila, torej dveh let.
Poleg tega pa me še zanima, kakšna je usoda spremenljivega prejemka v primeru razrešitve direktorja oziroma ali se tudi razrešitev v tem primeru šteje za predhoden iztek mandata (seveda ob upoštevanju 270. člena ZGD-1, torej da ni bilo izpolnjenih pogojev za zmanjšanje ali vračilo prejemka).
Za odgovor in morebitno diskusijo se vnaprej zahvaljujem.
D.D. (Radovednež)
 