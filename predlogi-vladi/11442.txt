V trenutnih izrednih razmerah je možno pogosto opaziti nepravilno uporabo zaščitnih mask, rokavic in način razkuževanja. To povzroča neučinkovitost zaščite, škodljiv učinek za tistega ki jo nepravilno uporablja, obenem pa vsa ta nepravilno uporabljena sredstva povzročajo neupravičen strošek.
Predlagam, da se v program usposabljanja varstva pri delu (VPD) vključi:
- seznanitev z vrstami mask, njihov namen in pravilno uporabo, kot tudi nevarnosti pri napačni uporabi
- seznanitev vrstami rokavic, njihov namen in pravilno uporabo, kot tudi nevarnosti pri napačni uporabi
- seznanitev z razkužilnimi sredstvi, njihov namen in pravilno uporabo, kot tudi nevarnosti pri napačni uporabi
 
Poleg izobraževanja v okviru VPD, bi dodatna izobraževanja lahko izvajale tudi mnoge druge organizacije (gasilci, RK,....), ki do neke mere slednje že obvladajo. Izdelati bi bilo potrebno natančen program.
 
Predvsem pa bi bilo potrebno bolje izobraziti službe, ki v razmerah kot jih trenutno imamo, usmerjajo in opozarjajo ljudi pred trgovskimi centri. Tu trenutno obstaja toliko načinov, kot je teh oseb pred vrati trgovin. Ogromno pri tem pa je napak, ki bolj škodujejo kot koristijo.