Trenutno je sistem tak, da mora delavec pred začetkom dela opraviti zdravniški pregled. Sama zadeva je za delavca super, a prinaša kar nekaj zapletov - ni možna zaposlitev "iz danes na jutri", ne splača se zaposlitev za zelo kratek čas, študente moramo vodit kot ločeno skupino z izjemami, itd.
Predlagam pripravo spiska del, ki jih opravlja večina delavcev (delo stoje, sede, delo z računalnikom, dvigovanje predmetov težkih do 25 kg, itd), ter pregled, ki bi potrdil zmožnost delavca za opravljanje vseh teh osnovnih zahtev - to potrdilo bi pa veljalo tako kot dozdaj tri leta, neglede na delodajalca (torej, če zamenjaš eno pisarniško delo z drugim, na pregledu si bil pa eno leto nazaj, nov pregled ni potreben še dve leti). Za poklice s posebnimi zahtevami (psihološki pregledi, itd.), bi se opravil dodatni pregled glede na dodatne zahteve specifičnega dela.
Pri študentih bi se tak pregled opravil v sklopu rednih sistematskih pregledov, ki jih že zdaj opravljajo med študijem.
S tem bi poenostavili zaposlovanje vsem in zmanjšali nepotrebne preglede. To bi bil tudi prvi predpogoj za izenačitev študentskega dela z ostalimi oblikami dela, ker bi tudi to pravilo za njih veljalo enako, kot za ostale.