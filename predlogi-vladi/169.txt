Predlagam vladi, da vnese v določila novega Družinskega zakonika tudi omejitve gibanja otrok in mladoletnikov brez spremstva staršev ali skrbnikov  v določenem delu dneva na javnih mestih in prireditvah.
Starši imajo po veljavnih in pa tudi prihodnjih predpisih dolžnost skrbeti za svoje otroke, jih vzgajati ....itd Starši imajo velikokrat težave, ko svojim otrokom določajo uro do katere se morajo vrniti domov. V zakon bi lahko vnesli določilo, da so otroci in mladoletniki do 16.leta starosti, brez spremstva staršev, lahko na javnih prostorih, prireditvah ipd.,najkasneje do 23.00 ure (alternativno24.00 ure). Vse otroke in mladoletnike ki bi jih po tem času izsledila policija na javnih mestih brez spremstva staršev, bi se pripeljalo na policijsko postajo, kjer bi jim morali prevzeti starši in odpeljati domov.
To kar se dogaja sedaj,ko pred diskoteko ali ''kafičem'', ob 3 zjutraj sedijo otroci stari med 12-16 let s steklenico alkoholne pijače v roki in cigareto v ustih, je skrajno neprimerno in žalostno. Če bi bila uzakonjena prepoved gibanja na javnih mestih in prireditvah  otrokom in mladoletnikom bi pomagali staršem in hkrati zaščitili otroke. Brezvestnim prodajalcem alkoholnih pijač in cigaret, ter kriminalcem pa bi vsaj za nekaj ur odtegnili stranke. Za brezvestne starše, ki jim je starševska skrb nekaj tujega pa bi z zakonom predpisal  vzgojne ukrepe in globe.