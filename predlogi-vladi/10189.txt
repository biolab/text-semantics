Pozdravljeni,

vladi predlagam, da tako kot Avstrija krepko zviša najnižji davčni razred na vsaj 12.000 EUR in zniža drugi davčni razred iz sedanjih 27 % na 22 %. Takšna razbremenitev bi se vsaj kje poznala. Napovedana razbremenitev srednjega razreda, kjer bo nekomu s povprečno plačo ostalo dodatnih 12 EUR na mesec, nekomu z 2.200 EUR mesečne plače pa dodatnih 200 EUR MESEČNO je naravno smešna..

Predlagana davčna reforma in dvig minimalnih plač uvaja še večjo "uravnilovko" in briše srednji razred. 

Nismo vsi zaposleni v javnem sektorju in v zasebnem sektorju je v zadnjih letih prišlo do velikih anomalij, zato ker se minimalna plača zakonsko viša (v zadnjih letih je narasla za več kot 25 %), ostale plače pa ostajajo več ali manj nespremenjene. Samo primer iz našega podjetja. Ko sem pred leti prišel v podjetje sem imel s 7. stopnjo izobrazbe skoraj dvokratnih minimalne plače. Govorim o bruto znesku, neto je zaradi nižjih davkov seveda krepko nižji. Sedaj je razlika že manj kot 50 %.. 

Povsem jasno je namreč, da v javni upravi vse plače poskočijo, v zasebnem sektorju pa delodalajci zvišajo samo tisto, kar je zakonsko predpisano, ostalo pa ne.

Tudi povsem zgrešeno je, da vlada razbremenjuje samo višje plačane delavce. Tako ste že lani poskrbeli zase (poslanske plače) in razbremenili tiste, ki prejemajo nad 2.000 EUR neto plače. Zakaj? Verjetno se strinjamo, da nekomu, ki že tako dobi 2.500 EUR neto na mesec dodatnih 200 do 400 EUR neto mesečno ne pomeni toliko, kot bi 200 EUR pomenilo nekomu, ki prejema 1000 EUR neto plače. Ta bi dejansko čutil dvig kvalitete življenja, lažje bi si privoščil kredit za stanovanje.. 

Vsekakor se vsi strinjamo, da so minimalne plače prenizke, da so višje plače in delavci z visoko dodatno vrednostjo preveč obdavčeni. Ampak ne moremo se iti davčne reforme samo na račun srednjega razreda. V Sloveniji nimamo samo ljudi na minimalni plači in tistih z inženirskimi plačami. Imamo tudi ogromno ljudi, ki so dokončali srednjo šolo, še 5 let študirali, zato da imajo sedaj 200 EUR višjo plačo kot nekdo, ki dela na proizvodnji liniji, konča z delom po 8 urah in nima večje odgovornosti. Vsako delo je častno, nikogar ne podcenjujem, ampak za dodatnih 10 let šolanja bi vsekakor pričakoval neko večjo razliko v plači proti nekomu, ki se je lahko zaposlil po osnovni šoli in se bo tudi lahko upojil pri 10 let pred mano... 

Še enkrat, vse predlagane spremembe vlade grejo v uravnilovko. Prisilno se viša minimalno plačo, razbremenjuje se tiste, ki že sedaj dobro živijo in si lahko privoščijo nepremičnino, avto in dopust, sedaj pa jim bo ostalo še 200 EUR več mesečno. Pozablja pa se na srednji razred s 1000 do 1500 EUR neto plače in so zaposleni v zasebnem sektorju.  Ustvarja se inflacija, cene se bodo zaradi dvig minimalnih plač in dvig plač v javnem sektorju še dvigovale, srednji razred pa se bo zlil z nižjim razredom in počasi bomo imeli državo revežev in bogatašev, vmes pa nič... In defintivno se v takšni državi tudi študirati ne izplača.. Raje se zaposliš po osnovni šoli, oddelaš 40 let in greš v penzijo. Minimalna in povprečna plača bosta takoj počasi enaki, kaj več od povprečne plače pa tudi s 7 stopnjo izobrazbe težko dosežeš...