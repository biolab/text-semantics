V družini imamo vsi očala in "očalarjev" (leč)  je menda iz leta v leto več. Če imaš dioptrijo večjo od -2, imaš veljavnost vozniškega le 5 let, zato moraš vsakih 5 let ponoviti tudi zdravniški pregled, praviloma pri medicini dela in seveda plačati celoten pregled, čeprav naj bi preverili le vid!!!
Spremeniti bi bilo potrebno zakon, saj je popolnoma nesmiselno, da moraš zaradi dioptrije preverjati reflekse, priklone, kri in podobno, saj moraš enostavno imeti le očala (leče) s primerno dioptrijo, za kar pa je že vsak sam zainteresiran. Zakaj mora na naš račun služiti še medicina dela, fotografi, izdelovalci vozniških in država s taksami? Dovolj bi moralo biti potrdilo o pregledu vida ob vozniškem dovoljenju, saj smo sicer v bistveno slabšem položaju (že tako smo zaradi stroškov očal in pregledov pri okulistu) z vsemi ostalimi vozniki. 
 
 
 