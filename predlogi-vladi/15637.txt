Danes se lahko vpišeš na medicinsko fakulteto na osnovi uspeha v srednji šoli in na maturi. Pogoj je zelo oster, praktično moraš biti vseskozi v celoti odličen. Kot dolgoletni učitelj na srednji šoli vem, da ima marsikateri otrok izjemne sposobnosti, širino razmišljanja in interesov, posledično ni čisto odličen in s tem nima nobene šanse za vpis na medicino, čeprav bi lahko bil odličen zdravnik/zdravnica.
Predlagam torej, da se za vpis na medicinsko fakulteto uvede sprejemni izpit, kjer se preveri potrebno znanje in sposobnosti. Na ta izpit bi lahko pristopil vsak z opravljeno splošno maturo. Menim, da bi s tem medicino študiral večji procent tistih , ki jih v ta študij ne usmerja samo ambicija in želja po dobro plačani službi, ampak tudi zanimanje, veselje in zavzetost za stroko, kakor tudi dober odnos do ljudi oz. pacientov.