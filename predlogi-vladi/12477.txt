Predlagam, da se takoj in po celotni Sloveniji ustavi zasneževanje smučišč.
1) Smo v obdobju, ko nam preti smrtonosen virus. Po podatkih medijev vsak dan beležimo strašansko visoke številke okuženih in smrtnih žrtev.
2) Od sredine oktobra smo v vseh pogledih svoja življenja prilagodili temu virusu.
Tako obdobje ni čas za razmišljanje o smučanju.
V kolikor vlada smučišča namerava odpreti, prosim za strokovno razlago, podkrepljeno z mediciniskimi dokazi, v čem je razlika med:
a) nekdo se sam usede na žičnico in smuča po strmini sam
b) nekdo se v svoji občini usede v svoj avto in se sam odpelje na maloobljuden hrib ali goro v drugo občino; v strmino se poda sam in sreča tam morda dva ali tri pohodnike, ki se jim od daleč izogne