Predlagam vladi, da sprejme zakon, po katerem bi bilo prepovedano osebi, ki je bil lastnik podjetja, ki je šlo v stečaj,  ustanoviti novo podjetje. Prav tako ta oseba ne bi smela biti zastopnik tega podjetja.  
Povzeti je potrebno avstrijski model, kjer je prepovedano ustanoviti novo podjetje, če je preteklo šlo v stečaj. 
Dovoliti bi morali ustanovitev novega podjetja le pod pogojem, da sam dokažeš, da nisi kriv za stečaj podjetja ampak da so na stečaj vplivali drugi dejavniki. Dokazovanje bi moralo biti na strani ustanovitelja, v zakonu pa bi morali opredeliti katera so primerna dokazila.
Tako se dogaja, da osebe zapirajo podjetja in ustanavljajo po več novih podjetij, za seboj pa pustijo neporavnane obveznosti tako do delavcev, dobaviteljev, bank in tudi države. 
Zato bi moralo biti tudi državi v interesu, da to prepreči, saj s tem v proračun dobi manj prispevkov, davkov. Hkrati pa bi s tem zagotovila pravni red in povečala zaupanje gospodarskih subjektov.  