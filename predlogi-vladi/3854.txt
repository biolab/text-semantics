Zakon o voznikih v 2. in 3. točki 29. člena predvideva opravljanje dela v šolah vožnje na podlagi pogodbe o zaposlitvi ali podjemne pogodbe.
Menim, da gre v teh dveh členih za neskladje z Zakonom o delovnih razmerjih, ki v 2.odst. 11. člena izrecno določa, da če obstajajo elementi delovnega razmerja v skladu s 4., v povezavi z 20. oziroma 52.členom istega zakona, se delo ne sme opravljati na podlagi pogodb civilnega prava.
Po mojem mnenju je namreč nesprejemljivo, da Zakon o voznikih OMOGOČA oziroma DOVOLJUJE, da se dela in opravila, ki izkazujejo vse znake delovnega razmerja in bi se morala opravljati na podlagi pogodbe o zaposlitvi, v šolah vožnje opravljajo na podlagi civilnih pogodb.
Predlagam, da se omenjeni člen Zakona o voznikih nemudoma uskladi z veljavno delovnopravno zakonodajo.