Predlagam spremembo zakona o zakonski zvezi. Po sedanjem zakonu, če oseba vloži tožbo za razvezo zakonske zveze, se mora ta oseba tudi obvezno javiti na obravnavi na sodišču. Se pravi, tudi če pooblasti odvetnika, da jo zastopa, mora oseba priti na sodišče, zato da tam pove svoje podatke in izreče, "Da, želim se razvezati". Če ima odvetnik pooblastilo, da jo zastopa, zakaj je potem potrebno tej osebi priti na sodišče. Predstavljajte si, da se je oseba odselila recimo v Kanado, pooblasti odvetnika za razvezo in potem mora ta oseba priti v Slovenijo na sodišče izreči 10 besed. Predlagam torej spremembo, da je dovolj, da je pri razvezi prisoten odvetnik, ki zastopa osebo, ki je vložila tožbo. Tukaj se sedaj ne sme mešati razveze s tožbo za razdelitev skupnega premoženja. 