 Predlagam, da se prevozniki šolskih otrok prilagodijo urnikom v šolah, saj za to prejemajo subvencije voznih kart ali pa se naj subvencije voznih kart UKINEJO. S subvencijami je ostalo veliko otrok doma in se vozijo v šolo, dijaški domovi pa so ostali prazni. S tem so prevozniki veliko pridobili, glede prevozov otrok pa niso naredili NIČ. Vsakodnevno otroci zamujajo k pouku ali odhajajo predčasno zadnje ure, da ujamejo prevoze. V kolikor ti prevozi ostajajo nesperemenjeni in neprilagojeni otrokom, se naj subvencije ukinejo in naj se denar raje nameni za bivanje otrok in dijakov v dijaških domovih, ki so v škripcih ravno zaradi tega ukrepa. Včasih morajo otroci tako zgodaj v šolo, da so že prve ure utrujeni, hkrati pa na pouk čakajo tudi po eno uro. Otroci sami ne bodo povedali, da jim je težko, mi se pa prevečkrat obrnemo stran in to dopuščamo.