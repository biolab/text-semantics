Spoštovani!
Glede na trenutno finančno stanje v državi in besed o varčevanju, predlagam spremembo Zakona o poslancih:
21. člen: - Poslanec ni kazensko odgovoren za mnenje ali glas, ki ga je izrekel na sejah državnega zbora ali njegovih delovnih teles 
(mogoče bi lahko ta člen vključeval prepoved žaljivk, neotesanega vedenja, ipd...., oz. tudi kazensko odgovornost)
 
22. člen: - Poslanec ne sme biti priprt niti se zoper njega, če se sklicuje na imuniteto, ne sme začeti kazenski postopek brez dovoljenja državnega zbora, razen če je bil zaloten pri kaznivem dejanju, za katero je predpisana kazen zapora nad pet let. 
(že res, da je to določilo prepis 83.člena Ustave RS, pa vendar: zakaj samo nad pet let ? )
O zahtevi pristojnega državnega organa za dovoljenje iz prejšnjega odstavka odloči državni zbor na predlog mandatno-imunitetne komisije najkasneje v 30 dneh od dneva vložitve zahteve.  Državni zbor lahko prizna imuniteto tudi poslancu, ki se nanjo ni skliceval ali ki je bil zaloten pri kaznivem dejanju iz drugega odstavka tega člena (zakaj pa, če se nanjo ni skliceval?)
 
 
24. člen: - Osnova za obračun plač poslancev je povprečna mesečna plača na zaposlenega v gospodarstvu Republike Slovenije po zadnjih uradnih podatkih Zavoda Republike Slovenije za statistiko. Ta osnova se glede na proračunske možnosti lahko zmanjša za odstotek, ki ga določi državni zbor, vendar ne več kot za 50%. O zmanjšanju osnove do 20% lahko po pooblastilu državnega zbora odloči pristojno delovno telo
(mogoče je prišel trenutek, ko bi veljalo razmisliti o tem odstotku, se bo vsaj videlo, kdo je resnično pripravljen služiti državi) 
Sem tudi za zmanjšanje števila poslancev. Ob zaključku pa predlagam korektno plačilo. Se pravi, osnovna plača naj se zniža vsem, pridni si pa povišice in nagrade prislužijo z dobrimi rezultati. Pa brez zamere! Ostali navadni smrtniki že nekaj časa tako živimo. In 3.člen Ustave RS me drugim pravi, da ima v Sloveniji oblast ljudstvo.
 