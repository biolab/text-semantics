Parafriziran vzrok za sedanjo slovensko krizo:
30 bankirjev je 10 tajkunom razdelilo 7 milijard EUR (7000 milijonov EUR !!!). Vlada po 5 letih globalne krize še vedno nima konkretnih predlogov za pravi zagon gospodarstva, razen da z vedno novimi davščinami skuša zakrpati finančno luknjo s katero se ne more identificirati večina nič krivih državljanov.
 
Predlog 1 - lobistom pristriči krila:
Kriterij za izbor najprimernejšega izvajalca na javnih razpisih naj bo najnižja točka rentabilnosti vgrajene opreme v obdobju 3 let po pričetku obratovanja.
Tehnološko napredne rešitve bodo pometle z lobisti na javnih razpisih in na površje naplavile najbolj sposobna podjetja, ustvarijo se nova delovna mesta -> nova ekonomija!
Najnižja cena kot je sedaj veljaven kriterij je zelo verjetno povezana z najvišjimi obratovalnimi stroški.
 
Predlog 2 - kriterij za gradbeno dovoljenje:
Gradbeno dovoljenje lahko dobi le investitor, ki dokaže investicijsko sposobnost z bančno garancijo. S tem se prekine stihijsko najemanje kreditov pri naivnih dobaviteljih in izvajalcih, ki po zaključku gradnje pristanejo v stečaju.
 
Predlog 3 - PRAVA spodbuda za zagon investicij :
Spodbude gospodarstvu za investicije, kjer se obratovalni in vzdrževalni stroški znižajo za najmanj 50%. Na voljo je veliko tehnoloških rešitev v različnih panogah, ki sledijo PURES in ISO 14001.  Investicijska vlaganja, ki pripomorejo k velikim znižanjem obratovalnih in vzdrževalnih stroškov se poplačajo sama, banke pa bi imele zelo varne naložbe. Vlada bi za takšna vlaganja investitorjem lahko namenila le garancijsko shemo v znesku 2 mrd EUR. Kreditni krč bi izpuhtel, banke pa bi lahko koristneje naložile sredstva, ki smo jih davkoplačevalci bili prisiljeni vložiti v njihovo sanacijo zaradi 30 nespametnih in koruptivnih bankirjev.
 
Predlog 4 - Obveza javnim podjetjem in javnim ustanovam za kontinuirano letno zniževanje obratovalnih in vzdrževalnih stroškov:
Javna podjetja in ustanove morajo na letni ravni znižati obratovalne in vzdrževalne stroške za najmanj 30% letno v obdobju 3 let, kar lahko izvedejo s pomočjo spodbud iz predloga 3.
Računsko sodišče je že pred časom ugotovilo, da je strukturam v javnih podjetjih v interesu, da poslujejo z visokimi obratovalnimi stroški. Torej je vlada seznanjena z največjim generatorjem korupcije, ukrepa pa nihče, saj bi se politiki po nepotrebnem prekinil napajalni vod, lobisti pa bi stokali za manjšim zaslužkom.
Z veseljem pričakujem konstruktivno razpravo!