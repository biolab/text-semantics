Že nekaj časa nazaj je bila ena dokumentarna oddaja, kako imajo nekje v Ameriki urejeno vse kar se tiče zaporov. Zaporniki gradijo ceste, šole, vodovod, kanalizacijo... skratka vse, za kar je prej država najemala druga podjetje in jih plačevala z davkoplačevalskim denarjem.
1200 evrov davkoplačevalskega denarja porabimo na mesec za enega zapornika!  Sama, ki nisem nikoli prestopila meje zakona, pa moram biti zadovoljna, da hodim 8 ur na dan delat in dobim pol manjši znesek , s tem, da si moram sama priskrbet streho nad glavo, plačat vodo, elektriko, ogrevanje, potem pa sem lahko še srečna, če mi ni treba (skupaj z otroki vred)konec meseca še stradat. Tisti, ki so prestopili prag zakona, se pa pritožujejo, da nimajo vsak svoje sobe, da hrana ni dobra... in ne vem kaj še vse bi imeli, pa nič delali! Varuh človekovih pravic in ša kakšen tak zraven naj se ne oglaša preveč, ker naj se najprej vpraša, kdo je komu najprej kratil človekove pravice. Zapornik je izgubil svoje pravice, ko je kršil človekove pravice svoji žrtvi. Potemtekem se tudi meni in mojim otrokom kršijo človekove pravice, ker mi minimalna plača ne omogoča normalnega življenja (brez stradanja in večnega odrekanja, da si obdržimo streho nad glavo).
Zakaj zapornikom ves ta luksuz brez dela? Naj si zaslužijo ta denar, ki ga država porabi za bivanje za zapornika; če moramo vsi delati, da se lahko preživljamo, naj delajo tudi zaporniki. Tisti, ki pa ne bi hotel delat, pa dobi samo kruh in vodo in ničesar drugega.
Pozitivnih učinkov bi bilo vsaj toliko:
-zaporniki se ne bi dolgočasili in smilili sami sebi.
-z delom bi pridobivali delovne navade in izkušnje, ki bi jim koristile v življenju po prenehanju zaporne kazni – več znaš, večja možnost, da dobiš zaposlitev
- posledično bi bilo manj povratnikov, ker človek, ki ima delo, opravi manj kaznivih dejanj
- če bi delali v zaporu, bi bilo življenje v zaporu manj lagodno in bi bilo tudi manj povratnikov
- država bi lahko ogromno privarčevala: zaporniki bi si sami zaslužili ta denar, ki se porabi za bivanje v zaporu in ker ne bi bilo treba porabljat davkoplačevalskega denarja za podjetja, ki bi gradila ceste, šole...