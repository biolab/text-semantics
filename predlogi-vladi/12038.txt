Vladi RS predlagam zakon o prednostnemu zaposlovanju v javni upravi tistih kandidatov z odsluženim vojaškim rokom.
Prednost pri zaposlitvi mora postati v skladu s predlogom odločilna. To pomeni, da v kolikor se na delovno mesto prijavi več kandidatov, ki vsi izpolnjujejo minimalne pogoje za določeno delovno mesto (izobrazba, delovne izkušnje, dodatne kompetence,...) mora delodajalec nujno zaposliti tistega kandidata, ki je odslužil tudi vojaški rok. Tisti, ki vojaškega roka zaradi zdravstvenih razlogov niso sposobni služiti (invalidnost), prav tako prejmejo potrdilo, ki jim omogoča prednost pri zaposlovanju v javni upravi.
Argumentacija:
-Državljani z odsluženim vojaškim rokom so po trenutni ureditvi v slabšem položaju od tistih, ki vojaškega roka niso služili. Kdor odsluži vojaški rok se odpove pravici do ugovora vesti in priseže domovini. To v praksi pomeni, da je na razpolago v primeru ogroženosti RS. Čeprav Slovenija danes ni vojaško ogrožena, nihče ne ve kakšne razmere bodo čez 10 ali 20 let. V primeru ogroženosti bi se namreč izpostavilo zgolj tiste ljudi, ki imajo vojaško znanje, oziroma odslužen vojaški rok.
-Predlog prispeva k večji nacionalni varnosti.
-Predlog prispeva za večje zanimanje mladih za prostovoljno služenje vojaškega roka
-Predlog prispeva k reševanju problematike zaposlovanja mladih.
-Predlog prispeva k boju proti nepotizmu v javni upravi.