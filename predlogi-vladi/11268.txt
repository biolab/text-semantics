Zdravo, kot državljan RS se čutim dolžnega, da podam svoje mnenje v zvezi z bojem proti pandemiji Covid-19.
Po informacijah sodeč cepivo lahko po realnih ocenah pričakujemo v 12-18 mesecih (vir članek Nova24, v prilogi tudi posnetek ključnega izseka). Dejstvo je, da se na to ne moremo zanašati, saj je potrebno že prej poskrbeti za gospodarstvo, saj je treba tudi v teh časih živeti. Problema pa se je treba lotiti tako da najprej poskrbimo za najnujnejše. Tukaj so moji predlogi:
- uveljavitev obvezne karantene za vse državljane v območje občine je nujna, s tem poskrbimo za manj obolelih, sicer bomo preobremenili zdravstvo. Dovoljeno obiskati najnujnejše (trgovina, lekarne). Omejitev sprehodov po lastni vasi/mestu, in sicer samo člani istega gospodinjstva skupaj.
-začasno zaprtje vseh podjetij v katerih se ne dela trenutno nujno pomembnih izdelkov in je zaposlenih večja skupina ljudi (izjema so družinska podjetja istega gospodinjstva). Dela naj le nujno, torej: trgovine z živili in osnovnimi potrebščinami, zdravniki, farmacija, živilska industrija, prevozniki, policija, vojska, varnostniki). Omenjenim je potrebno tudi zagotoviti vso potrebno zaščito pred boleznijo.
-v podjetjih kjer je možnost, preureditev delovnega procesa in prostora za izdelavo zaščitne opreme(maske, zaščitne obleke, rokavice, razkužila in ostale potrebne zdravstvene pripomočke). Namreč povpraševanje po teh izdelkih je in bo vedno večje in ne smemo biti odvisni od uvoza. Te pripomočke moramo narediti sami.
-Povečati samooskrbo hrane. V Sloveniji je dovolj možnosti, da pridelamo vso potrebno hrano sami. Potrebno je ustvariti lastno samooskrbo pod vodstvom države, ter spodbuditi državljane v nastajanje novih podjetij za pridelavo hrane (rastlinjaki, živinoreja, ipd.). Država naj ponudi možnost subvencioniranja oz. pomoč pri dobavi materiala. Glede na to, da je problem globalen, se je potrebno zavedati, da bo povpraševanje po hrani večje, hrana bo dražja, uvoz vedno težji. Ta korak ne bo učinkovit samo v trenutni situaciji, temveč tudi v prihodnje. Začnimo izkoriščati kar nam je v Sloveniji dano in zmanjšajmo nepotreben uvoz.
Ko bo poskrbljeno za osnovno. Torej dovolj zaščitne opreme za nujne dejavnosti in bo zaščitne opreme dovolj oz. več se lahko postopoma odprejo tudi druga, sicer v teh časih manj nujna podjetja ter se tako počasi oživi gospodarstvo naprej.
Dejstvo je da moramo v nastali situaciji stopiti skupaj in poskrbeti prvič za najnujnejše, saj ne vemo koliko časa bo vse skupaj trajalo. Treba pa je razmišljati v naprej, tako da bo vsak državljan imel osnovne potrebščine, hrano in zdravstveno oskrbo če bo potrebna.