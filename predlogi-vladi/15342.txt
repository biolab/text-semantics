Izkustvo s pandemijo covid-19 je pokazalo, da nekateri podsistemi pri zagotavljanju javne varnosti ter zaščite in reševanja na lokalni ravni kljub celostnem in povezljivem pristopu, ki ga narekuje že Resolucija o strategiji ancionalne varnosti iz leta 2019 (ReSNV-2) v praksi (še) niso usklajeni. Ob visokih tveganjih novih epidemioloških in energetskih, javno-varnostnih in drugih kompleksnih kriz, naravnih in drugih nesreč, predlagam, da Vlada RS, Ministrstvo za obrambo in Ministrstvo za notranje zadeve proučijo možnost, kako napovedano prenovo in posodobitev Uprave za zaščito in reševanje RS razširiti še na področje javne varnosti, da se lahko oba področja v strateškem in operativnem oz. izvedbenem smislu sproti in čim bolj dopolnjujeta tako, da sta vsak zase in skupaj tudi v javnofinančnem smislu čim bolj učinkovita. ReSNV-2 in področna zakonodaja o javni varnosti, zaščiti in reševanju na lokalni ravni to sicer že zahtevajo, vendar te zahteve v praksi številnih občin že leta ne zaživijo. Nekateri izvedbeni akti so prav tako že pripravljeni, da bi lahko obe področji, javno varnost ter zaščito in reševanje optimizirali in hkrati povečali operativno učinkovitost, tako pri obvladovanju tveganj kot pri odzivanju na neposredno nevarnost, zlasti v kriznih razmerah. V rednih razmerah pa bi lahko na ta način dolgoročno okrepili še kakovost in zmogljivosti obdobnega (strateškega) načrtovanja in usmerjanja sil javne varnosti ter zaščite in reševanja.
 
Lepo pozdravljeni