Država pričakuje resocializacijo oseb, ki kršijo zakon, povratnikov (sploh tisti, ki so storili kazniva dejanja kot so ropi, vlomi itd.) s kopico prevzetih od staršev in toksične okolice pogledov na svet, nato pa jim na prestajanju kazni za pošteno opravljeno delo (kot obliko neke vrste poizkusa "preoblikovanja modusa operandi") dodelijo plačo (nagrado) v višini od 50 do 100 eur/mesečno in pričakujejo, da bo taka oseba po prestajanju kazni dobila neizmerno motivacijo, da se spremeni in začne pošteno delati. Da pa je mera še bolj polna, dobijo ob koncu meseca neke vrste plačilno listo, kjer vidijo, da so zaslužili minimalno plačo, a jim je večino pobrala država ... Seveda jim tudi ne teče delovna doba, čeprav delajo po 8 ur dnevno in imajo vse ostale pravice in obveznosti, kot druge (svobodne) zaposlene osebe. To je sramota za državo in totalno zgrešeno. Ne vem kaj dela psiho - socialna stroka? So vsi z mislimi na dopustih in novimi krediti? Poglejte primere v tujini in začnite spreminjati (motivirati) osebe, ki so "zgrešili pot" z dodelitvijo odgovornih nalog in s "primernim plačilom", da bodo videli, da se splača delati. Ne pa z nategovanjem in neke vrste dodatno kaznijo (kot da zapor že ni dovolj) ki samo še utrjuje njihov pogled na svet, da se ne splača delati.