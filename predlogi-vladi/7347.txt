Predlagam, da vlada popravi Zakon o orožju na ta način, da je lahko aktivno oborožen vsak državljan Republike Slovenije, ki izpolni določene dodatne pogoje.
Trenutna zakonodaja dopušča, da so stalno oboroženi vsi, ki izkažejo, da so izjemno ogroženi, pa še to je večina vlog za varnostno orožje zavrnjenih.
Nova zakonodaja pa bi predvidevala dovoljenje za nabavo varnostnega orožja tudi, če državljan to želi. Dodatni pogoj bi lahko bil, da se mora redno udeleževati strelskih treningov, da mora vsakih pet let opraviti psihiatrični test, ipd.
Razlog za uvedbo tega zakonskega določila, vidim predvsem v tem, da smo državljani vse bolj ogroženi in da je policije premalo za varovanje državljanov. S tem bi povečali tudi obrambno silo države. Nadalje je boljše imeti 50.000 kosov registriranega orožja, kot pa 1 kos nelegalnega orožja.