Vlada Republike Slovenije!
Z zakonom zaposlovanja mladih starih pod 30 let za nedoločen čas ste neposredno ogrozili ne samo moje delovno mesto, ampak delovno mesto mnogih, mladih, ki smo si po končani šoli našli službo in trenutno delamo za določen čas. S sprejetjem omenjenga zakona, ste pravzaprav naredili samo to, da se bo morda resda zaposlilo 7000 mladih, ki so trenutno na zavodu, ampak bo na zavodu končalo 7000 tistih, katere bodo novozaposleni zamenjali. Namesto, da bi tudi mi dobili pravico zaposlitve za nedoločen čas, ki ustrezamo starosti in sedaj upamo na zaposlitev za nedoločen čas v firmah, kjer delamo, a žal nismo vsaj tri mesece živeli na račun države. Po vašem, naj nam podaljšajo pogodbo samo še za pol leta, da bomo lahko ustrezno uvedli novozaposlenega, ki bo za vsaj dve leti za firmo cenejši, mi pa naj gremo na zavod, kjer bomo morali vsaj tri mesece čakati na možnost ponovne zaposlitve, ki je pa seveda ne bo, ker bo tistih 7000 že nadomestilo naša stara delovna mesta. Bravo, vlada, res bravo. Zato prosim in hkrati tudi pozivam, v imenu vseh tistih, ki smo sedaj na dobri poti, da si ustvarimo nekaj v življenju, da umaknete pogoj treh mesecev na zavodu. Redno plačujemo davke, da lahko država funkcionira, sedaj pa tudi vi nekaj naredite za nas. Drug predlog je, da dodate ankes k zakonu, da podjetje ne more nadomestiti zaposlenega za določen čas, za isto delovno mesto, če prej pogodbe za nedoločen čas ne ponudi trenutnemu zaposlenemu. Morate nas zaščititi, drugače z zakonom ne boste naredili prav nič.
 
Lep pozdrav,
Nuša