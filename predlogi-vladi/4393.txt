Vladi predlagam, da pri oglaševanju operaterjev mobilne telefonije predpiše obvezno opozorilo o zdravstvenih tveganjih, povezanih s sevanji mobilnih telefonov. 
Podobno je pri prodaji cigaret, kjer je na vsaki škatlici napis, da kajenje škoduje. Podobno je pri prodaji zdravil, ker oglasu obvezno sledi opozorilo, da je potrebno prebrati navodila in se o stranskih učinkih posvetovati z zdravnikom ali farmacevtom.
V TV in časopisnih oglasih bi operaterji morali navesti neko opozorilo, na primer: "Pretirana uporaba mobilnega telefona lahko poveča možnosti za nastanek rakavih obolenj". Lahko tudi nekoliko drugače, sama dikcija ni tako pomembna kot dejstvo, da se uporabnike opozori, da pretirana uporaba škoduje, opozorilo o tem je izdala celo WHO - Svetovna zdravstvena organizacija.
Takšno opozorilo je nujno zato, ker so mobilni operaterji med najmočnejšimi oglaševalci od katerih so mediji vse bolj finančno odvisni, zato se problematiki elektromagnetnega sevanja izogibajo. Poleg tega so med uporabniki mobilnih telefonov tudi otroci, ki so na EM sevanja še posebej občutljivi. 