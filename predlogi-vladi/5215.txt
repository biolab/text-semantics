Vlada potrebuje denar - to nam je znano. Vendar, če pogledate z logične strani... Kupili smo parcelo in PLAČALI DAVEK. Za vsak kupljeni cement, zidak, strešnik,... smo plačali davek. Na storitve izvajalcev, delavcev, monterjev,... smo plačali davek. Na koncu država, ker si si ustvaril nepremičnino (navadno iz težko prisluženega denarja- tudi ta navadno obdavčen) zahteva davek. Če davka ne moreš plačati, ti država vzame nepremičnino (izvršba). Tisto kar bi moralo biti naše v resnici ni naše oziroma moramo plačevati  neke vrste "najemnino", da jo lahko uporabljamo še naprej.
Ker pa si država želi nekje dobiti sredstva, je zanjo najlažje, da jih vzame, kjer so. Pri cerkvi. Pri nadstandardu (dve hiši, jahte, drage slike,...) Tam, kjer bi svoje "obveznosti" lahko plačevali.  
Kmetje bodo dodaten davek težko plačevali. Zato  bodo svoje kmetije in zemljo prodali ali pustili, da jim jih zaseže država. Država s tem ne bo znala ravnati, zato jih bo prodala. Težko pa jih bo prodala nazaj slovenskemu kmetu. Torej je za državo edino "smiselno", da jo proda tujim "investitorjem". Kmetijska zemlja v lasti tujcev!? Zdi se, kot da je to namen vsega tega. 
Upam, da se zavedate, da s tako odločitvijo ne boste pridobili ničesar. Dobro pa je tudi premisliti, kaj vam svetujejo tuji svetovalci. 
 