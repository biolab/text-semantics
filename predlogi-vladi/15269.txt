Berem predlog o višji obdavčitvi normirancev.
Rad bi poudaril par nelogičnih stvari. Govorilo se je o enaki/podobni obdavčitvi kot v primeru redne zaposlitve. Tu je treba pripomniti, da si s.p. posel išče sam, njegova plača je odvisna od njegovega truda in uspeha. Bolniški stalež si prvi mesec krije sam. Ni upravičen do regresa. Ne dobi kredita in je deležen manjšega socialnega varstva. Edino pravilno, da za več tveganja dobi (potencialno, ne pa nujno) več denarja.
Druga stvar. Obdavčitev se poviša za popoldanske normirance. Nekdo, ki je že redno zaposlen, bo odslej plačeval še več davka. Delal bo več, tvegal bo več, državi namenil več denarja, pri čemer pa ne bo imel višje pokojnine, čeprav bo vplačeval v pokojninsko blagajno. To se dogaja že zdaj, popoldanski s.p.-ji vplačujejo 40 mesečno, ki jih država elegantno pogoltne.
Videti je, da nekdo spet ni razmišljal s svojo glavo oz. prihaja iz vrst javnega sektorja, kjer je denar/plača vsak mesec - ne glede na uspešnost ali prizadevnost.
Sploh pa bi bilo najprej pametno optimizirani javni sektor, šele potem pa obremeniti privatnega. Človek nekako lažje plača višji davek, če mu država v zameno nudi ustrezen servis. Glede na zdravstvene in ostale razmere, ki se "pacajo" že več deset let, je servis slab, davki pa vedno višji.
Nekaj ne štima. Predlagam preklic tega predloga.
 