Pozdravljeni,
odpustiti delavca, ki je zaposlen za nedoločen čas, je v Sloveniji izjemno zahtevno. V nasprotju z delavcem, ki se mu podaljšuje pogodba za določen čas, delo prek avtorske pogodbe, s.p. ipd. Strinjam se, da je prav, da je delavec zaščiten, a podjetje mora vendarle imeti neko mero fleksibilnosti, sedaj jo skorakda nima (za razliko od delvca, ki lahko kadarkoli prekine sodelovanje).
Predlagam, da se podjetju, ki ima do vključno 199 zaposelnih omogoči, da letno odpusti 1 zaposlenega za nedoločen čas, podjetja, ki imajo več kot 199 zaposlenih pa do 1% zaposlenih brez potrebe po utemeljevanju razlogov (torej v praksi brez potrebe po dokazovanju nesposobnosti ali zmanjšanega obsega dela). Podjetje mora seveda upoštevati odpovedni rok in izplačati ustrezno odpravnino. Lahko se določi, da je v primeru take prekinitve pogodbe odpravnina 2x sicer pripadajoče odpravnine. Prav tako bi določene skupine ostale zaščitene (invalidi, nosečnice, ženske, ki se vrnejo s porodniškega, starejši od 55 let ipd).