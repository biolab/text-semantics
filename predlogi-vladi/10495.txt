Spoštovani!

Kot zavedni državljan vam pišem, zakaj je potrebno odstraniti 6 odstavek 83 člena ZPrCP. V tem odstavku je navedeno, da:

(6) Pešec, ki potiska enosledno vozilo, ročni voziček ali drugo prevozno sredstvo in organizirana skupina pešcev, mora v primeru, ko ni mogoče uporabljati prometne površine namenjene hoji pešcev, hoditi ob desnem robu vozišča v smeri hoje. Pešec, ki potiska ob sebi enosledno vozilo, ga mora voditi na svoji levi strani. Določba velja tudi za osebo, ki se vozi v invalidskem vozičku.

Razlogi zakaj je potrebno 6 odstavek 83 člena odstraniti iz zakona:

Zaradi določb tega zakona vzgojiteljice otroke že v vrtcu učijo, da je potrebno hoditi po desni strani cestišča (organizirane skupine). Pri svojem 7 letnem sinu zato opažam, da v primeru, kjer ni pločnika, da otrok vedno hodi po desni strani cestišča, čeprav 4 odstavek 83 člena ZPrCP določa, da je potrebno hoditi po levi strani cestišča.

Po določbah 6 odstavka 83 člena zakona morajo naprimer oče in mama, ki potiska otroški voziček hoditi vsak na svoji strani cestišča. Mama, ki potiska otroški voziček mora hoditi po desni strani cestišča, oče pa po levi strani cestišča.

Ne razumem, zakaj morajo organizirane skupine ljudi, nekdo, ki potiska ročni voziček ali invalidski voziček, hoditi po desni strani vozišča. V kolikor motorno vozilo teh oseb ne opazi bo sigurno prišlo do nesreče saj jih tudi pešci ne morejo opaziti in se umakniti saj gledajo stran.

V kolikor boste malo opazovali pešce boste videli, da hodijo po desni in po levi strani cestišča. Zakaj? Zato ker zaradi zapletene zakonodaje ne vedo kje morajo hoditi. V kolikor imate možnost vam predlagam, da pogledate tudi zakaj je prišlo do prometnih nasreč, kjer so udeleženi pešci. Opazili boste, da je bila velika večina pešcev zbitih od zadaj. Vsi pešci, ki so bili zbiti od zadaj, so bili zbiti od zadaj, ker niso videli prihajajočega vozila, ker so hodili po desni strani cestišča. Po desni strani cestišča pa so hodili, ker so jih tako naučili v vrtcu in šoli (organizirane skupine).

Predlagam, da se 6 odstavek 83 člena ZPrCP odstrani. Zakon naj bo jasen. Vsi pešci, organizirane skupine ljudi, pešci z vozički, invalidski vozički naj hodijo po levi strani cestišča saj se le na ta način lahko pravočasno umaknejo nasproti vozečemu vozilu v kolikor jih ta spregleda.

Za odgovore se zahvaljujem,

S spoštovanjem,

Dr. Borut Gosar

tel: 041674724

Selo pri Vodicah 23

1217 Vodice