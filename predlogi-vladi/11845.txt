Pozdravljeni,
v Sloveniji davek na darila in dedovanje predvideva dedovanje brez davka zgolj znotraj prvega dednega reda - torej zakonec in otroci. Za vse ostale je predviden davek, ki znaša glede na vrednost premoženja in sorodstveno razmerje od 5% pa vse do 39% vrednosti dediščine / darila.
Takšna ureditev je po mojem mnenju nedopustna. Irelevantno je, komu človek zapusti premoženje.
Davke in prispevke se je namreč plačevalo že za časa življenja od prihodkov, s tem se je tudi premoženje ustvarilo. Zato predlagam, da se davek na dedovanje izniči ne glede na dedni red.