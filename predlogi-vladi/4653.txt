Predlagam, da bi morali notarji in upravni delavci, ko ugotavljajo istovetnost oseb, preverjati tudi, ali je osebni dokument ponarejen ali ne. Navedeno bi morali početi že po sedanji razlagi zakonskega besedila, namreč če je dokument ukraden in ponarejen, notar ne bi smel overiti pravnega posla, ker istovetnost oseb ni ugotovljena. Teh dejstev pa notarji trenutno dejansko ne preverjajo, kar pomeni, da kršijo zakon.
 
V zadnjem času se je zelo povečalo število "goljufij" ko oseba pri notarju overi nek pravni posel, pa ima ta oseba ponarejen/spremenjen (ukraden) osebni dokument. Posledice teh pravnih poslov pa kasneje vplivajo na tretje osebe, ki niso bile udeležene pri samem pravnem poslu. Znani so primeri, ko "lastnik" gospodarske dužbe to družbo proda kupcu, ki imel ukradene in predrugačene osebne dokumente. Novi "lastnik" družbo spravi v stečaj, upniki pa ne morejo uveljavljati odgovornosti lastnika, ker je kot lastnik vpisana oseba, ki sploh ni imela nobene zveze s to družbo, ampak so ji zgolj ukradli osebne dokumente, na podlagi katerih se je potem izvedlo pravni posel prodaje družbe.