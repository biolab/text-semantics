Ob zadnjih volitvah v državni zbor se je ponovno pokazalo, da ni prav nobene povezave med predvolilnimi obljubami in delovanjem po volitvah. Stranke nekaj obljubljajo samo zato, da pridejo na oblast, potem pa brezsramno delujejo povsem v nasprotju s predvolilnimi obljubami.
Primer obljub mimistra Šušteršica oz. njegove Državljanske liste Gregorja Viranta:
Pred volitvami:
1. država ne bo več dokapitalizirala državnih bank
2. banke bodo na trg dale zasežena stanovanja
2. država ne bo kupovala stanovanj propadlih gradbincev
Po volitvah:
1. država je dokapitalizirala državne banke, še več, sedaj jih bo celo očistila vseh slabih terjatev (po domače dolgov), seveda vse na račun davkoplačevalcev.
2. banke zaseženih stanovanj ne bodo dale na trg oz. bodo čakale na izboljšanje razmer (višjo ceno), seveda bodo v tem času živele na račun davkoplačevalcev.
3. Stanovanjski sklad RS bo odkupil stanovanja v skupni vrednosti 40 mio EUR.
Vladi predlagam, da sprejeme poseben zakon, po katerem mora vsaka stranka na volitvah nastopati s tremi ključnimi obljubami, ki jih bo realizirala v primeru, da bo po volitvah v Vladi. Če stranka teh treh obljub ne realizira v dveh letih, se šteje, da je na oblast prišla z volilno prevaro in mora takoj in  brezpogojno izstopiti iz koalicije.
 
 