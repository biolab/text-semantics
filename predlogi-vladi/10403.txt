Spletni portal RTVSLO.si naj kot javno financirana ustanova preneha s trošenjem javnih sredstev za ustvarjanje oz. objavo rumenih novic, tračov ter šunda. Javno financiranje narekuje potrebo po resnem novinarskem delu, za katerega je moč soditi, da je v javnem interesu, ni pa morda tržno zanimivo. Nesprejemljivo je, da se davkoplačevalski denar troši za rumeni tisk. Tehnična opredelitev slednjega je sicer predmet poglobitve oz. naloga za ustrezne inštitucije, vendar gre povečini za očitne in intuitivne primere, ki jim je skupno podajanje banalnih, za javnost nepomembnih informacij, ki ne služijo ozaveščanju ali izobraževanju. Primeri so:

- 50 let Jennifer Lopez, "Jenny iz soseske": www.rtvslo.si/svet-zabave/svet-znanih/50-let-jennifer-lopez-jenny-iz-s...

- Nekdanji Trumpov piarovec zdaj pleše v Zvezde plešejo: www.rtvslo.si/svet-zabave/zanimivosti/nekdanji-trumpov-piarovec-zdaj-p...

- Življenje "ambasadorja užitka" zasebna letala, najboljše restavracije sveta, nore zabave: www.rtvslo.si/tureavanture/kulinarika/zivljenje-ambasadorja-uzitka-zas...
 
Vkolikor RTVSLO vztraja pri objavljanju tovrstnih novic, naj se te transparentno financirajo izključno iz nejavnih virov, kot je npr. oglaševanje.