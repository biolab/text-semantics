Predlagam, da se v javnem sektorju namesto zviševanja uvrstitve v plačni razred posameznih poklicev in s tem rušenja plačnega sistema uvede dodatek za deficitarni profil. Razlog za predloge zvišanja plač je očiten - odhajanje zdravnikov v tujino in primanjkovanje kadra. Vendar enaka situacija ni le pri zdravnikih, temveč tudi drugod; medicinske sestre, ponekod v (visokem) šolstvu - npr. poučevanje za inženirske poklice, profesorji matematike/fizike, ipd. Znano je, kje točno je primanjkovanje kadra, zato bi bilo relativno enostavno na takih delovnih mestih uvesti stimulacijo/dodatek.