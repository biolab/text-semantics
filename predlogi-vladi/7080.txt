Predlagam Vladi Republike Slovenije, da se na ozemlju Republike Slovenije tudi v primeru migrantov izvaja slovensko zakonodajo. V kolikor migranti storijo kaznivo dejanje, naj se to ustrezno kaznuje. Enako velja tudi v primeru, da migranti storijo prekršek. Za vse, ki se nahajajo na ozemlju Republike Slovenije naj torej velja enaka zakonodaja in s tem seveda enakost pred zakonom. Nobena skupina na področju Republike Slovenije ne sme biti v privilegiranem položaju. Trenutno stanje na terenu v zvezi z migranti je takšno, da so migranti v privilegiranem položaju in niso podvrženi slovenski zakonodaji ter s tem ukrepom zaradi kršitev zakonov. V kolikor se zakonodaja ne bo izvajala za vse enako, bodo slovenski državljani v primerjavi z migranti v diskriminatornem položaju. Za migrante in njihove pomagače naj tako velja med drugim tudi Kazenski zakonik (KZ-1), ki v svojem 308. členu govori o prepovedanem prehajanju meje ali ozemlja države. Po tem členu naj se kaznuje tako tujega državljana, ki nezakonito prečka državno mejo, kot tudi slovenskega ali tujega državljana, ki tujcu omogoči nezakonit prehod državne meje ali ozemlje države. Kaznuje naj se tako med drugim tudi vse slovenske državne organe, ki sodelujejo pri pomoči tujim državljanom pri prehajanju ozemlja Republike Slovenije. Kaznuje naj se nasilno prekoračenje državne meje Republike Slovenije ali oborožen nezakonit vstop na njeno ozemlje. Enako naj se kaznuje tujca, ki nima dovoljenja za prebivanje v Republiki Sloveniji, če se na nezakonit način zadržuje na njenem ozemlju ali se upre zakoniti odstranitvi z njega. Kaznuje naj se slovenskega državljana ali tujega državljana, ki tujce, ki nimajo dovoljenja za vstop v Republiko Slovenijo ali prebivanje v njej, nezakonito spravlja na njeno ozemlje, jih po njem prevaža ali jim pomaga pri skrivanju ali kdor skupino dveh ali več takih tujcev za plačilo nezakonito spravi čez mejo ali ozemlje države. Obenem naj se kaznuje tudi uradno osebo, ki z zlorabo uradnega položaja ali pravic omogoči tujcu nezakonit vstop na ozemlje Republike Slovenije ali nezakonito prebivanje na njem. Kaznuje naj se tudi pridobivanje ali zbiranje ljudi za nezakonito preseljevanje, preskrbovanje s ponarejenimi dokumenti in prevoz ali kakšno drugačno organizirano nezakonito preseljevanje. Prepovedano prehajanje meje ali ozemlja države 308. člen (1) Kdor nasilno prekorači državno mejo Republike Slovenije ali oborožen nezakonito vstopi na njeno ozemlje, se kaznuje z zaporom od treh mesecev do treh let ali z denarno kaznijo. (2) Enako se kaznuje tujec, ki nima dovoljenja za prebivanje v Republiki Sloveniji, če se na način iz prejšnjega odstavka zadržuje na njenem ozemlju ali se upre zakoniti odstranitvi z njega. (3) Kdor se ukvarja s tem, da tujce, ki nimajo dovoljenja za vstop v Republiko Slovenijo ali prebivanje v njej, nezakonito spravlja na njeno ozemlje, jih po njem prevaža ali jim pomaga pri skrivanju ali kdor skupino dveh ali več takih tujcev za plačilo nezakonito spravi čez mejo ali ozemlje države, se kaznuje z zaporom do petih let in denarno kaznijo. (4) S kaznijo iz prejšnjega odstavka se kaznuje uradna oseba, ki z zlorabo uradnega položaja ali pravic omogoči tujcu nezakonit vstop na ozemlje Republike Slovenije ali nezakonito prebivanje na njem. (5) Če storilec z dejanji iz tretjega ali četrtega odstavka tega člena sebi ali komu drugemu pridobi nesorazmerno premoženjsko korist ali priskrbi brezpravno delovno silo ali povzroči nevarnost za življenje ali zdravje ljudi ali taka dejanja stori kot član hudodelske združbe, se kaznuje z zaporom od enega do osmih let in z denarno kaznijo. (6) Kdor pridobiva ali zbira ljudi za nezakonito preseljevanje, jim preskrbuje ponarejene dokumente ali prevoz ali kako drugače organizira nezakonito preseljevanje, se kaznuje z zaporom do petih let in denarno kaznijo. (7) Prejšnji odstavki se uporabljajo tudi za kazniva dejanja, storjena v tujini, če je država, v kateri so bila storjena, enako kot Republika Slovenija sprejela skupno mednarodnopravno obveznost preprečevati taka kazniva dejanja, ne glede na to, kje so storjena, ter je dejanja v svojem zakonu ustrezno enako določila kot kazniva dejanja. Če je bilo kaznivo dejanje storjeno na območju Evropske unije, se državljani njenih članic pri uporabi drugega, tretjega, četrtega in petega odstavka tega člena ne štejejo za tujce.