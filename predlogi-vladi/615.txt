V Sloveniji je veliko preveč ljudi, ki neupravičeno prejemajo ali socialno pomoč ali denarno nadomestilo za primer brezposelnosti. Ljudje prejemajo denarna nadomestila, poleg tega pa delajo na črno ali na tuje študentske napotnice. Ker je očitno inšpekcijski nadzor neučinkovit, bi bilo morda potrebno razmisliti o tem, da tovrstne kršitve nadzorujemo tudi sami državljani in primere prijavljamo inšpekcijskim službam. Predlagam da vlada uvede nagrade, ki bi bile dodeljene posameznikom, ki bi razkrili primere neupravičenega prejemanja ali socialne ali pomoči za brezposelne. Pavšalno bi lahko rekli 100€ za vsak primer, kjer bi država posamezniku odvzela pravico do socialne pomoči ali denarnega nadomestila za brezposelnost v primerih kršitve posameznika. Verjamem da bi bilo na tak način rešenih veliko primerov, kjer sedaj posamezniki na stroške vseh davkoplačevalcev neupravičeno prejemajo razna nadomestila. Vsekakor pa bi prihranili ogromno denarja in nagradili ljudi, ki bi pripomogli k večjemu redu na tem področju v naši državi