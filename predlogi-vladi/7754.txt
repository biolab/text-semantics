 Podajam pobudo za spremembo datuma rojstva, ko mora otrok začeti obiskovati osnovno šolo. Trenutna ureditev je takšna, da se vpisuje v OŠ tiste otroke, ki v koledarskem letu dopolnijo 6 let. Problem pa so otroci, ki so rojeni konec leta (moj konkretno je rojen v dugi polovici decembra). Ti otroci so potem še kar nekaj časa stari komaj 5 let.
Predlagam, da se meja postavi na 1. september in se reče, da se v OŠ vpišejo otroci, ko do 1. septembra dopolnijo 6 let.
Moje mnenje in kot sem zasledil, tudi mnenje precej staršev po Sloveniji, je, da je pri starosti 5 let otrok absolutno premajhen za šolo in mu je s tem odvzeto dragoceno otroštvo.
Za svojega otroka bom poskrbel, da bo vpis zamaknjen za 1 leto.