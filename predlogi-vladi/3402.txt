Predlagam, da storite tako kot hrvaška vlada, ki je bankam in ostalim pravnim osebam prepovedala zaračunavanje opominov zaradi neplačanih obveznosti.
Ljudje, ki teh obveznosti ne poravnajo pravočasno, gotovo ob opominu ne potrebujejo še dodatnega stroška, ki si ga banke in finančne ustanove veselo zaračunavajo. 
Tukaj je seveda pomembno poudariti, da ima korist od opomina SAMO pravna oseba, ki opomin pošlje. Ker želi imeti to poravnano. Razumljivo.   
A če se odloči za ta korak, potem naj ta opomin tudi sama plača, ne pa da strošek neke storitve, katero uporabnik ni naročil, naprtijo njemu. In mu tako še povečajo dolg!   V najslabšem primeru bi morala biti višina kakršnegakoli pisnega opomina omejena na maksimum recimo 20 centov.  Ne pa tole kar imamo sedaj!
Stroški opomina so zelo različni, zaračunava se po 2ali 3 evre na opomin, nekateri tudi do 10 evrov, kar je seveda VELIKOOOO več kot so dejanski stroški pošiljanja opomina. Hrvaške banke na ta način služijo milijone evrov, verjetno podobno tudi pri nas, če ne še več.
 
To je treba ustaviti, hvala lepa.
 