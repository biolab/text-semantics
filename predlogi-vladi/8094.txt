Evtanazija je zakonita v evropskih državah, kjer so se odločili, da bodo hudo bolnim zagotovili pravico do dostojne smrti brez bolečin. Pred petnajstimi leti so evtanazijo kot prvi legalizirali na Nizozemskem. Pacientovo prošnjo pregledata vsaj dva zdravnika ter revizijska komisija, ki vključuje pravnika in medicinskega etika. Če jo odobrijo, ima pacient pravico do evtanazije.
Pri nas evtanazija ni dovoljena. Neozdravljivo bolnim tako preostane le odhod v državo, kjer sprejmejo tudi tujce, ki želijo evtanazijo. Evtanazija v tuji državi za bolnika ni enostavna, potrebno je poznati tujo zakonodajo o evtanaziji in še marsikaj drugega.
Vladi predlagam, da na ustreznem ministrstvu posredujejo potrebne informacije našim pacientom, ki zaradi zdravstvenih razlogov želijo evtanazijo opraviti v eni od držav, kjer je evtanazija dovoljena. 
 
 