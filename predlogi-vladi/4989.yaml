Text file: 4989.txt
author: no name no name
downvotes: 2
end consideration date: 2013-10-03
id: '4989'
number comments: 15
number views: 1982
proposal type: Odziv pristojnega organa
response: "Odziv Ministrstva za pravosodje\nPravilnik o metodologiji za oblikovanje\
  \ cen socialno varstvenih storitev dolo\u010Da osnovne elemente stro\u0161kov storitev\
  \ in njihova medsebojna razmerja ter dolo\u010Da standarde posameznih stro\u0161\
  kov. Osnova za dolo\u010Ditev cene je stro\u0161ek storitve, ki ga sestavljajo elementi\
  \ za oblikovanje cen: stro\u0161ki dela, stro\u0161ki materiala in storitev, stro\u0161\
  ki amortizacije, stro\u0161ki investicijskega vzdr\u017Eevanja, lahko pa tudi stro\u0161\
  ki financiranja. Metodologija standardizira stro\u0161ke dela in stro\u0161ke izdatkov\
  \ za blago in storitve.\nPovpre\u010Dna cena oskrbe I v domovih za starej\u0161\
  e brez posameznih elementov nadstandarda zna\u0161a 17,13 evrov, oskrbe II 21,93\
  \ evrov, oskrbe IIIa 26,73 evrov in oskrbe IIIb 30,90 evrov. Cene oskrbe v domovih\
  \ s koncesijo so okoli 30 odstotkov vi\u0161je.\nCene osnovne in socialne oskrbe\
  \ v domovih pla\u010Dujejo uporabniki oziroma njihovi svojci. \u010Ce to presega\
  \ njihovo pla\u010Dilno sposobnost nastopi kot pla\u010Dnih ob\u010Dina. V zvezi\
  \ s cenami domov za starej\u0161e je potrebno dodatno pojasniti, da je k cenam osnovne\
  \ in socialne oskrbe potrebno pri\u0161teti tudi sredstva za zdravstveno oskrbo\
  \ stanovalcev domov, ki jih domovom pla\u010Duje Zavod za zdravstveno zavarovanje\
  \ Slovenije. Ta sredstva zna\u0161ajo v povpre\u010Dju okoli 14 evrov na stanovalca.\
  \ ZZZS prav tako financira splo\u0161ne zdravstvene ambulante v DSO v letnem znesku\
  \ okoli 7.568.000 evrov (cca 1,2 evra na stanovalca), kar vse je potrebno upo\u0161\
  tevati, ko govorimo o ceni oskrbe v domovih za starej\u0161e.\nStro\u0161ki oskrbnega\
  \ dne osebe na prestajanju kazni zapora pa so izra\u010Dunani tako, da je vi\u0161\
  ina vseh prora\u010Dunskih sredstev Uprave za izvr\u0161evanje kazenskih sankcij\
  \ deljena s \u0161tevilom koledarskih dni in povpre\u010Dnim \u0161tevilom zaprtih\
  \ oseb. V oskrbni dan so vklju\u010Deni vsi stro\u0161ki zapornega sistema, od pla\u010D\
  , investicij, materialnih stro\u0161kov, izobra\u017Eevanja, zdravstvenega varstva,\
  \ stro\u0161kov \u017Eivil in tako naprej. V letu 2010 je cena oskrbnega dne zna\u0161\
  ala 86 evrov, leta 2011 83 evrov in leta 2012 67 evrov. Razlika v ceni oskrbnega\
  \ dne je posledica \u0161tevila zaprtih oseb, torej ve\u010Dje \u0161tevilo zaprtih\
  \ oseb, ni\u017Eja je cena oskrbnega dne za zaprto osebo.\nMetodologija, po kateri\
  \ je torej pripravljen izra\u010Dun cene oskrbnega dne na zaprto osebo, temelji\
  \ na tem, da so vklju\u010Deni vsi stro\u0161ki zaporskega sistema, dejansko pa\
  \ to ne pomeni, da bi izvr\u0161itev dneva zapora za konkretno zaprto osebo dejansko\
  \ stala npr. 67 evrov dnevno, temve\u010D je 67 evrov povpre\u010Den stro\u0161\
  ek celotnega zaporskega sistema, prera\u010Dunan na zaprto osebo.\nGlede na vse\
  \ navedeno ministrstvo za pravosodje ugotavlja, da predlog vsebuje neto\u010Dne\
  \ podatke, saj je cena oskrbnega dne v domu starej\u0161ih dejansko bistveno vi\u0161\
  ja od tiste navedene v predlogu. Poleg tega pa so odstopanja v vi\u0161ini cene\
  \ oskrbnega dne v domu starej\u0161ih in oskrbnega dne v zavodu za prestajanje zaporne\
  \ kazni tudi posledica specifike podro\u010Dij, razli\u010Dnih metod in faktorjev\
  \ uporabljenih pri izra\u010Dunu.\nMinistrstvo za pravosodje zaklju\u010Duje, da\
  \ je predlog, posredovan preko spletnega orodja predalgam.vladi.si osnovan na pomanjkljivih\
  \ dejstvih in glede na zgoraj navedeno neutemeljen.  \n "
response date: 2013-11-05
response due date: null
sent date: 2013-09-04
title: "zaporniki vs oskrbovanci domov za starej\u0161e"
upvotes: 25
url: https://predlagam.vladi.si/predlog/4989
