Govorjenje zdravniškega sindikalista dr. Kuštrina me vedno znova razjezi. Strinjam se z njim, da je napredek v medicini velik, nekateri zdravniki vrhunski, vendar pa pozablja, da je uvedba napredka v prakso odvisna od vsega medicinskega osebja in ne le tistih, ki so nekaj izumili. In tukaj se ta velik napredek neha. Zdravnikov ne zanima več bolnik s svojimi težavami, temveč vse preveč zdravnikov ravna z bolnikom kot z osebo brez čustev in strahov. Po lastni izkušnji v eni od klinik UKC Lj vem, da kirurg niti ne pregleda bolnika pred operacijo, bolnik se sreča samo z anesteziologom, ki bolnika izpraša, pregleda ga ne, torej samo-diagnoza laika. Za možne komplikacije pri operaciji pa itak podpiše bolnik, da se jih zaveda.. Predvidevam, da postopek pred operacijo ni v vseh ustanovah enak, zato predlagam, da se to poenoti in spremeni tako, da postopki pred operacijo ne bodo usmerjeni samo v zaščito medicinskega osebja, ampak predvsem v varnost bolnika. Moteče je tudi to, da oba medicinska sindikata ne delujeta usklajeno.