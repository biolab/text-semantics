Opozoriti želim na nelogično ureditev pravice do jubilejne nagrade za javne uslužbence po novem predlogu. Omenjena pravica naj bi bila vezana na delovno dobo v javnem sektorju, kar bi pomenilo neenako obravnavo zaposlenih v javnem sektorju.
Javni uslužbenci, predhodno zaposleni v gospodarstvu, kar jim daje širši nivo znanja in izkušenj, bi bili za svoj prispevek k boljšemu delovanju javnega sektorja prikrajšani za pravico do jubilejne nagrade.
Plačna reforma je že sama po sebi prinesla dovolj krivic javnim uslužbencem, ki so se v javnem sektorju zaposlili od druge polovice leta 2008 naprej, zato že obstoječim anomalijam ni potrebno dodajati še novih.