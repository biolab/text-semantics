Predlagam takojšnjo uvedbo spodbud za delodajalce pri zaposlovanju mladih.
Obrazložitev:
Mladi po zaključku študija nikakor ne morejo priti do prve zaposlitve. Pripravništvo ni več obvezno, vsi delodajalci pa zahtevajo vsaj minimalne delovne izkušnje. Primer  dve univerzitetnih diplomiranih biologov: eden dela kot delavec v skladišču, druga je že skoraj eno leto brezposelna na Zavodu za zaposlovanju.
Še stališče predsednika evropskega parlamenta Martina Schulza :
"Druga prednostna naloga bi morala biti zagotavljanje zaposlitvenih in razvojnih priložnosti za mladino. Pri tem imamo dvojno odgovornost - znova moramo namreč zagotoviti razmere za gospodarsko rast, hkrati pa nemudoma odgovoriti na tragedijo mladih ljudi v kriznih evropskih državah. Brezposelnost na evrskem območju je namreč dosegla 10,9 odstotka, kar je najvišja raven po uvedbi evra, mladi ljudje pa so tisti sloj evropskega prebivalstva, ki so ga posledice krize najbolj prizadele in plačuje najbolj nesorazmerno ceno za prejšnje napačne odločitve. Brezposelnost med mladimi v Španiji je tako že več kot 50 odstotkov.
Zato si nikakor ne moremo in ne smemo privoščiti, da bi žrtvovali celotno generacijo ali ustvarili izgubljeno generacijo, ki bi lahko uničila družbeno tkivo Evrope in njeno stabilnost. Zato potrebujemo takojšnji načrt za preprečevanje podobnih okoliščin, ki vsebuje vlaganja v poklicno usposabljanje, izboljšanje izobraževalnih možnosti in - kar je najpomembneje - ponuja spodbude za delodajalce pri zaposlovanju mladih".