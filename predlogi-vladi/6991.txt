 Vsi opažamo in se v večini zgražamo nad pogostostjo reklamnih panojev ob cestah, pogosteje v okolici in središčih mest. Po potovanjih po tujini tam tega ni opaziti oz. jih skorajda ni. Razumem da oglaševalci od tega živijo, vendar nas s tem že povsod zasuvajo. Lep primer so avtobusne postaje, gradbišča, zlasti v Ljubljani in pa prelepljeni avtobusi mestnega prometa.
Konkreten primer zasičenosti oz. prepogosto postavljenih reklamnih panojev je pravkar prenovljeno parkirišče Dolgi most. Takih primerov je povsod po Sloveniji preveč.
Zato predlagam da se močno omeji pogostost reklamnih panojev, tako ob cestah, avtocestah, na avtobusnih postaja kot tudi na samih avtobusih.
 
 