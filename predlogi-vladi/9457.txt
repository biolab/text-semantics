 Vladi R Slovenije predlagam da s 1.1.2019 zviša za enak odmerni procent pokojnine vsem novim upokojencem in tudi tistim kateri so se že upokojili po ZPIZ-2 (od 1.1.2013 dalje, saj je ta zakon še vedno v veljavi, le odmerni procent naj bi se popravil).
Se pravi, da bo potrebno pokojnine le teh uskladiti oz. odmeriti z novim odmernim procentom. Upokojenci po ZPIZ-2 so bili dejansko tudi najbolj prikrajšani, saj se jim je zmanjšal odmerni procent glede na vse ostale. 
ZPIZ-2 se je sprejemal na vrat na nos, z obrazložitvijo da rešujemo javne finance, da bomo drugače postali žrtve bruseljske trojke...
Zdaj se govori le o novih upokojencih po 1.1.2019. Slednje bo povzročilo še večje razlike, tožbe na ustavnem in evropskem sodišču.
Je pa hkrati potrebno zvišati tudi pokojnine vsem starim upokojencem kateri so se upokojili pred 1.1. 2013 saj vemo, da so bili od l. 2010 dalje prikrajšani za dobrih 8 % zvišanja pokojnin katero bi jim sicer pripadalo po sistemskih zakonih, a jih je ZUJF zamrznil.  
Zavedati se je potrebno, da se je ob osamosvojitvi na umeten način (zapiranje delovnih mest) ustvarilo več kot 100.000 upokojencev,  zavedati se je potrebno, da se je prispevek za invalidsko in pokojninsko zavarovanje delodajalca iz 15 % zmanjšal na 8 % kar naj bi koristilo konkurenčnosti gospodarstva. 
Imamo upokojence kateri dobivajo pokojnino po 20 let, 30 let in več. Imamo pa tudi takšne kateri ne dočakajo niti enega pokojinskega nakazila ali pa uživajo zasluženo pokojnino le nekaj let. Zato se mi takšne primerjave ne zdijo primerne. Sicer pa današnji pokojninski sistem temelji tudi na medgeneracijski solidarnosti, ne samo višini vplačil.
 