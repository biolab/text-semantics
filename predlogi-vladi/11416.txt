Predlagam, da se predsedniške in županske volitve spremeni v enokrožne. Tako se bosta zmanjšala strošek volitev in možnost za okužbo na volišču.
Ker ne želimo, da zmaga nekdo brez večinske podpore ljudstva, naj se spremeni tudi način glasovanja, tako da bodo volilci kandidate oštevilčevali od najboljšega do najslabšega. Za ugotavljanje zmagovalca bi lahko uporabili 'contingent vote' (https://en.wikipedia.org/wiki/Contingent_vote), ki je enakovreden dvokrožnemu večinskemu sistemu, vendar menim, da je vredno narediti korak naprej in uvesti sistem Schulze (https://en.wikipedia.org/wiki/Schulze_method), v katerem mora zmagovalec z večino glasov premagati vsakega protikandidata in ne samo drugouvrščenega.