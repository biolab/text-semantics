Vladi predlagam razrešitev ministra Mramorja iz krivdnih razlogov. Minister svoje delo za katerega prejema plačo opravlja malomarno, ne preverja dejstev in s svojimi izjavami neti nestrpnost s čemer neposredno krši 297. člen KZ-1-NPB4. 
 
Obrazložitev:
 
V soboto 21.11.2015 je bila na sporedu nacionalne televizije oddaja Posebna ponudba v kateri je bila med drugim objavljena izjava ministra za finance v kateri trdi, da bi se s sprejetjem ukrepov glede CHF kreditov povzročila nepravičnost do kreditojemalcev v EUR, ki so ta čas plačevali višje obroke.  
 
Trditev ne drži saj nobena od zahtev, ki smo jih kreditojemalci naslovili na banke ne postavlja CHF kreditojemalce v kakršnokoli prednost, slednji so v vsakem primeru še vedno na slabšem kot EUR kreditojemalci istega časovnega obdobja. Predloga kreditojemalcev sta bila dva:
 
-konverzija na dan podpisa pogodbe s čemer se CHF kreditojemalci poenotijo z EUR vendar z dvojnimi stroški (odobritev, notar…)
 
-konverzija z razmerjem 1:1,2 pri čemer kreditojemalci prav tako nosijo dvojne stroške izgubili pa so tudi 30 in več% kar je mnogo več kot je kadarkoli znašala razlika med EUR in CHF krediti
 
V svoji razlagi izjave, ki mi jo je na mojo pisno zahtevo posredovalo ministrstvo (izjava je pripeta predlogu) noben izmed predlogov kreditojemalcev ni omenjen je pa navedeno, da je izjava podana v širšem smislu, ki zajema tudi morebiten odpis dela ali celega dolga kar pa kreditojemalci nikoli nismo zahtevali. Zato je snovanje izjave na odpisu neustrezno in zavajajoče.
 
Glede na dejstvo, da se je ministrstvo dolžno informirati o zahtevah preden jih komentira verjamem, da je bilo to tudi storjeno. To pomeni, da je ministrstvo moralo vedeti kakšni so bili predlogi kreditojemalcev in, da slednji v resnici nikoli ne bomo v boljši situaciji kot EUR kreditojemalci. Iz tega izhaja, da je izjava lahko imela zgolj namen povečevanja nestrpnosti in večanje negativnega mnenja širše javnosti proti CHF kreditojemalcem. Da je to uspelo kažejo tudi komentarji na povezanem članku, ki je na voljo na spletnem naslovu 
 
http://www.rtvslo.si/posebnaponudba/novice/zmerjajo-nas-da-smo-spekula... 
 
Iz zapisanega izhaja, da minister Mramor, ki je odgovoren za delovanje ministrstva svojega dela ne opravlja korektno, strokovno in skladno z zakonodajo. Že samo zaradi neposredne kršitve KZ-1-NPB4 tega dela v prihodnje ne more več opravljati zato ga je potrebno odstaviti in proti njemu sprožiti ustrezne postopke.
 