Predlagam, da se uvede nov sistem glede prehrane v vzgojno izobraževalnih zavodih, saj je le ta trenutno zelo slab. Predlagam, da se z zakonom določi, da jedilnike lahko pišejo izključno osebe s primerno izobrazbo, torej dietetiki, nutricionisti in ne učiteljice kemije in gospodinjstva, kot je sedaj v navadi. Predlagam tudi, da se spremeni smernice pri sestavi jedilnikov v vzgojno izobraževalnih ustanovah, saj že dolgo vemo, da otroci pojedo močno preveč sladkorja, kruha, mesa in mlečnih izdelkov, to pa je na jedilnikih v vrtcih in šolah vsak dan, tudi večkrat na dan. Glede na to, da je vedno več ljudi, ki se odloča za vegeterijanstvo in veganstvo, se mi zdi pošteno, da se otrokom ponudi tudi ta možnost.