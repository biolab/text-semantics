Pogosto berem o tem, da podjetje prenese premoženje na drugo podjetje, zaposleni ostanejo pri prvem podjetju, ki pa gre v stečaj, ker v njem ni več premoženja. Ali pa, da podjetje ustanovi drugo podjetje skoraj brez premoženja, nanj premesti zaposlene, nato pa gre to novoustanovljeno podjetje v stečaj. Zaposleni v obeh primerih ostanejo na cesti. Predlagam, da se takšne primere prepove. Če je bilo premoženje le preneseno na drugo podjetje, naj se uredi, da se prenesejo tudi zaposleni. Če se zaposleni prenesejo na podjetje brez premoženja, naj bo takšen akt ničen. Treba je spodbujati pošteno poslovno prakso, ne pa nepoštene. 