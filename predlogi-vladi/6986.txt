Varnostna tveganja in izzivi v notranjem in zunanjem, regonalnem in globalnem varnostnem okolju terjajo prilagajanje/prenovo varnostne infrastrukture. V danih razmerah je pereča tudi potreba po vključevanju civilne družbe, nepridobitnih organizacij in aktivnih prebivalcev pri zagotavljanju varnosti. Nekatere oblike pri nas že obstajajo in so lahko zgled na ostalih področjih, denimo sodelovanje pri zagotavljanju prometne varnosti otrok na poti v šolo. Po tem vzoru bi se lahko civilna družba skupaj z organi lokalne samouprave bolj angažirala pri preprečevanju in odvračanju medvrstniškega nasilja v okolici šol. Podobno bi veljalo razviti sodelovanje pri prenovi varnostne infrastrukture v lokalnem okolju za javni red in mirno sožitje v okviru migracijske politike.
Predlagam vladi, da pristojna ministrstva, predvsem ministrstvo za notranje zadeve in ministrstvo za javno upravo pretehtata navedeno tudi v luči potrebe po prenovi občinskega programa varnosti, ki po 6. členu Zakona o občinskem redarstvu predstavlja normativni okvir in strateško orodje za upravljanje varnostne infrastrukture v lokalni skupnosti. Glede na dostopne podatke o njegovi uporabni vrednosti, pa je bolj ali manj zastarel, v samem osnutku pa prenormiran.   