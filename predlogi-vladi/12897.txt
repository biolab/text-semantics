Predlagam, da se zmanjša število učencev na oddelek.
Že v normalnih okoliščinah je nadvse naporno dobro delati v razredu z 28 učenci. Velikokrat se zgodi, da se najranljivejše v taki množici enostavno spregleda. Vsakdo od njih ima pravico, da mu učiteljica pomaga, svetuje, se z njim pogovarja, ga usmerja; pa naj bo nadarjen učenec ali pa tisti, ki potrebuje učno pomoč.
V tem Corona času se je pa še dodatno pokazala nuja manjših oddelkov. Če bi imeli v razredu 10, 12 največ 15 učencev, sploh ne bi bilo težav pri odpiranju šol.
Zakaj še je pomembno manjše števili učencev v razredu? Vsi so videni in slišani, k vsakemu lahko učiteljica kadarkoli pristopi, z vsakim posebej lahko dela in ugotavlja učenčeve sposobnosti, stiske, čustva. Vsakemu lahko pomaga in takoj dodatno obrazloži česar ne razume. Sproti pregleduje naloge in rešuje spore ali probleme. V času formativnega spremljanja in uvajanja v pouk nove učne strategije, je nujno zmanjšanje števila učencev v oddelku.
Upam, da se bo to tudi zares zgodilo.