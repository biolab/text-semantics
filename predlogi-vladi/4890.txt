V zvezi z novim davkom na nepremičnine (hiše, stanovanja in vse druge vrste prebivališč) predlagam naslednje, kar se mora pri vrednotenju nepremičnin brezpogojno upoštevati, saj je potrebno tak zakon brez upoštevanja predlaganega nujno in brezpogojno zavrniti:
Pri vrednotenju vsake nepremičnine naj se brezpogojno in nujno upoštevajo vsi škodljivi in predvsem negativni vplivi okolja, v katerem se neka nepremičnina nahaja. Konkretno: na oceno omenjenih nepremičnin se mora v smeri manjšega vrednotenja le-teh dosledno upoštevati vsak škodljiv vpliv okolja, v katerem se nepremičnina nahaja - obremenjenost s hrupom, izpuhi in prahom (ki so tudi zdravju škodljivi vplivi) to je na primer bližina prometnih cest, avtocest, letališč, hrupnih dejavnosti vseh vrst, prah, prav tako pa se mora upoštevati še smrad in strupene emisije (bližina smetišč in odlagališč vseh vrst odpadkov), nadalje vplive vseh drugih zdravju škodljivih vplivov zaradi strupenih odplak in izpustov (že omenjena odlagališča odpadkov, tudi radioaktivnih, posamezne okolju škodljive dejavnosti, na primer kemična industrija, farme in podobno).
V oceni vrednosti neke nepremičnine mora biti upoštevana tudi starost le-te (amortizacijska stopnja) in njeno stanje. Vsako oceno nepremičnine, narejeno brez upoštevanja vsega naštetega se mora zavreči kot neuporabno.