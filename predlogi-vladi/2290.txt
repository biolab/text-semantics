Predlagam, da se uvedejo subvencije oziroma pocenitev električne energije za namene ogrevanja stanovanj in stanovanjskih hiš. To velja predvsem za stanovanja in hiše, kjer ni možno ogrevanje na zemeljski plin, kajti ogrevanja na plin v cisternah ali ogrevanje na kurilno olje si ne more več privoščiti večina državljanov. Prav tako si ljudje ne morejo urediti ogrevanje z bio lesno maso ali preko toplotne črpalke, ker so ljudje brez denarja in nimajo zagonskih sredstev za nakup oziroma investicijo v te vrste ogrevanja. Prav tako nimajo vsi možnosti prostorov za shrambo kuriva (bio mase ipd).