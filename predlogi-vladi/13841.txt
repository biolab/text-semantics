Opaziti je, da trenutna vlada ogromno, če ne že kar večino, sej opravlja dopisno. Tako izvajanje sej ne zagotavlja transparentnosti "vladanja" in omogoča sprejemanje odločitev peščici ljudi, ki se pravočasno odzovejo na glasovanje ali debato. Poleg tega je debata izjemno okrnjena, če do nje sploh pride. Državljani imamo občutek, da predlagatelj ukrepov na tak način nedemokratično uveljavlja svojo voljo. Zaradi tega zahtevamo, da se število dopisnih sej omeji na 3 dopisne seje na mesec. Vlada naj se osebno sestaja, debatira o predlogih in demokratično določa, kakor veleva slovenska ustava.