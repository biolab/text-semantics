Kje dobiti sredstva za univerzalni temeljni dohodek v Sloveniji?
 
Danes smo priča velikemu razkoraku med bogatimi in revnimi. Po podatkih Statističnega urada RS živi v Sloveniji 287.000 ljudi pod pragom tveganja revščine, to je 13,9% vseh prebivalcev Slovenije oz. vsak 7 državljan. Kot socialna država smo zavezani k takojšnjim ukrepom.
 
Predlagam naslednje ukrepe:
1. Univerzalen temeljni dohodek 500 € za vse polnoletne člane družbe 
2. Ukinitev večino socialnih transferjev
3. Korekcija prihodkov zaposlenih in prejemnikov pokojnin
4. Odprava gotovinskega poslovanja 
 
Univerzalni temeljni dohodek 500 € je možen z naslednjimi ukrepi:
- ukinitev socialne pomoči
- ukinitev denarnega nadomestila
- korekcija pokojnin (najnižja za polno delovno dobo 200 € in sorazmerno znižanje pokojnin za 50%)
- korekcija plač v javnem sektorju (minimalna plača neto 500 € in sorazmerno zmanjšanje plač za 40%)
- korekcija plač v zasebnem sektorju  (minimalna plača neto 500 € in sorazmerno zmanjšanje plač za 30%)
- odprava gotovinskega poslovanja
- uvedba enotnega davka na vsako transakcijo 20%
- plača samo za delo (ukinitev plačanega dopusta, ki pa je obvezen, ukinitev regresa, ukinitev plačane bolniške - delavec ima zagotovljeno dostojno življenje)
 
V povprečju bodo prihodki višji (plača + UTD), hkrati pa bo vsak državljan Slovenije imel zagotovljeno človeku dostojno življenje.
 
Najpomembnejše prednosti koncepta UTD: 
- univerzalna, brezpogojna in temeljna socialna varnost 
- preprečevanje materialne ogrozitve življenja 
- transparentnost in fleksibilnost sistema 
- enostavnost upravljanja in razvoja sistema 
- trajnost, neselektivnost in individualizacija dohodka 
- nizki administrativni stroški sistema 
- poenostavitev postopka uveljavljanja pravic 
- priložnost za poenotenje in standardizacijo sistema 
- odsotnost diskrecijske pravice pristojnih organov 
- odprava kategorizacije in stigmatiziranja 
- manjše možnosti zlorab sistema s strani upravičencev
(R. Mihalič, Univerzalni temeljni dohodek, feb. 2015, Lj) 
 
Za univerzalni temeljni dohodek potrebujemo 10.264.092.000 €/letno.
 
V prilogi si lahko preberete podrobnejšo obrazložitev ukrepov in dejanske izračune, ki omogočajo uvedbo UTD-ja.
 
 
 