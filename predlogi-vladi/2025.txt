 Predlagam, da se uvede takojšnja možnost glasovanja. Razlog za to je, da se v komentarjih veliko ljudi s predlogom strinja v glasovanju jih ni, so pa nekateri, ki predloga niso komentirali. Iz tega sklepam, da veliko tistih, ki se načeloma s predlogom strinjajo kasneje zamudi glasovanje ali pa se iz časovnih razlogov ne vračajo več na dotični predlog. Tako bi racionalizirali delo tistih, ki se jim ljubi komentirati in glasovati saj bi z enim obiskom predloga opravili vse. Seveda bi do iztega roka svoj glas tudi umaknili, če bi doživeli "razodetje" zaradi določenega komentarja.
Istočasno predlagam, da tudi tiste predloge, ki niso bili izglasovani pregleda vsaj ena strokovna oseba v imenu te strani in jih predlaga za odziv organa. Kar nekaj predlogov tega ni doživelo pa čeprav so obravnavali pomembna področja preprosto zato, ker v javnosti za njih ni bilo dovolj zanimanja. Res živimo v demokraciji kjer ima vsak pravico do svojega mnenja vendar so ta mnenja formalno gledano nestrokovna. To je tudi razlog za ta predlog