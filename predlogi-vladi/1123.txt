Predlagam vladi, da čim prej sprejme interventni zakon, ki bo državnim organom omogočil zaseg vse protipravno pridobljene lastnine, ki so si jo prilastili na protizakonit način. V ta zakon bi morali vključiti tudi lastnino vseh bližnjih sorodnikov (zakonci, otroci, starši), ker smo že neštetokrat videli, kako so akterji prevar in divjih privatizacij vse svoje imetje prepisali na svoje sorodnike in se na tak način izmuznili rubežu ipd. Konec koncev državi pri odmerjanju socialne pomoči ali kakršnega koli drugega denarnega izplačila svojim državljanom, preveri prihodke vseh v gospodinjstvu, zakaj torej ne bi veljalo enako pri odvzemanju protipravno pridobljenega premoženja.
Na ta način se bo v državno blagajno nateklo veliko denarja, ki bi ga lahko uporabili za pomoč in sanacijo v poplavah prizadetih področjih ter za ustvarjanje novih delovnih mest, ki so jih uničili glavni akterji divje privatizacije, ki na žalost še vedno poteka v naši državi.