<style type="text/css"></style>
V stavbi z več vhodi naj etažni lastniki lahko odločajo dvostopenjsko. Etažni lastniki posameznega vhoda naj imajo možnost odločati samostojno o posebnih zadevah vhoda ter delegirati predstavnika, ki v zboru zastopnikov posameznih vhodov odloča o skupnih zadevah stavbe.
 
Čeprav je v katastru stavba evidentirana kot celota, je v tehničnem smislu zasnovana kot sestavljenka  iz vhodnih delov s svojo infrastrukturo, ki se povezujejo v infrastrukturo stavbe.
 
Taki tehnični zasnovi večvhodne stavbe, ki pogojuje povezave etažnih lastnikov v skupine po vhodih, naj sledi tudi shema upravljanja, saj je v skupini etažnih lastnikov posameznega vhoda,  za razliko od skupine etažnih lastnikov celotne stavbe, omogočena boljša izmenjavo mnenj, predlogov, opažanj, izražanja potreb povezanih s posameznim vhodom in je tako doseženo tudi učinkovitejše in lastnikom prijaznejše upravljanje celotne stavbe.