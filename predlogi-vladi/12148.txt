Verjamem, da bo tematika marsikomu šla v nos, vendar je veliko samozaposlenih ljudi in podjetnikov z istimi oziroma podobnimi težavami.
Torej: delavka stalno zaposlena za polni delovni čas je bila cca 1,5 leta na bolniški odsotnosti. Z dnem, ko je zaključila bolovanje, je izrazila željo po prekinitvi delovnega razmerja. Posledično je gospa ostala pred zaključkom razmerja še na dopustu v dolžini dveh letnih dopustov. Seveda na plečih mene, torej delodajalca. Vsak, ki ima zaposlenega na bolniški odsotnosti ve, da je že to ogromna težava, organizacijska in finančna, če pa moraš človeku po letu in pol plačati še toliko dni dopusta (in ostalih pripadajočih dodatkov) marsikomu vzame voljo do dela. Sam si ne upam niti dva tedna na dopust, kaj šele dobra dva meseca, kljub temu, da delamo cela družina cele dneve in verjamem, da smo bolj 'utrujeni' kot nekdo, ki je bil doma toliko časa. Predlagam, da se osebi, ki je toliko časa na bolovanju skrajša pripadajoči dopust ali pa, da se zadevo ustrezno sofinancira.