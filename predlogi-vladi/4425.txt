V javnem sektorju velik delež v masi plač predstavljajo razne oblike dodatkov. Naloga predstojnikov je da organizirajo delo tako, da se vse naloge opravijo v rednem delovnem času. Po podatkih MPJU  za leto 2011 je ta odstotek neverjetnih  13% bruto mase plač v zdravstvu (Minister je ob tem navedel nekaj podatkov: v letu 2011 so izplačila za delovno uspešnost (79 mio EUR), delo preko polnega delovnega časa (87,2 mio EUR) in dežurstvo (15,9 mio EUR) znašala 182,2 mio EUR, kar je 5,2% bruto mase plač (3.502 mio EUR) v javnem sektorju v letu 2011. Na področju zdravstva je bilo izplačil za delovno uspešnost, delo preko delovnega časa in dežurstvo za 98,6 mio EUR, kar je 13% bruto mase plač (757 mio EUR). Pri izvajalcih javnih služb s področja vzgoje, izobraževanja in športa je bilo takih izplačil za 55,4 mio EUR, kar je 4,38% bruto mase plač v letu 2011 (1.265 mio EUR). Na občinah delež izplačil za delovno uspešnost, delo preko delovnega časa in dežurstev znaša 3,4% bruto mase plač (101 mio EUR), pri javnih skladih na ravni občin pa 4,3% bruto mase plač.) Podatkov za dnevnice in izplačil delovne uspešnosti in povečanega obsega dela žal ni.

Predlagam Vladi da NAJPREJ prične pri ministrih, državnih sekretarjih, predstojnikov organov v sestavi in vse do vseh zaposlenih, tako da bodo privarčevana sredstva zadostovala za redno izplačilo plač v javnem sektorju.