V zakonu o interventnih ukrepih za zajezitev epidemije COVID 19 in omilitev njenih posledic za državljane in gospodarstvo (ZIUZEOP, Uradni list RS, št. 49/20), je zajeta večina ranljivih skupin v času epidemije koronavirusa, od delavcev na čakanju, delavcev, ki so izgubili delo v času krize, upokojencev, študentov, prejemnikov socialnih pomoči…, izpuščeni pa so tisti brezposelni, ki so pred krizo koronavirusa ostali brezposelni in jim v tem času krize potečejo odločbe ZRSZ o prejemanju denarnega nadomestila. Predlagam, da se v drugi sveženj interventnih ukrepov, vključi tudi tiste, ki so ostali brez dela pred korona krizo in jim poteče pravica do prejemanja nadomestila med krizo, namreč med korona krizo je oteženo, oziroma povsem onemogočeno iskanje zaposlitve, saj se brezposelnost vsak dan še povečuje, za razliko od ostalih pa so ostali brez denarnega nadomestila in kakršnekoli enkratne pomoči, kot je to predvideno za ostale ranljive skupine!