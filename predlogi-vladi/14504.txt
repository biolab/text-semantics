Zadnjih nekaj tednov se je ukvarjanje vlade s korono popolnoma ustavilo. Kot bi odrezal, je prenehalo aktivno obveščanje, prenehal je nadzor in zagotavljanje upoštevanja ukrepov, ki še ostajajo, prenehalo je ozaveščanje in spodbuda k cepljenju, skratka vse, kot da bi korona res izginila. Pa vsi vemo, da ni. Med državljani prihaja do različnega obnašanja, nekateri se preostalih ukrepov še držijo, nekateri so jih popolnoma opustili. Storitvene dejavnosti, ki bi ukrepe morale še naprej vzdrževati, tega ne počnejo. Odkar je "izginilo" preverjanje PCT, ni nobene kontrole več. Po trgovskih centrih se sprehaja veliko število ljudi brez mask, ki jih nihče ne opozori ali pozove k nošenju. Še več, videti je, da izvajalci storitev normalno opravljajo storitve zanje in z njimi komunicirajo, dejstva, da so brez maske, pa sploh ne omenijo. Vemo, da je glavna poanta pri nošenju mask vzajemnost - jaz ščitim tebe, ti pa mene. Ta vzajemnost je povsem upadla, vlada pa to miurno dopušča. Nihče nikjer tudi več ne zagotavlja 1,5 m distance, kar je prav tako še v veljavi. Ob opustitvi velikega dela ukrepov pogrešamo vračanje zdravstva v normalno stanje. O tem se ne govori, ni obvestil, ni javne zaveze k temu, ni časovnice, ni akcijskega načrta, nič od nič. Vlada je dvignila roke od korone in se več kot očitno ukvarja z lastnim obstojem in volitvami, s čimer pa opušča dolžno ravnanje. Zahtevam, da se vlada začne obnašati odgovorno in poskrbi, da sedanje upadanje korone ne bo le sezonsko, pač da bo v družbi ostalo zavedanje in pripravljenost k vzajemnem varovanju pred okužbami. Zahtevam takojšnjo normalizacijo zdravstva. Zahtevam objektivno in subjektivno odgovornost, tudi ko te vlade ne bo več.