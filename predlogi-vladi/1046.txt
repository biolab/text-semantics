Predlagam, da se plače direktorjev podjetij in javnih zavodov, ki so v državni lasti oz. je država večinski lastnik omejijo največ na višino plač najvišjih predstavnikov državne oblasti (izvršne, zakonodajne in sodne), to je predsednika republike, vlade... To v praksi pomeni, da nihče od teh direktorjev za svojo redno delovno obeznost ne more imeti plače večje od predsednika republike (65 plačni razred), kar znese nekaj čez 6.000€  bruto.
Prav tako se omejijo nagrade članom upravnih in nadzornih svetov in sicer na največ bruto 24 mesečnih zajamčenih plač v republiki Sloveniji letno. 
Kdor želi več, ima možnost, da stopi na pot samostojnega podjetništa. Poleg tega so upravičeni do vseh bonitet in sicer dnevnic, službenih avtomobilov, stanovanj itd. Glede članov upravnih in nadzornih svetov pa gospodje sedijo v večih hkrati, tako da jim bo seštevek še vedno omogočal nadpovprečen dohodek.
V kriznih časih, ko gre za biti ali ne biti slovenskega naroda in slovenske države poznavalec razmer ugotavlja, da je nekaterim prav vseeno kaj bo z delavcem, upokojencem... V časih tajkunstva se trdota gospodarske konkurence sprevrača v surovost in žal tudi samovoljo. Nekateri z veseljem najedajo družbeno substanco in vlagajo v bančne institucije v Lihtenštajnu.
Ugotovili bomo, da smo s skupnimi močmi, z odrekanji vseh, sposobni ustvariti državo skromne blaginje za slehernega delovnega človeka in zagotoviti socijalno varnost tudi tistim, ki nimajo možnosti, da bi delali oz. tega več ne zmorejo.