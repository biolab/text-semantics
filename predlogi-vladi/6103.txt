Spoštovani.
Ker je Slovenija članica Schengena, znotraj katerega je zagotovljena svoboda potovanja in bivanja, predlagam vladi ukinitev obvezne vsakodnevne prijave začasnega bivališča (na primer ob turističnih potovanjih, v hotelih, penzionih, planinskih kočah) policijskim postajam.
Nadzor nad gibanjem prebivalcev v lastni državi (vkolikor je sploh nujen) je možen prek drugih mehanizmov, kot so zdravstveno zavarovanje, prijava stalnega ali začasnega bivališča na UE ipd. To je potrebno, saj je povezano s plačili davkov.
Plačilo davkov pa je tudi edino, kar bi smelo zanimati državo v zvezi z bivanjem njenih državljanov - ne vidim razloga, zakaj bi morala država v podobi Policije vedeti za vsako moje prenočevanje nekje na ozemlju Republike Slovenije.
Tako imajo mnoge evropske države bolj liberalen sistem; v Franciji se, recimo, ni treba prijaviti na policiji ali nekem uradu, če nekje bivate kot najemnik, saj država že prek najemne pogodbe in zdravstvenega zavarovanja ter bančnih podatkov ve, kje stanujete. Tako tudi v hotelih pogosto ne zahtevajo osebnih dokumentov vseh prisotnih, temveč le enega, pa še tega le za garancijo plačila.
Skrajni čas je za ukinitev tega relikta policijske države. Nenazadnje bi to močno olajšalo življenje vsem, ki oddajajo sobe in se ukvarjajo s turizmom.
Lp