Vladi predlagamo, da Pravosodnemu ministrstvu naloži dvoje: 1. Da se formira posebna skupina tožilcev, ki se bi ukvarjala le s pregonom zdravstvenih napak.
in
2. Da se na odvetniški zbornici formira posebna skupina odvetnikov, ki bi se ukvarjali izključno  s področjem zdravstvenih napak. Trenutna situacija je obupna!!! Cela vrsta zdravstvenih napak, od katerih so med njimi tudi take, ki vsebujejo elemente kaznivega dejanja, gre v pozabo (beri -> se tako ali drugače pomete pod preprogo), ostajajo pa žrtve teh napak, ki nikoli ne pridejo do svoje pravice, zadoščenja ali kakršnekoli reparacije. In trpijo. Nekatere trpijo celo tako, da jim normalno življenje ni več mogoče. Da je situacija še slabša, je zadnje čase možno opaziti tudi očitno sodelovanje zdravnikov oz. zdravniških ustanov z zavarovalnicami s katerimi imajo sklenjene pogodbe, vse to pa le z naslednjimi nameni: na noben način ne priznati storjene napake in posledično ne plačati odškodnine kaj šele strokovno, osebno in kazensko odgovarjati. V najboljšem primeru je možno opaziti to, da zavarovalnica kar SLEPO VERJAME nekemu "predhodno ustrezno dogovorno sformuliranemu mnenju nekega predstojnika oddelka", neke recimo "posvečene zdravniške osebe" ali pa nekega predstavnika za javnost kot da je mnenje le-teh edino zveličavno, kredibilno in skorajda "božje nezmotljivo". Kot da ne bi bili v 21-tem stoletju! Da ne omenjamo dejstva, da so sankcije napram zdravnikom, četudi spoznanim za krive, defacto premile in v posmeh pravici, resnici in oškodovanim žrtvam. Nekajmesečni suspenz, prosim Vas lepo, a je to kakšna kazen?!   Pretekle in sedanje žrtve zahtevajo korenite sistemske spremembe, ki bodo pripomogle da bo tovrstnih primerov v prihodnosti čimmanj. Ker pa je popolnoma jasno da zdravstvene ustanove vsaj še nekaj časa ne bodo sposobne same priti do takšnega sistema nadzora in zagotavljanja kvalitete dela svojih zaposlenih, ki bi bistveno zmanjšal incidenco zdravstvenih napak, bo potrebno reagirati na drugi straneh: v pravosodju, na samem Ministrstvu za zdravje in seveda na osveščanju  potencialnih žrtev, torej pacientov.