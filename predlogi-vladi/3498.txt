Predlagam, da se v javni upravi ukinejo dodatki za magisterij oz. doktorat. 
S sodelavko sva zaposleni na istem delovnem mestu, kjer je zahtevana visokošolska izobrazba. Razporejeni sva v plačni razred 31. Moja sodelavka ima doktorat, ki nima popolnoma nobene veze z delom, ki ga opravljava, in dobiva k plači še dodatek. Delo ji pa niti najmanj ne leži, zato opravlja samo lažja opravila, vsa zahtevnejša pa dodelijo meni (imam bolonjski magisterij in seveda ne dobivam nobenih dodatkov). Zakaj ji sploh pripada dodatek? Če je zahtevana izobrazba 1. bolonjska stopnja, naj bo tudi plača temu primerna. Drugače pa naj se jo prerazporedi na zahtevnejše delovno mesto.
Imam kar nekaj znancev v javni upravi, ki dobivajo dodatke za magisterije in doktorate. Delajo pa isto kot tisti, ki imajo pač zahtevano izobrazbo za tisto delovno mesto (npr. visokošolsko ali staro univerzitetno).
Si kar ne upam pomisliti, koliko je takšnih ljudi v javni upravi in koliko gre vsak mesec za (nezaslužene) dodatke. Predlagam, da se dodatki ukinejo!
 
 