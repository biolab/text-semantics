Ni logike v tem, da človek naredi neko kaznivo ravnanje in gre nato v zapor, potem ima pa država še stroške z njim. Zato bi se morali zapori samofinancirati, oziroma bi morali zaporniki z delom financirati zapor in če bi kaj ostalo še državni proračun. Na tak način bi lahko posledično tudi zmanjšali kaken davek.
Torej. Tak zapor bi zgledal tako, da bi v sredini bile stanovanjske enote (manjši apartma za 2 ali 1 osebo) okoli pa gospodarska poslopja, ki bi jih država dajala v najm za daljša obdobja podjetjem, v njih pa bi različna podjetja opravljala dejavnosti ki bi bila za zapornike primerna (delo za tekočim trakom, fizična dela,...). tako bi zaporniki delali polni delovni čas, v zameno bi živeli v apartmaju, in imeli cca. 80eur na mesec neto plače(za cigarete, in ostalo). Ostalih 300 eurov pa bi šlo za samofinanciranje zapora in kar bi ostalo v državni proračun.
Tako bi vsi nekaj pridobili. Podjetja, ki bi najela poslovni prostor, bi dobila poceni delovno silo, država pa denar. Moram poudariti da tukaj ne gre za neko prisilno delo, bi imel vsak zapornik izbiro.
zapornik, ki nebi želel delati ali bi delal namerno slabo, bi bil premeščen v klasičen zapor, živel bi v celici (sobi) brez sredstev in daljšo zaporno dobo.
V tak delavski zapor bi lahko hodili tudi obsojenci od zunaj (namesto uklonilnega zapora) bi oseba morala narediti ustrezno število ur v nekem podjetju v zaporu in tako odplačala dolg državi.
poslopje v katerem bi delali obsojenci od zunaj (prostosti) bi bilo ločeno od ostalih.
Mogoče bo kdo dejal da bi s tem povečali nezaposlenost. A menim da ne smemo gledati tako ozko, to je tako kot če bi rekli da ne bomo uporabljali nekega stroja, ker zaradi njega ne rabimo več toliko delavcev.
In tukaj sem dal konkreten predlog kako zmanjšati davke.