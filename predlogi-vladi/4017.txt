Franc Kangler je s svojim delovanjem pokazal, da deluje v nasprotju z interesi Mariborčank in Mariborčanov.
Senat Komisije za preprečevanje korupcije je na  redni seji 7. 11. 2012 sprejel Ugotovitve o konkretnem primeru v zadevi  suma več koruptivnih ravnanj Franca Kanglerja, župana Mestne občine  Maribor, in povezanih oseb v povezavi s poslovanjem družbe Farmadent,  d.o.o., podjetja v večinski lasti občine.
V omenjenem postopku je komisija med drugim ugotovila, da  je Franc Kangler, župan Mestne občine Maribor, s svojim ravnanjem  večkrat izpolnil znake korupcije, kot jo opredeljuje 1. točka 4.  člena Zakona o integriteti in preprečevanju korupcije, s tem, ko je:
• v nasprotju s svojimi pooblastili in dolžnostmi posredoval in  vplival na direktorja družbe Farmadent, d.o.o. (družbe v posredni lasti  Mestne občine Maribor), da je ta sklenil svetovalno pogodbo z družbo  Salutor, d.o.o., katere lastnik in direktor je Sašo Peče, bivši  poslanec Državnega zbora RS, ki je s tem pridobil neupravičeno  premoženjsko korist v višini 98.400,00 evrov;  • v nasprotju z dolžnostjo izogibanja nasprotju interesov posredoval in  dosegel imenovanje Dušanke Jurenec za prokuristko družbe Farmadent,  d.o.o., ki je s tem pridobila premoženjsko korist v višini 9.899,91  evrov bruto plače za vsak mesec opravljanja prokure;  • v nasprotju z dolžnostjo izogibanja nasprotju interesov posredoval in  dosegel sklenitev pogodbe med družbo Farmadent, d.o.o. in odvetnikom  Zvonkom Kolškom, ki je s tem pridobil premoženjsko in nepremoženjsko  korist pri opravljanju storitev pravnega svetovanja ter zastopanja  omenjene družbe;  • v nasprotju s svojimi pooblastili in dolžnostmi posredoval in dosegel  sklenitev kreditne pogodbe med družbo Farmadent, d.o.o. in družbo RTS,  d.o.o. v višini 100.000,00 evrov.
Komisija je glede na zbrane podatke in dokaze tudi ocenila, da  izkazana ravnanja župana Franca Kanglerja predstavljajo ponavljajočo in  sistematično zlorabo javne funkcije, pooblastil ter drugih pristojnosti v  nasprotju z zakonom in pravno dopustnimi cilji ter s tem ravnanje v  nasprotju z minimalnimi standardi integritete javnega funkcionarja, kot  jo opredeljuje 3. točka 4. člena Zakona o integriteti in preprečevanju  korupcije. Oziroma zapisano v »nepravnem« jeziku: sistematičen  klientelizem župana in z njim povezanih oseb na škodo javnih sredstev  ter javnih podjetij.
V zaključku je komisija sprejela tudi več sklepov, naslovljenih na  mestni svet in družbo Farmadent, d.o.o., z namenom odprave škodljivih  posledic, svoje ugotovitve pa je skupaj s pridobljeno dokumentacijo in  drugimi dokazili kot ovadbo odstopila pristojnim organom odkrivanja in  pregona zaradi utemeljenega suma storitve več kaznivih dejanj, ki se  preganjajo po uradni dolžnosti.
Celotno besedilo odločitve z obrazložitvijo je dostopno na spletnih straneh komisije v rubriki Odločitve in mnenja komisije:www.kpk-rs.si/sl/nadzor-in-preiskave/odlocitve-in-mnenja-komisije/zakl...
Ministerstvo za Finance je ugotovilo kup nepravilnosti pri projektu "nabave mariborskih radarjev."
Ima 10 kazenskih ovadb!!