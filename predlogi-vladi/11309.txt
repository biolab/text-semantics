Predlagam, da se v interventni zakon za omilitev posledic pandemije COVID-19 doda določilo o oprostitvi plačila pavšalnih prispevkov fizičnih oseb, ki opravljajo dejavnost kot postranski poklic in so obvezno zavarovane iz drugega naslova (delovnega razmerja) - 'popoldanskih s.p.jev', v času trajanja ukrepov tega zakona.
 
Dejstvo je, da ta skupina zavezancev za pavšalne prispevke, ki jih plačuje v okviru opravljanja dejavnosti ni deležna popolnoma nikakršnih pravic (prispevke plačuje 'za nič'), kar ne velja za ostale skupine (samozaposlene), ki so na podlagi plačila prispevkov za socialno in zdravstveno varnost deležni tudi ustreznih pravic, pa se jim prispevki v času trajanja pandemije odpisujejo.
 
Sedanji predlogi izkazujejo povsem neenakopravno oziroma neupravičeno krivično obravnavo tistih, ki že tako ali tako plačujejo podvojene prispevke (enkrat iz delovega razmerja in dodatno še pavšalne prispevke (brez sorazmernih pravic)).
 
Prav je, da se ta diskriminacija odpravi.