V medijih je bilo že prevečkrat opozorjeno na sedanji sistem koncesij v državnih gozdovih in dosti povedanega o močnih gozdarskih lobijih, ki s prenizkimi dajatvami državi služijo bajne denarje z javnim premoženjem- državnimi gozdovi, ob tem pa se bojijo vsakršnega dviga koncesijske dajatve.
1. predlog:  
Nujno je treba odvzeti koncesnine za izvajanje del v državnih gozdovih sedanjim mega-podjetjem, kjer se ogromne količine denarja pretakajo v zasebne žepe izbranih ljudi. Naj se zdaj soočijo s prostim trgom in kako preživeti v njem brez lagodnega uživanja na račun tuje lastnine. Polovica GG-jev takoj propade, žalostno, ampak tako mora biti.
Naslednje obdobje koncesij naj bo namenjeno lokalnemu prebivalstvu, seveda tistim, ki za to izpolnjujejo tehnične pogoje, da delajo v gozdu. Veliko je bilo obljubljenega hribovskim kmetijam kot najbolj ogroženim delom Slovenije, vendar izvedenega ni bilo nič. Kmetije bi morale dobiti absolutno prednostno pravico za izvajanje del v državnih gozdovih, ne pa zadruge in podobne združbe, ki so že premočne. Določil bi tudi maksimalno ceno lesa, ki jo koncesionar lahko iztrži za les, prepoved prodaje državnega lesa v tujino, strogo tudi prek preprodajalskih podjetij- tako ali tako se uvaja sledljivost lesa, zato to ne bo težko preprečiti vsaj za državno hlodovino. Od te cene pa koncesionar dobi točno določeno vsoto za svoje delo (npr. 20-25 €, za gojitvena dela posebej), in ne obratno kot sedaj, ko državi da 14 evrov, ostalo pa je NEZNANKA, les pa prek povezanih podjetij v Avstrijo, država pa je v sistemu, ki ga je SAMA ustvarila, NEMOČNA.
2. predlog:
Sem za popolno ohranitev pristojnosti ZGS in za brezplačno odkazilo.
Vsekakor pa bi mnogim mladim inženirjem gozdarstva omogočili vstop na trg dela, če bi privatizirali gozdarsko svetovalno dejavnost in omogočili svobodnejši trg gozdarskih storitev, kar je v korist tako gozdarjem kot lastnikom gozdov, ki bi si lahko po novem izbrali tudi človeka, s katerim bodo delali in ne kot sedaj, ko te izbire ni.