Stanje: V letu 2011 so v Sloveniji okolju škodljive subvencije presegle 500 milijonov EUR [1]. Poleg tega snovalci poročila o okolju škodljivih subvencijah niso upoštevali, da kmetijske subvencije, ki jih država nameni živinoreji in pridelavi krme za rejne živali, prav tako spadajo med okolju škodljive subvencije. Če bi všteli še to, bi za leto 2011 verjetno ugotovili, da so v Sloveniji okolju škodljive subvencije presegle 700 milijonov EUR. V poročilu je namreč navedeno, da je Agencija za kmetijske trge in regionalni razvoj v letu 2011 dodelila 295 milijonov EUR subvencij; lahko pa ocenimo, da je približno 70 % teh subvencij bilo namenjenih živinoreji in pridelavi krme za rejne živali.
Predlog: Postopno ukinjanje okolju škodljivih subvencij, ki podpirajo uporabo fosilnih goriv in ki podpirajo živinorejo ter pridelavo krme za rejne živali. In postopno preusmerjanje teh subvencij v spodbujanje in posodobitev javnega transporta, kolesarjenja in pešačenja, v jedrsko energijo, obnovljive vire energije in zeleno energetiko ter v pridelavo rastlinskih živil za ljudi.
Utemeljitev: Subvencije naj podpirajo okolju prijazne izbire namesto okolju škodljivih.

Vir [1]: Umanotera, Slovenska fundacija za trajnostni razvoj, v sodelovanju s partnerji mreže Plan B. 2013. Zelena proračunska reforma za Slovenijo: odzivanje na krizo s trajnostno vizijo. Ljubljana: 70 str. www.planbzaslovenijo.si/upload/stories/zpr/umanotera%20-%20zelena%20pr...