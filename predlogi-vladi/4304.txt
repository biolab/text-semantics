Predlagam, da se preveri veljavnost izobrazbe državnih in lokalnih funkcionarjev.
Ugotovljeno je bilo namreč, da je več državnih in lokalnih funkcionarjev (poslanci državnega zbora, župan Mestne občine Maribor) na goljufiv način ali s ponarejanjem prišlo do izobrazbe.
Taki primerki so poslanec Borut Ambrožič (prepisovanje in nenavajanje virov ter posledično razveljavljen magisterij), bivši poslanec Branko Marinič (goljufanje na izpitu iz nemškega jezika), bivša poslanka Alenka Koren Gomboc (ponarejanje srednješolskega spričevala), bivši župan Franc Kangler (prepisovanje in nenavajanje virov v diplomski nalogi ter posledična razveljavitev diplomske naloge) ter verjetno še kdo.
Preverjanje izobrazbe državnih in lokalnih funkcionarjev naj se izvede tako pri poslancih, ministrih, predsedniku vlade, predsedniku države, sodnikih, tožilcih, odvetnikih, županih, predsedniku in članih Komisije za preprečevanje korupcije, varuhu človekovih pravic ter drugih funkcionarjih. V kolikor se ugotovijo nepravilnosti, se jim odvzame naziv, izterja pa se od njih tudi vso premoženjsko korist, ki so jo pridobili na podlagi razveljavljene izobrazbe.
 