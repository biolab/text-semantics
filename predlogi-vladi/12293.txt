Spoštovani,
sem predsednik manjšega Prostovoljnega gasilskega društva (PGD Klopce). Bom kratek. Čas korona krize je prizadel vse v Sloveniji in širše. Med močno prizadetimi so tudi prostovoljna gasilska društva. Letos ni bilo veselic, ni bilo drugih družabnih dogodkov kjer so pomagali gasilci in nekaj zaslužili, sponzorske donacije so skoraj ustavljene, kot vse kaže bo onemogočeno tudi deljenje koledarjev krajanom ob novem letu. S tako pridobljenimi sredstvi si prostovoljni gasilci kupujemo prepotrebno zaščitno opremo in pokrivamo druge stroške delovanja.
Moj predlog kot državljana RS in kot gasilca je, da se v napovedanem PKP-6 zagotovijo tudi finančna sredstva za pomoč Prostovoljnim gasilskim društvom v RS. Do sedaj je bilo v preteklih PKP deležno sredstev pomoči ob koroni več deležnikov, PGD-ji pa so izpadli. Najbolj so prizadeti manjši PGD-ji.
Predlagam, da se vsakemu delujočemu Prostovoljnemu gasilskemu društvu, ki je vpisano v register društev dodeli finančna pomoč v višini 2.000,00 EUR. PGD-jev je v RS mislim da 1350.To bi zneslo 2.7000,00 EUR.
Tudi gasilci smo preko CZ in samostojno veliko prispevali k obvladovanju te korona krize in sem prepričan, da si to pomoč države zaslužimo.
 
Na pomoč!
Maks Jemec