 Vladi predlagam zakonsko ureditev, ki bo omogočila zaposlitev izobraženih dietetikov.
Pozdravljeni!
Visokošolski strokovni študijski program Prehransko svetovanje - dietetika je edini tovrstni študijski program v Sloveniji. Že dolgo ga poznajo vse države Evrope in razvitega sveta. Namen študijskega programa je razviti kakovosten, profesionalni kader, ki bo znal osveščati javnost in določene ciljne skupine prebivalstva o pomenu in načinu zdravega načina prehranjevanja za zdravje, o varnosti hrane, o varovanju in krepitvi zdravja nasploh. Kot prehranski svetovalec bo izvajal naloge opredeljene v strategiji prehranske politike tako v zdravstvenih institucijah na primarni ravni in različnih vladnih in nevladnih organizacijah, kot tudi v vzgojno-izobraževalnih ustanovah, socialnem skrbstvu, posvetovalnicah, gostinsko-turističnih dejavnostih ipd. Kot dietetik bo nepogrešljiv v vseh zdravstvenih ustanovah na primarni, sekundarni in terciarni ravni, kot samostojni svetovalec ali kot član interdisciplinarne obravnave in oskrbe bolnika na področju klinične prehrane in dietoterapije. S svojo dejavnostjo lahko bistveno pripomore k hitrejšemu okrevanju in boljšemu počutju bolnikov med in po preboleli bolezni.
 