 Predlagam vladi dopolnitev, oziroma spremembo zakona o invalidskem upokojevanju. Sedaj je v tem zakonu določeno, da v slučaju, ko oseba postane invalid, neozdravljivo bolna in nezmožna za nadaljno delo, mora imeti za invalidsko upokojitev določeno število let delovne dobe, sicer  invalidska upokojitev ni možna.
Predlagam, da se ta zakon spremeni, da lahko oseba, ki postane invalid, neozdravljivo bolna in je torej nezmožna za delo, se jo avtomatično  invalidsko upokoji.  Invalidsko se jo torej upokoji, brez analiziranja ali ima dovolj delovne dobe za  invalidsko upokojitev, glede na svoja leta.
V sedanjem času, ko je veliko brezposelnosti, dela preko raznih pogodb, dela na črno,... osebe zelo težko dokažejo svojo delovno dobo. Neseča in bolezen pa nikoli ne počiva. V primeru invalidnosti, bolezni in nezmožnosti za delo, tako osebe, ki za svoja leta nimajo dovolj delovne dobe, ostanejo brez nič. Invalidska upokojitev  in pokojnina jim ne pripada. Ostane jim le socialni dodatek, rdeči križ in karitas, zato predlagam, da se to spremeni. Takšne pokojnine naj bi bile cenovno dostojne za invalidsko življenje.