Spoštovani!
Pišem z namenom, da opozorim na, po mojem mnenju, neučinkovit oz. nepravičen sistem glede prometnih kazni. 
Ne morem si predstavljati, kako težko je nekomu plačati kazen (npr. za neuporabo varnostnega pasu, ki nanese 120€), ki prejema minimalno plačo in se komaj preživlja iz meseca v mesec. Po drugi strani pa ljudje z višjimi oz. že skoraj bajnimi plačami si to brez kakršnih koli težav "privoščijo". 
Zato predlagam, da se sprejme progresvina metoda obračunavanja prometnih kazni, da bodo tudi tisti, ki imajo večjo plačo občutili kazen. Takšno obračunavanje bi bilo pravično za vse državljane, saj bi plačevali kazni vsi v enaki meri v odvisnosti od dohodka posameznika. 
Res je, da lahko plačamo polovično kazen v določenem roku, toda tudi to je za nekatere težko. Zakaj se ne bi postavili na stran tistih, ki imajo najmanj?
Lep pozdrav