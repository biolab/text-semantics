Po vzoru večine bolj razvitih držav, predlagam, da Republika Slovenija spremeni pravilnike/zakone/etc. tako,da bodo le ti vožnjo kolesarjev drug ob drugem dovoljevali in preferirali. Uveljavi se naj sledeče:
kolesarji lahko kolesarijo drug ob drugem na cestah, z maksimalno razdaljo med kolesarjema 1,5m, ter kot cestna površina ne omogoča varnega prehitevanja avtomobilov, se morajo kolesarji formirati v kolono.
Razloge za navajam spodaj:
vožnja v parih znatno zviša vidljivost kolesarjev na cesti kar znatno zmanjša možnost vpletenosti v prometni nesreči,
voznike motornih vozil glede na situacijo, prisili, da upočasnijo in počakajo na možnost varnega prehitevanja, kot bi to storili ob traktorju ali počasi vozečem avtomobilu. Ta ukrep zmanjša prehitevanja "na silo", kar je nevarno za kolesarje in druge udeležence v prometu,
prehitevalna pot motornih vozil se v tem primeru zmanjša za polovico: 10 kolesarjev v koloni pomeni 10 m prehitevalne poti, med tem ko 10 kolesarjev v vožnji v parih, pomeni zgolj 5 m prehitevalne poti. Zmanjša se torej čas prehitevanja in tveganja nesreče.
 
 