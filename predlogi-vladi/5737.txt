Predlagam, da v primeru, ko ima pravna oseba, podjetnik,... blokiran  trr več kot določeno število  dni, upnik lahko sodišču predlaga stečaj, vendar ne nosi stroškov postopka upnik ampak ga mora sodišče terjati od lastnika družbe, podjetnika,.. Trenutno lahko lastnik sam vloži predlog, brez pologa, zakaj bi ga torej moral upnik? V primeru, da je stečajna masa prazna, že tako ne bo dobil poplačanih svojih terjatev. 
Tako se namreč dogaja, da so blokade pri nekaterih dolge več kot leto dni, odprt imajo račun v tujini in veselo poslujejo naprej, upnikom pa ostajajo dolžni, kar potem povzroči neplačila v celotni verigi. Ali druga možnost, da imajo odrptih več podjetij in na blokirani čakajo, da mine več kot leto dni, da zadeve niso izpodbojne. V obeh situacijah nastradajo upniki. Posledično propade marsikatero podjetje, večja je brezposelnost,...
Potrebno je sistemsko urediti zadevo tako, da bo izvršba imela učinek. V nasprotnem, lahko vložiš izvršbo na trr in ta postane pravnomočna in vse stojijo v vrsti, ker niso poplačane. 
Evropska izvršba je dolgotrajna, predraga, še posebej za manjše zneske. 
Zakon, ki naj bi uvedel boljšo plačilno disciplino, ni prinesel želenih učinkov, zato je nemogoče dobiti poplačilo za delo, ki si ga opravil. 
Predlagam torej, da lahko upnik vloži predlog za stečaj dolžnika brezplačno, lastnik pa krije stroške stečaja ali se ti prednostno poplačajo iz stečajne mase. Predlagam tudi sistemsko ureditev plačilne discipline, torej ustrezno spremeniti vse Zakone, ki urejajo to področje tako, da bo vsak lahko pravično prišel do poplačila dolga. 
Predlog zajema več področij, tako pravosodje, kot gospodarstvo, kot finance, zato bi morala Ministrstva skupaj rešiti navedeni sitem. 