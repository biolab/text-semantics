Spoštovana, spoštovani, Vlada Republike Slovenije, Ministrstvo za zdravje, Ministrstvo za kulturo, Ministrstvo za gospodarski razvoj in tehnologijo ter Ministrstvo za delo, družino, socialne zadeve in enake možnosti, kdo, kdaj in bo sploh kdo plačal prispevke in mesečno plačo sektorju zaposlenih, kulturnikov in s.p.jevcev, katere prepoved organiziranja prireditev v zaprtih prostorih za več kot 100 ljudi, ki bodo utrpeli dejansko gospodarsko škodo?
Verjememo, da bi z nadomestilom dosegli večjo poslušnost vpletenih, oškodovanih, državljanov, kot zgolj s samo prepovedjo. Prepoved je seveda najlažja, a prispevke bo konec meseca vseeno treba plačat? Da o upadu in ugibanju koliko manj ljudi se udeležuje tudi manjših, torej dovoljenih, a oglaševalsko vseeno motenih prireditev, in s tem upadom prihodkov, niti še ne omenjam.
Absolutno razumemo, podpiramo in se strinjamo z idejo, da je zdravje državljanov na prvem mestu in zaslužek za hrano prav nič ne zaostaja za virusnimi obolenji. Celo bojimo se, da bi ob izpadu dohodkov, dobili še več bolnikov, kot od samega virusa.
Vpleteni se prav tako bojimo, da bo prepoved dolgoročna, večmesečna?
Na Kitajskem je država svojim državljanom v karanteni oziroma državljanom, ki jim je prepovedala opravljati delo, kot z prepovedjo zahtevate vi od svojih državljanov, vsak mesec nakazovala mesečno plačo, kot da bi hodili na delo. Zato ponavljam ključno vprašanje in sicer, ali lahko prizadet sektor pričakuje oprostitev plačevanja dajatev v času prepovedi in nadomestilo v višini povprečne mesečne plače?
V Ljubljani, 9. marec 2020