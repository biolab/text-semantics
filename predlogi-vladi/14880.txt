Odredba o homologiranju motornih koles glede na emisijo hrupa iz leta 1995 je omejevala hrup motornih vozil na največ 80 dB. Kasneje je bila ta uredba razveljavljena in edino pravilo od takrat je, da hrup ne sme presegati meje, ki je določena v homologaciji. Problem pa je, ker homologacija določa dopusten nivo hrupa pri točno določenem številu vrtljajev - npr. 80 dB pri 3.000 vrtljajih/min. Pri le malo višjem ali nižjem številu vrtljajev pa je hrup lahko poljuben - tudi 100 x višji...
Hrup je po podatkih WHO drugi najpogostejši vzrok smrti v razvitem svetu. Proizvajalci vlagajo stotine milijonov evrov, da razvijejo čim tišje motorje in izpušne sisteme. Pri nas pa te visokotehnološke izdelke kupci zamenjajo za zastarele izpušne sisteme domačega proizvajalca, z edinim ciljem da povzročajo čim bolj neznosen hrup.
Vlado pozivam, da nemudoma sprejme predpis, ki bo absolutno omejeval dovoljen nivo hrupa izpušnega sistema, ne glede na število vrtljajev. Nedopustno je, da se dopušča namerno onesnaževanje okolja in ogrožanje zdravja ljudi, če obstajajo tehnične rešitve, da se temu onesnaževanju izognemo!