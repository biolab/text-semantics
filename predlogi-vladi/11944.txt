V Sloveniji je vse več in več konfliktov med investitorji v gradbene projekte (velike in male), lokalnimi skupnostmi in pa nevladnimi organizacijami. Jedro spora je vedno netransparentnost investitorja in pa izključevanje deležnikov, zaradi različnih interesov. Za večje zaupanje in transparentnost med pripravljalci gradbenih projektov, loklanimi skupnostmi in pa nevladnimi organizaciji ter posledično hitrejše izvedbe in pripravo najboljših projektov za državo v javnem interesu, predlagam da:
1. Država pripravi centralni spletni portal na katerem so navedeni vsi tekoči gradbeni projekti v Sloveniji.
2. Seznam je dopolnjen z zemljevidom po regijah/občinah, da se lahko informacija lažje najde.
3. Informacije morajo biti navedene že takoj s pričetkom priprave/najave projekta za možnost vključevanja deležnikov.
4. Ob opisu naj bo navedena projektna faza (npr. zbiranje mnenj/pripomb, pridobivanje gradbenega dovoljenja, ipd.) ter časovni okvir trenutne faze.
5. Projekti naj bodo opremljeni z informacijami o kontaktiranju investitorja in možnostmi sodelovanja/oddajanja predlogov, mnenj.
6. V vsakem projektu naj bo pripeta vsa potrebna uradna dokumentacija, od opisa projekta do izdanih dovoljenj in opravljenih študij.
Verjamem, da si vsi želimo uspešno in učinkovito državo - postanimo zgled in začnimo s transparentnostjo in sodelovanjem ter podporo najboljših projektov!