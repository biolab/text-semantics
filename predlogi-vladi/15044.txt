V Ljubljani imam soseda, ki z namenom nagajanja sosedom v cca 200 L sodu ohranja deževnico, ki je polna ličink iz katerih se razvijejo komarji. Vrta nima in tudi rož na oknih ne ali drugih rastlin, ki jih je potrebno zalivati. Sod z vodo ima ves čas odkrit, komarjev pa je na tem območju toliko, da zunaj več kot nekaj minut ni za zdržati. Predlagam dopolnitev prekrškovne zakonodaje na tem področju tako, da bo opisano ravnanje (torej shranjevanje večjih količin vode, ki je dostopna komarjem) prekršek, ki se kaznuje z opominom ali denarno globo.