Učinkovit predlog za hitro zmanjšanje brezposlenosti:
Preko študentskih servisov dela na delovnih mestih, ki imajo značaj rednega dela po oceni vsaj 30000 "študentov". To je v nasprotju z značajem in namenom dela študentov, ki je definiran kot začasno delo, pomožno delo, kratkotrajna pomoč, kratkotrajno nadomeščanje. Delo na osnovi rednega dela, kot so: prodajalci, natakarji, proizvodni delavci, monterji, vozniki je torej že sedaj v nasprotju s predpisi o študentskem delu in je potrebno samo poslati delovne inšpektorje k delodajalcem (ki so znani), ugotoviti kršitve in jih kaznovati. S tem bi jih prisilili v zaposlovanje odraslih, izučenih brezposelnih, ki v sedanjem dopuščanju kršitev ne morejo konkurirati "študentom".
Kaj pridobimo: zmanjšanje brezposelnosti, povečanje plačevanja prispevkov in davkov, povečanje potrošnje, povečanje ekonomske varnosti družin, izboljšanje samozavesti in samospoštovanja brezposelnih in njihovih družinskih članov.
Kaj izgubimo: ničesar, saj bodo pravi študentje še vedno dobili začasna in pomožna dela, "študentje" pa se bodo lahko redno zaposlili na delovnih mestih, kjer nekateri delajo že leta dolgo preko študentskih servisov.
Zvišali se bodo stroški za podjetja? Morda, vendar bodo podjetja to lahko zdržala, saj sedaj z nižjimi stroški ustvarjajo extra profit, ki ga ne namenjajo za razvoj in širitve, ampak ga preko raznih svetovalnih pogodb in fiktivnega študentskega dela izvlačijo na zasebne ali off shore račune in ga namenjajo za luksuz.