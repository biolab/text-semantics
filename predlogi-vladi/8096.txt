Kolesa z motorjem, to so skuterji in mopedi, imajo omejeno hitrost na  45km/h. Vozi se jih s kategorijo AM (starostna omejitev 15 let).  Omejena hitost naj bi prispevala k večji varnosti (mladih) v prometu.  Žal je teorija eno, praksa pa vse bolj gostem prometu nekaj povsem drugega.
Sam imam izobrazbo iz področja prometa in si lastim skuter, ki blokiran zmore 45km/h. V praksi se kaže,  da je vožnja s tako hitrostjo v prometnem toku nevarna. Zakaj?  Občutek, ko te vsi prehitevajo, sploh tovorna vozila in to na majhni bočni varnostni razdalji  ni prijeten, sploh če je promet gostejši, nadalje nizka hitrost  povzroča oviranje prometa tudi v naselju... Že na mestnih vpadnicah je nemogoče držati korak s prometom, ker so  omejitve hitrosti 60 do 70km/h. Kaj šele na cestah izven naselja, kjer so hitrosti  do 90km/h? Za kolesarske steze smo prehitri, za cesto prepočasni.
Vsi skuterji ki imajo 50cm3 delovne prostornine in do 4kw moči  so konstrurirani za doseganje hitrosti tudi 80km/h. Brez elektronske oz. mehanske  blokade ta vozila dejansko dosežejo končno hitrost od 65-80km/h (odvisno od modela), kar bi  zadostovalo za varno vožnjo s prometnim tokom na mestnih vpadnicah in tudi izven naselja. Za nameček blokade skrajšujejo življensko dobo  pogonskega agregata mopeda oz. skuterja.
Zato predlagam vladi, da v ustraznem zakonu oz. pravilniku odpravi to  anomalijo omejitve hitrosti 45km/h, da bodo lahko vozniki koles z  motorjem varno udeleženi v prometu z ostalimi vozili. S tem bi lahko  odpravili tudi nelegalno predelovanje oz. ˝tunanje˝ mopedov. 
Z ustrezno  kaznovalno politiko se pa sankcionira vse prekrškarje, poostri nadzor policije in tehničnih pregledov nad tehnično brezhibnostjo pogonskega agregata, izpuha, da ni nelegalno predelan oz. nehomologiran, nadalje svetlobna telesa, ogledala, zavore in najbolj pomembno nošenje čelade. Lahko se uvede ledvični pas, kako lažjo zaščitno obleko kot del obvezne opreme in seveda prvo pomoč kot za prave motoriste. Nekoliko pa bi  bilo verjetno treba spremeniti tudi postopek opravljanja izpita AM  kategorije.
Lep pozdrav
 
Uroš M.