Sem mnenja, da davek na nepremičnine naj bi bil uveden, vendar bi moral biti še dodelan. Menim, da je davek na nepremičnine v določenih primerih krivičen. Na en tak primer bi tudi opozoril. Po pregledu obvestila o informativnem izračunu davka na nepremičnine sem ugotovil, da parcele - kmetijska zemljišča, ki so v naravi na poplavnem območju in so znotraj visokovodnih nasipov ob reki Muri, so ocenjene po enakem modelu. Na tem območju poplavlja Mura vsako leto tri do štiri krat in je tudi dejanska cena Kmetijskih zemljišč na tem območju  le 1/3 od cene, ki je izven nasipa. Predlagam, da bi za poplavno območje bilo oproščeno plačilo davka na nepremičnine, ali pa popravek bonitete zemljišč. Nekatere parcele na tem območju imajo celo večjo boniteto v primerjavi z parcelami izven nasipa. Boniteta zemljišč  tudi na drugih zemljiščih ni pravilno ocenjena, saj sem ugotovil na svojih parcelah, da na parceli kjer zastaja voda ob vsakem dežju in že par let nazaj na tej parceli nisem imel pridelka ker ga je stoječa voda uničila je ta ista parcela ocenjena z 20 točk večjo boniteto. Iz grafičnega prikaza slik se vidi " oaza" kjer je voda uničila pridelek. V dokaz lahko posredujem tudi številke parcel.