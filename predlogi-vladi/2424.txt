
Ob spremljanju informacij o posvojitvah otrok se poraja vprašanje, ali država z zakonom ne želi otrokom omogočiti normalno družinsko in ljubeče življenje v družinah posvojiteljev.
Otroci, ki so leta in leta v rejniških družinah ali od malih nog v raznih zavodih, si zaslužijo, da dobijo normalno ljubečo družino, v kateri se bo lahko normalno in z vso skrbjo in ljubeznijo razvijal in čutil toplino in varnost. Otroci, ki živijo v rejniških družinah in se nekateri selijo iz ene v drugo rejniško družino in otroci po raznih zavodih so za to življenje prikrajšani.
Predlagam, da se poenostavi postopek posvojitev, da ostanejo v rejniških družinah le otroci, za katere se ve, da se bodo lahko vrnili v svojo družino, da v zavodih lahko bivajo le otroci prehodno in le zakonsko določen čas in le otroci, ki imajo urejen dom, le da jim starši ne znajo ali ne morejo sami pomagati pri vzgoji. Postopki posvojitve naj bodo za posvojitelje čim cenejši, saj se mnogi potencialni posvojitelji iz finančnih razlogov ne morejo odločiti za posvojitev.