Ker je večina služb za visoko izobražene ljudi v Ljubljani, se po avtocestah tja dnevno vozi ogromno ljudi s cele Slovenije. Predlogi za zmanjšanje gostote prometa so:

1) Delo na računalniku na vlaku ali avtobusu naj se šteje v službeni čas. Maile in dokumente lahko brez težav v miru pregledaš med transportom in tako postane uporaba javnega prometa precej bolj zanimiva.

2) Marsikatera agencija, urad itd ne potrebuje lokacije v Ljubljani. Lahko bi se preselili v bližnja mesta (Postojna, Kranj ...) in s tem bi se razbremenila koncentracija prometa in prerazporedila potreba po stanovanjskih kapacitetah.

3) Za tiste uslužbence, ki lahko svoje delo opravljajo tudi na daljavo oz. ni treba, da so vedno na sedežu organizacije, bi se lahko najelo coworking pisarne v večjih mestih in s tem izognilo delu od doma, hkrati pa znižalo potne stroške (primerljivo s stroškom najema) in izboljšalo prometno stanje. 