Predlagam vladi, da uvede 20% carino na uvoz Japonskih avtomobilov, dokler država ne preneha s pobijanjem kitov in delfinov. Podoben predlog naj posredujejo v Evropskem parlamentu tudi drugim državam.
Obrazložitev: Japonska kljub mednarodnim dogovorom ne preneha z lovljenjem kitov in delfinov. V primeru kitov lovijo tudi redke in ogrožene vrste. pod krinko znanstvenega proučevanja, v resnici pa zgolj za hrano. Kako izgleda lov na kite, si lahko ogledate na DC v redni oddaji vojna za kite, pobijanje delfinov pa je bilo mogoče videti v celovečernem filmu, katerega ogleda pa ne priporočam, ker vam bo šlo še dolgo na jok.
Ker so načeloma take carine diskriminatorne, bi uvedbo take carine označili za znanstveni poskus (študija kako se odziva trg avtomobilov na dodatno carino). V kolikor Japonska ne bi prenehala s sramotnim početjem, bi lahko izvedli še nekaj podobnih znanstvenih poskusov (npr. za televizorje, glazbila, motorje itd.). Za Norveško, katera prakticira poboje delfinov in kitov predvsem zaradi tradicionalnega lova domorodcev (pri čemer pa uporabljajo najsodobnejše kitolovke) bi lahko ugotovili, da EU tradicionalno ni kupovala njihovih ribjih konzerv in nafte in bi tako prakso omejili.