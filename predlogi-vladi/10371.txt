Predlagamo spremembo 8. člena ZUTD, po katerem so lahko ustanovitelji in prokuristi kapitalskih družb prijavljeni v evidenco brezposelnih oseb in prejemniki nadomestil za primer brezposelnosti. Prokurist ima lahko vsa pooblastila za vodenje družbe, zato bi moral biti izenačen z direktorji. Finančna uprava ima številne dolžnike, ki so prokuristi v svojih družbah in so zaradi spremembe ZUTD prejemniki nadomestila za primer brezposelnosti.

8. člen

(brezposelne osebe)

(1) Za brezposelno osebo po tem zakonu se šteje iskalec zaposlitve, ki je zmožen za delo, prijavljen na zavodu, aktivno išče zaposlitev in je pripravljen sprejeti ustrezno oziroma primerno zaposlitev, ki mu jo ponudi zavod ali drug izvajalec storitve posredovanja zaposlitve ter:

-        ni v delovnem razmerju;

-        ni samozaposlen;

-        ni družbenik in hkrati poslovodna oseba v osebni in kapitalski družbi ter ni ustanovitelj in hkrati poslovodna oseba v zavodu;

-        ni kmet;

-        ni upokojenec;

-        nima statusa dijaka, vajenca, študenta ali udeleženca izobraževanja odraslih, mlajšega od 26 let.