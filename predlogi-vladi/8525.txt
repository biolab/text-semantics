Trenutno stanje
Po trenutnem sistemu so vsi trije člani komisije na ustnem (internem) delu mature iz iste ustanove, torej se med seboj poznajo. Dva sta strokovna in en je nestrokoven. Težava pri taki sestavi je v tem, da pogostokrat prihaja do subjektivizma s strani ocenjevalcev zaradi (ne)favoriziranja določenega kandidata ali pa se po neuradnem dogovoru z ravnateljem ali aktivom predmeta dodeljuje previsoke ocene samo zato, da bi šola obdržala visoko statistiko na maturi.
 
Predlog izboljšave
Predlagam, da naj bo zasedba komisije pri ustnih izpitih na maturi sestavljena iz treh članov, pri čemer je en član eksterni učitelj ocenjevanega predmeta z druge šole, ki je usposobljen za določen maturitetni predmet, drugi član interni učitelj ocenjevanega predmeta s kandidatove šole, tretji član pa eksterni učitelj istega ali drugega predmeta s tretje šole, na kateri ne delata prva dva člana. Z mešano sestavo komisije bi se možne nepravilnosti bistveno odpravile in zagotovile bolj legitimne ocene.
Naloge članov:
Prav tako predlagam, da bi pri drugih predmetih, ki nimajo ustnega internega dela, temveč interni del v obliki poročil laboratorijskih ali terenskih vaj ipd., bil še dodaten eksterni ocenjevalec z druge šole, ki bi ocenil poročila, nato pa bi obveljalo povprečje (aritmetična sredina) obeh ocenjevalcev, pri čemer se posamezni oceni ne smeta razlikovati za več kot 4 od 20 %, sicer se pošlje v oceno še tretjemu strokovnemu ocenjevalcu, ki skupaj s svojo oceno nato naredi končno povprečje treh ocen.