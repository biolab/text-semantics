Podaljšanje časa trajanja nižje tarife električne energije v gospodinjstvih iz sedaj veljavnih ur med 22h-6h na predlagano uro med 20h-6h, bi omogočilo prihranke električne energije.
Določena skupina ljudi, ki ne želi uporabljati električnih aparatov v nočnih urah ( npr. zaradi onemogočenega nadzora nad delovanjem aparatov ali zaradi strahu pred morebitno nesrečo ), bi tako imela več možnosti za uporabo električnih strojev v času nižje tarife.
To bi vodilo v prihranke električne energije med časom višje tarife ( 6h - 20h). Sedaj je namreč vseeno ali npr. pereš ob 16h ali ob 20h. S podaljšanim časom veljavnosti nižje tarife bi ljudje lahko začeli bolj namensko uporabljati električne aparate po 20. uri, kar še vedno omogoča zaključek uporabe električnih aparatov pod nadzorom. Predpostavka predloga je nižja dnevna poraba električne energije po 20h glede na predhodne ure.