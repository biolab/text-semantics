Spoštovani! 
 
Ta isti dopis sem poslal vsem, ki so navedeni na njem!
 
To je namreč predlog in ob enem odgovor na pisanje Ministrstva za zdravje!
 
Božidar Radišič                                                                                                                 Kobilje, 5.7.2013
Kobilje 33 F
9227 Kobilje
 
 
REPUBLIKA SLOVENIJA
Vlada Republike Slovenije
Gregorčičeva 25
1000 Ljubljana
 
MINISTRSTVO ZA ZDRAVJE
Štefanova ulica 5
1000 Ljubljana
 
 
Zadeva:  Odgovor na dopis št. 091-388/2012-2 z dne 30.8.2012, zveza 092-306/2012-1 z dne 22.8.2012
 
 
Spoštovani!
 
Minstrstvo za zdravje je z omenjenim dopisom odgovorilo na predlog, objavljen na spletni strani www.predlagam.vladi.si.
 
Glede na vsebino odgovora, ki je bil objavljen na omenjeni spletni strani Vam odgovarjam naslednje!
 
1.       Vaše navajanje, da naj bi področje predpovedanih drog v RS urejeno v skladu s konvencijami OZN in z usmeritvami EU je navadno zvajanje in polno neresnic!  EU nima skupne strategije na področju drog, ampak to področje prepušča posameznim državam članicam. V nobeni resoluciji OZN ni govora o kriminaliziranju uporabnikov konoplje, ampak izključno o preprodaji prepovedanih drog. Tako resolucije OZN v izrecno dopuščajo gojenje konoplje v hortikulturne in industrijske namene. Da je vaša navedba o enotni politiki EU na področju drog laž, vam dokazujem na podlagi dokumenta, objavljenega 8. decembra 2010 in spremenjenega 17. Januarja 2011. V tem dokumentu je izrecno navedeno, da EU ne bo preprečila nobene inicitive za kakršno koli legalizacijo konoplje v kateri koli članici EU. Pravzaprav to v svojem pisanju navajate tudi sami, saj navajate, da imajo države članice zelo različne pristope. Dokument je v celoti objavljen na koncu tega pisma. Nenazadnje pa je dejstvo, da vse navedene resolucije OZN na področju drog vse od leta 1961 niso prinesle nobenega napredka – nasprotno, drog je na tržišču več kot ob sprejemu resolucij. Po določilih OZN državam članicam ni potrebno spoštovati resolucij če se izkaže, da v 15. letih po sprejemu niso dosegle željenega učinka. In te resolucije niso prinesle željenegih učinkov  niti po 50. letih.
 
2.       V poročilu EMCDDA za leto 2010 je navedeno, da v Sloveniji  ni mogoče izreči kazni zapora za posest katere koli droge za lastno uporabo in da je kazniva samo preprodaja. To je še ena velika laž s strani Ministrstva za zdravje saj nam statistike govorijo čisto nekaj drugega. Če pa že omenjte ZPPPD vam pa moram odgovoriti, da ste nesposobni in škodljivi za slovensko družbo, saj od leta 1999 niste bili sposobni pripraviti in sprejeti izvedbenih aktov, s katerim bi določili mejne količine za osebno uporabo in za enkratno osebno uporabo! Rok za sprejem izvedbenih aktov je bil 6 mesecev! In tega vi niste bili sposobni narediti v 14 letih? Sram vs je lahko!
 
3.       Še večja neumnost je vaša navedba, da so prepovedane droge v posamezne skupine razvrščene glede na resnost nevarnosti za zdravje ljudi, ki je lahko posledica njihove zlorabe in glede na uporabo v medicini. Če bi to res držalo, bi moral biti alkohol v I. skupini prepovedanih drog, ker nima terpevtskih učinkov in ker se ne uporablja v medicini! Glede na to, da je odgovor pripravilo Ministrstvo za zdravje, bi človek pričakoval, da bo odgovor resen in strokoven. Kot sem že večkrat povdaril je vaša razgledanost  in informiranost glede uporabe konoplje v medicini sramotna! Konoplja se v medicini uporablja že tisočletja. V Sloveniji je uporaba konoplje prepovedana od leta 1957, ko je bil izdan zadnji recept. V zadnjih 20 letih pa konopljo uporablja vedno več držav in vedno več je tistih držav, ki ne kriminalizirajo svojih državljanov zaradi uporabe konoplje! To počnejo samo še države, ki so preveč servilne do ZDA in ki ne premorejo strokovnjakov iz tega področja. Glavni razlog zakaj se MZ tako upira kakršni koli spremembi na tem področju je nesposobnost uradnikov in funkcionarjev, še najbolj pa dejstvo, da je pač najtežje pljuvati v lastno skledo!
 
4.       Vaše navedbe, da bi naj ZPUPD reševal socialno problematiko s področj drog je neumnost. Vaši ukrepi pravzaprav povečujejo socialno problematiko, saj je večina oseb, ki so v slovenskih zaporih zaradi drog dejansko uporabnikov in nikakor niso preprodajalci. Prav tako pa socialno stisko povečujete z nenormalno visokimi kaznimi, ki ste jih hoteli z novelo ZPPPD zvišati celo na 1.500 € za posest droge za enkratno lastno uporabo! Avtor tega predloga v noveli ZPPPD je verjetno izgubil stik z realnostjo, tako kot večina tistih, ki stvari urejajo iz udobnega fotelja na ministrstvu in ki ne poznajo tovrstne problematike. Prav tako ne vem kakšno zvezo ima sterilen pribor za uživanje heroina z uživanjem konoplje. Si jo mogoče na ministrstvu vbrizgavate, ali je to samo še eno od zavajanj?
 
5.       Slovenija NIKOLI ni dekriminalizirala uporabe drog. To je navadno zavajanje in navadna laž. Očitno pristojni v Sloveniji ne veste kaj počnejo posamezna ministrstva! Če bi namreč uporaba drog bila dekriminalizirana, bi morala biti dekriminalizirana tudi posest za lastno uporabo, pa ni. Posest je v Sloveniji še vedno KAZNIVO DEJANJE! Očitno ne poznate niti lastne zakonodaje. Da Vam osvežim spomin citiram tudi omenjeni 33. Člen ZPPPD:
 
Zakon o proizvodnji in prometu s prepovedanimi drogami (ZPPPD)
33. člen
Z denarno kaznijo od 50.000 tolarjev do 150.000 tolarjev ali z zaporom do 30 dni se kaznuje  za prekršek, kdor ima v posesti prepovedane droge v nasprotju z določili tega zakona.
 
 Z denarno kaznijo od 10.000 tolarjev do 50.000 tolarjev ali z zaporom do 5 dni se kaznuje  za prekršek, kdor ima v posesti manjšo količino prepovedane droge za enkratno lastno uporabo.
 
Iz tega je več kot razvidno, da v Sloveniji prekršek predstavlja gojenje, posest prepovedanih drog in posest prepovedanih drog za enkratno lastno uporabo. In kje so Vaši izvedbeni akti, ki bi natančno določali kaj je posest za lastno uporabo in posest z namenom preprodaje, ki je kaznivo dejanje? Šele gojenje in posest z namenom preprodaje je lahko klasificirana kot kaznivo dejanje!
 
6.       Ker navajate, da avtor ni navedel kakšne bi bile posledice dekriminalizacije, vam te posledice predstavim sedaj! Ali pa vzemite si v roke svinčnik in papir in sami izračunajte. Ker pa tega v vseh teh letih niste sposobni ali ne želiti narediti, vam podajam nekaj številk. Z dekriminalizacijo konoplje za lastno uporabo bi Slovenija na letni ravni prihranila najmanj 200.000.000 €. Preberite si priložen dopis, kjer je natančno razčlenjeno na kakšen način. Če pa želite še podrobnejše informacije, vam jih z veseljem predložim!
 
7.       Vaše navedbe, da bi dekriminalizacija drog predstavljala kršenje konvencij OZN je še ena od neumnosti, ki jih vsi uporabniki konoplje poslušamo že bistveno predolgo! Konoplja je de-facto dekriminalizirana v veliki večini držav EU, ZDA in še kje! Ali ne berete strokovnih člankov iz tega področja? Polovica zveznih držav ZDA je konopljo že uvedla v zdravstveni sistem, dve zvezni državi pa sta konopljo povsem dekriminalizirali, dve st pa tik pred tem! Konoplja je kot zdravilo dostopna tudi v večini držav EU! Nenazadnje sem uredil, da ste MZ dobivali kanadsko revijo TREATING YOURSELF, vendar se vam očitno zdi zamalo, da bi jo sploh prebrali. Škoda, ker bi se lahko marsičesa naučili!
 
8.       To, da ministrstva podpirajo različne organizacije in društva, ki bi naj s svojimi programi preprečevala uporabo drog je še ena od neumnosti. Če mislite na t.i. LAS-e so ti absolutno neučinkoviti. Ministrstvo bi lahko ta sredstva uporabilo bistveno pametneje! Navajate, da bi v primeru deregulacije bilo potrebno oceniti breme, ki bi ga ta predstavljala za zdravje prebivalcev. Verjetno se hecate, ali ste pa res pokvarjeni! Konoplja je zdravilo, je zelo varna substanca in ni zasvojljiva! Toksičnost vsake substance se meri v LD50! Konoplja ima LD50= 1: 20.000!!! Aspirin pa ima LD50 = 1:20!!! To pomeni, da je aspirin najmanj 1.000 krat bolj toksičen od konoplje! Vas ni sram? Če bi bila konoplja dekriminalizirana, bi zdravstvo prihranilo najmanj 300.000.000 € na letni ravni! Največjo škodo pravzaprav ne povzročajo droge, ampak t.i. vojna proti drogam, ki po celem svetu kriminalizira na milijone uporabnikov. Posledično pa največjo škodo povzročate prav vi s svojo nestrokovnostjo, neizobraženostjo in nerazgledanostjo na tem področju! Tako za uporabnika konoplje ni potrebna nobena resocializacija, če ga ne bi kazensko preganjali. Veste koliko škode naredite neposredno proračunu? Vsak na zaporno kazen obsojen uporabnik konoplje namreč ostane brez službe, s tem preneha plačevati v zdravstveno in pokojninsko blagajno, za nameček pa pristane na socialni pomoči! Nenazadnje pa za vsakega zapornika plačuje pavšalni mesečni znesek še matična občina! Izračunajte kolikšna je ta škoda pri cca 2.000 kazenskih primerih v Sloveniji, kjer so obsojeni pravzaprav uporabniki drog in ne preprodajalci! Izračunajte si tudi koliko stane teh 2.000 kazenskih primerov s stroški policije, tožilstev, prič, izvedencev, zagovornikov, stroški zapora, ....!
 
9.       Pravite, da dekriminalizacija konoplje in s tem posledično gojenje za lastne potrebe ni sprejemljiva, ker povzroča preveliko zravstveno škodo! Ta vaša navedba je sramotna in je samo še en dokaz, da o konoplji, njeni zdravilnosti, farmakologiji in učinkih nimate niti pojma. Zaradi tega tudi menim, da vsi, ki še v letu 2013 niso sposobni pridobiti relevantnih informacij, ne bi smeli biti zaposleni na tako pomembnih položajih.
 
Spoštovani!
 
Uporabniki konoplje (in tudi ostalih drog) ZAHTEVAMO od pristojnih, da TAKOJ prenehate preganjati in kriminalizirati uporabnike drog! To je absolutno v nasprotju z Evropsko konvencijo o človekovih pravicah! Izjava bivše Varuhinje človekovih Dr. Zdenke Čebašek Travnik da: » Dekriminalizacija konoplje že dolgo ni več strokovno, ampak predvsem politično vprašanje!« namreč govori prav to. Če bi bili na Ministrstvu za zdravje (in ostalih ministrstvih) strokovni, dekriminalizacije konoplje za lastno uporabo sploh ne bi smela biti več vprašanje!
 
Razumemo sicer, da je težko pljuvati v lastno skledo, saj še dandanes trdite stvari, ki so se na podlagi tisočerih raziskav izkazale kot neresnice in natolcevanja. To je samo še en dokaz, da ste nestrokovni, nerazgledani ali pokvarjeni!
 
Konoplja je najbolj eklatanten primer, da nas že dolga leta imate za bedake zaradi svoje nečimrnosti.
 
Če bi se sam deklariral za strokovnjaka, bi me bilo sram napisati takšen uraden dopis! Slovenci Vas plačujemo, da delate v naše dobro in ne proti nam, pa četudi smo uporabniki konoplje (ali ostalih drog)!
 
Kako mi drugače lahko razložite, da je žrtev kazenskega pregona postal oče otroka, ki je zaradi obveznega cepljenja zbolel za diabetesom tipa 1 in ki ob tem skrbi še za ženo, ki je zbolela za multiplo sklerozo? S kakšno pravico odrekate zdravilo, ki (dokazano) edino uspešno blaži simptome MS in jo celo zdravi? S kakšno pravico jemljete zdravilo, ki bi edino lahko pozdravilo diabetes tipa !, ki ste ga nenazadnje povzročili vi, ker ste dovolili registrirati cepivo, ki povzroča tako hude stranske učinke? Osnovna človekova pravica je tudi pravica do samozdravljenja! Konoplja je dokazano učinkovito zdravilo za vrsto bolezni. Če pa tega ne veste vas je lahko sram, ali pa lažete državljanom Slovenije v obraz.
 
Na koncu pozivam Vlado Republike Slovenije, da iz Seznama prepovedanih drog TAKOJ izvzame konopljo, saj glede na vse mednarodne raziskave (v Sloveniji itak niste sposobni narediti vsaj ene raziskave) tja ne sodi! Sploh pa ne sodi v I. skupino prepovedanih drog, ki se naj ne bi uporabljale v medicini in ki naj bi bile zelo nevarne za zdravje ljudi! SRAMOTA za t.i. strokovne službe na Ministrstvu za zdravje! Ali pa se tudi vi g. minister za zdravje držite načela, da pač ne morete delovati proti svojim uradnikom na ministrstu, kot je pred kamero dejal eden od poslancev državnega zbora! Tako se pravzprav postavlja vprašanje ali ministrstvo vodi minster, ali njegovi uradniki? Dogajanje okoli konplje v Sloveniji je tako postalo že prav groteskno in me spominja na starejšo andleško nanaizanko YES PRIME MINISTER, kjer je bilo več kot očitno, da državo vodijo birokrati in nesposobni funkcionarji in v Sloveniji očitno ni prav nič drugače!
 
Ministrstvo za pravosodje, Ministrstvo za notranje zadeve, Predsednika vrhovnega sodišča, Predsednika Ustavnega sodišča, Predsednika Državnega zbora, Predsednika republike in Predsednico vlade ponovno pozivam, da naredijo vse, da končno nehajo s to gonjo proti uporabnikom drog! Pogoj za obravnavo po kazenskem zakoniku je lahko izključno dokazana preprodaja in nikakor le posest za osebno uporabo! Pristojne za obvezno razlago zakonov pozivam, da nemudoma izdajo OBVEZNO RAZLAGO KAZENSKEGA ZAKONIKA in sicer prvega odstavka 186. člena! Sodna praksa v Sloveniji je namreč neenotna. Tako v Murski Soboti nekdo, ki ima posest konoplje izljučno za lastno uporabo lahko računa z zaporno kaznijo medtem, ko v preostali Sloveniji le z izrekom globe. To potrjuje tudi statistika prekrškov in kaznivih dejanj s področja drog 2002-2012, ki nedvomno izkazuje tako stanje. Nenazadnje pa tudi analiza posameznih sodnih postopkov kaže ne to, da se kazenski zakonik in ZKP v Pomurju grobo zlorabljajo!
 
Uporabniki konoplje ne samo da zahtevamo takojšnji izbris konoplje iz seznam prepovedanih drog ampak zahtevamo tudi sodno rehabilitacijo vseh,ki so bili obsojeni kot preprodajalci le zato, ker so imeli konopljo (ali ostale droge) izključno za lastno uporabo, brez dokazane preprodaje!
 
Slovensko pravosodje je izrazito nenaklonjeno uporabnikom drog. Predlagam, da si pogledate odločitve vrhovnih sodišč ostalih držav čanic EU, ki so že zdavnaj ugotovila, da gojenje konoplje za lastne potrebe ni kaznivo dejanje!V skladu S kodeksom sodniške etike imamo državljani pravico do ne samo strokovnega, ampak tudi pravico do splošno razgledanega sodnika!
 
Razlog zakaj se predvsem Policija z vsemi štirimi upira kakršni koli pozitivni spremembi na tem področju nedvomno izhaja iz samih letnih poročil posameznih Policijskih uprav! V Policijski upravi Murska Sobota 70 % kriminalističnega dela predstavljajo droge, od tega najmanj 90% konoplja za lastno uporabo in ne za preprodajo. V PUMS je zaposlenih 38 kriminalistov kar pomeni, da se 26.6 kriminalistov ukvarja samo z drogami oziroma 24 kriminalistov samo s konopljo za lastno uporabo! Ker slovenska policija tako veliko prioriteto daje pregonu uporabnikov konoplje je jasno, zakaj je Slovenija tretja po številu policistov na število prebivalcev v EU – takoj za Grčijo in Španijo! Prav tako kot Grčija in Španija je tudi Slovenija v istem položaju predvsem zaradi previsokega števila zaposlenih v državni upravi, kamor spadajo tudi policisti.
 
Prav bi bilo, da se o tem vprašanju izjasnijo vsi, ki so prejeli ta dopis v vednost!
 
Lep pozdrav!
 
Božidar Radišič
 
 
V vednost:
 
-          Predsednik Republike Slovenije
-          Predsednica vlade Republike Slovenija
-          Minister za notranje zadeve
-          Minister za pravosodje
-          Predsednik Vrhovnega sodišča Republike Slovenije
-          Predsednik Ustavnega sodišča Republike Slovenije
-          Predsednik KPK
-          Deneralni direktor slovenske Policije
-          Varuh človekovih pravic
-          Mediji