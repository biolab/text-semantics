Čeprav že vnaprej vem, da bo ta predlog spet naletel na "gluha ušesa", predlagam, da se ukine denarno nadomestilo vsem poslancem, ki niso bili ponovno izvoljeni.
V svoji funkciji poslanca so imeli dovolj časa privarčevati veliko denarja, saj so zaslužili vsi krepko čez 2.000,00 EUR neto na mesec. Sploh pa to dejansko ni služba, ampak je zgolj funkcija. Nadomestila trenutno prejemajo celo v času trajanja od 6 mesecev, pa vse do kar 18 mesecev. 
Takih poslancev je sedaj kar 34, ki so uveljavili koriščenje denarnega nadomestila. Lahko jih je sram. Tisti, ki so še nedavno najbolj govorili po televiziji, kako so določene reči "nelegitimne", so se sedaj brez slabe vesti odločili za dodatno molzenje že tako obubožanih državljanov. 
Zato predlagam takojšnjo ukinitev tovrstnih "ugodnosti" za bivše poslance. Z ničemer si niso zaslužili niti minimalne plače, kaj šele, da bi lahko prejemali kakršno koli nadomestilo. 