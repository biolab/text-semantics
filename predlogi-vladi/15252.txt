Trenutna socialna zakonodaja je diskriminatorna do starejših oseb z otroki in brez pokojnine. Zakaj bi se potem mladi odločali za otroke, če pa si potem v življenju od države kaznovan, da si jih imel. Primerjava:
* Starejša ženska stara 80 let z npr. 5 leti delovne dobe (ker je bila gospodinja nima pokojnine ampak zgolj 200€ preživnine) živi sama ampak ima več otrok in zato ne dobi ne socialne pomoči ne varstvenega dodatka, dejansko nič. Otroci ji pomagajo po svojih zmožnostih, imajo pa seveda svoje družine.
* Enako stara ženska, ki nima otrok in ima 0 let delovne dobe, dobi dovolj socialne pomoči, da lahko skromno živi.
Prav bi bilo, da obe osebi dobita socialno pomoč oz. varstveni dodatek. Potomcev se ne bi smelo pri tem upoštevati. Oseba, ki je družbi prispevala nove davkoplačevalce ne sme biti kaznovana s strani države.