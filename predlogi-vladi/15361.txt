V časih vedno večje finančne stiske nam vlada spet pripravlja podražitve.
Že naslednji mesec se nam obeta podražitev zneska, ki ga je potrebno plačati za uporabo ceste.
Posebne utemeljitve nisem zasledil, samo da nekdo spet ni uporabil zdrave pameti. Večji motor kot ima avto, dražja bo "cestnina".
Tudi če avto stoji in ceste ne uporablja, bo lastnik plačal več. Električni avtomobili so zgleda še naprej oproščeni te dajatve, ker očitno obrabe cest ne povzročajo.
Težko razumem, da nihče ni pomislil, da bi bilo to potrebno obračunati po št. prevoženih kilometrov, na primer.
Predlagam, da se zneski ne spremenijo oz. se celo zmanjšajo. V teh časih bi se morali izdatko zmanjšati, vlada pa naj ukrepa tam, kjer denar na veliko odteka (predlogov je na tem portalu dosti: politika, zdravstvo, dodatno zdr. zavarovanje, optimizacija javnih služb, ipd).
Zdaj je vse skupaj smešno. Vsej Sloveniji so povišali življenjske stroške, da bodo lahko javni uslužbenci dobili 600 milijonov za višje plače.
Zasebni sektor bo delal več, vsi državljani bomo plačevali več, v javni upravi pa se bodo spet delile povišice.