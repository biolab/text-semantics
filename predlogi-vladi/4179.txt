 Vladi predlagam, da ponovno uvede nedavno ukinjen 2. januar kot praznik in dela prost dan in se tudi sicer v prihodnje vzdrži ukinjanja praznikov, saj to zmanjšuje standard in kvaliteto življenja v Sloveniji.
Ukinjanje praznikov škodljivo vpliva na moralo vseh prebivalcev Slovenije, nam jemlje možnost za z delom prisluženi počitek in nabiranje novih moči. Argument večje produktivnosti gospodarstva ne vzdrži, saj so nespočiti delavci manj produktivni. Hkrati so prazniki možnost, da v javnem sektorju celo kaj privarčujemo, saj predstavljajo neke vrste "kolektivni dopust", ko lahko zapremo javne ustanove in prihranimo obratovalne stroške. S tega stališča je edino smiselno, da take vrste kolektivne dopuste omogočimo s tem, da praznike razporedimo tako, da jih je čim več skupaj - prav to je do sedaj omogočal novoletni 2. januar, ki sledi 25.12., 26.12. in 1.1. Predlagam, da se praznik ponovno uvede.