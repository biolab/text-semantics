Predlagam, da bi morala vsaka oseba, ki ima vozniško dovoljenje za avtomobil, le to obnavljati vsakih 10 let. Na način, da se ponovno opravi izpit CPP in vožnjo z inštruktorjem (po možnosti tudi tečaj varne vožnje). Kdor teh testov ne bi opravil pozitivno, bi moral (v kolikor bi želel še naprej imeti vozniško dovoljenje) opraviti celoten postopek pridobitve vozniškega dovoljenja ponovno. Po 70 letu starosti pa bi moralo biti obnavljanje vozniškega dovoljenja bolj redno,
Mislim, da bi ta ukrep pozitivno vplival na prometno varnost. Prav tako bi si ta strošek, ki zelo verjetno ne bi presegel 100-150 evrov, na 10 let lahko privoščil vsak, ki si lahko privošči avto. Med drugim bi lahko tudi država to delno subvencionirala, saj bi večja prometna varnost koristila tudi njej.
Razlog za tak ukrep je tudi v tem, da se razmere v prometu spreminjajo, zmožnosti avtomobilov ravno tako. Recimo krožišča, ki jih veliko starejših oseb ne zna uporabljati.
 
 