 Možnost pridobitve in potem realizacije (gradnje) dovoljenja za gradno, je pri nas še zmeraj kar enostavna in hitro dosegljiva. Po tem pa se gradi povsod, po plazovitih terenih, na poplavnih območjih.... Zaradi tega predlagam, da se postavi baza podatkov o parcelah, kjer je kakšna omejitev in je zaradi tega gradnja nemogoča ali sporna. Ta baza podatkov bi zajemala parcelne številke z omejitvami (služnost, varnostno območje, poplavno področje, plazovitost in podobno) in bi bila hitro dostopna javnemu organu, ki izdaja gradbena dovoljenja. Le ta bi lahko že v startu videl in odločil ali je gradnja mogoča in če, kakšne so omejitve.
Prihranjeno bi bilo veliko jeze, tekanja, podkupovanja in na koncu škode in odškodnin, ko nastanejo problemi.