Eko vasi zelo pozitivno vplivajo na okolje, ljudi in gospodarstvo.
Delujejo z velikim spoštovanjem do narave. Ljudje sami pridelajo zdravo hrano zase in za prodajo. Ker se tam naseljujejo ljudje različnih poklicev in znanj, se v njih običanjo razvijejo različne dejavnosti, npr. novi načini ekološke pridelave hrane, obnovljivih virov energije, gradnje z naravnimi materiali, izobraževanja, kulture, zelenega turizma,  ipd. Večinoma so ljudje zaposelni v samih vaseh, zato je prevozov malo in s tem onesnaženja okolja. Možnosti zaposlitev in samozaposlitev so bistveno večje od povprečnega okolja v Sloveniji. Odlikuje jih intenzivno sodelovajne z okoljem.
V situaciji, ko Slovenija pridela bistveno premalo hrane, ko je brezposelnost velika in odnos do narave zelo slab,  bi lahko eko vasi precej pripomogle k izboljšanju stanja. Večina držav v Evropi ima že vrsto let eko vasi, le v Sloveniji nismo še nobene na novo vzpostavili, kljub številnim pobudam zadnjih let. Razlog je predvsem v neprimerni zakonodaji in politikah.  
Zato predlagam, da podpremo ustrezne spremembe zakonodaje in politik, da se omogočijo vzpostavitve eko vasi v Sloveniji. 
 