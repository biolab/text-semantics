Vladi predlagam, da se odloči za prihod trojke. V preteklosti se je izkazalo, da leva in desna politika nimata realnih rešitev za naše probleme. Trojka, v sestavi Evropske centralne banke, Mednarodnega denarnega sklada (IMF) in Evropske komisije, bo neodvisno in brez vpliva stricev iz ozadja storila kar je potrebno. Konec leta 2011 je zunanji dolg države presegal 41.6 milijard eur (vir : UMAR). Reuters poroča, da obseg slabih posojil naših bank presega 7 milijard EUR. To pomeni, da je za alarm že prepozno.
 
7 milijard EUR = 7.000.000.000 EUR ali 9173590.54 minimalnih plač
Za pokritje 7 milijard EUR slabih posojil, bi moral vsak Slovenec (če predvidevam, da nas je točno 2 milijona), vsak mesec iz svojega žepa dodatno dati 100 EUR vsa naslednja 3 leta.
808.420 delovno aktivnega prebivalstva (vir stat.si), bi 7 milijard odplačalo takoj, če bi vsak iz svojega žepa prostovoljno primaknil 8658 EUR.
Za poplačilo celotnega zunanjega dolga države, bi vsak delovno aktiven moral primakniti 51458 EUR. 
Takšna situacija ni vzdržna in se z dodatnim zadolževanjem še poslabšuje.
Za takšen predlog vladi se torej odločam zato, ker je iz vsega že videnega jasno, da nam ne bo uspelo. Pred nami je podaljševanje umiranja na obroke z dodatnim zadolževanjem, ki bo brez korenitih sprememb in uvidenja realnega stanja vodilo v pogubo. Državljanska dolžnost mi nalaga, da pomagam, če le lahko. Trojko takoj. Trojko takoj, preden stanje še poslabšamo.