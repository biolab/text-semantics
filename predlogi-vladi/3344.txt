Predlagam vladi R Slovenije, da tudi za delavce, ki delajo preko napotnic študentskih servisov zahteva neko minimalno izobrazbo oz. mini nacionalno poklicno kvalifikacijo za opravljanje določenih del, lahko se tudi priznajo delovne izkušnje. 
Za opravljanje del v gostinstvu mogoče nek enotedenski tečaj, ki je trajno veljaven. Mogoče kot nakakšno mini izobraževanje v shemi nacionalne poklicne kvalifikacije.
Povem primer, da sem pred časom zjutraj naročil čaj v enem od lokalov na Miklošičevi ulici v Ljubljani. Gospodična, ki me je stregla (sama je povedala, da je študentka) ni niti vedela kje ima čaj, niti ga ni znala skuhati na kavomatu (vroča voda) in ni niti približno vedela koliko stane. Po približno 20-tih minutah sva uspela! Gospodična pove, da itak vsi pijejo kavo in pivo samo jaz si nekaj izmišljam.
Pred časom nekje na meji med Belgijo in Nizozemsko. Tam je gost kralj, če natakar nečesa ne ve takoj pokliče lastnika. Tukaj pa vsega naveličana študentka.
Nekje pred časom vidim študentko, ki za šankom študira poslovno matematiko (prenosnik in skripta), gostje zunaj čakajo že več kot 15 minut, potem jo pokliče njen fant in še kakšnih 10 minut klepetata po telefonu. Oni zunaj vstanejo in tiho odidejo. Gospodična pove, da študira managenent in sicer bolonjski magisterij.