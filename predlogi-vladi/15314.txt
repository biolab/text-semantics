V primeru nakupa nepremičnine, se nepremična šteje kot dodatna nepremičnina oziroma nepremičnina za rekreacijo in počitek (in s tem višja obdavčitev v okviru odločbe ki jo izda MF v korist Mestne Občine), dokler na zamenjaš stalnega bivališča in vsaj eno leto ne živiš v njej. Zakon namreč predvideva olajšavo, če si bil prijavljen na naslovu "v letu pred letom odločbe", kar praktično pomeni, da če si prijavil bivališče med letom, ni mogoče, da ta nepremičnina ni opredeljena kot dodatna nepremičnina. Mislim da je predpis neživljenjski saj pomeni, da vsakem primeru vsaj eno leto plačuješ davek na premoženje, kot da gre za dodatno nepremičnino, v primeru nakupa in prenove nepremičnine in s tem kasnejše prijave stalnega bivališča pa vsaj 2 leti. Praktično to pomeni, da bom oktobra 2022 plačal davek na premoženje na dodatno nepremičnino za leto 2022, čeprav ima cela moja družina stalno prebivališče na tej nepremičnini že od septembra 2021.