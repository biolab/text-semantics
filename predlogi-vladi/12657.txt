Vladi RS predlagam, da se loti prečiščevanja Zakona o NVO.
A. Sedanj Zakon o NVO v 2. členu jasno opredeljuje, katera organizacija se lahko šteje kot NVO:
(1) Nevladna organizacija je organizacija, ki izpolnjuje naslednje pogoje:
- je pravna oseba zasebnega prava s sedežem v Republiki Sloveniji,
- ustanovile so jo izključno domače ali tuje fizične ali pravne osebe zasebnega prava,
- je nepridobitna,
- je neprofitna,
- je neodvisna od drugih subjektov,
- ni organizirana kot politična stranka, cerkev ali druga verska skupnost, sindikat ali zbornica
 
Žal pa se v naši državi mednje prišteva vsako društvo mravelj, hortikulno društvo, društvo za zaščito aljaškega lososa ali medveda, razna mirovna društva, društva za zaščito teh in onih žuželk ter mnogo tovrstnih NVO cvetk, ki pa v svoji vsebini skrivajo politične tendence in ozadja, za katere niti sam Bog ne ve, kaj počnejo.
Mnogo NVO je celo takšnih, ki jih plačuje država-davkoplačevalci pa vzdržujemo, ki odkrito propagirajo hostilnost do naše države ali njenih prebivalcev. Moje mnenje je, da bi ta Zakon morali temeljito prežehtati in prevetriti, ali kot je ob otvoritvi 2. Vatikanskega koncila dejal pokojni papež Janez Dobri: Faciamo aggiornamento!
V ta zakon bi morali prištevati samo tiste, ki so tudi strogo nepridobitne organizacije! Dejansko se res vzdržujejo same iz svojih članarin, z zbiranjem donacij ipd. Ne pa tako, da poleg tega še pridno čebelarijo na trgu, potem pa izsiljujejo mastna sredstva. Med organizacijami je potrebno narediti red. Določiti, katere da, katere ne. Potem pa bi lahko vsa gasilska društva, planinska društva ipd. dobre in koristne organizacije lahko prišle do potrebnih sredstev. Ali pa različne dobrodelne organizacije.
Tole, kar se gremo mi, pa ne vodi nikamor. Potem so pa še tako nesramne organizacije, da niti nočejo sestavljati poročila Vladi in nam, ki jih plačujemo. Mi, državljani smo tisti, ki moramo odločati, kam naj gre naš denar. To je demokratičnost v participaciji demokracije. Ne pa tako, da nam račune izstavljajo razni telebani iz tujine, ki ne znajo slovensko, mi pa niti ne vemo, ali so teroristične organizacije ali kaj. Demokracija je zato, da mi državljani dejavno participiramo svojo demokratično voljo in delamo na tej demokraciji, ne pa da nam nekdo od zgoraj diktira, kam naj mečemo denar. Jaz sem tudi NVO, pa mi še na kraj pameti ni padlo, da bi kdaj prosil državo za neko pomoč. Zato pa živim v demokraciji, da uveljavljam vse možnosti, ki so mi dane po zakonu: lahko zbiram sredstva, zbiramo članarino, se kdaj pa kdaj poslužimo tudi kakšnih dogodkov, kjer lahko zbiramo denar ipd. Tako mi in naša NVO razume NVO. Zakaj se Vlada nenehno boji in ustraši teh bombašev in vseh, ki zganjajo svoj teror nad nami? Društev imamo kot gob po dežju, večina njih so pralnice denarja.
Torej, to predlagam Vladi RS. Vi ste zato, da vladate. Spremembe moramo začeti tudi udejanjati! Same se ne bodo nikoli naredile.
Vso srečo vam želim.
Dr. Rinaldo DiRicchardi-Muzga
Ljubljana