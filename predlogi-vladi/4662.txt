Vladi Republike Slovenije predlagam znižanje višje stopnje DDV iz 20 odstotkov na 15 odstotkov. Znižanje predlagam iz razlogov, kot jih bom navedel v nadaljevanju.
Vladni predlog je sicer zvišanje DDV iz 20 odstotkov na 22 odstotkov.
"V skladu s sprejeto odločitvijo Vlade,  ministrstvo za finance pripravlja ukrep, s katerim bo s 1. julijem  predlagalo dvig splošne stopnje za 2 odstotni točki, iz 20 na 22% in  dvig nižje stopnje za 1 odstotno točko, iz 8,5 na 9,5%. Ocenjeno je bilo, da naj bi predlagano povečanje stopenj DDV pomenilo na letni ravni za 250 mio evrov višje prihodke iz naslova DDV. Navedeni ukrep, skupaj z drugimi predvidenimi davčnimi ukrepi Vlade za  konsolidacijo javnih financ so načrtovani tako, da po našem mnenju ne  bodo povzročili izrazitih negativnih posledic na konkurenčnost oziroma  na ponoven zagon slovenskega gospodarstva."
 http://www.predlagam.vladi.si/webroot/idea/view/4401/null/answers
Ponazoril bom s primerom, kako bo kljub zvišanju DDV-ja za 2 odstotni točki prišlo v proračun manj denarja kot do sedaj. Recimo, da imam na voljo 240 evrov.  Kupim 10 izdelkov, od katerih vsak stane 24,00 EUR. V tej ceni je 20-odstoten DDV. V proračun pride 40,00 EUR davka.  Po zvišanju stopnje DDV iz 20 % na 22 % bo cena enega izdelka 24,40 EUR,  od tega bo 4,40 EUR davka na posamezen izdelek. Želim pa kupiti 10 izdelkov. Ker pa imam zgolj  240 EUR, teh desetih izdelkov ne morem kupiti, ker mi zmanjkajo 4,00 EUR.  Kupim lahko samo devet izdelkov, za katere odštejem 219,60 EUR. Država dobi od  tega 39,60 EUR. V primeru 20-odstotne stopnje DDV bi v proračun prišlo 40 EUR. Iz mojega izračuna se vidijo negativne posledice na konkurenčnost  oziroma na ponoven zagon slovenskega gospodarstva, obenem pa tudi na sam  proračun. Z zvišanjem stopnje DDV bo prišlo v proračun kvečjemu manj  denarja, kar je razvidno iz mojega izračuna, ne pa kar 250 milijonov evrov več, kot je izračunala vlada. 
Poglejmo sedaj, koliko davka bi prišlo v proračun v primeru nižju, 15-odstotne stopnje.
Recimo, da imam na voljo 240 evrov.  Kupim 10 izdelkov, od katerih vsak stane 24,00 EUR. V tej ceni je 20-odstoten DDV. V proračun pride 40,00 EUR davka.  Po znižanju stopnje DDV iz 20 % na 15 % bo cena enega izdelka 23,00 EUR,  od tega bo 3,00 EUR davka na posamezen izdelek. Želim pa kupiti 10 izdelkov. Ker pa imam 240,00 EUR, vseh teh deset izdelkov lahko kupim. Zanje odštejem 230,00 EUR. Država dobi od  tega 30 EUR. V primeru 20-odstotne stopnje DDV bi v proračun prišlo 40 EUR. 
  Iz mojega izračuna se vidijo pozitivne posledice na konkurenčnost  oziroma na ponoven zagon slovenskega gospodarstva. V primeru nižje stopnje davka bi se namreč prodalo več izdelkov, s tem pa bi se ohranilo tudi več delovnih mest. 
Vlada Republike Slovenije doslej še ni predložila nobenih izračunov, kakšne bodo kljub višji stopnji davka na dodano vrednost pozitivne posledice na konkurenčnost  oziroma na ponoven zagon slovenskega gospodarstva ter koliko delovnih mest bo na ta način ohranjenih ali celo na novo ustvarjenih.
Predlagam torej, da se zniža stopnja DDV na 15 odstotkov ali pa ohranitev na sedanji ravni.