Predlagam, da se v 12. členu Zakona o referendumu in ljudski inicijativi spremeni določilo, da državni zbor razpiše  zakonodajni referendum, "če to zahteva najmanj štirideset tisoč volivcev", z določilom, "če predlagatelj, fizična ali pravna oseba, plača predvidene stroške referenduma".
Če bi bila zgoraj predlagana zamisel sprejeta, bi bilo treba sprejeti še nekaj določil, npr. način izračuna predvidenih stroškov, rok vplačila in morda še kaj.  Predlagana sprememba 12. člena pa ne bi bila povezana z nobeno drugo določbo sedaj veljavnega zakona, ali predlagano spremembo zakona .
Utemeljitev predloga: Razpisani bi bili referendumi, ki bi imeli zadostno podporo volivcev. -  Stroški ne bi bremenili proračuna. - Če bi bila dodana še zahteva, da morajo biti objevljeni podatki o pravnih osebah, ki so denarno podprle referendum in o višini njihovih prispevkov, bi dobili volivci pomembno dodatno informacijo o tem, kdo vse bi imel korist od uveljavitve svojih zahtev z referendumom. - Uveljavljati se bi morale ideje za pocenitev referendumov, npr. en ali dva dneva za izvedbo referendumov letno, uporaba sodobnih komunikacijskih sredstev.
 