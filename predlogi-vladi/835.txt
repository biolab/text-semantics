Predlagam, da vlada čimprej izterja vse neplačane davke in prispevke, ki bi jih za delavce moral plačati delodajalec, pa jih ni.
Za obdobja pred 2008 se namreč ne da preveriti, ali so bili davki in prispevki plačani ali ne. Čeprav v našem primeru vemo, da plačil ni bilo, od ZPIZ-a, DURS-a in Varuhinje človekovih pravic nismo uspeli dobiti niti podatkov niti ustrezne pomoči. Gre za manjše podjetje (kot pa je bila recimo Steklarska Nova), zato primer tudi ni bil enako medijsko izpostavljen; prepričani pa smo, da obstaja še več takih primerov.
Pravniki pravijo, da je edino 'orodje' zaposlenega, s katerim razpolaga, plačilna lista - to nam čez desetletja - ob odhodu v pokoj ne bo nič pomagalo, če podjetje ne bo več obstajalo. V kolikor se davki in prispevki ne plačajo, naj nas zaposlene in bivše zaposlene obvetijo, da proti lastnikom sprožimo civilno tožbo za dolgovane zneske in ustrezne obresti.