PREDLOG:
VLADA RS
Spoštovani
Vladi RS predlagam, da poda predlog za dopolnitev volilne in referendumske zakonodaje PO HITREM POSTOPKU z eno samo določbo in sicer, da NAJ SE VSI RAČUNI, izdani za volitve in referendume, TRAJNO HRANIJO pri ustvarjalcu-izdajalcu računa, naslovniku računa, ena kopija pa v arhivu DVK.
Po zakonsko določenem roku /praviloma po petih letih ali pa že prej/ namreč ni več mogoče ugotoviti na osnovi računov (ker so uničeni), kolikšni so bili stroški volitev in referendumov, še zlasti za tiskanje glasovnic in tako ni mogoče ugotoviti kolikšna količina je bila naročena in kolikšna je bila natisnjena, znano je le, da se precejšen delež glasovnic tiska na rezervo (zalogo) z utemeljitvijo, da se lahko kakšna raztrga ali kako drugače uniči (odtuji?), da jih je premajhno število glede na volilne imenike, ipd ).
Rezerve natiska glasovnic so tudi po 20 %. Zato lahko govorimo tudi o negospodarnosti ali celo o korupciji, saj vsaka nerazumna rezerva predstavlja enak odstotek dodatnega zaslužka tiskarju, ki je praviloma vsako leto isti....Torej gre za zagotovljen in vnaprejšnji zaslužek enim in istim posameznikom!
Nelogično je namreč, da rezervnih glasovnic NIKOLI ne dobijo volilni odbori na volišča, kjer bi se jih upravičeno in praviloma povsem logično lahko potrebovalo za nadomestitev poškodovanih ali manjkajočih (ali zaradi premajhnega števila volivcev glede na imenike, ki pa so iz njega izpadli ali so iz drugih razlogov neregistrirana (anonimna) množica volivcev), marveč ostanejo rezervne glasovnice NEZNANO KJE, niti niso upoštevane pri delitvi glasovnic po volilnih imenikih (volilni odbori jih nikoli ne vidijo!)
Zadeva je precej kočljiva, zato tudi institucije, ki 'skrbijo' za zakonitost volitev in referendumov in tudi tiste, ki 'bdijo' nad potmi javnega denarja, enako one, ki pridejo korupciji 'do dna' in jo zato 'lahko' preprečujejo, pa tudi vsakršne inšpekcije - preganjalke presekanega, motenega, .... volilnega molka, v času katerega ni mogoča niti prijava drugih kršitev ali celo opaženih volilnih in referendumskih nezakonitosti, nenavadnosti, zaznanih pri volilnih in referendumskih postopkih, ne odreagirajo, enako oz. podobno pa ravnajo mediji - dosledno so tiho, tiho, tiho...
Tudi zato, torej iz prej naštetih razlogov, se ne udeležujem volitev - ne državnozborskih ne lokalnih. Morda pa imam posnemovalce podobnih misli in dejanj v tistih cca 50 % volivk_cev, ki jih ni več na volišča in ne da so volivci_ naveličani zaporednih volilnih nedelj - tako nam namreč mediji tolmačijo skoraj 50 in več odstotno volilno abstinenco - ....? Kaj pa nedeljske maše? - Te so skozi celo leto, ne samo ob volitvah in vedno so polno obiskane....
BO ZOPET MOLK KOMPETENTNIH VLADNIKOV ALI PA PREUSMERITEV S PARLAMENTARNE KOMISIJE ZA ČLOVEKOVE PRAVICE K PRISTOJNEŠEMU - DENIMO VARUHU ČLOVEKOVIH PRAVIC, KI SI TUDI ZATISKA OČI S PRAVNIMI INTERPRETACIJAMI ZOPER PREDLOGE VOLIVK IN VOLIVCEV?
S spoštovanjem,
Ida Čuden Rebula