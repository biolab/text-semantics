Predlagal bi omejitev in prepoved zaposlovanja v vzgoji in izobraževanju. Povsod v javnem sektorju se to ureja na tak, mehek način, da po odhodih sodelavcev v penzijo ni nadomestnih zaposlitev. To isto bi predlagal tudi v šolstvu, kjer bi v okviru spremenjenih bolj fleksibilnih normativov razporedili otroke med ostale zaposlene. Če pa bi se nekje izkazala nujna potreba, bi se jo iskalo v okviru interne prerazporeditve iz bližnjih šol. Prav tako bi omejil individualno učno pomoč, ki je v pretežni meri samo potuha otrokom, ki nimajo učnih delovnih navad in bi v večji meri podprl ponavljanje razreda. Predlagal bi uvedbo strožjih normativov, kot je to kot nujno potrebo ocenil že prejšnji minister, saj je to nujno storiti pri največjem kolektivu, če hočemo doseči prepotrebno število zaposlenih v javnem sektorju, da pridemo do finančne vzdržnosti. Kvaliteto je mogoče vzdrževati tudi drugače, ne zgolj z razkošnimi normativi. 