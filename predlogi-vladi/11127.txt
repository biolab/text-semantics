Spoštovani,
v času samo izolacije je pomembno, da krepimo svoj imunski sistem z gibanjem, trenutno je to edino mogoče v naravi. Seveda se je od tem povečalo število obiskovalcev, predvsem v parkih, na tematskih pohodnih poteh, krajših planinskih poteh, kolesarskih stezah. Mislim, da bi bilo njihovo zaprtje tako z družbenega kot zdravstvenega vidika velika dodatna škoda, hkrati pa se zavedam, da je potrebno preprečiti stike med ljudmi.
Moj predlog je, da bi namesto zapiranja poti predlagali občinam, ki s svojimi odloki to lahko upravljajo, da vzpostavijo nekakšen urnik obiskovanja za različne ciljne skupine, npr.:
- 7:00-9:00 - upokojenci
- 9:00-11:00 - družine
- 11:00-13:00 - mladi in posamezniki
- 13:00-15:00 - družine
- 15:00-17:00 - upokojenci
- 17:00-19:00 - mladi in posamezniki
Mislim, da bi bilo to bolje kot pa vsesplošno zapiranje poti. Seveda se bomo spet srečevali s situacijo, da nekateri tega ne bodo upoštevali, vendar menim, da če bi bilo to priporočilo kriznega štaba vsem občinam, da bi bilo to bolje, kot možnost, da večina ljudi tega ne bo upoštevala. Zagotovo nekatere občine tega ne potrebujejo, ker imajo majhno število prebivalcev in niso tako oblegane, ravno tiste, ki pa želijo zapreti poti, imajo največ ljudi in bi z urnikom lažje preprečevali stike med posameznimi bolj občutljivimi ciljnimi skupinami.
Vse dobro in veliko zdravja!