 Predlagam, da se pripravi ustrezna zakonodaja, ki bo nalagala državnim funkcionarjem in zaposlenim v javnem sektorju, da obvestijo pristojne službe, če izvejo za nezakonita ravnanja usmerjena proti javnim financam, trgu dela in javnim dobrinam (davčne utaje, opravljanje dela na črno, dela brez računov itd.). Kršitev take obveze s strani funkcionarja ali državnega uslužbenca bi morala biti kršitev delovnih obveznosti in podlaga za odpoved pogodbe o zaposlitvi iz krivdnega razloga.
Še zlasti naj bo zavezano pravosodje, ki se dnevno srečuje s tožbami iz katerih izhaja, da je bilo delo opravljeno brez računa, da je bilo opravljeno delo na črno, da so bili zatajeni davki in prispevki, da ni bilo spoštovano varstvo  in zdravje pri delu itd. 
Tako sodelovanje bi pa imelo celo vrsto pozitivnih učinkov:
Povečano tveganje, da bodo storilce dobili, bi vneslo vsaj malo reda (dodatno pobran denar pa bo morda pomagal ponovno zagnati gospodarstvo ali vsaj nekoliko olajšal življenje socialno ogroženim skupinam).
Namesto da dodatno obremenjujete gospodarstvo z davčnimi blagajnami, raje povežite javni sektor..... Bo večji učinek in nižji strošek za gospodarstvo.
