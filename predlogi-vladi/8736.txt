 PREDLOG: 
črta se 143. člen predloga Zakona o dolgotrajni oskrbi in obveznem zavarovanju za dolgotrajno oskrbo
OBRAZLOŽITEV: 
Kaj slepim in slabovidnim prinaša (za enkrat še predlog) Zakona o dolgotrajni oskrbi v 143 členu, na katerega zakonodajalec sprejema pripombe do 20.11.2017. Se bo kdo zganil in uspel, da zakonodajalec črta ta, za slepe in slabovidne poguben člen.
 
143. člen           
(slepi in slabovidni upravičenci do dodatka za pomoč in postrežbo)
 
(1) Zavod v roku šestih mesecev od začetka uporabe tega zakona po uradni dolžnosti izda odločbo, da slepi upravičenci niso več upravičeni do dodatka za pomoč in postrežbo po ZPIZ-2 ter da so iste osebe od prvega dne naslednjega meseca upravičene do denarnega prejemka za neformalno oskrbo po tem zakonu. Višina denarnega prejemka se slepim upravičencem, ki so bili upravičeni do višine dodatka za pomoč in postrežbo po prvem odstavku 103. člena ZPIZ-2 določi v višini, kot je določena za 3. kategorijo upravičenosti do denarnega prejemka za neformalno oskrbo v drugem odstavku 22. člena tega zakona.......
 
S takšnim predlogom se je zakonodajalec dotaknil le najšibkeših slepih in slabovidnih v upanju "da ne bodo videli" , kako se jim krči in odvzema pridobljene  pravice.  Zakon ne obravnava vseh kategorij upravičencev enakopravno, izpostavljeni so slepi in slabovidni, zato vas prosim, da me podprete, da se za slepe in slabovidne ta pogubni člen v predlogu zakona črta.