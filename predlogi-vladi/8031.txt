Podoben predlog je bil posredovan že v letu 2015, vendar ni doživel podpore.
Predlagam, da se zakonsko prepove deložacija socialno ogroženih družin z mladoletnimi otroki, invalidov iz njihovih hiš, stanovanj, najemniških stanovanj in se tudi zakonsko prepove izvršba na premične in nepremične stvari, ki so nujno potrebni za življenje in so bili verjetno lahko predmet darovanja.
Kot je javno povedala gospa Anita Ogulin iz ZPM, ki se dnevno srečuje s tem največjim problemom otrok, bi morali biti otroci zaščiteni pred deložacijami. Če bi centri za socialno delo opravljali svoje delo in poslanstvo, bi verjetno lahko zlahka ugotovili, katere družine so potrebne pomoči in zavrnitve deložacij in izvršb in ne bi prihajalo do zlorab. Če bi bil uveden enoten informacijski sistem med vsemi službami in ustanovami (sodišči, CSD, šolami, lokalnimi skupnostmi, stanovanjskimi skladi itd.), ki bi nudil vse podatke o socialnem stanju družine, zaposlitvijo, nezaposlitvijo, številom otrok, šoloobveznih otrok, premoženjskim stanjem družine, bi se lahko izvršbe in deložacije reševale povsem drugače in jih ne bi bilo.