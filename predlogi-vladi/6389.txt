Na predstavitvah, tiskovnih konferencah, dnevniku, državnih prireditvah pogosto vidimo državne predstavnike (minister za javno upravo, ostali državniki, predstavniki državnih organov, vodje služb, agencij in zavodov, sektorjev, voditelje na RTV,...), ki pri svojem delu uporabljajo vrhunske prenosnike in tablične računalnike znamke Apple in prestižne modele ostalih blagovnih znamk.
Ker vsi vemo, da ti pri svojem delu uporabljajo predvsem wordove dokumente, različne tabele, elektronsko pošto, power point prestavitve in podobno, predlagam, da tudi ti pričnejo varčevati in za svoje delo uporabljati opremo, ki jo potrebujejo in ne opremo, ki si jo lahko na račun davkoplačevalcev privoščijo.
Lep primer je minister za javno upravo, ki pri predstavitvi predlogov varčevalnih ukrepov uporablja prenosnik znamke Apple s 15 colskim zaslonom. Le-ta stane najmanj 2100 EUR ("najslabši"). Glede na delo, ki ga opravlja, bi mu povsem zadostoval prenosnik manj zvenečega proizvajalca s konfiguracijo, ki jo dejansko rabi pri svojem delu. Minister, a res rabite tak prenosnik? Delate v zahtevnih grafičnih programih? Ste programer? Arhitekt? Grafik?
Podobno je tudi na RTV, kjer pri osrednjih informativnih oddajah vidimo voditelje s prestižnimi tabličnimi računalniki za pomoč pri branju in predstavitvah različnih tem. In ti voditelji zagotovo niso edini, ki uporabljajo tovrstne naprave. A je to res potrebno?
Torej, kupujto opremo, ki jo rabite in ne opreme, ki si jo želite ali lahko privoščite na račun davkoplačevalcev!