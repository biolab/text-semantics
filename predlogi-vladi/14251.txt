Predlagam, da se nazaj vračajo pralne bombažne maske za večkratno uporabo. Ta zadnje čase namreč opažam, da po prepovedi bombažnih mask ljudje nosijo tudi po dva meseca eno in isto kirurško masko, ki ima na koncu celo slabši učinek kot pralna bombažna maska. Da o umazaniji (bakterijah) ne pišem. Mi, ki smo nosili bombažno masko, smo tudi po vsaki nošnji dali v pralni stroj. Povrh pa sem tudi sama opazila, da nekateri pobirajo rabljene kirurške maske iz košov za smeti (po navadi so to takšni, ki si ne morejo privoščiti kirurške maske, kaj šele masko FFP2).
Zato je dobro, da so ponovno dovoljene tudi pralne bombažne maske, ki so le tvoje in tudi brez umazanij (bakterij) .
P. S.: Vsepovsod videvam po tleh te kirurške maske, zato bo tudi okolje hvaležno, če bi nosili tudi bombažne. Te kirurške maske imajo namreč življenjsko dobo kar 450 let, zato so prava ekološka bomba. Gre za še eno vrsto odpadkov, ki bo imela trajne okoljske posledice za naš planet.