Predlagam ureditev vprašanja priznavanja pravniškega državnega izpita, ki je bil opravljen v tujini, konkretno v republikah nekdanje Jugoslavije ali posameznih državah, ki so po razpadu Jugoslavije in osamosvojitvi Slovenije iz bivših republik nastale (predvsem gre za izpite opravljene po osamosvojitvi Slovenije). Slovenija je, kot samostojna država, uredila način in poti nostrifikacije diplom,  tudi podipolomskih študijev oz. pridobljenih nazivov po zaključku le-teh, ni pa urejeno vprašanje "strokovnih" izpitov, kot je npr. pravniški državni izpit, slednji pa se opravlja po predpisanem postopku in vsebini (torej je  tudi primerljivost s slovensko ureditvijo tega izpita možna), postopek in vsebina pa se ne razlikujeta od slovenske. 

 Utemeljitev: 

 - pravni sistemi so istovetni in primerljivi 

- vsebina izpita enaka, primerljiv 

- postopek opravljanja izpita enak, primerljiv 

- zagotavljanje pravice do dela 

 - zagotavljanje enakosti 

- četudi bi se ugotavljale minimalne razlike zankonske ureditve posameznega področja, menim, da to ni ovira, saj je načelu enakosti potrebno slediti upoštevaje tudi dejstvo, da se od tistih, ki so v Sloveniji opravili pravniški državni izpit po spremembi posamezne zakonodaje, ki je bila vključena v izpit ali celo manjši spremembi vsebine izpita ne bo zahtevalo, da le-tega ponovno opravijo 

- ne vpliva na pridobljene pravice drugih iz naslova pravniškega državnega izpita 

- država bi na ta način brezplačno dobila dodatno izobražen kader 