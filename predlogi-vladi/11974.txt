Po hitrem postopku bi bilo potrebno sprejeti zakon, ki bi omogočal dodatne vzpodbude za nakup okolju prijaznih vozil. Eden od predlogov je znižana stopnja DDV po vzoru Nemčije. Na drugi strani bi bilo potrebno uvesti dodatno obdavčitev za umazana vozila z motorji na notranje izgorevanje. Prav tako bi okoljsko neoporečna vozila lahko vzpodbudili z brezplačno vinjeto, lahko bi subvencionirali zavarovanje, omogočili brezplačno parkiranje in ostale inovativne pristope, ki bi se Sloveniji pomagali uvrstiti med napredne države z najvišjim deležem električnih vozil. Z ukrepi nakup okoljsko nevarnih avtomobilov z motorji na notranje izgorevanje ne bi več bil smiseln. S trenutnimi vedno manjšimi vzpodbudami Ekosklada, izjemno počasno obdelavo zahtevkov in neskončno birokracijo pri postopkih Ekosklada bo Slovenija na tem področju močno zaostala.