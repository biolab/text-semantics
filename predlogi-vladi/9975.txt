Vlada naj od DARS-a zahteva izdajo polletne vinjete za dvosledna vozila, saj se mnogi od aprila do novembra vozimo s kolesi, mopedi in motorji. Za motorje je možno kupiti polletno vinjeto, za avto pa ne, zato se letne avtomobilske vinjete nekaterim ne splača kupiti (in se vozimo po regionalnih cestah!).

Naj povem, da tudi bencinska enosledna vozila porabijo 2-3x manj goriva in izpuhov kot avti (v katerih se prav tako večinoma vozi le eden) in v mestih pripomorejo k manjši gneči - tako na cestah kot na parkiriščih.

Iz navedenega je razvidno, da bi bile vladne spodbude v to smer zelo dobrodošle, saj je tudi klima čedalje bolj primerna za daljšo uporabo eno slednih vozil (na motorni, električni ali nožni pogon).