Pozdravljeni !
 
Predlagam vladi, da v Zakon o varstvu javnega  reda in miru, doda kot kršitev tudi lajanje psov, da bomo imeli vsi tisti, ki nas to moti, mir vsaj od 22 h zvečer do 6 h zjutraj. Ker vem, da ta zakon določa kršitve, ki jih storijo ljudje, bi bilo mogoče bolj primerno spreminjati kakšen drug zakon, vendar nisem tako vešča v iskanju le tega, zato to prepuščam bolj usposobljenim od mene.
Kolikor lahko izbrskam po internetu, se ljudje kar veliko pritožujejo nad tem, in nimamo žrtve prav nobene pravne možnosti za obrambo, razen odškodninske tožbe proti lastniku, kjer pa vsi vemo, da prav velikih možnosti žrtev nima.
Naj pa še opišem svoj primer. Sosedov pes laja VSE večere in VSA jutra, tako da nimam možnosti za počitek pod normalnimi pogoji, to je ne za spanje, in ne za počitek v dnevni sobi, ker imam obe okni obrnjeni ravno na njihovo dvorišče. Laja tudi, če gre kakšen pes po drugi strani ceste, ali pa če je kakšna psička oddaljena tudi 100 m ali več, ker jo zavoha. 

Da ne bom predolga, kriv je lastnik in ne pes.
Vsem lastnikom psov, ki boste planili po meni pa le to: Vljudno vabljeni k meni, in ko ne boste mogli v miru spati ne zvečer in ne zjutraj, da ne govorim, da sploh odpade odprto okno, ko niti TV ne boste mogli gedati brez dodatne spremljave potem se bomo pogovorili, kdo ima prav. To vse prenašam že kar nekaj let, se pa priporočam, če ima kdo še kakšen  nasvet, poleg tega, da naj se pogovorim s sosedom. Njegov odgovor je »Zapri okno«, ter še nekaj podobnih cvetk.
Se opravičujem,če je že kdo pred mano napisal tak predlog, nisem brkala med predlogi, ker jih je veliko preveč za kaj takega.
LP, Vesna