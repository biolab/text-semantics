Predlagam prepoved zakrivanja obraza v javnosti, ki je problematična kulturno, socialno in varnostno. Zgledujemo se lahko po več evropskih državah (Francija, Belgija, NIzozemska), kjer je to že uzakonjeno.
Prepoved bi veljala za vsa sledeča sredstva, ki se uporabljajo za zakrivanje obraza: maske, čelade, balaklave, burke, nikabi in vsa druga pokrivala obraza.
Nošnja bi bila prepovedana na vseh javnih površinah, razen ob izjemnih situacijah določenih z zakonom (čelade na motorjih, maske na karnevalih...).
Zakrivanje obraza preprečuje jasno identifikacijo obraza, kar je resno varnostno tveganje v današnjem svetu. Težava je tudi iz kulturnega in socialnega vidika. Naša družba temelji na neverbalni komunikaciji in govorici telesa. Kulturo slovenskega naroda je treba ohraniti in od tujcev zahtevati, da jo spoštuejo in se asimilirajo.
Nošnja burke in nikaba ni versko pogojena z islamom, (besede burka, nikab... nikoli niso omenjene v Koranu), temveč je le muslimanska kulturna dediščina.
Nošnja burke in nikaba je torej izrinjanje slovenske kulture in širjenje muslimanske kulture.
Če predlog ni ustavno ali drugače sprejemljiv, bi želel, da se preuči in spremeni ustavo oz. zakone in s tem sprejme predlog.