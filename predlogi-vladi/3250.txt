Predlagam, da se ukine Visoka šola za socialno delo. Namreč, diplomiranih socialnih delavcev je več kot preveč in večina teh ne dobi zaposlitve nikoli ! Razen peščice posvečenih. Ni mi jasno kako lahko majhna država Slovenija dovoli, da se ljudje vpisujejo na to šolo, ko pa je jasno, da se večina teh diplomirancev znajde na Zavodu za zaposlovanje. Poleg splošnega problema, da služb za socialne delavce ni, se poleg tega se na tej šoli dobi takšno znanje, s katerim je skoraj nemogoče si odpreti podjetje in tako prispevati v državno blagajno.
Pred parimi dnevi sem prebrala, da se je samo za mesec februar 2012 namenilo za plače na tej šoli cca.132.000 eur (samo v enem mesecu!), kar na leto znese 1.584.000 EUR! Sem mnenja, da ta visoka šola obstaja le zato, da imajo zaposleni tam vsak mesec plače. Da šolajo kader, ki bo trajno nezaposljiv, pred tem se zapira oči.
Predlagam, da se ta šola v doglednem času zapre in se denar, ki je namenjen obstoju te šole nameni v bolj koristne namene. Kateri so ti koristni nameni, prepuščam strokovnjakom vlade.