Predlagam, da se od dohodkov iz osebnega dopolnilnega dela (ODD) odštevajo tudi stroški pošiljanja pošiljk, stroški provizij spletne in komisijske prodaje ipd., ker to dejansko niso prihodki, ki jih osebe z registriranim ODD prejmemo na račun za naše delo, upoštevani pa so, kot da so. Torej smo dejansko več obdavčeni za svoje delo, kot smo prihodka iz naslova ODD imeli. Pri oddajanju poročil na FURS (mesečno in polletno) namreč sedaj to niso upoštevani odhodki. Predlagam spremembo Pravilnika o osebnem dopolnilnem delu in posledično spremembo obrazcev za oddajo poročil iz naslova osebnega dopolnilnega dela v tej smeri, da se dodajo rubrike, kjer se odštejejo poštne storitve, provizije trgovin, vplačane vrednotnice in drugi z dejavnostjo povezani odhodki, ki niso prihodki prodajalca/izvajalca storitve ODD.