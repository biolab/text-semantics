Opažam, da je vedno več raznih kršitev (prekrški in tudi kaznjiva dejanja) ljudi, kateri so brezposelni oz "nimajo ničesar", torej ne morejo poravnati glob oz. kazni, ki jih prejmejo.
Večkrat sem tudi že doživel takšne vrste storilcev izreči : "Nihče mi nič ne more." Očitno se jih veliko zaveda, da za svoja dejanja ne bodo kaznovani v tej meri, da bi to obžalovali in menim, da je pri takšnih kršiteljih velika verjetnost, da bodo prekrške ali celo kaznjiva dejanja ponovili.
Moj predlog bi bil, da ljudje, ki ne morejo plačati globe / plačilnega naloga / povrniti škode, ki so jo povzročili drugim, opravljajo nezahtevna, vendar fizično težja dela, kjer primanjkuje največ kadrov (na primer pomoč v domu za ostarele pri obračanju/dvigovanju nemoglih, dela na cesti, pri obnovah ipd.). Javna dela, ki se sedaj določajo takšnim osebam so za njih skoraj, kot da bi šli na počitnice.
 
Če se bi kršitve ponavljale, pa bi predlagal, da je vsako nadaljno delo zahtevnejše / dolgotrajnejše od prejšnjega. V kolikor bi se izkazalo, da je nesposoben za vsako vrsto dela, bi predlagal, da se da takšne ljudi v ustanove za ljudi s posebnimi potrebami oz za to namenjene zavode, za dolgotrajnejšo obdobje. Dobro bi bilo, da bi se pogosto srečevali s podobnimi ljudmi, na kakšnih delavnicah, pod vodstvom psihlogov.