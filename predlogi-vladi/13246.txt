Predlagam, da se nemudoma ukinejo krizni dodatki vsem uslužbencem javnega sektorja, razen tistim, ki so v direktnem stiku z dokazano okuženimi (zaposleni na covid oddelkih v bolnišnicam). Vsi ostali zaposleni v javni upravi imajo čisto enake možnosti se okužiti v službi, kot pa pri vsakdanjih opravilih. Samo primer: osebni zdravniki in specialisti imajo veliko manj osebnih obravnav kot v normalnih razmerah, saj se je dosti preselilo na svetovanje preko telefona in elektronske pošte. Zraven tega morajo pacienti izpolnjevati obrazce ali celo priti z negativnim testom. Trgovke pa imajo stik z enakim številom ljudi, ki jih pred vstopom v trgovino nihče ne kontrolira pa zato ne prejmejo nobenih dodatkov.
Zaposleni v javnem sektorju v pisarnah prejemajo dodatke, čeprav nimajo stika z ljudmi. Zaposleni v gospodarstvu ne prejemajo nobenih podatkov, čeprav se mogoče v kakšnih proizvodnjah v stiku z večjim številom ljudi.
Ti dodatki v javnem sektorju sploh niso majhni (nam je bilo jasno iz decembrskih policijskih plač) in takšne dodatke prejema cel javni sektor že več mesecev.
Sprašujem se, kdo bo to odplačeval. Seveda tudi vsi tisti zaposleni v gospodarstvu, ki niso prejeli še niti centa. In seveda še nekaj nič krivih generacij. Javni sektor bo pa spet na ulicah, če ne prej, ko bo prišel kakšen novi ZUJF in zamrznitev napredovanj. Takrat bodo tudi z njihove strani vsi dodatki pozabljeni.
Predlagam takojšnjo ukinitev dodatkov vsem, ki niso v službi v stiku z dokazano pozitivnimi. Želim tudi razlago od kod prihajajo sredstva za izplačevanje dodatkov in predlog, kako se bo v državni blagajni pokrpala morebitna luknja zaradi izplačil visokih dodatkov.