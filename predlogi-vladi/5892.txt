 
 
Predlagam vladi, da v izogib zmanjšanju požarne varnosti v RS, še enkrat preveri ali ne bi bilo dobro pri obračunu "omrežnine in plačila za vodno pravico" (17. člen Uredbe) ločiti tiste vodomere, ki so potrebni zaradi vzpostavitve hidrantnega omrežja v stavbah.
 
Ker so vodomeri za hidrantno omrežje načeloma velikega preseka, to seveda pomeni, da so položnice nesorazmerno visoke glede na porabo vode, ki je večino življenjske dobe stavbe nič (upajmo). 
 
Manjši poslovni objekti, ki nimajo velike potrebe po oskrbi z vodo, imajo tudi drugi vodomer, preko katerega se voda tudi troši.
 
Kot projektant že opažam, da se lastniki pripravljajo, kako bodo odklopili večji vodomer. To kratkoročno pomeni, da bodo privarčevali , dolgoročno pa, da se bo požarna ogroženost manjših poslovnih objektov  povečala.