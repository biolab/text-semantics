Vlada naj z zakonom enotno uredi imenovanje članov NS v podjetjih, kjer ima država ali občina lastniški delež ter v podjetjih, ki opravljajo gospodarsko javno službo na nivoju države ali občine.
Prav tako naj z zakonom o vladi določi resorno ministrstvo, ki skrbi za izvajanje gospodarskih javnih služb na nivoju občin in države v interesu državljanov in s tem tudi daje navodila in nadzira delo članov NS v teh podjetijih, imenovanih s strani države ali občin.
Izvajanje gospodarske javne službe na občinskem nivoju  je za občane pomembno področje in ne more biti prepuščeno razdrobljenim občinam in njihovim strankarskim interesom. Potrebno je celovito in enotno urejanje gospodarskih javnih služb v državi.  Gospodarske javne službe se nanašajo na oskrbo z vodo, okolje, promet, energijo itd. in neglede na lokacijo posredno ali neposredno vplivajo na življenje občanov oziroma državljanov.