Pozdravljeni!
V zadnjem času se pojavlja vse več radijskih postaj, ki ne poskrbijo za dovolj pester glasbeni izbor in večinoma oddajo iz nekvalitetnih poceni digitalnih formatov, ki so močno pod mejo, ki jo omogoča frekvenčna modulacija. Glavni cilj teh radijskih postaj so seveda reklame s katerimi mastno služijo, a pravzaprav truda od postaj ni. Z uveljavo digitalnega radia bi se kvaliteta zvoka in sprejem še poslabšala, veliko prednost bi pa dobile nove radijske postaje, ki bi služile na podoben način. Predlagam uveljavo nadzora nad glasbenim izborom in kvaliteto zvoka postaj, organizacijo, ki spremlja glasbeni izbor že skoraj imate in trenutno skrbi za slovensko glasbeno lestvico. Omejitev bi se na primer glasila, da ena skladba ne sme biti predvajana več kot 3x na mesec s kvaliteto zvoka vsaj 360 kbps, oziroma reel to reel trakov ali vinilnih plošč. Tako ne samo, da bi poskrbeli za kvaliteto medija, tudi nove perspektivne postaje bi dobile priložnost (predvidevam, da bi kar dosti postaj moralo prenehati z oddajanjem, frekvence bi se sprostile) in zmanjšali bi služenje denarja na račun nedela, kar bi moralo biti v Sloveniji splošno prepovedano.