Predlagam, da država za vse zdrave ukine socialno pomoč.
Vsak, ki nima sredstev za preživljanje, bi se moral prijaviti na zavodu kot brezposelna oseba.
Tam bi ga takoj napotili na zdravniški pregled, kjer bi se ugotovilo ali je dela zmožen ali ne.
Bolni in invalidi bi lahko še naprej dobivali socialno pomoč in to v višjem znesku kot je zdaj.
Vsem zdravim bi pa država zagotovila primerno službo, za minimalno plačo, ki jih imamo v tej državi več kot dovolj.
Recimo čiščenje vseh javnih prostorov, pomoč v domovih za ostarele, odmetavanje snega, posipanje pločnikov s soljo in pometanje smeti, popravljanje udarnih jam po cestah, primerne kandidate bi tudi poslali delat recimo v Revoz in druge firme, ki potrebujejo delavce...
V glavnem dela je dovolj prav za vse zdrave in država naj vsem zagotovi delo namesto tako visokih socialnih podpor, da se dejansko marsikomu sploh ne splača delati. Ne samo denar, pripada jim tudi brezplačno osnovno in dodatno zavarovanje, rtv, brezplačni vrtci, malice, kosila v šoli, Rdeči križ in Karitas jim plačujeta položnice, zagotavljata hrano, oblačila, pohištvo,....
Dva mlada, ki se jima ne da delati(dejansko se jima niti ne splača delati) in imata dva otroka, dobita čez 1.500 evrov mesečne pomoči.
Tak sistem kot ga imamo zdaj, državo vodi v propad, saj bo iz zdravih ljudi naredil prave invalide, gospodarstvo bo pa zaradi pomanjkanja delavcev kmalu postalo popolnoma nekonkurenčno.