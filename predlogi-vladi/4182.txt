Predlagam vladi R Slovenije, da ukine sklad obveznega dodatnega zavarovanja in ponovno uvede benificirano delovno dobo v višini 2 meseca za poklice policist, prav. policist, vojak....
Navedeno argumentiram s tem, da se po novem ZPIZ-2 za poklicno pokojnino zahteva 42,5 let pokojninske dobe (delovna doba, stara benificirana doba in dodana doba). Potem se zahteva v času prejemanja poklicne pokojnine še plačevanje prispevkov za invalidsko in pokojninsko zavarovanje dokler zavarovanec ne doseže dejanskih 40 let pokojninske dobe.
Sklad namenjen za izplačevanje poklicnih pokojnin praktično v svojih 12 letih obstoja realno ni dosegel skoraj nikakršnega donosa. Zajamčeni donos pa je praktično šel za funkcioniranje in stroške sklada. Realno so sredstva vplačana v l. 2001 danes vredna manj kot takrat. Prav tako je zakonodajalec ugotovil, da se je 9,5 let v sklad vplačevalo premalo in sicer po stopnji 8% danes pa po 10%. Tako v povprečju zavarovanec policist razpolaga s 17.000 evri od katerih bi danes prejemal 3 leta poklicno pokojnino kar znese mesečno 470 evrov, poleg tega pa naj bi si ta tri leta plačeval še prispevek za invalidsko pokojninsko zavarovanje in zdravstveno zavarovanje.
Sindikati so se z vlado dogovarjali, da se vplačajo manjkajoča sredstva za 9,5 let kar pa se ni zgodilo temveč je vlada podaljšala pokojninsko dobo za policiste iz 40 na 42,5 let kar jih je spravilo v neenakopraven položaj z ostalimi državljani in skoraj v celoti razvrednotilo institut dodane dobe.
Zato smatram, da je bolje priznati 2 meseca benificirane delovne dobe na leto, ki se vplačuje direktno v SPIZ. Ta doba se prišteje dejanski delovni dobi in se hkrati odšteva od starosti 60 let kot minimalna upokojitvena starost. 
Primer: kdor se zaposli z starostjo 20 let kot policist, dejansko dela 34 let in 4 mesece in pridobi 68 mesecev benifikacije kar skupno znese 40 let pokojninske dobe in se lahko upokoji pri starosti 54 let in 4 mesece.
Za delavce, ki imajo še staro dodano dobo od l. 2001 do 2012 se opravi dokup pokojninskih let na SPIZ-u v dejanski višini dodane dobe (to je do konca l. 2012 natančno 3 leta). Enako predlagam za staro benifikacijo pred l. 2000.
Mislim, da je to edini način da se policistom zagotovi realna možnost predčasnega upokojevanja in dostojne pokojnine. Moram opozoriti, da se že pojavljajo ideje naj bi se ustanovila posebna varnostna služba, ki bi varovala državne oz. vladne ustanove, sodišča ipd. in kamor naj bi se kot varnostnike nameščalo delavce policije, pravosodne policije, carine itd. ki bi bili starejši od 55 let in se praktično ne bi mogli upokojiti. Tam naj bi delali do starosti 60 let. Zadeva je potrebna tehtnega razmisleka vseh akterjev. Zavedati se je potrebno, da se bo najverjetneje po približno petih letih po zdajšnjem zmanjšanju odmernega odstotka podaljšala delovna doba na 42 let.