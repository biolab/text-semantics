Pozdravljeni,
zanima me kako je s pripravo predpisov v zvezi s preprečevanjem emisij vonjav in ostalega pripadajočega iz slovenskih kmetij? Živimo namreč zraven kmetije, katere lastnik se je pred kratkim odločil svojo dejavnost potrojiti. Smrad je neznosen, hlevi niso čiščeni, sosed pa iztrebke vsakodnevno meša, da se mu ne strdijo/posedejo, kar pomeni neznosen smrad 24 ur na dan, 7 dni v tednu skozi celo leto. Emisije smradu in nenazadnje tudi plinov neugodno vplivajo na vse sosednje objekte, ki življenja izven hiše ne poznamo. Svet stremi k zmanjšanju emisij iz kmetij v ozračje, medtem pa v Sloveniji spodbujamo kmetijstvo, brez kakršnihkoli omejitev dejavnosti, onesnaževanje zraka pa je preraslo že vse meje.