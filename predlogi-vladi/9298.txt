Predlagam vladi, da se na upravnih enotah in na zemljiški knjigi uvede evidentiranje in nadzor nad prijavo števila gospodinjstev v neki stavbi in števila oseb v posameznem gospodinjstvu te stavbe- kot osnova za morebitne spontane varstvene ukrepe in sankcije javnega reda in mira.
V stanovanjskem zakonu se uvede normativ največjega števila oseb v gospodinjstvu ki je podlaga za odločanje o vpisu oseb v gospodinjstvo ali posamezno stavbo. Upravnik pa bi moral redno voditi prijave, odjave ter obveščati upravni organ o stanju.
Obvladovanje teh prijav bi pomenilo doseganje višjega bivalnega standarda, več reda in manj škode v blokih zaradi premnogih tujih priseljencev ter izboljšano migracijsko in zaposlitveno politiko.
H predlogu me je napeljalo stanje kulture v značilnih industrijskih mestih (Jesenice, Velenje), kjer so hodniki ter okolica pogosto zelo umazani, dvigala poškodovana, volje po popravilih in redu ni, je visoka stopnja nasilja med sosedi, prekomerno število vozil pred bloki, visoka stopnja kriminala (mamila, prostitucija), občutna in morda prevladujoča tuja kultura. Bloki in številne hiše postajajo bolj neuradni migracijski centri kot pa bivališča. Stroški takšnega stanja so izredno visoki (socialni transferji) in visoko obremenilni za delavce v proizvodnji in storitvenih dejavnostih.