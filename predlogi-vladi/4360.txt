Predlagam ukinitev možnosti, da zaposleni koristijo status rednega študenta. Redni študij se plačuje iz proračuna, kar pomeni, da zaposlenim, npr. študentom, ki študirajo na B2 programih, študij plačujemo davkoplačevalci. Menim, da bi ta denar veliko bolj smiselno lahko uporabili za kaj drugega, tudi na področju šolstva.
Še bolj smiselno pa bi bilo, da bi redni študent ob vpisu dobil "vaucher" za določeno število let študija, ki mu jih plača država - ali je to 3, 4 ali 5 let, ni pomembno. Pomembno je, da so pravila za vse enaka. Ta vaucher lahko potem študent uporabi za študij na eni vertikali - če bi bilo npr. plačanih 5 let študija, redni študent, ki redno opravlja študijske obveznosti, na računa države pride od B2 diplome. V kolikor študent vmes ponavlja letnik, ali spremeni smer študija, bi plačanega študija bilo manj. Nikakor pa se mi ni zdi prav, da so ljudje vlekli dodiplomsko izobraževanje v nedogled (redno) in se potem kot zaposleni redno vpišejo v B2 programe. 
Mimogrede: v preteklem sistemu si za vpis v takrat t.i. študij ob delu, če nisi bil zaposlen, moral prinesti celo potrdilo o prijavi na zavodu za zaposlovanje.
 