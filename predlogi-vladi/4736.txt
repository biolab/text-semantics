V gozdovih naj se uvede dominalno zakupni sistem lovstva, lovska pravica pa naj se opredeli kot upravičenje, da se na določeni površini izvajajo ukrepi v zvezi z lovstvom, torej lov in gojenje divjadi. Lovska pravica naj bo vezana na obstoj lovišča in lastnino nad zemljiščem. Z ustanovitvijo lovišča lastnik gozda ali kmetijske površine avtomatsko pridobi lovno pravico, ki jo lahko da naprej v zakup ali koncesijo. Lastniku pripada nadomestilo za omejitve na zemljišču, na katerem se izvaja lov in gojenje divjadi.
V sedanji situaciji je jasno, da je sedanja socialistična ureditev popolnoma neustrezna, škodljiva za lastnike gozdov, državo, prebivalce, predvsem pa za kmete, saj ne omogoča učinkovitih gozdno gojitvenih del, slabo vodena gojitev divjadi pa je naše gozdove spremenilo v zverinjak. Povečanje katastrskega dohodka za zemljišča, ki je predvideno že letos, pa bo absurdno situacijo še pošlabšalo. Lastnik zemljišča je tako dolžan po sedanji ureditvi, dovoliti rekreacijo, sprehode, nabiranje gozdnih sadežev, sprehajanje in iztrebljanje psov, lov, streljanje, postavljanje opazovalnic, vzdrževanje gozdnih cest in vlak, plačevati obvezno članarino Kmetijsko gozdarski zbornici Slovenije, ter plačevati davke.
Vsi zgoraj imenovani uporabniki gozda imajo koristi, dejanski lastnik pa lahko benti se pritožuje in sam sanira škodo po preštevilčni divjadi, se ogiba avtomobilom, postavlja opozorila ob sečnji in spravilu lesa, ter gleda kje se bo pojavil kakšen medved ali divja svinja z mladiči.
Skratka, zadeve je potrebno urediti po zgledu evropskih držav, pa čeprav je to sosednja Hrvaška, Avstrija lai Nemčija.