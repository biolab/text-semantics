Že leta in leta država zapravlja denar za študije o rešitvi katastrofalnih razmer v prometu čez občino Škofljica vendar dlje od velikega števila študij nismo prišli. Zadnjo izmed študij je naročila Direkcija RS za ceste(DRSC). Študija je bila naročena na Prometno-tehniškem inštitutu Fakultete za gradbeništvo in geodezijo. Študija je bila pripravljena izredno slabo. Izvajalec si je situacijo očitno ogledal le na zemljevidu, prebral nekaj straješih člankov, pogledal nekaj strajših zračnih posnetkov in seveda v zameno dobil zajeten kupček denarja. Ne vem kdo lahko predlaga, da se glavna cesta preusmeri v območje umirjenega prometa (cona 30) v neposredno bližino šole, vrtca, nekaj metrov stran od blokovskega naselja, čez razlivno polje in to le za to, da bi izognili železniškemu prehodu, ki niti ni razlog za zastoje v občini. Kdor dopušča razmetavanje denarja za tako slabo izvedene študije bi moral odgovarjati za svoje dejanja. Morda je sprememba intervalov na semaforjih tako poceni ukrep, da ne upravičuje plačila študije in se zato išče načine zapravljanja davkoplačevalskega denarja.
1. predlog: Zamenjati direktorja DRSC in zaustavitev izvajanja vseh nepotrebnih študij.
2. predlog: Takojšnja prostorska umestitev obvoznice čez Barje, kot je že bilo usklajeno z župani občin (poteka že od leta 2005, vendar brez rezultatov).
3. predlog: V naslednjih letih začeti z gradnjo obvoznice. To bo imelo pozitiven vpliv na gospodarstvo (investicije, prometna povezanost regije, razvoj obrtne cone, manj onesnaževanja).
4. predlog: Trenutno ministrstva dajejo prednost metulju okarju pred nekaj tisoč ljudmi. Zato naj se spremeni način razmišlajnja birokratov na MKGP in naj se enkrat za spremebo pomisli tudi na ljudi, njihovo varnost in zdravje.
S temi ukrepi bi država lahko privarčevala kar nekaj denarja in hkrati rešila prometno problematiko v občini. To bi imelo tudi pozitiven vpliv na gospodarksi razvoj regije in tudi na gradbeni sektor.