Rad bi opozoril na predlog zakona o dolgotrajni oskrbi starostnikov, ki naj bi reševal težave starih in bolnih ljudi. To je nemogoče, saj je ta oskrba zelo draga. Pomislite na generacijo ljudi, ki je na minimalcu in bo kmalu potrebovala tovrstno pomoč, a si tega enostavno ne bo mogla privoščiti, saj so tudi njihovi otroci na minimalcu ali v prekernih razmerjih. Dovolite pojasnilo. Osnovna oskrba v Domu starejših Škofljica je 1500 €. Deležni ste nadstandarda, imate svojo sobo (če?), čeprav glede tega nisem prepričan, da je dobro, saj je fino imeti družbo in tudi če se kaj zgodi, je lahko odziv veliko hitrejši. Imate svojo kopalnico, teraso, vso dodatno oskrbo, kot so denimo britje, fizioterapije, kar se mi zdi maksimalen komfort, a dejstvo je, da niste zdravi. Tudi, če imate denar, ta ne more rešiti vsega. V predlogu zakona tako vidimi možnosti za korupcijo, saj ne »rešuje elementarnega vprašanja, saj starosti z vsemi težavami, ki jih prinaša, z zakonom ne moreš rešiti«.
 
 