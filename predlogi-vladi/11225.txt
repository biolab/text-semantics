Pozdravljeni!
 
V sklopu predloga interventnega zakona vlade za podjetja, samostojne podjetnike,.... bi opozoril, da ta pomoč ne bi šla kar povprek, ki jo marsikdo razume tako. Predhodno bi država morala preveriti podjetja, posebno še samostojne podjetnike, ki imajo zaposlene, ali imajo ti vse prispevke in obveznosti v preteklem obdobju poravnane, še predvsem do svojih zaposlenih v smislu plač in obveznih prispevkov. Za preverjanje ima država veliko vzvodov, poleg tega pa lahko zakonsko vzpostavi oz. popravi sistem za pridobivanje zadevnih podatkov, ki jih zato lahko uporablja pri selekcioniranju dajanja sredstev upravičencem.
Poznam dosti primerov, ko delodajalec zaposlenim z različnimi pogodbami o delu in zaposlenim preko študentskega servisa ni plačeval v preteklem obdobju plač oz. izplačeval je samo del plač. Bilo bi nepošteno in neetično do davkoplačevalcev, če bi država take delodajalce dodatno še nagradila v sklopu že omenjenega predloga zakona.
Lepo pozdravljeni!