Pozdravljeni,
sprememba ZGD-1 (novela ZGD-1K, objavljena v Uradnem listu RS, št. 18/2021, dne 9.2.2021) je določila obvezno javno objavo e-naslova podjetij. Ta so sedaj objavljena na AJPES in drugod po spletu, kar je privedlo do množice nezaželene e-pošte, kar podjetjem krade potreben čas, ki bi ga sicer namenili za drugo (bolj pametno) delo. Če je bil namen zakona, da država do podjetji dostopa na lažji način, javna objeva ni potrebna.
Če pa država meni, da bi javna objava pomenila olajšanje poslovanja, se žal zelo moti. Edina reč, ki jo je sprememba prinesla, je množica neželene e-pošte, ki jo je treba dnevno pregledovati. Če gre za MSP, je to še toliko bolj nadležno.
Podjetja pogosto vlagajo napor in finančna sredstva, da omejijo "spam", država pa to z eno samo potezo izniči.
Predlagam torej, da se ta škodljiva sprememba čim prej prekliče.