Ne bom leporečila. Kdo je kriv, da je kmetijstvo v krizi, da se nobenemu kmetu "ne splača" kaj delati? Kdo je kriv, da je kriza zdravstvenega sistema? VI, vladajoči na ministrstvu za kmetijstvo in ministrstvu za zdravje. Kaj naredite vi za preprečitev in rešitev tega?
Slovenski kmetje dobivajo subvencije. Zakaj že? Menda je dovolj, če že imajo zemljo? Zakaj ne bi subvencionirali samo tiste, ki bi se ukvarjali z ekološkim kmetijstvom, s pridelavo zelenjave, žita, kot npr. amarant, ajda, proso..., ki so brez glutena, ki ga drugače vsebuje pšenica in na katerega je vedno več ljudi alergičnih?! In mnogi tega niti ne vedo, razen da imajo zdravstvene težave.
Končno je prišlo poročilo Svetovne zdravstvene organizacije, da rdeče meso povzroča raka na debelem črevesju. Na žalost ne obveščajo, kaj povzročajo nasploh VSE ŽIVALSKE beljakovine, antibiotiki, ki jih dajemo živalim, aditivi, konzervansi in ostali dodatki, ki jih dodajamo v predelavo mesa. Se sploh zavedate, kako se drastično povečuje število bolnikov z rakom, sladkorno, srčno-žilnimi boleznimi, debelostjo...skratka bolezni, ki so posledica današnjih prehranskih navad?!
Toplo priporočam, da si preberete knjigo Kitajska študija, dr. Campbella, ki je ena največjih znanstvenih avtoritet na svetu. Na njegove preiskave ni imel vpliva nihče: ne industrija, ne oblast, ne lastne finančne koristi. Njegovo temeljno vodilo je iskanje resnice. In resnica je... prehrana na raznovrstni rastlinski prehrani rešuje in vodi v dolgo, predvsem pa zdravo življenje, brez odvisnosti od zdravnikov in farmacije. Razum mora voditi čustva in ne obratno, pa vendarle...srce me boli, ko gledam jedilnike naših otrok v vrtcih in šolah, vključno z "zdravim" slovenskim zajtrkom.
Imam še en predlog za rešitev kmetijstva in zdravja ljudi. Dajmo posnemat Finsko! Bili so na samem vrhu v svetu po umrljivosti za srčnimi boleznimi in so začeli ukrepati. Štartali so s t.i. projektom jagodičevja, kjer so pomagali kmetom presesti z mlekarstva na izključno pridelavo jagodičevja. Za kakršnokoli ceno. In veliko kmetov je prešlo z mleka in mesa na jagodičevje. Razne vasice so postale del prijateljskega nacionalnega tekmovanja v zmanjševanju holesterola, da bi videli komu gre najbolje. Mislili so, tudi če bi umrljivost padla na 5%, bo to rešilo na tisoče življenj. Zgodilo pa se je nekaj izrednega in sicer 80% !!! padec umrljivosti zaradi srčne bolezni po celotni državi, kar je dvignilo povprečno starost pri smrti za 7 let pri moških in 6 let pri ženskah. In to samo zaradi zmanjšanja rabe vseh živalskih izdelkov!
ZBUDITE SE tudi Vi v naši vladi in začnite ukrepati, DANES in ne jutri! Za nas, predvsem pa za naše otroke in vnuke gre!
 
 
 