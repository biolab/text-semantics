Lep pozdrav!
Predlagam, da se problematika brezposelnosti delno reši s spodbujanjem kmetijstva. Na primer, če na kmetiji živi le še kak starostnik, ki ne more več opravljati kmečkih opravil, bi lahko mlajši brezposelni prevzeli njegovo delo. V primeru, da jim je na voljo ustrezno orodje in podobno, sredstva za semena in sadike, živali,..... 
Brezposleni, ki jih tovrstno delo zanima, bi lahko tudi bivali na kmetijah in tako ohranjali tradicijo ter izkoristili zemljo. Denar, ki bi ga drugače prejeli kot socialno podporo bi lahko šel za manjše subvencije za kmečka orodja, živali idr. Prodajo bi lahko izboljšali z večjo samooskrbo, kar bi bilo glede na stanje cen nafte in olja dobrodošlo. 
V skladu s tem bi lahko omejili pravila na področju kmetijstva, na primer, da bi za status kmeta lahko zaprosila tudi oseba, ki ne živi in dela na kmetiji že mnogo let ter si ne more privoščiti udeležbe strokovnega tečaja za tovrstno dejavnost. Na primer, osebe, ki se ukvarjajo z eko kmetovanjem na manjših kmetijah ne potrebujejo večjih strojev za delo. Veliko se lahko naučijo same ali pa jih kak izkušen kmet nauči. 
Ustvarjena bi bila nova delovna mesta, samozaposlitve ter s tem večji prispevek k dobrobitnosti države.
Projekt bi bil lahko izvršen na podlagi razpisa, na katerega bi se vsak lahko prijavil prostovoljno. 
 
 
 
 