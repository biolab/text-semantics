Predlagam dopolnitev zakona o javnih financah tako, da pravnim osebam v delni in 100% lasti države in občin ter pravnim in fizičnim osebam, ki so v preteklem ali tekočem letu posredno ali neposredno prejela javna sredstva,  popolnoma prepoveduje sklepanje pogodb za sponzoriranje in doniranje ter izplačevanje sredstev za namen sponzororianje in doniranja.
Obrazložitev: največkrat podjetja in banke, ki so delno ali v celoti v javni lasti, bogato sponzorirajo kulturne, športne in druge prireditve. V zameno pa vodilni delavci sponzorjev in donatorjev pridobijo brezplačne vstopnice, bogata darila v VIP šotorih in druge ugodnosti koruptivnega značaja.
Komisija za preprečevanje korupcije ter vse institucije za nadzor javnih financ bi že po delovni dolžnosti morale predlagati takšen ukrep in seveda tudi dosledno nadzirati njegovo izvajanje.