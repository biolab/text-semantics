Elon Musk, predsednik družbe Tesla Motors je v intervjuju za Bloomberg dejal, da v družbi razmišljajo o širitvi proizvodnje v Evropo.  www.bloomberg.com/news/2013-08-21/tesla-ceo-studies-europe-asia-plants... Glede na informacije so šele v postopku iskanja prave lokacije/države za potencialno gradnjo tovarne za evropski trg. Predlagam, da se vlada RS aktivno vključi v lobiranje in družbi Tesla Motors ponudi čim več ugodnosti, ki bi prepričale da je Slovenija ustrezna lokacija. Te lahko vključujejo brezplačno zemljišče, davčne ugodnosti, itd. V svetu vlada nekakšen "rock star" status te družbe (podobno, kot za Apple) in rast prodaje je enormna; Takšna, da jo proizvodnja ne dohaja.To je tip podjetja, ki si ga v Sloveniji želimo in ga potrebujemo. Namesto "donacij" neperspektivnim podjetjem, za ohranitev nekaj nedonosnih delovnih mest, predlagam, da se nekaj denarja potroši, za pridobitev tega posla, ki bi na dolgi rok zagotovo predstavljal enega največjih dotokov kapitala v Slovenijo.