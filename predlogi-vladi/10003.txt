Predlagam, da se omeji prodaja tobačnih izdelkov mlajšim od 20 ali 21 let.

Zakaj?

Mladi (osnovna, srednja šola) velikokrat oz. najpogosteje prve cigarete poskusijo pri starejših prijateljih, katere čez čas (ko začnejo kaditi) prosijo, da za njih kupijo škatlico cigaretov. Res je, da imajo lahko prijatelje starejše tudi od 21 let, ampak mislim, da je ključna meja 19 let (4. letnik srednje šole). Ker so vsi od 15 - 19 leta na isti šoli  oz. se nahajajo v istem okolju, zato pride do prekupčevanja. Prav tako mlajši ne bi bili cel čas izpostavljeni starejšim (18 , 19 let), ki so že kadilci in jih v okolici šole, na avtobusni postaji obkrožajo. 

Prav tako bi to spodbudilo prodajalce, da bolj preverjajo osebne izkaznice. V prvem in drugem letniku (15, 16 let) mladostniki zgledajo kot otroci, v starejših letih pa to ni več tako očitno in lahko prodajalcem fant z brado (čeprav ima šele 17 let) zgleda kot polnoletnik, saj velikokrat presojajo po subjektivnem občutku, ki lahko vara. Če pa bi bila meja višja bi preverjali tudi takšne z bradami (za katere ponavadi sklepajo, da so starejši). 

Večina kadilcev, ki kadijo, je začela kaditi v srednji šoli. Ne garantiram, da bi s tem ukrepom izkoreninili kajenje, bi ga pa bilo manj.