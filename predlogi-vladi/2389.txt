Predlagam vladi, da sprejme konkreten ukrep za vse šole, kjer so sedaj prisotni varnostniki. Ukrep je naslednji:   vsak posameznik, ki se šola na eni od omenjenih ustanov in sproži situacijo, kjer morajo posredovati varnostniki (seveda to ne pomeni, da če vprašaš varnostnika za nasvet,si že disciplinsko odgovoren in podobno), plačajo njegovi starši celoletni strošek varovanja na tej šoli , vse pod izvršbo in z zakonitimi zamudnimi obrestmi. V primeru, da se prekršek ponovi drugič, dvakratni znesek prej omenjenega. V primeru da tretjič, pa stroške varovanja na vseh šolah v občini in izpis iz šole. V primeru osnovne šole se učenec prepiše na šolo s posebnim učnim programom, v primeru srednje šole pa si učenec išče mesto na drugi šoli sam. Menim, da bi v tem primeru starši prenehali hoditi v šole in "ščititi" svojega otroka, ker tam dela lumparije, ki bi jih oni še podpirali. Isto velja za osebe, ki bi na šolskem območju bile zalotene pri kaznivih dejanjih. S tem imam v mislih žeparje, izsiljevalce, prodajalce drog, zvodnike in podobne lumpe. Prav tako vsak prvošolček ali zunanji obiskovalec ob vstopu v šolo dobi občutek, da s to ustanovo nekaj ni v redu, če naletiš na varnostnika. Spreleti te tesnoben občutek v kombinaciji z mislijo, da tu nekaj ni v redu. Verjamem, da bi varnostniki v kratkem postali nepotreben strošek, ki bi razbremmenil proračun, šole pa okolje, kjer bi že ob prvem vstopu vsakdo dobil vtis,da je ozračje prijazno. Sam, sem dokončal tri stopnje šolanja in nobenih varnostnikov nismo poznali. Sedaj, pa je stanje v družbi tako, da se sprehodite med 19h-22h skozi večji naseljen kraj in drvijo vozila varnostnikov sem ter tja, kot da je vojno stanje. Nekaj je z vzgojo, pravnim redom in stanjem zakonodaje v državi hudo narobe. Vlada, polne roke dela imate, sestopite z višav, sprehodite se po državi, vse je na dlani. Le ukrepati po zdravi kmečki pameti je potrebno.