Ministrstvu za okolje in prostor
predlagam, da se uvede davek na plastično embalažo za vse izdelke, ki bi lahko imeli drugačno embalažo. Na plastiko, ki se ne more reciklirati, pa naj bi bil davek vsaj 200 % večji. S tem bi zmanjšali količino odpadne plastike in povečali količino ločenih in zbranih plastičnih odpadkov za recikliranje.
Absurdno je, da vsak še tako majhen izdelek pakirajo v velike plastične embalaže. Velikokrat je plastike precej več, kakor samega izdelka. Prav tako je potrebno zmanjšati vodo v plastenkah, saj je to škodljivo za okolje in tudi za zdravje, ker plastika počasi migrira kemične sestavine v hrano.
Posebej pa bi morali prepovedati posode in tulce za nagrobne sveče iz nereciklirne plastike, saj je tega v Sloveniji ogromno. 
Čas je, da ekološki davek uvedemo ne samo pri odpadkih, ampak tudi pri izdelkih, saj so prav izdelki glavni vzrok za odpadke.
Menim, da bi lahko to idejo plasirali tudi v EU.
 
Mare Dolenc, Ljubljana