Predlagam, da se vzpostavi sistem, ki bo omogočal postavljanje vprašanj volilcev poslancem v smislu "poslanskih vprašanj", na katera bo vlada odgovarjala javno v parlamentu, tako kot to počne s tako imenovanimi "poslanskimi vprašanji". Potrebujemo več neposredne in e-demokracije in to bi bil dober doprinos v tej smeri. Seveda bi se morala taka vprašanja postavljati vnaprej in se še dodatno kvalificirati za javni odgovor (biti dostojna, realna, neponavljajoča in še kaj). Zbiranje in selekcijo bi lahko izvajal kar vladni urad za komuniciranje (pa ne napisat, da lahko to dosežemo tudi s postavljanjem vprašanj voljenim poslancem, ki potem to prenesejo na vlado - ta pot je predolga in preveč nesigurna, morda si dotična poslanska skupina sploh ne bi upala/želela zastaviti kakega vprašanja, če le-to ni povsem skladno z njenimi cilji / hotenji - želimo si neposredne komunikacije tudi napram vladi!).