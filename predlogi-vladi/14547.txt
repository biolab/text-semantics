Predlagam vladi, da takoj po volitvah spremeni Zakon o delovnih razmerjih tako, da bo mogoče ENOSTAVNO ODPUSTITI DELAVCA. Prav tako bi bilo treba OMILITI RAZLOGE, zaradi katerih lahko delodajalec delavca odpusti. Pogosto delavec: *dela slabo, *izkorišča bolniške, *se grdo vede do sodelavcev ali vodilnih, *ni lojalen podjetju, *se ne trudi v dobro podjetja . . . . ali iz drugih razlogov z njim ni mogoče sodelovati, vendar pa obstoječi zakon ne dovoljuje odpuščanja za take primere. Če slabega delavca odpustiš, moraš po razsodbi globoko seči v žep ter ga na njegovo željo še vzeti nazaj v službo.
Zaradi obstoječe zakonodaje podjetniki neradi zaposlujejo, saj ne vedo, kaj bodo z delavcem, če se delavec ne obnese. Zato marsikdo ne zaposluje delavcev in išče rešitve, kot so s.p., delo na črno, raznorazne druge pogodbe ali razmerja.