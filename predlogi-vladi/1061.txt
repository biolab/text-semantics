Predlagam vladi naj še enkrat v svoji glavi redefinira portal predlagam.vladi.si.
Kot sem iz uradnih vladnih odzivov na posamezne predloge zasledil, so vedno v okvirjih obstoječe ustave in zakonov, kar se mi zdi, da precej omejuje in podcenjuje moč portala predlagam.vladi.si.
Večina predlogov na portalu je namreč nad okvirji sedanjih zakonov in ustave, kar ne pomeni, da niso sprejemljivi, ampak, da zakon ni dober in zato sklicevanje na zakon ni smiselno, oz. je celo žaljivo do avtorja predloga.
Zato predlagam vladi naj resneje vzame portal in njegove predloge in naj si za odgovarjanje vzame, ali več časa, ali pa določi sposobnejšo osebo za takšne stvari in predloge ne tehta znotraj obstoječih zakonov in ustave, ampak bolj akademsko in strokovno, na podlagi raziskav in sodobnih dognanj.
Vladi še predlagam, naj vzame v poštev, da je veliko dobrih predlogov "dobrih" za nas, male ljudi in ne nujno tudi za poslance, župane in njihove lobistične mreže, zato je potrebno takšne predloge še posebej previdno obravnavat in se jih mogoče lotiti kako drugače (še bolj strokovno) in vzpostavit mehanizme, ki bodo nad mehanizmi klientalizma, ki je prisoten, če si priznamo, ali ne.
 
lp,
Jože
 