Spoštovani,
vlada se ukvarja s področjem urejanja stanovanjske problematike. Predlagam, da država in občine omogočijo nakup komunalno opremljenega stavbnega zemljišča po dosegljivih cenah - odvisno od lokacije a ne več kot 50 eur na kvadratni meter. Ja, država in občine bi tukaj imele izgubo, a gre vendarle za zagotavljanje osnovnih pogojev bivanja in če imamo denar za vse, bi se moral najti tudi za to.
Pri tem se podpiše pogodba, da je nepremičnina zgrajena na takem zemljišču namenjena izključno za rešitev stanovanjskega problema ter da se teh nepremičnin ne sme uporabljati za kratkotrajne oddaje v najem(apartmaji v turističnih krajih), vsaj 10 let pa tudi ne za oddajo v dolgročni najem. S tem se prepreči zanimanje špekulantov, ki bi na osnovnih dobrinah radi služili.