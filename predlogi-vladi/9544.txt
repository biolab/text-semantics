Moj predlog je, da v Sloveniji nehamo podpirati lenuhe.
Vsak, ki želi prejemati nadomestilo za brezposelnost, bi moral (vsaj za polovični delovni čas) delati družbeno koristna dela : Urejanje parkov/gozdov/mest, pobiranje smeti, sprehajanje / nakupovanje/ pomoč starostnikom, igranje na klavir/branje v domu za ostarele, obdelovanje državne zemlje (njiv), pridelke bi uporabile kuhinje državnih bolnišnic, šol,... sprehajanje zivali in pomoč v zavetiščih, vodenje brezplačnih delavnic (lahko tudi za ostale brezposelne, kar bi povečalo njihovo zaposljivost),...
Poznam namreč precej ljudi, ki ne delajo, ker se jim "ne splača" (beri: ne ljubi), saj so nadomestila primerljiva z minimalno plačo, veliko ljudi pa je prijavljenih na zavodu, hkrati pa delajo na črno. 
Z realizacijo predloga bi torej zmanjšali brezposelnost, kot tudi delo na črno, ljudje bi nabirali delovne izkušnje, pridobili delovne navade. Počutili bi se koristne  (brezposelnost vodi tudi v depresijo, samomore), povečala pa bi se tudi urejenost okolice, zmanjšali bi se stroški prehrane v bolnišnicah, hrana pa bi bila bolj zdrava.
Seveda bi bilo delo prilagojeno zmožnostim in izobrazbi vsakega posameznika. 