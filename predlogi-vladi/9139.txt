Blockchain je pomembna nova       tehnologija, pri razvoju katere Slovenija nikakor ne sme       zaostajati.       Razvijalci so povečini mladi, zelo inteligentni ljudje brez       pomembnejšega finančnega zaledja, ki so zato odvisni tudi od       zanimanja investitorjev za njihove kovance in žetone. Zanimanje       investitorjev pa je v veliki meri pogojevano z ugodno davčno       obravnavo morebitnih dobičkov. Vedeti je namreč treba, da je trg       kripto valut izjemno tvegan in volatilen, država pa investitorjev       ne       ščiti na enak način, kot lastnikov delnic in podobnih       inštrumentov. Povsem primerljiva zaščita verjetno ne bo možna       nikoli.
Ob takšni situaciji FURS dodatno       odvrača investitorje z opozorili o obdavčitvi iz naslova       opravljanja dejavnosti, ne da bi bili kjerkoli določeni natančni       kriteriji, kaj točno v primeru vlaganja in trgovanja s kripto       valutami že šteje za dejavnost. Investitorji povečini ne želijo       opravljati dejavnosti, saj gre za običajne ljudi, ki so zaposleni       in       so v kripto valute vlagali del svojih prihrankov, občasno       upravljajo s svojimi sredstvi (prerazporeditve, menjave), dobičke       pa       unovčijo redko. Nedefiniranost kriterijev glede opravljanja       dejavnost in s tem obdavčitve pomeni kršitev načel pravne države - pravne varnosti, načela       zakonitosti, zlasti pa jasnosti in določnosti predpisov, ki je ne bi smela dovoliti niti naša niti mednarodna       sodišča, na kar že opozarja tudi pravna stroka. Presoja ne more biti prepuščena diskreciji posameznega uradnika, saj to lahko hitro vodi do arbitrarnosti.
Vladi (sedanji in bodoči) predlagam,       naj se FURS-u naroči, da naj ne deluje v nasprotju s temi načeli,       ko se bodo sprejemali kriteriji obdavčitve, pa naj bojo ti jasno       definirani in objavljeni ter naj se omogoči ustrezno obdobje za       prilagoditev. Davčna obravnava kripto valut naj bo kar se da       ugodna (do določenega obsega ni niti potrebna),       sicer bo zaviran razvoj same blockchain tehnologije, ugodna obravnava pa bo tudi preprečila odtekanje sredstev v države, ki tako obravnavo imajo ali bodo imele.