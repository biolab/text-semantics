MIZŠ in NIJZ sta pripravila Smernice za izvedbo študijske dejavnosti v zimskem semestru študijskega leta 2020/2021 (https://www.gov.si/assets/ministrstva/MIZS/Dokumenti/Visoko-solstvo/COVID-19/Smernice-za-visokosolske-zavode-MIZS_NIJZ.pdf), vendar v praksi študentom pri nekaterih predmetih še vedno ni omogočeno, da bi predavanja, vaje oziroma vse tisto, *kar je mogoče izvesti na daljavo*, spremljali na daljavo, ker profesorji pač ne vklapljajo prenosa, če po njihovem mnenju to ni nujno.
Glede na to, da so se univerze morale na to študijsko leto pripraviti primerno trenutni situaciji in naj bi bila v predavalnice nameščena oprema za prenos predavanega, predlagam, da postane prenos obvezen. Naj se uvede nekakšen pre-hibridni model, kjer je tudi študentom, ki so del manjših skupin, omogočeno, da študirajo od doma, če to želijo.
Žalostno, da je potrebno za take stvari dajati uradna navodila, ampak tako pač je.