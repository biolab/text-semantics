V Sloveniji večino nalog s področja zaščite in reševanja opravijo gasilci. Razen nekaterih večjih mest (tam so organizirane poklicne enote) to nalogo opravljajo PROSTOVOLJNI gasilci.
Kaj vse je potrebno preden prostovoljni gasilec izvozi na požar, prometno nesrečo itd. z gasilskim vozilom pa je seveda mnogim nepoznano. Pri tem gre seveda izpostaviti pot, ki jo prostovoljni gasilec opravi s svojim osebnim vozilom.
Konkretni predlog se nanaša na dopolnitev Zakona o varnosti cestnega prometa, ki bi vozila in vožnjo prostovoljenih gasilcev, gorskih reševacev itd. na intervencijo ustrezno opredelil in tudi označil. Pri tem seveda ne mislim uporabo modre luči na osebnih vozilih temveč podobno rešitev, kot jo izvajajo države, katerih urgentne in reševalne službe temeljijo na prostovoljnem delu.
Kot primer podajam rešitev iz Nemčije, kjer gasilec ob vožnji od doma, službe itd. v gasilski dom na streho vozila namesti ustrezno oznažbo in s tem do določene mere opozori nase soudeležence v prometu.
http://www.feuerwehr-verden.de/images/dachaufsetzerneu.jpg
 