V ustavi piše, da ima vsak državljan pravico do pitne vode. Lepo in prav. Kar pa se dogaja v realnem življenju državljanov RS je izpod vsake kritike.

1.) Dostopa do kvalitetne pitne vode nima vsaj 10% državljanov v RS

2.) Cena pitne vode srečnežem, ki jo imajo pa je po občinah zelo različna in se giblje od 0,5€/m3 pa do 2 in več €/m3.

Sprašujem se ali je ustava veljavna samo v LJ in okolici ali naj bi veljala za celo RS? Tam kjer so demografsko najbolj ogrožena območja so cene vode in ostalih komunalnih storitev daleč največje in dosegajo 3 kratnik in več cene v LJ. Kako je mogoče, da država dopusti take razlike v cenah, ki pa naj bi bile še večje v prihodnje? Ali ni država dolžna poskrbeti, da so njeni državljani za enako dobrino - vodo enako obremenjeni na celotnem ozemlju, kot je vsaj približno pri električni energiji, kjer je razlika bistveno nižja.

Samo za primerjavo:  Cena položnice za komunalo (voda+smeti+kanalščina ) izpred 15.let je bila 25€  (preračunano) za šest člansko družino danes  pa dosega to ceno samo strošek vode za tričlansko družino, skupaj z smetmi in kanalščino pa je 75€ in več. Opažam, da se samo plače na komunalnih podjetjih lepo dvigajo vsem ostalim pa veliko bolj počasi. Mogoče bi jih bilo potrebno malo omejiti in se cene komunalnih storitev nebi tako astronomsko dvigale.