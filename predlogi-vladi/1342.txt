Vsak delodajalec, ki ima prosto delovno mesto, mora to sporočiti Zavodu za zaposlovanje (ZZRS). V kolikor ima že vnaprej izbranega kandidata mora tudi to sporočiti ZZRS vključno z imenom in priimkom kandidata ter dokazili, da izpolnjuje vse z zakonom predpisane pogoje (ZZRS to lahko preveri). V tem primeru objava prostega delovnega mesta na spletu ter v medijih ni potrebna. V kolikor kandidata za to delovno mesto nima, pa ZZRS objavi razpis na spletu ter v medijih.
S tem bi, po mojem mnenju, preprečili cel kup navidezno prostih delovnih mest. ZZRS pa bi imel pravo sliko, kakšno je dejansko stanje na trgu delovne sile. Sodeč po seznamu prostih delovnih mest se zdi, da slednja so prosta, a kaj ko so večinoma oddana že vnaprej. Hkrati pa bi tudi preprečili zaposlovanje brez ustreznih pogojev. V praksi se namreč dogaja, da delodajalci preko vez zaposlujejo take, ki sploh nimajo pogojev. Ker bi vsak delodajalec ZZRS prijavil prosto delovno mesto in tudi ime kandidata, če ga že ima, bi lahko ZZRS preveril, ali ta ustreza pogojem ali ne. In če ne, lahko namero delodajalca prijavi ustreznim inštitucijam.