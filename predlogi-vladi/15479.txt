Predlog za Ministrstvo za infrastrukturo, Ministrstvo za okolje in prostor in Ministrstvo za kmetijstvo, gozdarstvo in prehrano.
Slovenija je postala dobesedno zasvinjana z oglasnimi panoji. Enormna količina oglasnih panojev ima negativni vpliv na:
- varnost v cestnem prometu (odvračajo pozornost od dogajanja v prometu, ovirajo prehod pešcev in kolesarjev…)
- zdravje (vsiljevanje vsebin, katerim se nikakor ne moremo izogniti, povzroča stres in anksioznost)
- javni prostor (javni prostor je dobrina, ki si jo vsi ljudje delimo skupaj in istočasno. Kot tak mora vsebovati elemente, ki so skupni vsem. Oglasni objekti to niso zato zmanjšujejo kakovost bivanja)
- okolje (svetlobno onesnaževanje, nepotrebna poraba električne energije, odpadna plastika…)
Vsa ta dejstva potrjujejo tudi strokovni krogi.
Oglaševalci imajo dovolj možnosti za oglaševanje blaga in storitev in to na način na katerega kot posamezniki lahko vplivamo ali jih želimo spremljati ali ne. Oglaševanju v javnem prostoru se nikakor in nikdar ne moremo odpovedati. To dejstvo je že samo po sebi meji na protiustavnost.
Pred parlamentarnimi volitvami 2022 so se vse sedaj koalicijske stranke strinjale, da je problematiko potrebno urediti. Stranka Levica je to imela celo v svojih zavezah volivcem. Do sedaj na tem področju ni ukrepal nihče. Pred vrati so lokalne volitve in kot kaže, bo oglaševalska stihija vladala še naprej, saj ni moč zaslediti, da bi kateri od kandidatov za župana izkazal interes, da bi situacijo obrnil v prid zgoraj naštetim negativnim vplivom.
Predlagamo, da se nujno in takoj prične z aktivnostmi za ureditev problematike in ustrezno spremembo zakonodaje in uveljavitvijo učinkovitega nadzora.
Iniciativa Očistimo slovenijo reklamnih panojev (OSRP)