Predlagam, da ob prvi naslednji spremembi ali dopolnitvi krovnega zakona o urejanju prostora vnesemo besedilo na način, da mora vsaka občina (glede na prostorske in vodnate značilnosti) v svojih prostorskih načrtih predvideti tudi mokrišča. Gre za izjemno pomemben pristop zagotavljanja biotske raznovrstnosti in za uresničitev potrebuje le vsaj 3000m2 zemljišč v depresiji, torej na področju, kjer se stekajo padavinske vode ali ob vodotoku, ki bi zagotavljalo stalno vodo; voda v mokrišču naj se v vodni masi mokrišča izmenja le počasi in v daljšem časovnem obdobju, s čimer zagotavljamo primeren časovni cikel različnim razmnoževalnim procesom, prilagojen različnim vrstam. Na ta način zagotavljamo prostor za razvoj dvoživkam in insketom. Z njimi pridejo ptice, stalne in selivke. Ta mokrišča lahko sekundarno uporabimo kot naravne, učne, razsikovalne in turistične znamenitosti. Vse občine za to nimajo ustreznih pogojev, večina pa vsekakor; njihova lokacija naj bo čimdlje od ljudi in prometnic. Verjamem, da bi biološka s troka z veseljem priskočila na pomoč z vsebinskimi formulacijami in tudi jaz bom vsakomur z veseljem na voljo za uresničitev takšnega izjemnega projekta, ki pa ima le trivialne, malodane ničelne finančne obveznosti.