Slovenija vlaga ogromne zneske v izgradnjo avtocestnega križa in vzdrževanje cestnega omrežja.
En sam tovornjak z eno vožnjo uniči cestišče toliko, kot ga uniči 38.000 avtomobilov (vir: dr. Pregelj. Novejši podatki iz ZDA navajajo številko 20.000, kar pa je tudi ogromno). Ti podatki veljajo seveda samo v primeru, da tovorno vozilo ne preseže skupne zakonsko dovoljene mase vozila s tovorom.
V primeru prekoračitve zakonsko določene skupne dovoljene mase pa se škoda na cestišču povečuje EKSPONENTNO.
Naši prevozniki pravijo, da ko policija izvaja akcijo kontrole skupne teže, raje sploh ne grejo na vožnjo, ker se jim ne izplača voziti.
Po drugi strani pa lahko vidimo, da so že na novih avtocestnih odsekih nastale kolesnice, kar je direktna posledica obremenjevanja cestišč s tovornjaki, ki so preveč naloženi s tovorom. Vožnjo takega tovornjaka lahko primerjamo s hojo velikana po pesku, kjer za njim ostajajo sledi, medtem ko je avto primerljiv z mravljami, za katerimi ne ostane nobena sled.
Da je najkrajša doba, ki bi jo morala cestišča avtocest zdržati najmanj 15 let, potrebno pa jih bo obnavljati že prej, izgleda ne zanima nikogar.
O uničenih cestiščih izven avtocestnega omrežja pa boljše, da ne razgljabljamo.
Vladi predlagam:
1. spremembe zakonodaje z drastičnim povišanjem kazni za prekoračeno težo. V ekstremnih primerih je potrebno kazensko opraviti tudi trajni odvzem vozila.
2. nabavo premičnih tehtnic za tovornjake in njihova uporaba po celotnem ozemlju Slovenije
3. strogo kontrolo vseh tujih tovornjakov na vstopnih točkah v Slovenijo
Samo s kaznimi iz tega področja bodo poplačane nabave potrebne opreme in plače za zaposlene policiste. Dolgoročno pa bo državi privarčevana velikanska vsota denarja, ker bodo ceste zdržale daljšo življenjsko dobo.
Zavedam se, da bodo tovornjakarji masovno glasovali proti temu predlogu.