 Predlagam, da se težave TEŠ 6 financirajo iz denarja, namenjenega subvencioniranju fotovoltaike. Subvencije za fotovoltaiko nas bodo stale precej več, kot nas je stal kompleten TEŠ6, proizvedejo pa (optimistično) 10% proizvodnje TEŠ6.

www.finance.si/8811768/Izracun-Soncne-elektrarne-nas-bodo-stale-vec-ko...
Citat:
Upoštevajoč to leto, smo za subvencije zeleni energiji do zdaj namenili dobrih 600 milijonov evrov. Tudi če ne subvencio­niramo nobene nove »zelene« elektrarne več, se bo zaradi 15-letnih pogodb ta znesek do leta 2020 povzpel na 1,5 milijarde evrov. Do leta 2029, ko potečejo zadnje pogodbe, ki so bile sklenjene letos, ta znesek preseže dve milijardi evrov. Vmes potrebe blagajne za subvencije začnejo upadati, saj se pogodbe iztekajo.
Konec citata
Razen tega je ravno fotovoltaika eden večjih vzrokov težav TEŠ6 - elektrika iz fotovoltaičnih elektrarn ima prednost pri odkupu, zato v sončnih dnevih TEŠ6 ne more prodajati vse energije, zaradi nepredvidljive proizvodnje fotovoltaike pa mora delovati na tehnološkem minimumu in kuriti premog, čeprav energije v tistem času ne more prodajati, mora pa biti pripravljena kadarkoli vskočiti v proizvodnjo bodisi zaradi vremena (pooblačitve) ali pa zaradi konca dneva. Termoelektrarna namreč ne more začeti in nehati z delovanjem kot avto, za zagon iz mrzlega porabi ogromno časa. Zato je smiselno, da težave TEŠ6 krije povzročitelj, ne pa davkoplačevalci ali neki drugi viri, ki niso povezani z vzroki težav.
Kraje, ki so se dogajale med gradnjo, naj ne vplivajo na predlog.