 
 
 
 
 Predlog: Vsak polnoletni državljan naj ima pravico do neobdavčenega in povsem svobodnega zaslužka do 500 EUR na mesec.
S predlogom o preganjanju dela na črno država dejansko zapira in onemogoča praktično vsako, še tako nepomembno dejavnost. Rezultat ne bo niti izboljšanje javnih financ (ker problem države ni v nabiranju in prodaji gob, ali popravljanju vtičnic in menjavi žarnic ipd) niti ne bo omogočilo lažjega in preglednejšega poslovanja in boljšega poslovnega okolja. Primer, nakup kuponov za osebno dopolnilno delo, kjer bo DURS primerjal kupon naročnika in izvajalca. Zakaj neki? DURS lahko na podlagi izstavljenega računa kadarkoli preveri tako enega in drugega, ne potrebuje nobenega novega pooblastila ali kupona. Pač pa to omejuje že tako zamejeno dopolnilno delo. Utapljanje v pravilih, predpisih, zakonih, pravilnikih - ni pozitivno poslovno okolje.
Če želimo spodbuditi poslovno okolje, če želimo, da se dvigne poraba prebivalstva, če želimo, da se zmanjša število državljanov, odvisnih od podpor - moramo omogočiti, da lahko državljani kaj zaslužijo. 
Nihče, ki danes dobiva neke soc. transeferje in je povsem zmožen (ima znanje, izkušnje, vnemo, željo po dodatnem zaslužku, idejo in morda celo že nek vpeljan posel) ne bo ob dodatnih 500 EUR na mesec postal bogataš ali nek družbeni parazit. Bogataše in parazite je treba iskati tam, kjer se obračajo miljoni - kar je tudi dejanski problem te države, ne pa soc. transferji ali minimalna plača.
Celo več, dejansko srednji in siromašni sloj, ki veliko večino ali celo vse svoje prihodke zapravi in porabi v RS, prispeva v državno blagajno veliko več, kot miljonarji, ki zapravaljajo v Švici ali na Kajmanskih otokih. In tega siromšanega državljana, ki zna in želi delati, je treba podrpreti. Ne podreti.
Subvencije, ki se sedaj namenjajo raznim oblikam dela, so na dolgi rok slabe in naj se ukinejo. Subvencija za zaposlitev delavca tako pomeni, da država dejansko ne dobi prispevkov od tega delavca niti ne omogoča delavcu trajne zaposlitve, ker se delodajalcu bolj splača vzeti novega + subvencijo, kot zaposliti obstoječega.
Ne, da bi karkoli spreminjali (čeprav bi seveda bilo zelo zaželjeno, ki bi država ukinila goro nepotrebnih zahtev v zvezi z delom), bi s tem, ko bi omogočili poslovno delovanje po sistemu "država ne rabi vedeti"  v višini 500 eur na mesec, dvignili splošni standard, porabo...denar bi se začel vrteti. 
Predlog: Vsak polnoletni državjan RS ima pravico do svobodnega dela in zaslužka v višini 500 eur, brez prijave DURSu ali katerimkoli državnim organom in izpolnjevanja kakršnihkoli zahtev s strani države. Vse, kar presega 500 eur, spada pod veljavne predpise in zakonodajo. Prepoved velja samo za stvari, ki so že sedaj stvar rednega dela, kazenskega zakonika ter zdravniško dejavnost. 
 
 
 