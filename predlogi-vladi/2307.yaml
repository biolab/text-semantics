Text file: 2307.txt
author: "\u0160ale Bobnikar"
downvotes: 6
end consideration date: 2012-03-07
id: '2307'
number comments: 11
number views: 3536
proposal type: Odziv pristojnega organa
response: "Odziv Ministrstva za pravosodje in javno upravo\nOb upo\u0161tevanju na\u010D\
  ela zakonitosti in pravne varnosti dr\u017Eavna uprava deluje v skladu z Ustavo\
  \ Republike Slovenije ter zakoni in podzakonskimi predpisi. V prvem odstavku 120.\
  \ \u010Dlena ustave je dolo\u010Deno, da so organizacija uprave, njene pristojnosti\
  \ in na\u010Din imenovanja njenih funkcionarjev zakonska materija. V Zakonu o Vladi\
  \ Republike Slovenije (Uradni list RS, \u0161t. 4/93, 71/94, 23/96, 47/97 23/99,\
  \ 119/00, 30/01, 52/02, 123/04, 109/08, 38/10 in 8/12) je dolo\u010Deno, da je vlada\
  \ najvi\u0161ji organ dr\u017Eavne uprave Republike Slovenije, opredeljuje pa tudi\
  \ sestavo in delo vlade ter dolo\u010Da resorje, katere vodi minister, ministrstva\
  \ in njihova delovna podro\u010Dja pa dodatno natan\u010Dneje dolo\u010Da tudi Zakon\
  \ o dr\u017Eavni upravi (Uradni list RS, \u0161t. 52/02, 110/02, 56/03, 61/04, 123/04,\
  \ 93/05, 113/05 - upb4, 89/07, 126/07, 48/09, 8/10, 8/12 in 21/2012).  Strukturo\
  \ vladnih resorjev sicer narekuje ve\u010D dejavnikov, vsaka koalicija pa to strukturo\
  \ prilagaja tudi svojim politi\u010Dnim prioritetam. Z organizacijskega vidika je\
  \ potrebno zagotoviti, da je vlada operativna oziroma, da posamezni resorji niso\
  \ preobse\u017Eni in zato te\u017Eko obvladljivi, pa tudi ne premajhni, ker ministrstvo\
  \ z majhnim obsegom nalog zaradi potrebe po organiziranju spremljajo\u010Dih dejavnosti\
  \ ni racionalno. Zakon o spremembah in dopolnitvah Zakona o Vladi Republike Slovenije\
  \ (Uradni list RS, \u0161t. 8/12, ZVRS-F), ki je pri\u010Del veljati z dnem 4. 2.\
  \ 2012, je tako na novo dolo\u010Dil ministrico in ministre, ki so v vladi, v prehodnih\
  \ dolo\u010Dbah pa je uredil tudi obveznost uskladitve Zakona o dr\u017Eavni upravi\
  \ (Uradni list RS, \u0161t. 113/05 \u2013 uradno pre\u010Di\u0161\u010Deno besedilo,\
  \ 89/07 \u2013 odl. US, 126/07 \u2013 ZUP E, 48/09 in 8/10) s tem zakonom. Zakon\
  \ o spremembah in dopolnitvah Zakona o dr\u017Eavni upravi (Uradni list RS, \u0161\
  t . 21/12) je bil sprejet  9.3.2012, veljati pa je za\u010Del z dnem 20. 3.2012.\
  \ Organizacijske spremembe so bile predlagane s ciljem zagotovitve racionalne organiziranosti\
  \ dr\u017Eavne uprave. Ocenjuje se, da bo izvajanje nalog nove vlade s spremenjeno\
  \ strukturo la\u017Eje in uspe\u0161nej\u0161e, zmanj\u0161evanje \u0161tevila ministrstev\
  \ pa predstavlja tudi prvi korak do racionalizacije v javnem sektorju. Upo\u0161\
  tevati je potrebno, da bo z zdru\u017Eevanjem ministrstev pri\u0161lo tudi do organizacijskih\
  \ sprememb na podro\u010Dju spremljajo\u010Dih dejavnosti, kar bo prav tako pomenilo\
  \ bolj racionalno organiziranost. Ocenjujemo, da bodo izvedene organizacijske spremembe\
  \ dolgoro\u010Dno pripomogle k racionalizaciji javnega sektorja.  \nOdziv Ministrstva\
  \ za gospodarski razvoj in tehnologijo Kot odgovor na drugi del predloga naj zapi\u0161\
  emo, da MGRT v novi sestavi nadaljuje z ukrepi za izbolj\u0161anje gospodarskih\
  \ razmer v Sloveniji tudi s preu\u010Devanjem mo\u017Enosti novih delovnih mest\
  \ in na\u010Drtovanjem u\u010Dinkovitej\u0161ega \u010Drpanja razpolo\u017Eljivih\
  \ sredstev EU. Ker je drugi del predloga splo\u0161ne narave, menimo, da nadaljnja\
  \ obravnava ni potrebna.  "
response date: 2012-04-16
response due date: null
sent date: 2012-02-07
title: Ali manj ministrstev res pomeni racionalizacijo javne uprave?
upvotes: 15
url: https://predlagam.vladi.si/predlog/2307
