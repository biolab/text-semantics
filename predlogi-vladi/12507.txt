Spoštovani,
Vozniki vozil, predvsem dizelskih, svoja vozila zelo pogosto pustijo prižgana, v prostem teku, ko, na primer:
- zapustijo vozilo za nekaj minut (dostavna vozila- kombiji, gradbena vozila, javna podjetja- razsvetljava) (kar lahko hitro postane 10-15 minut ali več)
- nekoga čakajo in imajo vozilo prižgano.
- se s pogovarjajo z znancem in pri tem izstopijo iz vozila ali ne.
 
Predvsem (stara, starejša) dizelska vozila s tem povzročijo veliko izpuhov z neprijetnim vonjem (smradom), kar onesnažuje okolje in zelo slabo vpliva na zrak osebe, ki gre mimo, oziroma celotnega okolja. Strokovne študije zavračajo takšno početje: gorivo ne more zmrzniti, motor se vseeno hitro ogreje- ima pa takšen prosti teko velik negativni vpliv na okolico (čeprav so na začetku pojava dizelskih motorjev to priporočali). Menim, da gre pri takšnih početjih zgolj za slabo navado in izredno nekulturni odnos do drugih.
 
PREDLAGAM: da se prepove prosti tek motorja za več kot 10 sekund, razen ko avto stoji na semaforju (pa tudi tukaj, so v Švici že pred 30 leti ugašali svoje motorje).
To gre v korak z našo skrbjo za čisto okolje, zelena Evropa, in tovrstna početja izredno onesnažujejo okolico (tako kot predvsem dizelska, pa tudi ostala vozila, na splošno). Pri tem moramo biti zelo pozorni.
 
Srečno in lep pozdrav. Srčno upam, da boste to vpeljali. Živimo v skupnosti in ljudje ne smemo misliti samo na svojo lastno korist/udobje.
 
MP