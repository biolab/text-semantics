Predlagam, da se ustrezno spremeni 3. program TV Slovenije ali se ga ukine. Kot takšen s 24-urnim programom v smislu slovenske politike in prenosov iz parlamenta je veliki večini ljudi povsem nezanimiv in je bolj za okras kot kaj drugega. Predvsem pa je kot takšen, kakršnega gledamo danes, popolnoma nepotreben, sam sebi namen in velika potrata državljanskega davkoplačevalskega denarja, potem ko bi lahko RTV Slovenija ta denar porabila za marsikaj bolj koristnega. Z drugimi besedami, RTV zakon se je izkazal za polom in treba je popraviti njegove napake.
 
Sam recimo predlagam spremembe v smislu, da naj bo 3. program poln izobraževalnih, kulturnih in znanstvenih vsebin v smislu dokumentarnih filmov, kulturnih prenosov in posnetkov, znanstvenih in ostalih izobraževalnih oddaj, raznih risank za otroke, včasih bi pa lahko vskočil ta program tudi pri določenih prenosih ostalih vsebin, ki zaradi takšnega ali drugačnega razloga ne morejo biti predvajane na 1. ali 2. programu, prav tako bi se tam lahko predvajale kakšne zanimive vsebine iz zgodovine TV Slovenije, ki se jih je v vseh letih nabralo kar precej.
 
Če bi se to izkazalo za denarno preveč potratno, se naj 3. program preprosto ukine in je problem rešen, s še vedno obstoječima dvema programoma TV Slovenija 1 in 2.