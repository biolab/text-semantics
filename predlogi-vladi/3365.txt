 
K omenjeni Uredbi predlagam popravke v 5 in 6. točki Uredbe glede enostavnih in nezahtevnih objektov. 
1. Predlagam, da se vsem opisom enostavnih in nezahtevnih objektov doda lesena etaža, saj ta v ničemer ne spreminja zahtevnosti gradnje, da bi objekt zaradi lesene etaže moral soditi v kar manjzahtevne objekte, kot se to uvršča danes.   Večina tradicionalnih kmečkih objektov, ki so našteti pod enostavnimi ali nezahtevnimi objekti se je gradila z leseno etažo in ne enoetažno prav zaradi stoletne premišljene rabe in izrabe stavbnega prostora. Še posebej pa je to prisotno v hribovitih predelih, kjer ima večina objektov klasičen direkten hrbtni vhod v 2. etažo.
2. Predlagam, da se iz opisov posameznih objektov umakne način izvedbe, saj Uredba tega ne sme predpisovati, saj so na Primorskem tradicionalno grajeni kozolci in seniki kamniti in ne leseni kot na Kozjanskem. Uredba pa npr. umetno določa le lesene kozolce in senike.
3. Predlagam da se pod rubriko enostavni in nezahtevni objekti izjemoma dovoli tudi objekte višje od 6m, vendar to samo zaradi strmega terena. Višino objekta normalno namreč določa teren in ne predpis. Bolj kot so bili objekti grajeni v strmini, bolj so bili visoki. Tudi  po 7m.
 
UČINKI PREDLOGA:  - bolj smiselna razvrstitev objektov - bolj smiselna izraba stavbnega prostora - omogočanje normalne rabe objekta - skladnost s stavbno dediščino  - skladnost gradnje z naravnimi možnostmi na parceli  - cenovno ugodna gradnja »pametnih« enostavnih in nezahtevnih objektov - prenehanje preganjanja ljudi z zdravo kmečko pametjo, ki so si z lesenimi etažami zagotovili »normalno« in tradicionalno rabo svojih objektov.
 V praksi za uporabnika to pomeni, da je razvrstitev objektov po kategorijah sledeča :  - ENOSTAVNI OBJEKTI (do 30m2):  objekti v okviru teh kvadratur (do 30 m2, v 6m) brez samostojnih priključkov na infrastrukturo, enoetažni ali z leseno etažo (tramovi in pod).  Gradijo se brez gradbenega dovoljenja tako kot do sedaj.  Če so v varstvenem območju, se pridobi samo  soglasje upravljavca.  - NEZAHTEVNI OBJEKTI (do 150 m2)  So objekti našteti po Uredbi, ki so večjih dimenzij od enostavnih objektov ali pa so izjemoma višji od 6m.  Torej objekti  v okviru kvadratur (do 150 m2, v 6 m), brez samostojnih priključkov na infrastrukturo, enoetažni ali z leseno etažo (tramovi in pod). Pri objektih grajenih v strmini je višina zaradi naklona terena lahko izjemoma višja.  Za Nezahtevne objekte se na UE vloži enostavno gradbeno dovoljenje (sedaj to stane  20€) na podlagi lastnega priloženega načrta  objekta (tloris in stranski ris), pri katerem sam skiciraš mere in izgled objekta. Če je v varstvenem območju se priloži še soglasje.  Človek je namreč pravilno ocenjen, da je zmožen ročno narisat svoj gradbeni načrt, brez da za to plačuje projektante na računalniku… 
-  MANJZAHTEVNI OBJEKTI So vsi objekti večjih dimenzij od 150 m2 in višine 6m, pa objekti s samostojnimi priključki na infrastrukturo, objekti z betonskimi etažami itd. Manjzahtevne objekte se gradi na podlagi projektantske projektne dokumentacije in pravega gradbenega dovoljenja.  To je dražji postopek za zahtevnejše objekte.
  
 