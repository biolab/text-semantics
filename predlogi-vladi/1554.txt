V Sloveniji se po grobi oceni v vsaj 80% dogaja, da je kandidat, ki bo izbran na razpisano delovno mesto znan že vnaprej (znanec, sorodnik, zaposlitev iz koristoljubja na drugem področju...). V takšnih primerih razpis ni nič drugega, kot dajanje lažnega upanja in zavajanja tistih, ki so brez zaposlitve in si želijo delati na razpisanem delovnem mestu, prav tako pa po nepotrebnem trošijo denar za papir, črnila, kopije, kuverte in celo za morebitne razgovore, ki so v teh primerih le pesek v oči.
Predlagam, da se v politiko zaposlovanja aktivno vključi Zavod za zaposlovanje, ki ima vso potrebno evidenco kadra na trgu dela. Postopek bi moral biti takšen, da delodajalec razpiše delovno mesto, postavi smiselne izobrazbene, spretnostne in druge pogoje (ki jih lahko zavod preveri, da niso naravnani za sprejem določenega človeka), nato mu pa Zavod posreduje kandidate, ki jih izbere po določenem ključu (ustrezanje razpisnim pogojem, razdalja od delovnega mesta....) bodoči delodajalec si pa mora izbrati kanidata izmed teh ljudi, ki mu jih je poslal Zavod. Tako se bo zmanjšalo število večno nezaposljivih oseb na zavodu, možnost zaposlitve bo pa enakovredna za vse.
Vsekakor bi moralo biti zakonsko določeno tudi, da imajo prednost pri zaposlitvi osebe, ki še nimajo zaposlitve in ne tiste, ki si želijo npr. menjati zaposlitev. 
Tu se pojavlja vprašanje kako pa za tiste, ki so zaposleni nekje in si želijo menjati službo za boljšo. Ena od rešitev bi bila, če se nekdo, ki je zaposlen poteguje za razpisano delovno mesto, da se opravi neodvisni test sposobnosti pri neodvisni (nepodkupljeni) komisiji - tudi to naj gre preko zavoda. Če oseba dokaže, da je sposobnejša od kandidatov, ki jih je poslal zavod, je lahko sprejeta na delovno mesto, sicer pa ne! S tem bi tudi preprečili, kar je običajna navada, da manj sposobni silijo na vižja in boljša ter bolje plačana delovna mesta, taki pa potem solijo pamet tistim, ki obvladajo svoje delo. Na nek način bi preprečili ali vsaj precej zmanjšali diktaturo, ki je zelo pogost pojav.
Izjema bi bila družinska podjetja, kjer je logično, da zaposliš človeka iz družine, vendar bi moralo biti jasno določeno kakšno sorodstvo mora biti, da sodi v to kategorijo.