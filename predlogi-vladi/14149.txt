Spoštovani. Slovenija je bogata z ljubiteljsko kulturo. Ustvarjalci za svoje delovanje večinoma uporabljajo vaške kulturne domove, ki so bili večinoma grajeni še pred časom osamosvojitve. Marsikateri od takrat še niso bili posodobljeni, kljub temu pa pomenijo pomenijo kulturno središče majnših krajev. Po državi so se v preteklih letih sicer obnavljali kulturni domovi v mestih in večjih krajih (Sežana, Radovljica, Šentjur, Krško ipd.), a manjši, kulturni ali domovi krajanov so ostali enaki.
Vladi tako predlagam, da v prihodnjih proračunih uvede tudi kakšen razpis za vzdrževanje, modernizacijo in dokupovanje opreme za kulturne oz. vaške domove v manjših krajih. Na ta način se bo lahko ljubiteljskim ustvarjalcem zagotovilo boljše pogoje dela in večji entuziazem pri družbenem preživljanju prostega časa.