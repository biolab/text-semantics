V času aktualne vlade je prišlo do popolne opustitve nadzora nad vožnjo z vozili v naravnem okolju. Vse popoldneve, vikende in praznike so gozdovi polni motokrosistov. Še huje je v gorah. Na Krvavcu in Veliki planini pa verjetno še kje, brezvestneži vsakodnevno popolnoma brez skrbi dirkajo z motornimi sanmi. Take anarhije, kot je sedaj, ni bilo nikoli. Še pred desetimi leti so policisti skupaj z inšpektorji izvajali usklajene akcije in kaznovali kršitelje. Odgovor, ki ga danes dobiš od policista ali inšpektorja pa je, da jih je premalo in se nimajo časa s temi zadevami ukvarjati. Vlado zato zadnjič pozivam, da nemudoma naredi red na tem področju in od policije in inšpektorjev zahteva, da začnejo delati in izvajati zakonodajo!