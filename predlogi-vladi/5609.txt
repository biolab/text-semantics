 Predlagam, da Ministrstvo za pravosodje, Zbornica upraviteljev Slovenije, KPK in morda še kdo preverijo, seznam stečajnih upraviteljev, ki ne bi smeli opravljati te funkcije in jih izključijo iz seznama in jim odvzamejo licenco. Prav tako bi bilo potrebno temu ustrezno spremeniti zakonodajo iz tega področja, v kolikor je napisana tako, da omogoča, da so lahko izvoljeni stečajni upravitelji tisti, ki to ne bi smeli biti. V medijih še že dolgo časa pojavljajo upravičeno pojavljajo imena stečajnih upraviteljev, ki so bivši lastniki ali direktorji propadlih podjetij in so podjetja, v katerih so bili lastniki, solastniki ali direktorji spravili v stečaj, delavce pa na cesto. Ministrstvo za pravosodje je zapisalo tako, kdo je lahko izvoljen stečajni upravitelj:
"je oseba, ki je vredna zaupanja za opravljanje te funkcije....slednjega pogoja ne izpolnjuje tisti, za katerega je na podlagi dosedanjega dela, ravnanja in obnašanja utemeljeno sklepati, da funkcije upravitelja ne bo opravljal strokovno, pošteno in vestno". K temu je potrebno torej zapisati:
stečajni upravitelj ne more biti tisti, ki je deloval tako, da je kot lastnik, solastnik ali vodilna oseba v podjetjih ali v nadzornih svetih pripomogel k stečajnim postopkom podjetij in bil kako drugače povezan s stečajnimi postopki.
 
 