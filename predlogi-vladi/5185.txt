Za zmanjšanje sive ekonomije ni dovolj TV oglas in plakati ob cesti. Dokler ne bomo imeli ljudje nič od tega, da vzamemo račun, bo siva ekonomija še naprej cvetela. Pri svojem predlogu, bom poskušal biti čim krajši.
 
Predlagam davčne olajšave za fizične osebe (podobno kot fizične osebe z dejavnostjo – s.p., ki niso zavezanci za DDV), ki trošijo oz. zapravljajo svoj denar; izdelek ali storitev višja od 50 €, bi se lahko štela kot davčna olajšava in fizične osebe, bi račune enkrat letno dostavili DURSU.
Po drugi strani, pa bi lahko zvišali stopnjo obdavčenosti iz začetne 16% na npr. 20%, s tem da bi se prag davčne olajšave dvignili na 9.000 €. To je neto zaslužek 750 € mesečno – do tega zneska bi bile fizične osebe oproščene plačila dohodnine, saj pod tem zneskom, življenje v današnjem času pač ne more biti normalno. Za vse, ki bi letno zaslužili več kot 9.000 €, bi bil presežek obdavčen po 20% stopnji (ali več – odvisno od zaslužka, po davčni lestvici.) V kolikor pa bi ta presežek oz. del tega potrošili, bodisi za storitve oz. izdelke v Sloveniji (nad 50 € za storitev oz. izdelek), pa bi se to upoštevalo pri ZVIŠANJU olajšavepri dohodnini. 
S tem ukrepom bi popolnoma vsi zahtevali račun od mizarja, zobozdravnika, odvetnika, vulkanizerja, keramičarja, frizerja…, poleg tega pa bi rajši kupili nov pralni stroj, če bi vedeli, da ne bomo večkrat obdavčeni za isto stvar. Hkrati pa bi tisti, ki samo varčujejo in ničesar ne kupijo, plačali višjo dohodnino, kot tisti, ki denar vračajo v gospodarstvo -  razen npr. kakšne izjeme, kot so varčevanje za stanovanje in podobno. NUJNO bi bilo tudi, da bi bile zdravstvene (tudi zobozdravstvene!) storitve olajšava pri dohodnini! 
PRIMER: Plača, ki jo zaposleni prejme je že (zelo) obdavčena. Pri nakupu izdelka oz. storitve za 1.220 €, je potrebno plačati DDV državi v višini 220 €. Poleg tega pa se ta znesek (1.220 €) šteje še kot dohodek, zato je potrebno na to plačati še dohodnino državi (16% = 195,20 €), saj si ta znesek zaslužil – ja, ampak sem ga tudi porabil, dal v gospodarstvo, kjer se spet plačujejo davki.