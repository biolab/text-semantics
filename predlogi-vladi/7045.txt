 Po trenutni zakonodaji lahko le osebe s stalnim oziroma začasnim prebivališčem v RS podaljšajo vozniško dovoljenje. Tisti ki imajo začasno prebivališče pa morajo biti prijavljeni tam vsaj pol leta. Predlagam da se v posebnih primerih naredijo izjeme. Če je oseba A recimo opravila vozniški izpit v RS, in se potem preselila v tujino, ji bodo v nekaterih državah izdali tamkajšnje vozniško dovoljenje ki bo temeljilo na vseh podatkih vozniškega dovoljenja RS. Torej to pomeni da bo tudi veljavnost tujega voz. dovoljenja zgolj tako dolga kot voz. dovoljenja izdanega v RS. To ne velja za EU, ampak za veliko držav v Aziji recimo. V primeru ko pa oseba A ne živi več v RS, pa tam tudi nima več prijavljenega prebivališča. V takem primeru propade dovoljenje RS potem ko poteče veljavnost, in v tuji državi kjer oseba A živi tudi ne more podaljšati tamkajšnjega dovoljenja, saj ji to tuja zakonodaja ne omogoča (če oseba ni v posesti veljavnega voz. dovoljenja RS oz. katere koli druge države) saj temelji na voz. dovoljenju RS. Tudi kadar se oseba A izseli iz RS, obkroži na obrazcu da bo obdržala vozniško dovoljenje RS! Zato menim, da bi spemenjena zakondaja bila zelo korista za slovenske izseljence ki dejansko potrebujejo voz. dovoljenje izdano v RS. Predlagam da v določenih primerih upravna enota podaljša  vozniško dovoljenje osebi A, če ima le-ta stalno prebivališče v tujini. To se mi zdi precej pomembno saj je takih primerov zelo veliko, ko tuje države izdajo nacionalno voz. dovoljenje ki temelji 100% na tistem iz države od koder oseba A prihaja. Torej na kratko povedano: če mi  dovoljenje RS poteče, in nimam prebivališča v RS, mi avtomatsko tudi poteče dovoljenje v tuji državi, kjer pa ne obstaja možnost podaljšanja dovoljenja brez predložitve veljavnega dovoljenja RS.
Hvala lepa!
 
 
 