Program Predlagam vladi je treba izboljšati, saj ne daje tistih rezultatov, ki jih davkoplačevalci oz državljani od njega pričakujemo.
Vsak predlog Predlagam Vladi mora biti v prvi fazi s strani vladne pravne službe preoblikovan v povzetek predloga spremembe zakona oz. predpisa in šele po usklajevanju s predlagateljem in drugimi zainteresiranimi se da tak predlog vladnim službam, da pripravijo odgovor.
Tak predlog in predlagatelj mora dobiti s strani vlade kompetentnega sogovornika z imenom in priimkom, ki bo stal za njim in skupaj s predlagateljem pripeljal proces predloga spremembe do konca druge faze, kjer se ga zavrne v celoti ali pa da v nadaljno obdelavo.
Večina predlogov je namreč rutinsko zavrnjenih v smislu - to se ne da, to je že tako urejeno t.j. zavrnjeno v celoti iz formalnih razlogov. Predlagatelji pač nimamo ne časa ne znanja oblikovati svojega predloga na način, ki ga uradniki in pravniki sploh razumejo in rutinsko zavračajo večino predloga namesto, da bi staknili glave in skupaj s predlagateljem izboljšali predlog za izboljšavo.