Predlagam vladi, da ukine določene dejavnosti policije, ki so bile uvedene šele pred nekaj leti, v času konjukture, ko so si posamezne interesne skupine znotraj policije enostavno izmišljevale nove in nove naloge, da bi upravičile svoj obstoj oz. priključek na zanesljivi vir proračunskega denarja ob minimalnem vloženem trudu.   
Takšna je recimo gorska policijska enota, ki opravlja tudi nadzor na smučiščih in preventivne dejavnosti v gorah. Med smučanjem na velikih smučiščih v Avstriji in Italiji npr. še nisem srečal policista na smučeh, pri nas pa se policisti službeno cel dan smučajo na 10 x manjšem smučišču (konkretno npr. na Kaninu) vsak vikend, tudi ko je na smučišču samo nekaj 10 ali 100 smučarjev. Seveda temu gorskemu policistu po smučarskem vikendu pripada dva dni "težko zasluženega" dopusta.  Še manj verjetno pa je, da boste v tujih gorah srečali policiste, ki bodo opravljali nekakšno preventivno dejavnost in "delili nasvete obiskovalcem", kot se pri nas vsako leto dogaja na Vršiču, Mangartu, Raduhi itd. 
Vladi predlagam, da dobro premisli katere dejavnosti policije so res nujno potrebne in kje gre le za nepotrebno razmetavanje davkoplačevalskega denarja za  "lagodne službice" priviligirancev. Če gorske policije nismo potrebovali pred letom 1990, je po moji logiki ne potrebujemo niti danes. V slovenskih gorah se je lani smrtno ponesrečilo 13 planincev, pa zato rabimo posebno gorsko policijsko enoto. S 600 mrtvimi zaradi samomora in preventivno dejavnostjo za preprečevanej le-tega pa se ne žal ukvarja nobena posebna policijska enota, saj je seveda lepše smučati in pohajkovati po gorah kot se ukvarjati z resnimi problemi. 
 
 
 