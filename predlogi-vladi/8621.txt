

S tem prispevkom želim opozoriti na nov trend v javni upravi, in sicer na uniforme iz umetnih snovi in dolgotrajna ekološka obremenitev okolja. Ne vem kaj je narobe z uniformo iz pretežno bombaža, lana in volne, ki razpade v 10 letih in ne kot sintetika, ki za to potrebuje nekaj 1000 let ?
Poleti so nas mediji obvestili, da so policisti dobili nov komplet uniforme (pohvalno), ki je v večini iz umetne snovi (žalostno). Kot primer si poglejmo novo polo majico policistov, ki je iz 100 % poliestra. Seveda ena sintetična polo majica ni problem, kaj pa nekaj deset tisoč sintetičnih: polo majic, hlač, vetrovk, čevljev, …?
Po podatkih policije je v Sloveniji 5.480 uniformiranih policistov, ki recimo na leto dobi po dve polo majici, to znaša 10.960 polo majic na leto. Ena sintetična polo majica tehta najmanj 150 gramov, to skupaj pomeni 1,644 tone sintetične snovi. Ne vem kako je z ostalo opremo policistov vendar domnevam, da ima večina policijskih oblačil večji delež umetnih kot naravnih snovi. Izhajajoč iz tega lahko približno ocenimo, da MNZ za potrebe enega policista na leto »nakupi« najmanj 2 kg umetnih snovi, ki se nahajajo v policijskih oblačilih in čevljih. To pomeni 10,96 ton sintetičnih snovi na leto in v desetih letih 109,6 ton sintetičnih snovi. 
Svoje pomisleke izpostavljam zato ker se bojim, da bo ta »dobra« praksa prešla še v druga ministrstva. Tukaj imamo še: 7.715 vojakov, okoli 800 pravosodnih policistov in okoli 1.600 carinikov. Če bo do tega prišlo bo to skupaj s policisti predstavljalo 31,19 ton na leto sintetičnih snovi in 311,9 ton na deset let sintetičnih snovi.  
Predlagam da so vse uniforme v SLO v pretežnem delu iz naravnih materialov kot so bombaž, lan, volna, usnje, … . Ali je uniforma in obutev iz poliestra res tako kakovostnejša, da se s tem opravičuje veliko obremenitev okolja?Zanima me tudi kakšen sistem ima MNZ za zbiranje in reciklažo odslužene uniforme. 
Hvala za pozornost!
 