Vladi predlagam, da se namesto povezave preko Vršiča naredi tunelska povezava med Kranjsko Goro in Trento. Razlogi za to so sledeči:
- razbremenitev občutljivega alpskega okolja v smislu ekologije
- dostopnost posočja preko celega leta
- gre za demografsko ogroženo okolje, ki praktično nima resne možnosti za razvoj brez ustrezne cestne infrastrukture
- dvig nivoja kvalitete življenja prebivalcev v smislu lažje dostopnosti do ustrezne oz. hitrejše bolnišnične oskrbe (bolnišnica Jesenice), višje zaposlitvene možnosti prebivalcev zgornjega posočja
- uporaba obstoječe povezave na Vršič za turistične namene, kar bi pomenilo dodano vrednost turizmu Kranjske Gore
- zaradi celoletne in bistveno lažje dostopnosti nastopijo povsem druge dimenzije razvoja turizma v posočju, kar pozitivno vpliva na rast BDP-ja države in lokalne skupnosti
- nova delovna mesta v času izgradnje in kasnejšega vzdrževanja povezave
- strateško povezovanje zahodnega dela Slovenije na osrednji del države
- možnost pridobitve evropskih sredstev