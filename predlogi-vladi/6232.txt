http://www.zelenaslovenija.si/revija-eol/arhiv-stevilk-eol/arhiv/681-o...
 
Prvi november s praznikom vseh svetih in obiski pokopališč je pred vrati, poraba in kupovanje nagrobnih sveč se posledično v tem obdobju drastično poveča. Različne znanstvene študije na področju okoljevarstva dokazujejo, da so tradicionalne nagrobne parafinske (voskaste) sveče z ogrodjem iz umetnih plastik polivinilklorida (PVC), polipropilena (PP) in podobnih materialov za okolje izjemno škodljive. Ko te sveče gorijo, se v zrak po gorenju namreč spušča izjemno velika količina precej strupenih plinov, med katerimi se najdejo tudi človeku izjemno strupeni dioksini in furani, saj gorita tako voskasta notranjost kot tudi plastična zunanjost. Problem je tudi v tem, da te vrste sveč hitro dogorijo in jih je potrebno precej hitro (že po nekaj dneh) zamenjati in jih nadomestiti z novimi. Ker ljudje trenutno še vedno večinoma posegajo po tradicionalnih nagrobnih svečah, je zato vpliv na okolje še bolj katastrofalen. Ker gre za veliko prodajo teh sveč, je posledično precej obremenjen tudi transport, ki z izpušnimi plini tovornjakov in avtomobilov prav tako dodatno uničuje okolje. Problematična je lahko tudi reciklaža teh sveč, sploh v primeru, če na pokopališču ni posebnih smeti posebej za nagrobne sveče. Zato je znanost skupaj s tehnologijo poskušala ta okoljski problem čimbolj rešiti z izumom različnih vrst alternativnih nagrobnih sveč. Izumili so denimo tudi steklene, papirnate, aluminijaste in jeklene sveče glede na zunanjost, po samem delovanju v notranjosti in smislu proizvajanja svetlobe pa tudi elektronske sveče in celo že tudi sveče, ki delujejo na podlagi shranjene sončne energije, ki se v njih pretvori v električno in nato te sveče potem delujejo enako kot ostale elektronske sveče. Sicer same elektronske sveče v večini delujejo na ta način, da je v notranjosti sveče očem na daleč nevidna baterija, preko katere nato sveča črpa električno energijo do žarnice, ki to električno energijo pretvori v svetlobno energijo, da sveča gori kot žarnica. In ne le to, da gori, temveč lahko gori tudi že po recimo 180 dni dolgo z eno baterijo in s tem ne povzroča nobenih kemijskih reakcij, kot je recimo gorenje notranjega in zunanjega materiala, zaradi česar tudi ni nobenih emisij različnih okolju neprijaznih plinov v okolje. Zaradi tega je okolju prijazna, prav tako pa je tudi precej časa ni treba menjati in dolgo časa ni potrebno kupiti nove elektronske sveče. Ta čas delovanja ene sveče bi se lahko še podaljšal, če bi te sveče delovale na način baterij za polnjenje, pri čemer bi se lahko eno svečo lahko ohranilo na istem grobu tudi več let ob praktično neprekinjenem gorenju, če bi se samo menjalo baterijo in bi se iztrošeno baterijo nato dalo polniti in se bi jo lahko takrat, ko se iztroši nova baterija, vrnilo nazaj v svečo in tako naprej. Prednost vsega tega je v tem, da je precej manj odpadkov z nagrobnimi svečami in tudi plinskih emisij ob gorenju praktično ni, zato tudi okolje ob pokopališču precej manj nastrada. Zato predlagam, da vlada uzakoni čim večjo prodajo elektronskih nagrobnih sveč in ljudi ozavesti, kakšen vpliv na okolje imajo lahko dejansko tradicionalne nagrobne sveče. Slednjih sicer naj ne odstrani iz tržišča, ker se vedno najdejo ljudje, ki prisegajo na tradicijo, vendar naj vsem ljudem obrazloži, zakaj so elektronske sveče okolju precej bolj prijazne. Prav tako se mi zdi, da bi bilo dobro dati na police trgovin čimveč sveč, ki delujejo na baterije, ki se lahko dodatno polnijo, saj bi to še bolj zmanjšalo porabo samih sveč in bi bilo posledično tudi manj odpadkov. Kljub vsemu pa ne gre trgovcev prisiliti v to, da bi se uporabljale samo te vrste sveč, saj bi potem na tem področju imeli precej nizki zaslužek in bi lahko nekateri med njimi prišli zaradi tega v finančne težave. Zato je treba najti neko pravo mero, da bi bila sprememba dobra tako za ljudi in okolje samo kot v neki meri tudi za trgovce, da ti ne bi izgubili svojih služb zaradi prenizkega zaslužka in prodaje sveč ljudem. Upam, da država to preuči in ravna karseda najbolje na tem področju.