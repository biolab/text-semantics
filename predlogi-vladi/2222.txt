Predlagam, da se na nivoju države sprejme uredba in pričnejo aktivnosti za prehod kurjenja za ogrevanje javnih objektov na biomaso (sekanci). Trenutno se večina javnih objekov, ki niso priklopljeni na daljinsko ogrevanje ogreva s kurilnim oljem ali plinom. Na razpolago imamo ogromne količine lesa ob in v strugah rek in potokov. Zaradi zaraščenosti strug imamo skoraj vsakoletne probleme s poplavami. Prednosti ki jih vidim v tem pa so:
- možnost prezaposlitve z nekaterih delovnih mest, kjer je presežna delovna sila
- možnost zaposlovanja težje zaposljivih kadrov 
- možnost zaposlovanja preko javnih del
- delo za gradbince, ki jim manjka dela (zalogovniki za biomaso) in delo za strojnike (ki jim zaradi zmanjšanja gradbenih del prav tako manjka dela)
- pridobitve subvencij iz EU za prehod ogrevanja na obnovljive vire ogrevanja
- velike prihranke za nakup kurjave za javne objekte, kot so bolnice, šole, zdravstveni domovi, občinske stavbe, kulturni domovi, domovi za ostarele,  (vsaj 50% nižji stroški ogrevanja - nekaj milijonov € letno na državni ravni)
- lepši bregovi rek in potokov
- večja pretočnost rek in potokov ob vremenskih neprilikah in s tem manjša nevarnost poplav
- možnost povezovanja več javnih objektov in tudi nejavnih objektov na daljinski sistem v strnjenih naseljih
Za sprejem takšne uredbe pa bi bilo potrebno zbrati strokovnjake iz različnih vej: Vodno gospodarstvo, gozdno gospodarstvo, ekologija,...
 
 