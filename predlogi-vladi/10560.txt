Spoštovani, 

od vseh društev, ki imajo pravno subjektiviteto, se zahteva, da oddajajo vse finančne dokumente FURS-u in AJPES-u v ELEKTRONSKI OBLIKI.

    TAKŠNA ZAKONSKA ZAPOVED JE  do društev s starejšimi občani, ki se radi družijo in se še sploh morejo, UNIČUJOČA.

     Hkrati takšna zapoved narekuje cel kup nepotrebne birokracije, obvezno nabavo računalnika, programov,... ali / in  plačljive storitve računovodjem, ki so seveda tovrstno verzirani in tudi ne prav poceni.

     Ker  smo pred tem, da naše društvo ukinemo prav iz navedenega razloga, predlagamo, da se z zakonom omogoči tudi 'klasično izdelane' finančne dokumente in tudi njihovo oddajanje na klasičen način, tj. po pošti ali osebno na sedežih prej navedenih državnih organov in ne zgolj elektronsko s SIGENCO itd..

       Tudi sicer je takšna zakonska zapoved sprta z ustavno zagotovljenimi enakimi možnostmi, je diskriminatorna z več vidikov, je pa tudi vprašljiva z vidika uresničevanja ustavnih določil, denimo glede z Ustavo RS (in državo!) zagotovljenim obveznim osnovnošolskim izobraževanjem, kjer pač primarno učijo pisanja z roko, kar je še tako neizobraženemu VSAKEMU DOSEGLJIVO IN S TEM JE TUDI OMOGOČENA PISNA KOMUNIKACIJA VSAKEGA IN VSAKOMUR.

     Prosim za obveščanje o razpletu tega predloga oz. pobude - da vemo, ali naj do konca tega leta našemu društvu ukinemo pravno subjektiviteto s predlogom za njegov izbris iz Registra društev ali pa se lahko še naprej družimo in prijavimo še kakšen projekt za domača ali evropska sredstva.

Lep pozdrav,

Ida Čuden Rebula