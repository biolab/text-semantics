Predlog interventnega zakona o zdravstvu želi zvišati zdravstveno premijo za samoplačnike iz 14 € na 32 € na mesec. To ni povišanje za par procentov, ampak za neverjetnih 129%.
Izgovor je seveda, da so s tem zajeti samo pogodbeni delavci, itd., pozabili pa ste še na npr. eno kategorijo: redni študentje po 26. letu. Morda še kakšno, ampak mi trenutno ne pride na misel.
Zavedam se, da mnogo študentov ima lažen status, ki je pridobljen s pomočjo mnogo trikov, ki ga uporabljajo predvsem za ugodno študentsko delo. Ta status tudi vlečejo v nedogled.
Zgornje pa na srečo ali žalost ni res za mnoge. Nekateri smo pozno začeli, nekateri so imeli različne težave, nekateri samo nadaljujejo študij po novem sistemu, ker so ugotovili, da 1. stopnja ne služi ničemer.
Mnogo študijskih programov (sploh naravoslovnih in tehničnih) ne omogoča ravno študij ob delu, bodisi pravem ali študentskem.  Študirati to na tak način po 26. letu je tako ali tako že težko, saj si primoran živeti od prihrankov ali pa z veliko sreče s pomočjo staršev. Verjamem, da mora vsak prispevati več v času krize, razumel bi povišanje za nekaj 10%, ampak tukaj je govora o povišanju za 129%.