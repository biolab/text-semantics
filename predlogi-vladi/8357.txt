 V primeru, da zavarovanec nima sredstev za vplačilo dopolnilnega zdravstvenega zavarovanja zaradi denarne stiske ( ne dobi plače, premala plača, mati samohranilka ipd) in želi skleniti dopolnilno zdravstveno zavarovanje, ima 3 mesečno čakalno dobo, da lahko uveljavlja zdravstveno storitev.

Predlagam, da se zakon s trimesečno čakalno dobo spremeni tako: da v kolikor zavarovanec sklene novo dopolnilno zavarovanje in vplača premije za vsaj 3 mesece vnaprej, da lahko od datuma vplačila premije koristi in uveljavlja zdravstveno storitev.
Zakon govori:
Do enega leta = čakalna doba.
Če niste bili dopolnilno zavarovani skupaj manj kot leto dni, boste morali po ponovni sklenitvi zavarovanja še tri mesece zgolj plačevati premijo, pravic iz DPZZ pa v tem obdobju ne boste deležni. Torej boste morali tri mesece (tako kot pred sklenitvijo zavarovanja) doplačevati za zdravstvene storitve sami (t. i. čakalna doba).