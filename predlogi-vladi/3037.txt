Vlada nam je verjetno korektno predstavila stanje naše države in nas seznanila z možnimi posledicami. Očitno je, da situacija v kateri smo, zahteva preskok v miselnosti naroda in ponovno oživitev vrednot kot so domoljubje, skupno dobro, skromnost, spoštovanje drug drugega.... kar bo glede na materialistično potrošniško kulturo težko doseči, saj niti prosveta več ne razmišja v duhu domoljubja in stremenja k višjim ciljem, ampak jih skrbi le lastna komoditeta in privilegiji.
Mislim, da je v tako kritični situaciji zelo pomemben lasten zgled in prispevek, zato predlagam, da se odpre lista na katero naj se vpišejo vsi tisti, ki so pripravljeni za dobro naše države darovati svoj enomesečni dohodek (oz. za en mesec pristati na izplačilu zgolj minimalne plače). Seveda je smiselno, da se na seznam najprej vpišejo vsi glavni pobudniki varčevalnih ukrepov, sledijo pa naj jim poslanci, direktorji javnih zavodov in ostalih podjetij v večinski lasti države, prav bi bilo, da se jim pridružijo še vsi gospodarstveniki, ki javno in zasebno podpirajo predloge vlade....
 
 