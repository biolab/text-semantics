Dobro je znana zgodba, kako je osebje ptujske bolnišnice pred kratkim grobo poteptalo Hipokratovo prisego in zavrnilo sprejem s Covid-19 okuženih starostnikov iz ljutomerskega DSO. Skratka, storili so natanko tisto, kar po levičarskem prepričanju MENDA velja za zasebno zdravstvo.
 
Potemtakem ni nobenega razloga, da bi omenjena bolnišnica še naprej visela na državni grbi. Takoj jo prodajmo najboljšemu zasebnemu ponudniku in čez čas poglejmo, kako se obnese pod novo metlo. Če gre verjeti Mladini, Levici, SD ipd., bo v NAJSLABŠEM PRIMERU tako kot domnevno vse zasebne zdravstvene ustanove, selektivno izbirala, s katerimi bolniki želi imeti opravka. Skratka popolnoma enako, kot počenja že sedaj, ko je v državni lasti.