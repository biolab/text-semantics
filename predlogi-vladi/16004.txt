Predlagam, da se uzakoni ukinitev besede "pogajanja" pri iskanju družbenega dogovora glede plač v javnem sektorju. Pojasnjujem: izbranci ljudstva (ministri, poslanci, njihovi oprode) niso nadljudje, ki jih je ljudstvo pooblastilo, da delijo po njihovem internem ključu preko davkov zbran denar. Ne, ni to to, za kar mislijo, da so se pojavili tam, kjer so. Tam so ZATO, ker so pred volitvami mislili, da bodo znali skomunicirati (poudarjam izraz ni izpogajati) družbeni dogovor, ki bo omogočal prijazno življenje prebivalcem / davkoplačevalcem, razvojno okolje podjetjem, vzpodbudno izobraževalno okolje in dostojno staranje. Ja, njihova naloga je SKOMUNICIRATI in SE DOGOVORITI okoli teh stvari. Nihče jim ni dal pooblastila, da se za naš denar pogajajo z nami (kako hud paradoks). Torej predlagam ukinitev tega absurda s tem, da začnejo uporabljati besedišče, ki bo pomenilo spremembo v obnašanju in zavedanje, da sedijo v popolnoma ISTEM čolnu kod ostali državljani, in da niso nobeni nadljudje. Uzakonitev pa zato, ker si eni in drugi jemljejo pravico, da se tako obnašajo. In temu je treba narediti konec. Sicer dvomim, da bodo sebe onemogočili pri tem, za kar verjamejo, da so res tam kot so :-) (beri korupcija, klientelizem, grabljenje javnega denarja,...). Hvala.