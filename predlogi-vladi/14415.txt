09.02.2022
Predlog za sistemsko ureditev predpisov v zvezi s prodajo in uporabo FFS v Sloveniji
Vsebina:
- da bomo lažje sledili zavezi EU o 50% znižanju uporabe in tveganja FFS do leta 2030
Predlagana rešitev:
- Sprememba davčne stopnje iz 9,5% na 22% (onesnaževalec plača)
- Razvrstite uporabnikov na dve zahtevnostni skupini (cilj zmanjšanje porabe, varnejša raba)
Skupina A – tržni pridelovalci imetniki MID številke za KMG, ki vlagajo zbirno vlogo za subvencijo
Skupina B – vrtičkarji ter ostali uporabniki
Cilj: zmanjšanje administracije, boljša preglednost uporabe v državi, konkurenčnost tržnih
pridelovalcev.
Obrazložitev predlogov:
točka a:
Zahteva za pridobitev POTRDILA FFS izključno za uporabnike iz skupine A
točka b:
Pregled naprav za nanos FFS obvezen še naprej za vse uporabnike (se že izvaja)
točka c:
Uporabniki iz skupine A, lahko za lastno uporabo kupujejo in izvajajo nanos FFS znotraj celotne EU (prosti pretok blaga in storitev znotraj EU, UKINITEV CON zaradi vremenskih sprememb, učinkovitejša konkurenca tržnih pridelovalcev, enoten odnos do varovanja voda, tal in zraka znotraj EU)
točka d:
Uporabniki iz skupine B smejo kupovati in uporabljati FFS izključno v RS Sloveniji, ki so na prodaj brez predložitve potrdila FFS (manjše tveganje za uporabnike in naravo)
točka e:
Nadzorovana ciljna uporaba FFS (cilj zmanjšanje porabe in zapletenih postopkov registracij obsega trga v povezavi z novimi škodljivci, boleznimi in pleveli).
Uporabo tveganih aktivnih snovi dovoliti na osnovi izdanega recepta zato pooblaščenega strokovnjaka za točno določeno površino, čas in namen uporabe.
Primer:
Uničenja trajnega koreninskega plevela dovoljeno izključno na podlagi izdaje recepta za ciljno uporabo aktivne snovi glifosat – zmanjšanje porabe, ciljna in nadzorovana poraba.
točka e:
Trgovec je v državi dolžan pri prodaji FFS na osnovi potrdila ob izdaji računa navesti številko veljavnega FFS potrdila (cilj: možnost kontrole mastne bilance).
točka g:
Kolobarjenje a.s. izvajati na osnovi bolj domišljenega vrstenja – kolobarjenje med različnimi raznorodnimi rastlinami v 5 letnem obdobju na določenem GERK (cilj: zmanjšanje tveganje za kopičenje a.s. v tleh nad dovoljeno mejo)
točka h:
Kontrola nad izvedbo s predpisanimi finančnimi sankcijami naj izvaja kmetijska inšpekcija (kontrola pregleda naprav, kontrola veljavnosti potrdil FFS, prodaja FFS na osnovi potrdil, kontrola nad izdajo receptov za nadzorovano ciljno uporabo FFS).
Pripravila: Ivan Bučar, Branko Majerič