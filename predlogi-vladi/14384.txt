Spoštovani!
Predlagam, da Vlada RS sprejme ukrep, s katerim bi dobaviteljem zemeljskega plina (in drugih energentov) za gospodinjstva limitirala cene na količinsko enoto porabe (kwh).
Moj predlog temelji na konkretnem primeru moje mame, stare 86 let, ki ima za dobavitelja enega izmed dražjih ponudnikov (Istrabenz plini d.o.o.). Ko sem namreč primerjal njene stroške oskrbe zemeljskega plina za leto 2021 s stroški, ki jih je imela njena sestra (dobavitelj GEN-I d.o.o.), sem ugotovil, da je imela mama za 20% večje stroške na enoto porabljenega plina. To dejstvo me je navedlo, da sem na spletni strani Agencije za energijo s pomočjo njihove aplikacije pripravil Prikaz stroškov oskrbe z zemeljskim plinom pri posameznih dobaviteljih (datoteka v prilogi). Ta kaže na zares enormna odstopanja - najdražji dobavitelj je kar za 3,25-krat dražji od najcenejšega!!! Predvidevam, da je takšnih uporabnikov zemeljskega plina, kot moja mama (nimajo možnosti niti znanja za izbiro najugodnejšega dobavitelja) še veliko. Zato menim, da bi jih bilo potrebno pred dobavitelji - oderuhi zaščititi. To pa je možno le na ta način, da se cene limitirajo. Domnevam, da se nekaj podobnega dogaja tudi na področju oskrbe z drugimi energenti, pri čemer imam v mislih predvsem električno energijo...