Zaradi opustitve dolžnega nadzora Policije se je močno razširila vožnja z neregistriranimi kros motorji po javnih cestah. Ti se brezskrbno vozijo tudi po zelo prometnih cestah, saj nadzora ni. V razvitih sosednjih državah vožnja z neregistriranim motorjem ni samo prometni prekršek, ampak davčna utaja, ki se zelo strogo sankcionira. Vozniki neregistriranih motorjev so očitno izračunali, da je tveganje da jih ujamejo tako majhno, da se jim ne splača zapravljati denarja za registracijo in tehnični pregled. Ob tem seveda uporabljajo tudi nehomologirane izpušne sisteme in povzročajo neznosen hrup. Tudi če bi jih po ne vem kakšnem naključju ujeli, je kazen le 250 EUR.
Vladi predlagam, da spremeni Zakon o motornih vozilih tako, da bo kazen za vožnjo z neregistriranim motornim vozilom znašala najmanj 5000 EUR.