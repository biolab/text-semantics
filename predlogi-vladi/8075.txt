Pozdravljeni
Predloge sem razdelil med naslednje 3 sklope:
- Minimalna plača: Stranka Združena Levica je predlaga dvig min. plače v prvi fazi na 645€, septembra na 700€ neto s sorazmernim dvigom prispevkov, kar bolj bremeni gospodarstvo.
Moj popravljen predlog pa je, da bi sicer dvignili minimalno plačo na 640€ neto na mesec ob tem, da bi bruto znesek ostal enak kot ob ravno izvedenem povišanju na 805€ bruto tj. 614€ neto. Lahko tudi z ukinitvijo kake druge davčne olajšave. Nadomestilo za prevoz in prehrano ostaneta po zdajšnjem sistemu. 
- Zaposlitveni oglasi: Vsak oglas za zaposlitev, objavljen kjerkoli, mora imeti navedeno višino začetne mesečne bruto plače(primer dobre prakse v Avstriji) glede na prevideno število delovnih ur na teden oz. mesec. Objava oglasov na ZRSZ mora biti za delodajalce brezplačna. 
- Delovni čas: Veliko se govori o krajšanju delovnika, hkrati pa mnogo ljudi dela preko običajnega delovnika in z leti postanejo izgoreli. Hkrati imamo veliko brezposelnih, zapolene pa silijo, da delajo tudi po 50 in več ur na teden. Kar pomeni da je družbena delitev razpoložljivega dela neenakomerna.
Moj predlog je:
Večja (cca 30% od navadnega)bruto obdavčitev nadurnega dela med tednom, 2. možnost je tudi, da vsako nadurno delo po prošnji delodajalca v istem dnevu in ne dnevih odobri Ministrstvo za delo (primer dobre prakse Luksemburg). 3. možnost je, da bi po zgledu FURS in davčnih blagajn vzpostavili elektronski nadzor prihoda in odhoda z dela s karticami. Seveda mora biti strošek uvedbe na plečih države.
Uvede se tudi obvezen odmor 2x10minut pri delovno intezivnih panogah (npr. proizvodnja).
Hvala za ponovno obravnavo
Uroš Milavec
 
 
 
 