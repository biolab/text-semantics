Predlagam, da se poda predlog za drugačno obravnavanje enostarševskih družin, saj nas po neki uravnilovki ne morete enačiti s tistimi družinami, kjer 2 osebi skrbita za otroka, tukaj pa ena skrbi 24 ur. Glede na to, da smo družine razvrščene v razrede glede na seštevek vseh prihodkov, ki se deli s številom članov družine, izračun niti matematično ne pije vode, saj so stroški, ki recimo odpadejo na dodatno osebo v 3-članskem gospodinjstvu zanemarljivi, njen delež v skupno blagajno pa velik. Če ima recimo 3članska družina 1500e (3x500) prihodka in ima 750e osnovnih stroškov, jim še vedno ostane 250 e na osebo, če ima pa 2 članska družina 1000e (2x500) prihodka, jima pa ostane 125e na osebo, torej točno polovico, pri tem, da imata obe družini enak dohodek na družinskega člana. (Npr, vozijo se v enem avtu, stanovanjski stroški, ki so povsod isti, se delijo na 3, razlika v najemnini stanovanja pa je tudi minimalna). Pa tudi 2x več možnosti imajo za pridobivanje dodatnega dohodka, saj v primeru, da samski starš dodatno dela, mora pokriti stroške varuške in je potem finančno skoraj na istem, samo, da je 2x bolj utrujen, tukaj pa en starš lahko dela, drugi pa ga čuva. Tudi stroški za dodatno varstvo so tako nujni bivanjski stroški, če nimaš druge (brezplačne) možnosti in če odsotni starš ne izvaja stikov. Mislim, da se vsi strinjamo, da je vseeno razlika ali dobi 30e dodatka družina z enim ali pa dvema staršema, prav tako smo vsi izenačeni pri covid ukrepih, noben pa ne pomisli, da moraš sam z otrokom delati od doma, ko se že družine z enim otrokom pritožujejo. Enostarševski družini pripada tudi 30% višji otroški dodatek, kar v praksi pomeni v mojem primeru 9e več na mesec, pri računu za vrtec 247e, najemnini in podpovprečni plači.