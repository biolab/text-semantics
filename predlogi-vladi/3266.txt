Predlagam, da se ukine seštevanje vseh otroških prihrankov v premoženje družine, saj nam po novem čisto vsaki prihranek (eurčki, ki so jih otroci dobili za rojstne dneve, prihranki od denarja, ki so ga dobili od dedkov in babic, privarčevani zneski za šolnine otrok, ...) šteje v dohodek.
Razlaga: če bomo zaradi tisoč, dva eurov vrženi v višje plačilne razrede za vrtec, bomo vsi začeli dvigovati denar iz bank (čeprav gre za male zneske), imeli ga bomo v "nogavicah" doma, banke ne bodo dobivale niti to malo, kar imajo od tega, otroške knjižice bomo pozapirali, več bo ropov na domu, saj bo počasi jasno, da noben več noče imeti denarja v bankah. Kam nas to vodi? Na koncu bodo ljudje tudi večje zneske imeli doma, saj se bomo bali, da nas bo vsak eur bremenil - če ne tu, pa tam. Morala bi biti jasno določena meja KAJ JE TO BOGASTVO... Kdaj se začne nekaj šteti kot neko premoženje, jasno pa ločevati male zneske, ki imajo svoj jasen namen.
Torej če otrok dobi od babice na letni ravni 200 eur, od staršev 200 eur, to pomeni, da ta znesek zdaj moramo dat za vrtce, ne pa za to, za kar je morda bil namenjen - za dolgoročno varčevanje, za šolanje, za morebitno šolnino v prihodnosti...Ne zdi se mi logično.