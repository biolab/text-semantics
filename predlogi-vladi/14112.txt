Predlagam, da se višje obdavčijo izdelki, katerih večina predstavlja embalažo oz. postane po enkratni uporabi odpadek.
Nekaj primerov:
- vsa čokoladna jajčka s presenečenjem (veliko preveč embalaže in plastike za par gramov zapaiirane čokolade),
- vse napolitanke, keksi..., ki so pakirani v vrečko in potem še posamično v majhne vrečke.
- itd.
V sklopu preverjanja kakovosti izdelkov na trgu bi se skladno z določenim ocenjevalnikom ovrednotilo izdelek in se ga uvrstilo v ustrezno kategorijo, kategorije bi bile pa različno obdavčene glede na trajnost materialov in uporabnost izdelka.
Pridobljena sredstva bi se lahko namenila reciklaži in/ali za vlaganje v bolj trajnostne in okolju prijazne materiale (npr. subvencioniranje vzpostavitev "zero waste" trgovin).
Z višjimi cenami bi kupce spodbudili k ponovnemu premisleku o smiselnosti nakupa. Dolgoročno bi ponudba postala bolj okolju in našim zanamcem prijazna.