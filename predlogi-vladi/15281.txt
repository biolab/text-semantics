Berem predlog o višji obdavčitvi normirancev.
Rad bi poudaril par nelogičnih stvari. Govorilo se je o enaki/podobni obdavčitvi kot v primeru redne zaposlitve. Tu je treba pripomniti, da si s.p. posel išče sam, njegova plača je odvisna od njegovega truda in uspeha. Bolniški stalež si prvi mesec krije sam. Dopust si krije sam. Ni upravičen do regresa. Ne dobi kredita in je deležen manjšega socialnega varstva. Edino pravilno, da za več tveganja dobi (potencialno, ne pa nujno) več denarja. Podjetja pogosto silijo mlade v prekarna dela, rednih zaposlitev je vse manj, s čimer je manjše socialno varstvo in težje je ustvariti družino.
Trenutno predlagano povišanje je kar drastično in potisne v kot podjetja s storitveno dejavnostjo, ki nimajo stroškov. Ja, vsi vemo, da je bilo nekaj zlorab, ampak zaradi tega ni potrebno kaznovati vseh. Zato imamo inšpektorje. Namreč, ko so davki nesorazmerno visoki, se iščejo alternativne rešitve. Nekdo bo delal manj, da ne bo presegel praga (kje je logika, da nas zaradi država motivira, da razmišljamo, da ustvarimo manj?), nekdo bo podjetje enostavno zaprl (popoldanski s.p., na primer), nekdo bo spet iskal rešitve v tujini. Spomnimo se ZUJF in davka na vozila. Ljudje so se znašli, država je potegnila kratko. 10 let smo potrebovali za to.
Druga stvar. Obdavčitev se poviša za popoldanske normirance brez meje 35.000. Nekdo, ki je že redno zaposlen, bo odslej plačeval bistveno več davka. Delal bo več, tvegal bo več, državi namenil več denarja, ostalo mu bo manj, pri čemer pa ne bo imel višje pokojnine, čeprav bo vplačeval v pokojninsko blagajno. To se dogaja že zdaj, popoldanski s.p.-ji vplačujejo 40 mesečno, ki jih država elegantno pogoltne.
Videti je, da nekdo spet ni razmišljal s svojo glavo oz. prihaja iz vrst javnega sektorja, kjer je denar/plača vsak mesec - ne glede na uspešnost ali prizadevnost.
Sploh pa bi bilo najprej pametno optimizirani javni sektor, šele potem pa obremeniti privatnega. Človek nekako lažje plača višji davek, če mu država v zameno nudi ustrezen servis. Glede na zdravstvene in ostale razmere, ki se "pacajo" že več deset let, je servis slab, davki pa vedno višji. Prihaja kriza, javni sektor bo dobival višje plače, podjetnike bodo pa dodatno obdavčili, da bodo pokrili izgubo. S takšnimi ukrepi bodo marsikateri zaprli podjetja ali zmanjšali obseg poslovanja. Oziroma poiskali legalne načine za poslovanje iz tujine.
Kar pa ni prav in tega ne smemo podpirati. Potrebno je ustvariti okolje, da podjetniki ne bodo razmišljali o davčni optimizaciji.
 
Predlagam, da čs se že morajo dvigniti davki v teh slabih časih, da se priznani stroški od prometa 50.000 € naprej znižajo na 70 %.