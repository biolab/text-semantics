Predlagam, da država naredi plan za postavitev večje mreže sončnih elektraren na krasu. Kras ima veliko sonca ter precejšno sončno obsevanje tudi v jesenskih in zimskih mesecih. Prav tako je na krasu tudi veliko nerodovitne zemlje, kjer bi se sončne elektrarne lahko tudi postavile. Cena sončnih panelov je v zadnjih nekaj letih precej upadla, njihova zmogljivost pa se je povečala, tako da bi bila investicija v sončne elektrarne optimalna rešitev za povečanje samooskrbe Slovenije z električno energijo iz obnovljivih virov.