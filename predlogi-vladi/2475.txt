Pošteni in uvidevni državljani težko sprejemamo nerazumne poteze organov, ki naj bi ščitili nedolžne/napadene/zlorabljene. Pogosto se zdi, da so pravila obrnjena na glavo in da se kaznuje tiste, ki so bili oškodovani.
Mediji objavljajo le nekatere super uspešnice. To, da se krasti pri nas splača in ne kaznuje, na drugi strani pa si inovatorji kruh sposojamo pri starših, ni več skrivnost ... žrtev plača kazen, ker jo je napadel sosedov pes ... starš je kaznovan, ker so mu zlorabili mladoletno deklico ... prepričan sem, da tisto o "zmagi nad pametjo" ni le del naše zabavne literature ... 
Tisti "ta moderni" demokracijo jemljejo kot sistem, kjer se vse sme. Vožnja v nasprotno smer ni priporočljiva (vsaj razumni tako pravimo), zato pravila morajo obstajati.
Ne pozabimo na razum! Če sodnik ugotovi, da bo oškodovancu, zaradi upoštevanja zakona, storil krivico, je ta dolžan to prijaviti in odločiti na podlagi posveta ter zdrave pameti. O tem kaj je prav in kaj ne, naj odločajo verodostojne osebe in ne "medijske zvezde"... ne tiste, ki "hodijo v službo"... potrebujemo mislece brez želje po karieri in dobičku ... tisti, ki so v življenju dokazali svojo mentalno zrelost in spoštujejo drugačnost ... 
Naredimo Slovenijo pravično in prijazno. Spodbujajte poštenost, odpravite krivice. Razumni ljudje vas bomo podprli. Hvala.