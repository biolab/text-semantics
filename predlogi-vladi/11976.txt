Ob vsakem neurju poslušamo poročila, koliko dreves je v naseljih padlo na stavbe in vozila. Praviloma gre za starejša/visoka drevesa, za katere se je v preteklosti neustrezno skrbelo ali pa so zaradi vplivov urbanega okolja pričela odmirati.
Dodatni problem je, da v resnici "nihče ni odgovoren" za urbano drevje: odgovornost se pogosto podaja med komunalnimi podjetji občin in gozdarskim inšpektoratom (katerega fokus so gozdovi, sploh ekonomski).
Zato predlagam, da se v ustreznem pravnem aktu razjasni odgovornost za urejanje, strokovno skrb in odstranitev dreves v urbanih krajih, kadar drevje ogroža vozila in stavbe ali lahko pade na prometnice.
Nesprejemljivo je, da v naseljih vidimo (pogosto izven parkov) drevesa, katerih višina večkrat presega višino okoliških stavb, v izredno slabem stanju.