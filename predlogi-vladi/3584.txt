Vlada naj sprejme zakon, ki bo bolj pravično uredil plačilo odsotnosti z dela med dopustom, bolniško in  porodniško odsotnostjo, ter med prazniki. Takrat smo za delodajalce vsi enako nekoristni, zato ni pravično, da dobivamo različna nadomestila. Vsi delavci, direktorji in funkcijonarji bi morali dobivati podobno plačilo za nedelo. To bi billa lahko minimalna plača, ali pa največ do povprečne plače, kar bi bilo bolj realno, saj je že povprečna plača nizka.
Prihranki bi bili precejšni v gospodarstvu in v javni upravi. Pa tudi marsikdo z visoko plačo bi verjetno porabil kakšen dan dopusta manj.
Ukrep bi imel pozitivne učinke samo v primeru, da bi veljal za vse, tudi najvišje državne funkcijonarje in direktorje z individualnimi pogodbami.
 