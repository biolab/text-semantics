Že velikokrat smo uporabniki zahtevali drugačno statistiko uporabe portala Predlagam vladi, vsakokrat nas gladko preslišite. V obstoječi statistiki spremljate aktivnosti UPORABNIKOV, minimalno prikažete aktivnosti odzivov vladne strane, NIKAKOR pa ne prikazujete vpliva predlogov uporabnikov na spremembe zakonodaje. Predlogov je veliko, nekateri so zelo uporabni in aktualni, so pa v 99% pometeni pod preprogo in preslišani. Obvezno prikazujte še kazalnike, koliko predlogov je bilo dejansko realiziranih oziroma so rezultirali v spremembah zakonodaje. Razumem, da vas je take statistike strah, ker predloge načrtno in rutinirano odbijate, navzven pa dajete vtis, da je portal živ, aktiven in vpliven. Živi in aktivni smo uporabniki, vplivni pa po vaši zaslugi nismo. Čas je, da se to tudi vidi (in potem nekaj spremeni).