Trenutno se lahko protizajedalska sredstva (antiparazitike) za mladiče hišnih ljubljenčkov do določene starosti kupuje le v veterinarskih lekarnah, ki so po navadi precej oddaljene, kar predstavlja manjšo dostopnost teh sredstev ter ne nazadnje nepotreben veterinarski monopolizem, saj ne gre za posebna veterinarska zdravila, katerih uporabo bi veterinar moral posebej razlagati stranki, tako da bi lahko to brez težav pojasnili tudi lekarnarji in/ali specializirani prodajalci.
Predlagam torej, da se lahko protizajedalska sredstva za mladiče hišnih ljubljenčkov, ki jih je trenutno možno kupiti le v veterinarski ambulanti, prodaja tudi v humanih lekarnah in eventualno tudi v specializiranih prodajalnah. Na ta način bi bistveno olajšali nakup protizajedalskih sredstev za mladičke hišnjih ljubljenčkov ter tako poskrbeli za njihovo optimalnejše zdravje, hkrati pa tudi za naše lastno, saj bi lahko prej urgirali in preprečili razrast parazitov po stanovanju in njihov prenos na nas same. 
