Namesto ustanovitve slabe banke in s tem reševanje zavoženih projektov in naložb predlagam ustanovitev dobre banke. To je sklada, ki bi pomagal podjetnikom pri reševanju kreditiranja. S pomočjo dobre banke bi zelo hitro omilili kreditni krč, zaradi katerega mnoga podjetja propadajo. Veliko dobrih projektov, ki jih imajo sicer uspešna podjetja, preprosto stoji, ker nimajo dostopa do kreditov. Z ustanovitvijo slabe banke pa ni zagotovila, da bodo podjetja sploh prišla do kreditov, temveč se lahko kaj kmalu nadaljuje tajkunizacija Slovenije.
Prav tako bi ljudje raje pristopili k reševanju podjetij, kot pa zavoženih bank.