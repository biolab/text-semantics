Predlagam, da se pred prodajo družbe Telekom Slovenije le ta razdeli na infrastrukturni del in na del, ki zajema ostale dejavnosti. Infrastrukturni del naj ostane v lasti države, preostali del naj se pa proda.
 
Na tak način bo mogoče zagotoviti, da ne bo prihajalo do neenake obravnave ponudnikov telekomunikacijskih storitev s strani Telekoma in zlorabe prevladujočega položaja, do česar je v preteklosti že prihajalo. Če ne pride do razdelitve, bo Telekom še naprej lastnik infrastrukture, ki jo uporabljajo tudu drugi ponudniki telekomunikacijskih storitev. Za to uporabo Telekom tem drugim ponudnikom zaračunava uporabnino, postavlja pogoje,... pri tem pa je Telekom dostikrat v konfliktu interesov, saj je tudi sam ponudnik telekomunikacijskih storitev. Vse to pa omogoča neenako obravnavo ostalih ponudnikov storitev. Če je do neenake obravnave, zlorabe položaja,... prihajalo že sedaj, bo tako tudi v prihodnje, ko bo Telekom v zasebni lasti, saj je vsakemu lastniku interes maksimiziranje dobička. To pa se pri dejavnostih, ki so odvisne od infrastrukture, kot so tudi telekomunikacije, stori tudi tako, da v primeru, ko je lastnik infrastrukture tudi ponudnik dejavnosti, ostalim ponudnikom zaračunava višjo uporabnino infrastrukture, kot jo sebi.
 
Nenazadnje tudi evropski predpisi težijo k ločitvi infrastrukturnega dela od dela, ki se ukvarja s samo dejavnostjo, kadar gre za dejavnosti, kjer je mogoča konkurenca. V primeru telekomunikacij konkurenca obstaja.