Predlagam, da se uvede smiselna rotacija delavcev javne uprave (tistih ki so zaposleni za nedoločen čas), saj menim da se po parih letih na istem delovnem mestu pojavi prevelika monotonost dela in ni velikega napredka pri samem delu.
Pojasnilo: če človek menjuje službe oz menja delovno okolje, je prisiljen v spremembe svojega dela, obnašanje, izboljševanje dela itd. Vsak lahko iz starega delovnega mesta prinese dobre izkušnje in poznanstva, ki jih lahko spet uporabi naprej na drugem delovnem mestu. Poleg tega je izpostavljen drugemu vodilnemu in drugačnim organizacijskim prijemom.
Predvsem je tak ukrep potreben za ljudi, ki so v svojem življenju začeli na enem delovnem mestu in so še vedno na istem delovnem mestu in pod istim vodstvom že 10 ali več let.