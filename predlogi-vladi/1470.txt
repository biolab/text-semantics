Vlado pozivam, da v najkrajšem možnem času uredi zakonodajo s področja volitev in poslanskih mandatov.
Trenutno stanje parlamenta je "invalidno", pri čemer se to ni zgodilo prvič.
 
Predlagam:
- za poslance, ki iz različnih razlogov ne morejo več opravljati  svoje funkcije (zdravstveno stanje, ministrovanje, kazenski pregon...),  je potrebno nemudoma zagotoviti nadomestne poslance. Trenutno je to  področje urejeno samo v primeru poslanca, ki postane minister.
* Konkretno: za vse primere se uporablja enak sistem - v parlament pride prvi naslednji kandidat s strankarskih list.
 
- poslanci, ki zapustijo svojo poslansko skupino, izgubijo mandat.  Naš volilni sistem je tak, da se voli stranka, do mandata pa pridejo  samo tiste osebe, ki so na strankarskih listah najvišje postavljene. Iz  vsega navedenega sledi, da je bil primer Pučko prvi primer zlorabe.  Sledili so primeri Pukšič, Dobrajc, Magajna, Žnidaršič...
* Konkretno: poslanec brez stranke ne more imeti mandata. Če poslanec  zapusti stranko, ki ga je pripeljala v parlament, izgubi status  poslanca, njegovo mesto pa zasede naslednji postavljeni kandidat na  strankarski listi.
 
Veljalo bi uvesti tudi instrument odpoklica poslanca, vendar je  trenutni volilni sistem tako zasnovan, da bi bilo to praktično nemogoče  izvedljivo, saj ni mogoče enostavno izluščiti pristojnih oseb ali  organizacij ali strank za podajo predloga odpoklica.