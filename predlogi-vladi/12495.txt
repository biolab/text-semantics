Glede na trenutno zdravstveno situacijo zaradi Koronavirusa predlagam, da se ponudi kakšna subvencija za izgradnjo samostojnih bivalnih enot za starostnike v bližini že obstoječih domov za starostnike. Te enote bi lahko bile izgrajene tudi v zasebni lasti in bi se oddajale. Prednost le teh je, da lahko starostniki proti plačilu koristijo določene usluge iz doma (prehrano, pranje) vendar so še zmeraj samostojni, kar še zmeraj predstavlja družinsko življenje. Kasnejši morebitni odhod v dom bi bil zaradi tega lažji, saj bi postopoma spoznavali tudi okolico doma, osebje in tudi tu bi se zmanjšale stiske. Sedaj se je pokazalo, da starostniki niso mogli sprejemati obiskov, v takšnih enotah bi to bilo mogoče in tako bi bile tudi stiske manjše. Tudi širjenje virusa bi bilo omejeno znotraj posamezne bivalne enote.