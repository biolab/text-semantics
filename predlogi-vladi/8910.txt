Predlagam vladi, da prepove ne cepljenim otrokom obiskovanje kolektiva(vrtca,šole in drugih dejavnosti). Kot smo lahko v zadnjih dneh prebrali v medijih, je v sloveniji zbolel za ošpicami otrok, ki je bil cepljen samo z enim odmerkom cepiva. Drugi odmerek otrok dobi pred vstopom v šolo. To pomeni, da predšolski otroci niso 100% zaščiteni proti ošpicam in so zaradi necepljenih otrok še bolj ogroženi. Poleg njih so ogroženi še novorojenčki(otroci do enega leta starosti) in otroci,kateri ne smejo biti cepljeni. Predlagam tudi, da pri necepljenih otrocih, starši sami krijejo stroške zdravljenja, če njihov otrok zboli za ošpicami. Prav tako predlagam, da se razne organizacije in posameznike, ki ljudi prepričujejo naj ne cepijo otrok  kaznuje.
Otroci imajo pravico do tega, da jih zaščitimo in starši imamo dolžnost, da zaščitimo svoje otroke. Tako da naj se jasno napiše da je otrokova pravica da je cepljen in starši naj odgovarjajo v primeru kršenja otrokove pravice!