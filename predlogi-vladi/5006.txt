Predlagam, da se predpisi s področja registracije plovil spremenijo tako, da bo omogočena registracija lahkega plovila, namenjenega za šport in rekreacijo manjše vrednosti (cca do 1500 eur), tudi če lastnik ne poseduje računa o nakupu.
Obrazložitev:
Veliko je starejših plovil za šport in rekreacijo za katere lastniki izgubijo račune o lastništvu, nekatera so bila narejena v samogradnji, vrednost plovil je manjša, nekatera plovila predstavljajo tudi prvo sredstvo s katerim se posameznik spozna z morjem oziroma z vodo.
Takšna ureditev že obstaja na drugih področjih, tudi vpis nepremičnine je mogoč na podlagi kupoprodajne pogodbe s prejšnjim lastnikom in notarsko overovljene izjave. Glede na majhno vrednost, na skupni evropski trg in ker ni več carin je vsaka administrativna ovira zgolj nepotrebna ovira. S takšnim načinom bi sorazmerno uredili zakonodajo s tega področja, ter jo hkrati izenačili z zakonodajo drugih držav, kjer že nekaj časa za starejša plovila za šport in rekreacijo omogočijo registracijo, če ima vsaj ploščico o izdelavi ali kakšen certifikat o izdelavi s katerim je mogoče opraviti identifikacijo plovila. Možnost zlorab je s tem skoraj nična, saj je plovilo, ki je bilo ukradeno z vpisom v register bistveno lažje najti, kot plovilo, ki ni registrirano, tako v SLO, kot tudi na Hrvaškem pa je še veliko starejših plovil manjše vrednosti, ki so neregistrirana.
S spoštovanjem