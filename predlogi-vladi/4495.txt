Predlagam odpravo uzakonjenega privilegija ODVETNIKOV, NOTARJEV, ZASEBNIH ZDRAVNIKOV in NOVINARJEV glede njihovega neporočanja AJPESU v zvezi z njihovim finančnim poslovanjem
Obrazložitev:
V skladu z Zakonom o gospodarskih družbah so poslovni subjekti v RS dolžni AJPESU posredovati finančna poročila, ki jih le ta vodi v statistične namene. Zakaj so izmed poslovnih subjektov IZVZETI odvetniki, notarji, zasebni zdravniki, novinarji, Ajpesova stran utemeljuje kot PRAVNO PRAZNINO. V bistvu pa gre za uzakonjeno priviligiranje zgoraj naštetih kategorij. Ne vidim razloga, če mora biti transparentno vsako finančno poslovanje obrtnika ali malega s.p., zakaj bi bilo finančno poslovanje npr. odvetnika, notarja ali zasebnega zdravnika, ki je še velikokrat povezano z javnim denarjem zakrito.
Iz razloga transparentnosti in finančne higiene, bi po mojem mnenju  zgoraj naštete kategorije MORALE pošiljati finančna poročila Ajpesu ENAKO tako, kot to velja za vse ostale poslovne subjekte.
 
 
 
 