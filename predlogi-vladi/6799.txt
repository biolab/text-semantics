Vladi predlagam, da odpravi nepravično in protiustavno prakso, da pokojninske reforme učinkujejo tudi "za nazaj".
Delavec, ki je pred desetletji vstopil v pokojninsko zavarovanje, je družbeno pogodbo "podpisal" pod točno določenimi pogoji. Za določen odstotek prispevne stopnje mu je država obljubila, da se bo lahko upokojil pri določeni starosti in doseženi delovni dobi ter da bo njegova pokojnina znašala določen odstotek plače, ki jo je prejemal v določenem obdobju.Potem nastopi pokojninska reforma, ki enostransko spremeni pogoje. Kljub temu, da je delavec leta in leta plačeval zavarovalno premijo z obljubo, da se bo upokojil pod določenimi pogoji, se ti pogoji kar naenkrat poslabšajo, seveda v škodo delavca. To je krivično in protiustavno in dolgoročno lahko privede do situacije, da kljub zelo dolgi delovni dobi in več 100.000 EUR vplačanim prispevkom, delavec pokojnine ne bo dobil oz. bo le ta mizerno nizka.
Vladi zato predlagam, da vpelje sistem "benifikacije", s katerim bi se že oddelana delovna doba povečala za "faktor spremembe zavarovalnih pogojev".
Primer:
Delavec 20 let plačuje prispevke, kar naj bi mu omogočalo upokojitev pri 60. letih in penzijo v višini 80% plače.
Pokojninska reforma podaljša delovno dobo za 5 let in zniža pokojnino za 10%. Že oddelana delovna doba 20 let se benificira s "faktorjem spremembe zavarovalnih pogojev", ki znaša:
F = (65/60) x  (80/70)  =  1,23  
Delavcu se torej namesto 20 let prizna 24,6 let delovne dobe.