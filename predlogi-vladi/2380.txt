Če hočemo kvalitetno in prijazno storitev v normalnem času jo v Sloveniji žal vedno moramo plačati iz lastnega žepa (zobozdravstvo, ginekologija, okolist, fizoterapija, ultrazvok,...). Naš javni sistem je praviloma neprijazen, ima nerazumne čakalne vrste in praviloma nihče za nič ne odgovarja.
Vsak mesec damo ogromno denarja za zdravstveno zavarovanje; del tega denarja se vidi neposredno na naši bruto plači, del pa ga odvaja preko delodajalca. Oseba z 1500EUR plače vsak mesec tako nameni za zdravstveno zavarovanje cca 350EUR, v delovni dobi 40let to pomeni cca 168tisoč EUR.
To je bistveno preveč za kvaliteto zdravstvene storitve, ki jo prejemamo. Izbirno zdravstveno zavarovanje bi nam naj omogočilo, da bi sami lahko izbrali izvajalca storitve. Da ne bi imeli preveč lažnih bolnikov predlagam 10-20% sofinanciranje za vse zdravstvene storitve do 1000EUR (in seveda ustrezno znižano mesečno premijo).