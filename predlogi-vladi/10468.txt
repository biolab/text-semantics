Predmet dohodnine so tudi prejemki šolskega sklada, ki presegajo 42 Eur v enkratnem znesku oziroma 84 Eur, če je nakazil več. Šolski skladi so bili sicer ustanovljeni za obogatitev dejavnosti šol oziroma za nadstandardne dejavnosti, z zakonom pa še vedno ni predvideno, da bi znotraj šolskega sklada lahko deloval tudi šolski socialni sklad. Ker izplačila šolskega sklada v osnovi niso  namenjena pomoči socialno šibkim, ne morejo biti oproščena dohodnine (op. odgovor šolskega ministrstva).

Na terenu je sicer povsem drugače. Velika večina šol svojim učencem pomaga prav s šolskim skladom, pri tem pa pazijo, da višina prejemkov ne presega zakonsko določenih omejitev, pk katerih bi bili prejemki predmet dohodnine.

Starši otrok prav zato ustanavljajo društva, fundacije (ustanove), ki imajo status humanitarne organizacije. Te ustanove nato zbrani denar nakazujejo šolskim skladom, saj hočejo, da denar pride do tistih,  ki pomoč potrebujejo, ne pa, da država del pobere. V šolskem skladu so zneski še vedno omejeni zaradi dohodnine. 

Šolski skladi naj bodo oproščeni plačila dohodnine oz. naj se z zakonom znotraj šolskih skladov predvidi delovanje t.i. šolskih socialnih skladov.

 
 