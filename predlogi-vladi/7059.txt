Predlagam, da vlada kot obliko pomoči kmetom uredi spletni portal, na katerem bi kmetovalci neposredno ponujali kupcem pridelke. Na portalu bi bile lokacije, cene, količine, čas in način prevzema (samopobiranje, v gajbicah, na kilo itd.). Kmetje bi na enostaven način prek pametih telefonov ali računalnikov ažurirali svojo ponudbo. Ocenjujem, da bi na tak način z relativno majhnim vložkom kmetom pomagali bolj kot jim z dragimi subvencijami, koristi pa bi imeli tudi potrošniki, saj bi imeli neposreden dostop do poceni in kvalitetne hrane. Razlog za tak portal je v slabem delovanju trgovine. Dnevno prebiramo zgodbe o kmetih, ki mečejo na gnoj povrtnine, ali pa so prisiljeni za žaljive zneske prodajati svoje pridelke (npr. 0,1€ za kg breskev), po vaseh ležijo po tleh nepobrana jabolka itd. Veliko jih kmetovanje opušča, ker izkupiček ni dovolj niti za direktne stroške, samopreskrba Slovenije je vse slabša.. V trgovinah pa prodajajo predvsem  sadje in zelenjavo iz tujine, ki je pogosto zelo slabe kvalitete (gensko spremenjena semena, pretirana uporaba škropiv, hidroponika, kemična in žarčevna obdelava itd.), prazno in prihaja od daleč (Španija, Nizozemska). Domačih pridelkov je malo, ali pa so nerazumljivo dragi. poglejte v trgovini, od kod prihaja zelenjava in pomislite, zakaj na njej nikoli ni polža ali vsaj mravlje.