Vlado republike Slovenije prosim, da takoj sprejme nujen ukrep in z dekretom zagotovi zaščitne maske in rokavice za trgovke/ce. Namreč trgovke in trgovci so, poleg zdravnikov, zdravstvenega osebja in civilne zaščite, prva fronta v boju proti korona virusu, so naše #Herojke in #Heroji, ki nam v teh težkih časih zagotavljajo osnovno preskrbo. Ne predstavljam si situacije, da bi zaradi pomanjkljive zaščite, izgubljali trgovino za trgovino. Če smo lahko avtobusnim šoferjem namenili pleksi steklo oz. zagradili prva dva sedeža, nato pa celo ukinili javne prevoze, lahko minimalno zaščito, to so maske in rokavice, še bolje pa tudi dodatno zaščitno pleksi steklo, namenimo tudi trgovkam in trgovcem.