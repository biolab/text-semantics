Predlagam, da se resno razmisli o preoblikovanju šolskega sistema, na vseh ravneh. 
Razlogi: 1. Trenutna kriza je še enkrat pokazala, da je slovensko šolstvo, kot del javnega sektorja stroškovno relativno neučinkovito. 2. Glede na tendence njegovega razvoja je pričakovati, da bo šolstvo kot javna dobrina vse bolj izginjalo. Počasi ga bo deloma pričelo zamenjevati privatno šolstvo, ki bo zaradi šolnin omogočalo višjo kakovost, posledica pa bo povečana družbena neenakost. 3. Odsotnost konkurence med posameznimi šolami ne zagotavlja kakovosti, ki bi jo ob enakih stroških lahko zagotavljalo v primeru medsebojnega konkuriranja. 4. Šola je izgubila svojo vzgojno noto, saj je nemogoče, znotraj pooblastil, vzgajati nekatere učence ali prisiliti njihove starše, da bi v vzgojnem procesu sodelovali. 5. Predvsem na višje-, visokošolski in univerzitetni ravni, vse pogosteje pa tudi na srednješolski in osnovnošolski, je opaziti, menim, da v veliki meri zaradi »brezplačnosti«, nezainteresiranost za izpolnjevanje predvidenih zahtev, pavziranje, ponavljanje ipd.
Predlog:
Na ta način bi se zagotovilo konkuriranje, dobiček bi ustanove ustvarjale z učinkovitejšo režijo in večjim vpisom, nekonkurenčne šole pa bi morale zapreti svoja vrata ali izboljšati programe.
Mislim, da bi tako lahko rešili številne težave, s katerimi se sooča sedanji šolski sistem in zagotovili kakovostnejšo izobrazbo za enak ali celo manjši strošek.