Vladi predlagam, da se namesto socialnih podpor uvede plačilo za družbeno koristna dela. V naši družbi je namreč ogromno dela, ki se ga zasebnikom ne izplača opravljati in bi ga lahko opravljali tisti, ki od države dobivajo socialno pomoč.
Primeri:
- delati družbo starejšim in osamljenim
- pomoč starejšim, invalidom in drugim pomoči potrebnim (pospravljanje stanovanja, čiščenje, kidanje snega, ipd)
- čiščenje mest
- vzdrževalna dela na javnih stavbah (pleskanje šol, bolnišnic, čiščenje žvečilnih iz pločnikov, ipd)
- odpravljanje posledic naravnih katastrof
- čiščenje narave
- itd
 
S tem bi naredili veliko pozitivnih stvari. Prvič ljudje, ki so na socialni podpori bi se počutili bolj vključene v družbo, lahko bi si pridobili nove izkušnje in znanja in hkrati bi preprečevali delo na črno. Namreč večina  ljudi ve, da se od 280 eur socialne podpore ne de preživeti in da je treba še kaj po strani zaslužiti. S tem ko ljudem, ki imajo socialno podporo daš neko obveznost ne morejo delati na črno, ker ti morajo biti na razpolago za družbeno koristna dela.
Država bi lahko s takšno delovno brigado kar nekaj prihranila na izdatkih, Tako bi lahko nek del sredstev, ki jih drugače plačujemo iz proračuna za storitve, ki bi jih opravila "delovna brigada" namenili njim in bi se tako javna poraba zmanjšala.
Seveda je ideja v povojih. Potrebno bi bilo še marsikaj doreči (delovne nesreče, nagarde za najbolj zagnane, organizacija del ipd).