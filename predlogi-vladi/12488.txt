Zaposlenim v javnem sektorju pripada dodatek za delo v rizičnih razmerah v višini 65 odstotkov urne postavke osnovne plače, nekatere skupine znotraj javnega sektorja pa so upravičene še do dodatnih 30 odstotkov dodatka. Delavci v gospodarstvu ne dobijo dodatkov, čeprav prav tako delajo v rizičnih razmerah. Poglejmo na primer čistilko, ki dela v bolnišnici, a je zaposlena prek čistilnega servisa ...
Menim, da gre za nedopustno diskriminacijo na podlagi dejstva oblike zaposlitve oziroma vrste delodajalca, neupoštevajoč objektivne kriterije in merila, ki korektno veljajo za javni sektor!
Pozivam vlado, naj obrazloži razliko med javnim uslužbencem in delavcem v gospodarstvu, ki oba izpolnjujeta zgoraj zapisane kumulativne pogoje, saj razlike v izpostavljenosti in vrednosti življenj enih in drugih ni. Kakšen argument je v prid dejstvu, da javni uslužbenec prejme 65 odstotkov dodatka, delavec v gospodarstvu pa 0?