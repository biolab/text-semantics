 Pozdravljeni,
 
Predlagam, da se študentom, ki vzporedno študirajo podaljša izplačevanje republiške štipendije ne glede na starost štipendista, ki se vpiše na vzporedni študij, če je bila njegova starost pri vpisu na matično fakulteto manjša ali enaka 26.let. Predlagam, da se zanemari dejstvo, da izplačevanje republiške štipendije ni možno za enako stopnjo izobraževanja, saj se mi zdi irelevantno, da če se študent vpiše na visoko šolo dveh različnih smeri, ima različno, raznovrstno možnost  zaposlovanja. Npr., da imamo medicinsko sestro in elektrotehnika visoke šole.. bo elektrotehnik prej dobil zaposlitev kot medicinska sestra ali obratno. Da se študent odloči, za dodaten študij je samo prednost. Naj poudarim, da je vzporedni študij mogoč le ko imaš opravljen prvi letnik matične fakultete in seveda odobritev komisije za študijsko področje, kar pomeni, da vsakdo spet ne more vzporedno študirat, če ne izpolnjuje pogojev. Glede na to, da živimo v svetu, kjer ena izobrazba ni dovolj, bi se moralo dodatno izobrazbo podpirati. 
Drugo kar me moti je, da Centri za socialno delo ne bodo z novim zakonom odobravali delitev socialne pomoči študentom, ki vzporedno študirajo, rekoč, da je študent s prvim faksom pridobil eno od izobrazb. . Vendar pa, če vzporedni študent ne dobi zaposlitve s svojo primarno izobrazbo, se niti na Zavod za zaposlovanje ne more prijaviti, ker ima status iz vzporednega študija. To je nesprejemljivo, saj je ta študent pahnjen takorekoč v še večjo bedo. Da bi študent garantiral zaposlitev, ko ima že diplomo, je pa to praktično ne mogoče pričakovati od študenta, če je zaposlitev odvisna od delodajalca. Kakorkoli, če je to neizvedljivo mora v obzir to vzeti Zavod za zaposlovanje. 
 
Zato predlagam sledeče predloge:
- študentom, ki vzporedno študirajo se podaljša izplačevanje republiške štipendije ne glede na starost štipendista, ki se vpiše na vzporedni študij, če je bila njegova starost pri vpisu na matično fakulteto manjša ali enaka 26.let.
- če študent vzporedno študira in nima dohodkov ima možnost zaprositi za socialno pomoč, ne glede na to, da je končal že svoj matični faks in pridobil primarno izobrazbo, če zaposlitve ne dobi.
 
 