Predlagam, da se ob spremembi osebnih podatkov (ime, priimek, naslov) osebe avtomatsko izvede poočitev teh podatkov na vseh nepremičninah, za katere ima ta oseba vpisano lastništvo v zemljiški knjigi. O tem osebe ni potrebno obvestiti.
 
Obrazložitev:
Pred kratkim je moja žena zaradi spremembe priimka morala opraviti poočitev podatkov v ZK, ker je lastnica polovice stanovanja.
Postopek je bil sledeč:
- čakanje 20 minut na sodišču, da prideš na vrsto
- ko prideš na vrsto, daš referentki vse podatke, in te pošlje nazaj v čakalnico, dokler ne pripravi vloge
- podpišeš vlogo
- čez nekaj časa (v našem primeru 2 tedna) dobiš po pošti obvestilo o poočitvi podatkov
 
Glede na število sprememb izgubimo tukaj ogromno časa. Tako časa državljanov, kot tudi časa uradnikov na ZK. 
Prav tako se potroši kar nekaj denarja za pošiljanje obvestil o poočitvi, ki so ravno tako nepotrebna. 