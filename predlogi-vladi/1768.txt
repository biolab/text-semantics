K pisanju me je spodbudila nedavna družinska tragedija na naših cestah, ko so v prometni nesreči umrli trije mladi člani družine. Na vsake toliko časa se zgodi kakšna podobna grozovita nesreča. Kmalu zatem v vseh mogočih medijih staknejo glave strokovnjaki iz vseh vetrov, ki bi naj bili poklicani za izboljšanje prometne varnosti, a kvečjemu se iz tega izcimi kak nov zakon, ki drastično zviša kazni za prometne prekrške. Potem se spet zgodi strahovita tragedija, ki vse te zakone postavi pod vprašaj oz. izniči in karavana gre dalje.
Predlagam, da vlada neha v nedogled zviševati kazni temveč naj raje na račun nezvišanja dodatno finančno nagradi policista, ki kaznuje storilca za hujši prometni prekršek. Posledica: policisti bodo dodatno motivirani (ob sedanjih mizernih plačah v to ni dvoma) in se bo večkrat zgodilo, da bodo ob pravem času na pravem mestu. Kaj bi to lahko pomenilo za prometno varnost vsi dobro vemo.
Vem, težko je regulirati tak zakon ampak skrajni čas je, da se birokratski stroj resnično premakne in naredi nekaj, kar še nikjer v Evropi niso.
Z lepimi pozdravi
 