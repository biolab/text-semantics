 Očitno je, da se s politiko ukvarjajo nekateri, ki v življenju (skoraj ali celo izključno) nič drugega niso počeli. Tako imamo profesionalne politike od mladih nog naprej. Moje mnenje pa je, da naj se z državno politko (zlasti v funkcijah predsednikov države, parlamenta, Vlade, poslancev DZ, ministrov, državnih sekretarjev) ukvarjajo izključno ljudje, ki so predhodno na ustreznih področjih v gospodarstvu ali družbenih dejavnostih resnično dosegli pomembne uspehe in si zaslužijo spoštovanje javnosti - pri tem pa mora biti izvrševanje zgoraj navedenih političnih funkcij popolnoma brezplačno ! To morajo biti ljudje, ki so se v svojih dejavnostih dokazali in si s svojim strokovnim in absolutno poštenim delom že zagotovili eksistenco!
Politika ne more in ne sme biti vir zaslužka, še celo ne zaradi lastnega preživljanja! Ljudi, ki se celo življenje ukvarjajo samo s politiko in si na ta način zagotavljajo (celo zelo dobro) eksistenco slovenski narod  in ljudstvo (ki šteje komaj dva milijona prebivalcev, t.j. ene srednje velike občine v Evropi) NE POTREBUJETA.
Sprašujem: koliko od ogromnega števila kandidatov, ki se danes gnete pri uveljavljanju za politične funkcije bo ob takšnih pogojih še preostalo ? Vsekakor pa bodo tisti redki, ki bodo ostali na tem rešetu, z veliko zanesljivostjo s svojim znanjem in dragocenimi izkušnjami - ter ob nikakršnih materialnih aspiracijah - znali Sloveniji odpreti pot v prihodnost. 
 