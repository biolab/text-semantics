Slovenija je sekularna država. Po Ustavi so verske skupnosti ločene od države. To si preprosto ne znam predstavljati drugače kot tako, da država z njimi nima nič! So svobodne in jim je dovoljeno delovati ampak država z njimi v skladu z Ustavo nima in ne more imeti nič. Še najmanj pa, da daje eni verski skupnosti veliko davkoplačevalskega denarja. To je zame nesprejemljivo! Vladi predlagam in od nje pričakujem, da takoj preneha plačevati in nakazovati kakršna koli sredstva verskim skupnostim. Če hočejo delovati, naj se financirajo sami tako, kot morajo to početi druge organizacije, ki nimajo z državo nič. In pričakujem tudi, da ne boste več dovolili, da se rimokatoliška cerkev vtika v državno politiko. Naj počne to, čemur je namenjena in to izključno v svojih prostorih. Predlagam tudi, da se vso cerkveno premoženje obdavči enako, kot je obdavčeno premoženje nas državljanov in podjetij. In absolutno nasprotujem kakršnim koli aktivnostim cerkve v javnih šolah! Na primer verouk in podobno. To lahko počnejo v zasebnih šolah v javnih pa jim to pod nobenim pogojem ne sme biti dovoljeno. To so stvari, ki jih od te vlade resno pričakujem, da bodo storjene in spoštovane takoj.