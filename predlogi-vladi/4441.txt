Pred vami je nesporno naporno obdobje in iskreno stiskam pesti, da nam skupaj uspe. Ker slabih dni še ne bo tako hitro konec, vam ponujam v razmislek, kako se še bolj približati ljudem in reševati situacijo,tudi socialno najbolj šibkih. 
Zaposleni v vladi in politiki ste neposredno plačani iz zaslužka državljanov, zato bi bilo prav, da se nekaj tega med ljudstvo tudi vrne. Saj veste, trgovci smo tudi primorani dajati popuste in ugodne plačilne pogoje, da še kaj prodamo in s tem polnimo državno blagajno. In zniževanje prodajnih cen je tudi neke vrste dobrodelnost, mar ne? 
 Zato predlagam ne zniževanje plač, pač pa da se določen procent plač ministrov, ministric, poslancev, poslank ter zaposlenih svetnikov v državnem zboru, županov in sejnin (so sploh potrebne v teh časih?) občinskih svetnikov (recimo..20% kot znaša stopnja davka), donira v dobrodelne namene, donacija se javno objavi ter vroči osebno, saj se le tako od blizu občuti stiska ljudi.Tudi tistih, ki se ukvarjajo s problematiko zapuščenih živali.   Slovenci si zelo pomagamo med seboj, a to ni rešitev, je le igra catch the cash, srečen tisti, ki pride na vrsto..a to, žal, ni rešitev.. Za začetek bi bila to lepa gesta, verjamem da nihče od naštetih ne bi padel na nižji življenjski standard, hkrati pa bi spodbudili ljudi k temu, da denar ni le zlo in predmet pohlepa, pač pa da mora še bolj kot v času solidne eksistence krožiti v kriznih časih.  Hvala, da ste prebrali. Želim pa si, da bi kaj od tega tudi zaživelo.   Mk 