Vsi izolacijski ukrepi so zaman, če bo še vedno treba po špecerijo hoditi v trgovino. Krajšanje delovnega časa trgovin bo situacijo samo še poslabšalo, saj bo povečalo število ljudi na časovno enoto znotraj trgovine. V prihajajočih tednih bo ta problem eksponentno pridobival na perečosti, saj bo okuženih vedno več in bo vsak obisk trgovine nevarnejši, zaradi vse več asimptomatskih in še ne simptomatskih prenašalcev virusa.
 
Slovenski spletni trgovci žal nimajo kapacitet, da bi lahko postregli vse ljudem, ki znajo uporabljati spletne trgovne, pa tudi če bi jih imeli, to ne bi rešilo problematike starejših in drugih skupin, ki jim uporaba interneta povzroča preglavice. Ravno starejšim, ki so naša največja rizična skupina, moramo omogočiti preprost dostop do osnovnih življenskih potrebščin.
 
Zato predlagam, da vlada s pomočjo občin in trgovcev organizira dostavo hrane (in po možnosti drugih osnovnih, a ne nujnih stvari) na dom. Storitev mora biti varna (s stališča potencialnega prenosa virusa in s stališča zajezitve vojnih dobičkarjev) in brezplačna.
 
Lep pozdrav,
 
Klemen Fajs