Trenutno imamo kar nekaj različnih vrst in oblik raznih ovir za nižanje hitrosti na cestah (t.i. grbin, oz. podobnih zadev - razni dvignjeni otoki s prehodi za pešce, ipd). 
Kar je pri teh ovirah problematično je, da so vse postavljene "od oka", in da nekdo, ki prvič tam pelje, včasih ne more na daleč predvideti primerne hitrosti s katero jo lahko prevozi, sploh ponoči. Nekje je omejitev 50km/h, pa je treba pred grbino skoraj ustaviti, nekje je cona 30, pa se grbine sploh ne čuti, itd. 
Predlagam da strokovnjaki najprej zanalizirajo grbine ter določijo vse potrebne dimenzije grbin za vsako možno omejitev hitrosti, kjer se grbine pojavljajo, tako, da se jih z nekim povprečnim avtom da prevoziti brez večjega neudobja. (večina avtomobilov je že tako precej podobna si med sabo, večji terenci pa imajo že zdaj prednost pred ostalimi. Alternativa je, da test izvedejo na najbolj pogostih avtih v sloveniji, za vsak velikostni razred posebej.). 
Potem naj se v nekem časovnem obdobju (recimo 10 let) vse grbine nadomesti z takimi, ki so primerne omejitvi hitrosti, oz. v izjemnih primerih doda tablo z nižjo omejitvijo hitrosti pred grbine, kjer je potrebna še nižja hitrost od omejitve.  