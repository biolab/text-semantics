Gre za predlog, ki vključuje 4 možne "scenarije"
Predlagam spremembe načina, s katerim država financira delovanje (nekaterih) verskih organizacij v RS. Najbolj smiselna bsta predloga št. 3 in 4, ki predvidevata ureditev striktno v skladu z Ustavo RS. V vsakem primeru predlagam tudi obdavčitev premoženja in dohodka verskih organizacij.
 
Predpogoj za uresničitev predlogov št. 1 in 2, bi bila ponovna uvedba opredelitve veroizpovedu pri popisu prebivalstva.
 
Različice predloga so sledeče:
1. Vsem davkoplačevlcem se odmerjeni davki sorazmerno znižajo za tolikor, kolikor država nameni financiranju verskih organizacij. Osebam, ki se pri popisu opredelijo za vernike določene verske skupine, se odmeri davek, ki ga prejme ustrezna verska organizacija. Oseb, ki se opredelijo za ateiste, agnostike ali pripadnike vere, ki v RS ne deluje v okvru neke organizacije, se ne obdavči. Pri tem je v popisu potrebno natačno opredeliti veroizpoved (ne sme biti možnosti "drugo") - s tem se izognemo temu, da vernik ne plača za svojo versko organizacijo.
2. Odmera davkov se ne spremeni. Davki odvedeni vernikom prejme ustrezna verska organizacija. Davki ateistov, agnostikov ali pripadnikov vere, ki v RS ne deluje v okvru neke organizacije, se odvedejo v korist neke dobrodelne organizacije, ki si jo lahko v končni fazi izbere davkoplačevalec sam, po vzoru namenitve dela dohodnine za donacije.
 
TER PREDLOGA, KI STA NAJBOLJ V SKLADU S 7. ČLENOM USTAVE RS (Država in verske skupnosti so ločene):
3. Država preneha s financiranjem vseh verskih dejavnosti, denar se porabi za druge namene. Verske organizacije naj se preskrbijo same s pomočjo svojih vernikov.
4. Država preneha s financiranjem vseh verskih dejavnosti, davkoplačevalce se razbremeni za sorazmerni znesek, ki bi bil sicer namenjen verskim organizacijam. Verske organizacije naj se preskrbijo same s pomočjo  svojih vernikov.
 
 
V vseh primerih predlagam popis premoženja cerkve in verskih organizacij, strikten nadzor nad dohodki in obdavčitev le-teh.