Predlagam, da se v 93. členu Zakona o davčnem postopku (vrstni red plačila davka in pripadajočih dajatev) v 3. členu zamenjata vrstici 2. in 3. tako, da se po novem glasita:
2. davek
3. obresti
Po veljavnem zakonu se namreč v postopku izvršbe najprej poplačujejo obresti, ki se seveda v času postopka neprestano povečujejo, dokler niso poplačane v celoti in se prične odplačevati glavnica. Tak način je primeren za oderuška posojila, država pa bi morala biti do davkoplačevalcev bolj poštena in omogočiti, da se dolg čim prej poplača, ne pa da čim bolje zasluži pri obrestih.