Predlagam, da Vlada ponovno odpre šole in s tem omogoči ponovno šolanje tistim otrokom, katerih starši se s tem strinjajo in o tem podpišejo izjavo. Tisti, ki se želijo šolati na daljavo, pa naj bodo doma. S tem bi starši tudi prevzeli odgovornost. Osebno želim, da gre moj otrok v šolo. Takšen način šolanja je po mojem mnenju v tem trenutku smiseln, ker bi fizično bilo prisotnih manj učencev, zato se tudi zmanjša možnost okužb in šole bi pouk z manjšim številom prisotnih učencev lažje izvajale, ker bi bilo mogoče zadostiti priporočilom stroke (razdalja med mizami med poukom in v jedilnici, manj otrok na hodnikih med odmori). In seveda brez mask v razredih.