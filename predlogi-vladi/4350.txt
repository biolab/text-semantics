Z uveljavitvijo novega ZPIZ-2  s  prostovoljno vključijo v obvezno pokojninsko in invalidsko zavarovanje sem postal pozoren, da se tale znesek, ki ga sicer "prostovoljno" plačujejo tisti, ki niso nikjer zaposleni,  nikjer ne upošteva v dohodnini. Je mogoče že kdo pomislil, da nekdo pa le mora dati iz žepa teh sedaj 190,82 Eur na mesec ( na leto 2.289,84 eur) ali po prejšnjem zakonu 58,41 Eur (700,92 eur na leto)? Zakaj se tale znesek ne priznava nekomu  V OLAJŠAVO, ki pač, ko se odloči, polni državno blagajno za nek minimalni znesek pokojnine, ki jo bo potem prejemal (če sploh bo)?.
 Ni logično, saj to v bistvu navsezadnje predstavlja razbremenitev države, ker sicer bo morala takim ljudem , ki se za to prostovoljno zavarovanje ne odločijo ali nimajo možnosti za plačilo, potem v času pokojnine, dajati finančno pomoč, ker pač ne bo prejel pokojnine. 
Tako predlagam vladi,  glede na to, da se je tale znesek prostovoljega plačila  dvignil za 227% po novem zakonu, da bi si ga lahko nekdo prikazal kot  olajšavo, lahko tudi druga oseba, saj nezaposlena nima sredstev, da bi si te prispevke sama plačevala!