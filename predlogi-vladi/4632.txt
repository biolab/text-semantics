Zahteva po spremembi zakona o davku na finančne storitve v delu, ki se nanaša na obdavčitev zavarovalno zastopniških družb. Zakon, ki ga je sprejela prejšnja vlada, kljub nasprotovanju Zakonodajno pravne službe DZ bo povzročil izgubo 600 -1000 delovnih mest, saj zavarovalno zastopniške družbe obremenjuje z davkom, ki je na letni ravni enak povprečnemu enomesečnemu prihodku Zavarovalno zastopniške družbe. To pomeni, da bodo zavarovalno zastopniške družbe prisiljene odpuščati zaposlene ali znižati maso plač, da bodo lahko plačevale davek, ki je diskriminatoren, protiustaven in v nasprotju z EU zakonodajo. Davek je verižen saj ga plačuje Zavarovalno zastopniška družba in tudi njeni podizvajalci. Diskriminatoren pa je ta zakon iz razloga, ker tega davka ne plačujejo zavarovalnice, ki s svojimi zaposlenimi direktno opravijo zavarovalni posel. Z davkom, ki predstavlja v povprečju eno dvanajstino letnih prihodkov Zavarovalno zastopniške družbe  vlada (prejšnja) uničuje zelo pomembno panogo. 
Pozivam vlado, da popravi napako prejšnje vlade in davek v delu, ki se nanaša na obdavčitev zavarovalno zastopniških družb odpravi in že plačan davek vrne.
nadomesti ga lahko z dvigom davka na zavarovalne posle in breme enakomerno in pravično prerazporedi med vse uporabnike zavarovalnih storitev. S tem bo ohranjenih veliko delovnih mest, Zavarovalno zastopniškim družbam pa omogočen razvoj in enakopravna obravnava na trgu.