 Spoštovani,
predlagam, da se določi nižja davčna stopnja za zemljišča z neizkoriščeno rabo za gradnjo stavb. V predlogu Zakona o davku na nepremičnine je določena stopnja 1,5 za zazidljiva zemljišča brez stavb, za kar menim, da je močno nesorazmerna v primerjavi z drugimi predlaganimi višinami davčnih stopenj davka na nepremičnine. To utemeljujem s sledečimi: smo mlada družina, ki nima rešenega stanovanjskega problema in zato smo varčevali v banki po stanovanjski shemi, ki jo je podpirala država in po preteku 5 let vzeli dolgoročni stanovanjski kredit za nakup zazidljive parcele ter pridobili gradbeno dovoljenje. Ker nam trenutna situacija ne omogoča gradnje hiše, bi po predlogu novega Zakona morali plačevati davek v višini cca. 1.500 Eur za parcelo 500m2.To se mi zdi nesorazmerno s finančnim stanjem naše štiričlanske družine, saj je višina predlaganega davka višja od najinih enomesečnih dohodkov in v primeru, da bo višina predlagane davčne stopnje uveljavljana, bova primorana k prodaji nepremičnine, kar pa naj ne bi bil namen predlaganega Zakona, vsaj tako je v uvodu predloga navedeno (glen 2. naslov, točka 5). Glede na navedeno, predlagam uskladitev višine davčne stopnje s predlagano davčno stopnjo za stavbe za stanovanjsko rabo.