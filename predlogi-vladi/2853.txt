Predlagam ustanovitev organa pod okriljem Ekonomske diplomacije Slovenije ki bo služilo kot podaljšana roka slovenskega gospodarstva za mednarodno trženje. Ta organ bi služil kot neposredni promotor slovenskim proizvajalcem, trgovcem in ponudnikom storitev. Poudarek je potrebno dati skupini držav BRICS (Brazilija, Rusija, Indija, Kitajska, Južnoafriška republika), ki predstavlja eno od najbolj dinamično razvijajočih se gospodarstev sveta z velikim strateškim potencialom.
Poslanstvo tega organa mora biti ustvarjanje poslovnih možnosti za slovenska podjetja…). Z mrežo poslovnih središč - pisarn v izbranih državah sveta mora ta organ ponuditi vrsto storitev za pomoč v obliki konkretnega spodbujanja mednarodne trgovine (med drugimi tudi s konsignacijskimi skladišči in postati platforma za poslovanje slovenskih podjetij v tujini.
Merljivost uspešnosti organa glede na konkretne posle ne bi bila težavna.
Nedoseganje konkretnih rezultatov je razlog za odpoklic uslužbencev tega organa.
V sodelovanju z AIPES-om, Gospodarsko zbornico, Obrtno zbornico in ostalih relevantnih organizacij ter javnimi pozivi podjetjem je možno pridobiti bazo podatkov in konkretnih informacij o zainteresiranih za sodelovanje.
V primeru, da povpraševanje po konkternih storitvah, izdelkov… presega možnosti podjetja po dobavi, Država v najkrajšem možnem času ponudi konkretno pomoč podjetju za razširitev proizvodnje.
Veliko je dodatnih vzvodov, akcij in dejanj potrebno upoštevati pri realizaciji tega predloga, vendar mislim, da je popolnoma uresničljiv!
Ta ukrep bi se lahko realiziral v relativno kratkem času, bil pa bi konkreten ukrep za pospeševanje slovenskega gospodarstva……
Podobno obliko pospeševanja in promocije že vrsto let uspešno izvaja Hong Kong s svojim HKTDC (Hong Kong Trade Development Council)!
 