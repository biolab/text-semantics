Dostikrat slišimo po poročilih, da ima ena oseba že več kot 20 kazenskih ovadb, žal pa so tudi primeri, ki imajo tudi skoraj 40 ovadb. In takšni, ki so tudi na prostosti, še vedno lepo prejemajo socialne transferje. Zato predlagam, da tistemu, ki je bil večkrat ovaden (vsaj petkrat), pripada tudi višja zaporna kazen, kjer naj bi tudi delal za simbolično plačilo, ker je potem nesmiselno, če je tako, kot je zdaj. Takoj po obsodbi pa naj se takoj doživljenjsko ukine dobivanje socialnih transferjev. Ker kljub prejemanju socialnih transferjev še vedno dela nezakonitosti (ropanje, kraje po trgovinah in njivah kmetov, izsiljevanje, prekupčevanje z drogami ...). Da bosta vsaj končno veljala red in disciplina. In kazen mora biti tudi vzgojna.