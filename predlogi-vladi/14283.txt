Moj predlog gre v smer bolj množičnega in striktnega testiranja celotne populacije. Menim, da edino s testiranji lahko vsaj malo omejimo hitro rast virusa Covid-19.
1.)
Obvezno samotestiranje za vse cepljene (1x,2x,3x,nx) na dva dni, ki so v delovnem procesu. Teste se lahko dvigne v lekarni.
Predpostavka je ta, da naj bi bili cepljeni menda bolj družbeno odgovorni in bi teste resnično dosledno izvajali.
2.)
Vsi ostali zaposleni, dijaki ter študenti, ki še niso cepljeni, naj se testirajo na točkah za množično testiranje.
Iz osebnih izkušenj opažam, da se ta populacija ne testira korektno ali pa sploh ne in se samo vpisuje na neke sezname, kot da so testiranje uspešno opravili. Ali se samo dotakne nosnice.
Ta skupina ljudi ima pomisleke glede samega virusa COVID-19, zato bi bilo primerno, da jih testira druga usposobljena oseba.
3.)
Točke za množično testiranje
Predlagam, da se poveča število točko za množično testiranje po državi in naj se zagotovi ustrezne zdravstvene delavce, ki izvajajo postopek po predvidenem protokolu. Sam osebno opažam, da se na nekaterih točkah za množično testiranje komaj dotaknejo nosu, na nekaterih pa vrtajo do "možganov".
Torej, predlog gre v smer, da naj se določi točen in natančen protokol odvzema brisa iz nosu in da se to striktno izvaja po celotni državi.