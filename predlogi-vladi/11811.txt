Predlagam ustanovitev nove letalske družbe v skupnem lastništvu Hrvaške in Slovenije z nazivom, ki bi moral vsebovati "Adria".
Hrvaški nacionalni prevoznik je pred kolapsom, slovenski je že kolapsiran in menim, da bi bil smiselen dogovor in vstop slovenske države v lastništvo Croatia Airlines in preimenovanje v Air Adria ali kaj podobnega. Način upravljanja bi se dogovoril. Plus je flota letal, osebje, povezave, vzpostavljanje novih povezav z vključitvijo Ljubljane in Maribora. Nastal bi močan regionalni prevoznik, povezan s pomembnimi vozlišči, ki bi lahko ekonomsko preživel brez državnih vložkov. Prekinilo bi se z osipanjem potnikov letališča Brnik, oživel bi Maribor. Po vstopu v EU bi se lahko pritegnilo še Črno goro.