Slaba banka (DUTB) naj bi se po prvotnem planu ukinila letos, lani pa je bil mandat podaljšan do leta 2022. Obrazložitev aktualne Vlade je bila, da zaradi stanja na trgu nepremičnin, le-teh do leta 2017 ne bo mogoče prodati po za davkoplačevalce optimalnih cenah. Danes trg nepremičnin naravnost cveti, s čimer se hvali tudi Vlada. Torej ni nobene potrebe po obstoju slabe banke do leta 2022, saj se lahko vse nepremičnine po dobrih cenah prodajo že letos ali najkasneje prihodnje leto. Vladi zato predlagam, da s 31.12.2018 ukine slabo banko in ne ponavlja absurdnih zgodb, ko se javnim inštitucijam podaljšuje mandat v nedogled samo zato, da se ohranjajo zaposlitve (npr. Državna tehnična pisarna za obnovo Posočja po potresu pred 20. leti....). 