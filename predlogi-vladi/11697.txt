Križišče Dunajske in Štajerske ceste je zelo nevarno in nepregledno za pešce. Vozniki, ki pripeljejo po Štajerski cesti (omejitev hitrosti 70 km/h) s smeri Trzina in v križišču zavijejo desno (ni semaforja) skoraj nikoli ne upočasnijo, kaj šele ustavijo. Ovinek je zelo oster in pešec avtov, ki prihajajo s Trzinske smeri niti ne vidi. Že za odrasle osebe je prehod zelo nevaren, kaj šele za mnoge otroke, ki živijo v bližini in hodijo sami po tej poti do šole. Predlagam, da se pred prehodom postavi ležečega policaja ter opozorilo.
V istem križišču je semafor z zeleno lučjo za pešce čisto prekratek. Če pešec prečka cesto z Dunajske ceste na Zasavsko, je tam semafor, vendar je zelena luč tako kratka, da normalen zdrav človek z normalnim tempom ne pride niti do polovice križišča, ko se že prižge rdeča luč. Avti, ki zavijajo levo, pa vidijo le rdečo luč pešcev na semaforju in jih pogosto spregledajo. Tukaj bi bilo treba zeleno luč za pešce podaljšati vsaj za 5 sekund!