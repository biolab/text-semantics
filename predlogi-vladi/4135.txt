
 
Narediti nacionalni program zaščite poplavno najbolj ogroženih predelov in območij z raznimi nasipi, akumulacijskimi jezeri, kinetami, cevnimi prepusti, zaplavnimi pregradami in podobnimi protipoplavnimi ukrepi. Mesta, kjer je potrebno izvesti sanacijske ukrepe, se praviloma pokažejo sama. Tako je bilo tudi ob zadnjih poplavah. Predlagani ukrepi:
a.     Na poplavno ogroženih območjih je potrebno brez izjeme trajno prepovedati vsakršne gradnje bivalnih in drugih objektov. Vsaka izjema (črnogradnje in podobno) so na lastno odgovornost.
b.    Narediti ustrezen nacionalni program za preprečevanje poplav, ki naj poleg predpisanih elementov vsebuje popis poplavno ogroženih območij ter vseh potrebnih del in ukrepov. S tem izpolniti vse potrebne pogoje za pridobitev denarja evropskih skladov, pritegniti k investiranju kapital domačih zavarovalnic (ki so razmeroma dobro stoječe) in vseh zainteresiranih ter s skupno naložbo izvesti vse potrebne protipoplavne ukrepe. Taka naložba je učinkovitejša, kot zgolj čakanje na poplave, ocenjevati ponavljajoče se škode in izplačevati odškodnine. Na predlagani način se lahko marsikje trajno prepreči poplave z vsemi posledicami, ki se z gotovostjo ponavljajo, stroški odpravljanja posledic in sanacijskih del pa so pri obstoječi neaktivnosti nesorazmerno večji in ponavljajoči. Dosedanje izkušnje namreč potrjujejo popolno neučinkovitost obstoječega sistema, odškodnine so neučinkovite in nezadostne, nanje se praviloma čaka nerazumno dolgo, posledice pa so večplastne. Ta primer je lahko ena od možnosti oživitve dejavnosti nekaterih gospodarskih panog.