Spoštovani!
Pišem še enkrat in tokrat upam, da prejmem tudi kakšen odgovor oziroma pojasnilo.
Pred dnevi sem vam pisal z več vprašanji o tem, kako si predstavljate zaprtje države, medtem ko smo zaprti vedno eni in isti, vse ostalo pa dela dalje, oziroma dela na črno zraven pa dobiva še državno pomoč.
Sicer podpiram zaprtje države, a če zapirate državo jo zaprite tako kot se to dela drug, v bolj resnih državah, ki se dejansko uspešno spopadajo z epidemijo. Poglejte si samo primer Portugalske. V enem mesecu so popolnoma zaustavili epidemijo, pa so imeli podobno izhodišče kot mi.
Tokratno zaprtje je doletelo spet samo šole in nekaj malih obrtnikov, ki pa bodo po večini delali dalje na črni. Vsi kolegi frizerji in kozmetičarke bodo zapirali samo na papirju, prejemali državno pomoč, hkrati pa imajo vse termine za prihodnje zaprtje do 11.4.2021 polne in bodo normalno delali dalje. Podobno kot kompletno gospodarstvo, kjer praktično nihče ne bo zapiral.
To, da bo javna uprava delala od doma ni nobeno zapiranje. Na zavodu za zaposlovanje že od oktobra ne sprejemajo osebnih razgovorov, tako da je tam omejitev več kot dovolj že tako.
Posledično ste ponovno zaprli šole in ohranjate zaprt turistični sektor v katerem delam tudi sam. Oziroma sem delal tudi sam.
Mi lahko prosim razložite kako je zaprtje šol in vrtcev, poleg sektorja ki je zaprt že praktično eno leto smiselno. Resnično želim odgovor, ki bo osmislil tokratno zaprtje. V turizmu nismo delali več mesecev, razmere so se slabšale. Tudi tokrat zapirate stvari, ki ne pomagajo pri zajezitvi epidemije. Resnično prosim za odgovor. Ne odgovarjajte da razumete mojo stisko, ker je ne razumete. Imate službo in upanje. Sam upanja nimam več. Čakamo na odločitve, ki bi bile v našo korist. Poslal sem že vsaj 10x predloge kako bi tudi turistični sektor lahko deloval naprej. Brez odgovora in uspeha. Pomembno je le da deluje industrija, medtem ko vsi tisti, ki smo pomagali polniti proračun iz naslova turizma ostajamo popolnoma pozabljeni.
Ponovno ste zaprli šole. To je točno tisti del, ki se bo zapiral zadnji. Obljube od vseh. Od NIJZ, ministrstev,... Zaprli pa ste samo šole. Vsi ostali lahko DELAJO dalje, mnogi legalno, mnogi pa bodo teh 10 dni oddelali na črno.
Prosim če mi objasnite zakaj moramo tisti, ki smo že 1 leto ali na čakanju, ali pa ostali brez dela podpirati vaše ukrepe.
Vsi, ki so do sedaj zboleli so nagrajeni. Vsi ki so preko vrste skočili do cepiva so nagrajeni in lahko potujejo po vsem svetu. Vsi ki smo se držali ukrepov pa smo kaznovani, ker se nam ni uspelo okužiti, hkrati pa ne poznamo nikogar, ki bi nas spravil preko vrste do cepiva.
Prosim, če mi lahko odgovorite, kako se zjutraj lahko pogledate v ogledalo. Jaz vem, da se ob takem delu nikakor nebi mogel.
Upam, da situacija v Sloveniji eskalira do te mere da se zdravstvo dobesedno sesuje in da posledično tudi vsi vi ostanete brez dela, ker boste samo tako razumeli v kakšno stisko spravljate ljudi.
Lep pozdrav