Samo Slovenija ima že mesece zaprte šole in otroci in mladi so največje žrtve, a vsa država je velika kot ena ulica velikega mesta.
Koga ogrožajo, kdo umira zaradi njih????
Sem stara generacija in mislim, da je nam starim v tej situaciji najbolje.
Povsod nas je dosti, svobodno hodimo naokoli in dobivamo dodatke, čeprav imamo reden dohodek - pokojnino kot prej.
Mladim pa ste vzeli izobraževanje - naj gospa ministrica ne sadi rožic, kako šola na daljavo super poteka, ker to zagotovo ni res. Morda najbolj zagnani otroci, ki imajo tudi starše, ki jim lahko pomagajo res čisto dobro shajajo, a večina otrok nima niti osnovnih pogojev, živijo v revščini, imajo starše, ki se borijo za preživetje, ki niso zmožni učiti otrok, imajo slabe stanovanjske razmere. Pa šola ni le izobraževanje, je tudi socializacija. Sedaj otroškega smeha skorajda več ne slišim.
Mojim vnukom ni nič hudega, veliko nas je, ki se ukvarjamo z njimi in opravljamo delo učiteljev, a vsi otroci te možnosti nimajo. Težko slišim, ko nekateri pravijo, da se staršem ne ljubi biti z otroki in jih zato silijo, naj bi šli spet v šolo. Šola je za otroke nujnost, za starše pa je nujnost opravljanje službe. Z otroki pa bodo, ko bodo počitnice in prosti dnevi.
Zakaj zapiramo mlade, ki jih covid ne bo naredil nič hudega, starejši pa se prosto sprehajamo in družimo. Kdo od starejših v DSO bo umrl, če bodo otroci v šoli??
Vse bolj se zavedam, da je to bolezen, ki prizadene najšibkejše ( tudi gripa in prehlad jih je vsa leta doslej ), zato preprečevati pri njih, varovati njih, a vsi zagotovo ne bodo preživeli, saj je še vladni govorec rekel, da se je osebi domnevno umrli zaradi cepljenja pač njen čas iztekel. Pa ne le tej ampak tudi tistim, ki jih sedaj štejejo pod covid.
Mrzlično iščemo okužene, čeprav vemo, da so testi nezanesljivi in tudi, da biti okužen, še ne pomeni biti bolan.
Vsa leta smo zbolevali, včasih kar hudo in šole so bile pogosto bolj prazne, a nikoli zaprte. Če pa že eksperimentirate z otroki, pa mislim, da je edino razumno, da če se šole takoj ne odprejo jih letos sploh ne odprete in naj se šola za letos konča.. Jeseni pa vsi v razred, ki bi ga morali obiskovati letos, saj je znanje osvojila le peščica otrok in bi bilo drugo leto za otroke in učitelje neznosno.
Otroci, mladi so naše največje bogastvo, zato je strašno, da se v tej situaciji pozablja ravno na njih. In to najbolj v moji domovini Sloveniji.