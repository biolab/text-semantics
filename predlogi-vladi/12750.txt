Pozdravljeni
Kratko vprašanje glede najnovejših ukrepov ob epidemiji.
Sem samozaposlen turistični vodnik in voznik turističnega avtobusa. Z lanskim poletjem in izboljšanjem stanja smo imeli končno zapolnjene termine od oktobra do novega leta in upanje, da bomo lahko delali.
Logično da smo po suši prve polovice leta, ko smo bili prisiljeni zapreti s.p. le tega ponovno odprli pred jesensko-zimsko sezono, ko smo upali da bo vsaj malo bolje. V mojem primeru npr 1.10.2020. Le malo po tem, ste zopet prepovedali in zaprli vse dejavnosti, razglasili »epidemijo«, in lani ter letos delali in zaslužili verjetno ne bomo nič.
Smo pa že prejeli prve položnice za prispevke itd, jaz in meni podobni pa smo iz pomoči PKP 5, 6 in 7 odpadli. (pogoj odprtje do 1.9.2020)
UTD ste podaljšali, pogojev pa ne.
Zato vprašanje kako naj plačamo stroške, če ne smemo in ne moremo delati, pomoči ne moremo prejeti (vsaj prispevkov) druge stvari (zavod ipd) pa za nas prav tako ne pomenijo niti rešitve niti ne želje. Ker delam kot samozaposlen vodnik in voznik avtobusa torej nimam popolnoma nobene podpore države v 2020/21
Podaljšali ste ukrepe UTD, uvedli ukrepe kritja fiksnih stroškov, pozabili pa na nas ki smo s.p. zopet (zaprli pač zaradi epidemije v začetku 2020) odprli po 1.9.2020 ko je kazalo na izboljšanje.
Vprašanje torej; Kako boste in ali sploh nameravate pomagati malim s.p., ki še vedno ne moremo imeti dohodka prav tako pa nobene pomoči države in smo kot taki povsem diskriminirani napram vsemu drugemu gospodarstvu?
Hvala za odgovor in lep pozdrav