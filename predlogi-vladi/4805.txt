V 14. odstavku 30. člena Zakon o pravilih cestnega prometa je določeno: (14) V primeru zastoja prometa morajo vozniki pustiti med kolonama vozil, ustavljenima na prometnih pasovih, ki sta najbližje levemu robu smernega vozišča, dovolj prostora za vožnjo intervencijskih vozil. Interpretacija tega pravila na avtocesti z odstavnimi pasovi je v DARS-ovi zloženki napačna, saj ni predvideno umikanje vozil na odstavni pas. http://www.dars.si/Dokumenti/Napotki/Pravilno_razvrscanje_ob_zastoju_n... V drugi zgibanki je celo napisano "Odstavni pas naj ostane prazen." http://www.dars.si/Dokumenti/4_publikacije_druge_zgibanke/pravilno%20r... Enako zagovarja Javna agencija RS za varnost prometa http://www.avp-rs.si/novice/707-pravilno-razvrscanje-na-avtocestah-v-p... http://www.mojaobcina.si/get_all_files.php?what=news&id=8127 Uporaba takšne interpretacije v praksi povzroča težave, ki si jih lahko ogledate na spodnji povezavi: https://www.facebook.com/photo.php?v=10201155941571454 http://www.mojvideo.com/video-prebijanje-gasilcev-po-avtocesti/6922a72... Gasilci so za pot, ki bi jo lahko opravili v eni minuti, porabili kar sedem minut. Ena minuta pomeni 10 odstotkov večjo možnost preživetja. Zakaj trenutna ureditev ni dobra, si lahko pogledate tudi v spodnjih izračunih, ki so narejeni na podlagi Pravilnik o projektiranju cest. Zaradi enostavnosti so tovornjaki v izračunih upoštevani kot škatle po merah iz Pravilnika. Širina pasov na avtocesti projektirani za 130 km/h: - vozni pas 3,75 m - odstavni pas 2,5 m Največja širina tovornjaka je 2,5 m oz. 2,95 m z ogledali, torej recimo 2,725 m z enim ogledalom. Dva tovornjaka stojita vštric in se umakneta, tako kot je določeno: "Vozila na voznem pasu se morajo razvrstiti na desno stran do robne črte, vozila na prehitevalnem pasu pa na skrajno levo stran do robne črte." To pomeni naslednje: - skupna širina prehitevalnega in voznega pasu: 2 x 3,75 m = 7,5 m - širina, ki jo zavzameta tovornjaka: 2 x 2,725 m = 5,45 m - širina, ki ostane na voljo za intervencijska vozila: 7,5 m - 5,45 m = 2,05 m - To je premalo za gasilski tovornjak. Še bolj zanimivo je na avtocestah, kjer je hitrost omejena na 100 km/h npr. Vransko-Blagovica, kjer je vozni pas širok samo 3,5 m. Tam bi bilo med tovornjakoma za intervencijska vozila samo 1,55 m prostora. Če bi pravilo spremenili oz. dopolnili tako, da bi iz njega razvidno, da se lahko vozila umaknejo tudi na odstavni pas (2,5 m), bi se tovornjaka umaknila skrajno levo in desno, kar pomeni, da bi imeli gasilci na sredini lahko kar 4,55 m prostora. Primer: http://commons.wikimedia.org/wiki/File:A66_Sl%C3%BC_Nord_Stau.JPG Pravilo bi se lahko glasilo takole: "Vozila na skrajno levem pasu se pomaknejo kolikor je mogoče levo, vozila na ostalih pasovih pa kolikor je mogoče desno." Takšno definicija bi bila uporabna tudi za ceste, ki imajo (bodo imele) več kot dva pasova za vožnjo v eno smer.  Takšno pravilo umikanja poznajo tudi v Avstriji in Nemčiji, kar si lahko pogledate na http://www.youtube.com/watch?v=bBlS4uzP0B0 oz. v zgibanki Asfinaga http://www.asfinag.at/documents/10180/14904/de_RG-InfofolderAllgemein-... Mimogrede, tam je človeško življenje več vredno, zato namesto naših smešnih 200 EUR, za neupoštevanje pravila zaračunajo kar 2180 EUR. S spremembo oz. dopolnitvijo tega pravila, bi preprečili napačne interpretacije in intervencijskim vozilom omogočili hitrejši dostop do mesta nesreče. Pričakovani stroški predloga spremembe Zakona za javne finance: 0. Pričakovani dobiček, če rešimo eno življenje: NEPRECENLJIVO!