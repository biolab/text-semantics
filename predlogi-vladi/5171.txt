Predlagam vladi, da sprejme dodatek oziroma opravi spremembo Zakona o varnosti v cestnem prometu in sicer v delu ki se nanaša na nujno vožnjo.
Trenutno je nujna vožnja 'omogočena' z zakonom zgolj policiji, reševalcem in podobno, pri čemer je zakon jasen in je v njem strogo določeno kdo je lahko na nujni vožnji.
Žal pa je potrebno vedeti, da je omenjenih skupin oseb veliko več, s čemer jih sili, da pri svojem, pogosto prostovoljnem opravljanju dela v dobro družbe, pogosto tudi pri reševanju človeških življenj zavestno kršijo zakonska določila, oziroma svojega dela ne morejo opraviti v skladu s svojo doktrino.
Omenil bi zgolj prostovoljne gasilce, zdravnike v pripravljenosti na domu, razne reševalce in podobno. Take osebe so v skladu s svojo prostovoljno dejavnostjo ali zaposlitvijo v pripravljenosti, da se v primeru nujnih primerov zglasijo na zbirnem ali delovnem mestu v najkrajšem možnem času. V primerih, da gre za reševanje človeških življenj, vsaka minuta šteje, kar pomeni, da pri tem z hitrejšo vožnjo do zbirnega mesta zavestno kršijo cestnoprometne predpise, iz znanih primerov pa je znano, da plačujejo kazni za prehitro vozno, saj zakon prehitre vožnje ne tolerira.
Zaradi tega predlagam vladi, da razmisli o uvrstitvi takih skupin oseb v okvir zakona, dodatno razmisli o opremljenosti takih oseb s svetlobnimi telesi (utripajoča luč), s katerimi bi ostale udeležence v prometu obveščali o nujnosti vožnje, kot tudi policijo, da jih pri nujnosti svojega početja ne zaustavlja po nepotrebnem.
Prav tako naj ustrezni organ določi pravila in omogoči nadzor nad tako določenimi pravicami, in sicer tako, da bo mogoč pregled nad koriščenjem tako omogočenih pravic in istočasno onemogočena zloraba.
 
POPRAVEK - DOPOLNITEV PREDLOGA
================================
V skladu z navedenim predlagam, da se opravi:
1. dopolnitev Zakona o varnosti v cestnem prometu in sicer tako, da se doda nov člen:
- s katerim se omogoča skupinam oseb kot so zdravniki, reševalci, gasilci..., da v primerih nujnega odhoda na delovno mesto svoje vozilo označijo s posebno označbo, ki naj bo dobro vidna, osvetljena in iz katere bo razvidno da je oseba na PRIORITETNI vožnji - oziroma da je zaželjeno da na svoj cilj prispe čimhitreje
- da se tako označeno vozilo smatra kot vozilo s prednostjo in so se dolžni ostali vozniki takemu vozilu umakniti, oziroma mu omogočiti nemoteno nadaljevanje poti
- da tako označeno vozilo lahko upravlja zgolj oseba, ki ima opravljen tečaj varne vožnje
- tako označeno vozilo mora upoštevati vse cestno prometne predpise razen omejitve hitrosti vožnje, ki pa je ne sme prekoračiti več kot xx%
- zloraba označb naj se kaznuje v skladu z zakonom, (odvzem vozila) policija pa občasno izvaja kontrolo, in sicer tako, da preveri ali je oseba v določenem primeru res bila na PRIORITETNI vožnji, kar mora potrditi delodajalec.
2. Vsaka organizacija je dolžna izdelati pravilnik uporabe takih označb (lahko ga predlaga ali določi zakonodajalec) - kot tudi voditi vse potrebne evidence o uporabi.
 
Zgolj nakazal sem postopke, ki bi bili potrebni. Seveda je detajlov, ki zahtevajo pozornost še veliko. Dobrodošle bodo kakršnekoli ideje in dodatni predlogi.
Konec koncev pa ne gre za revolucionarni predlog, v nekaterih državah se tak sistem že uporablja in dobro služi - VSEM NAM, čeprav se tega nočemo ali ne znamo zavedati.
Cilj predloga je zgolj ta, da bi vsi udeleženci v prometu VEDELI, da gre določena oseba na REŠEVANJE in bi mu s svojimi možnostmi OMOGOČILI da na cilj prispe čimhitreje.
 