Mislim, da je zadnji čas, da se sprejme zakon po katerem poslancu preneha mandat, če med mandatom prestopi v drugo stranko. Vsi vemo, da je potrebno določeno število glasov, če želi posamezna stranka sploh priti v parlament. In če nekoga voliš, ker zagovarja določen program, potem je nesramno, da se ta lahko potem premisli ko je izvoljen in prestopi k drugi stranki. Menim, da bi ga v tem primeru moral nadomestiti naslednji iz liste, poslanec pa se naj preseli IZVEN parlamenta. Tudi nepovezani poslanec je samo pri nas možen. Nisem še videla volilnega listka z nepovezanimi poslanci.
Nekateri tako neupravičeno pridejo v parlament, čeprav jih mi, volilci, sploh nismo izvolili za stranko v katero so se "preselili". Nihče jim ne brani, da v prihodnjih volitvah kandidirajo v stranki, ki jim je med mandatom postala bolj simpatična. 
Resnično upam, da bo moj predlog dobil dovolj podpore.  