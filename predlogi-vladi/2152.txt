Spoštovani.
 
Moj predlog se nanaša na t.i. odpoved neuvedenemu dedovanju. Zakon o dedovanju določa, da odpoved dedovanju, ki še ni uvedeno, nima pravnega učinka. Izjemoma se lahko potomec, ki sme samostojno razpolagati s svojimi pravicami, v sporazumu s prednikom odpove dediščini, ki bi mu šla po prednikovi smrti...
 
Navedena določba je problematična zato, ker ne omogoča sklenitve takega sporazuma tudi z zakoncem ali zunajzakonskim partnerjem. Navedeno v resničnem življenju nemalokrat povzroča spore.
 
Tematika je bila že obravnavana tudi v specializirani pravni literaturi zato odločevalce o mojem predlogu (ki imajo možnost in željo) napotujem tudi na argumentacijo, ki je bila v tej pravni literaturi že predstavljena na dosti boljši način, kot sem ga sam sposoben:
 
-Dolinšek A.,  Sporazum o odpovedi neuvedenemu dedovanju tudi med zakonci – zakaj pa ne?, Pravna praksa 2003/45, str.28
-Zupančič K., Žnidaršič Skubic V., Dedno pravo tretja, spremenjena in dopolnjena izdaja,  Ljubljana: Uradni list RS 2009, str. 185 – 191
 
Lepo pozdravljeni.