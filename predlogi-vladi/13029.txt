Nesprejemljivo je,, da je cena kurilnega olja v Sloveniji na dan 16.2.2021 0,932 €/l, medtem ko je cena v Avstriji, kjer je kupna moč 1/3 višja na isti dan med 0.627 €/l v Celovcu do 0,713 €/l v Salzburgu kjer je najdražje, medtem ko je na isti dan cena po srednjem tečaju banke Slovenije 0,59 €/l .
Gre za osnovno dobrino, ki jo ljudje uporabljajo za ogrevanje in zelo težko bi me kdo prepričal, da je Slovenija veliko bolj zelena in ekološka država do Avstrije. Me pa podatek zelo prepriča, da je Avstrija veliko bolj prijazna do državljanov. Še vedno se v sloveniji 1/5 gospodinjstev ogreva na kurilno olje, kar ni zanemarljiv podatek.
Poleg tega, pri nabavi kurilnega olja ne gre za prosti trg, saj ima en trgovec velik monopol ali pa gre za kartelni dogovor med vsemi trgovci. Zaradi pravila o trošarinah, pa v tem primeru enotni evropski trg (single market) ne deluje, saj potrošniki ne smemo naročiti kurivo iz drugih držav.