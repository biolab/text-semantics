Predlagam odpravo carinjenja POŠTNINE pri pošiljkah iz tujine. Sedaj se carini znesek NAKUPA (blago plus poštnina), ne pa zgolj vrednost blaga v pošiljki.
Absolutno nimam nič proti carinjenju BLAGA in je to povsem legitimno orodje države pri uvozu, je pa po mojem mnenju nepravično cariniti skupen znesek. Poštnino / pakiranje / transport izvede tuj izvajalec, plača se ob online nakupu in nima veze s slovenskimi storitvami, zato bi se na slovenski carini logično moralo cariniti zgolj BLAGO v pošiljki, NE PA CELOTEN ZNESEK NAKUPA. Pri nakupu slovenska država ni imela ničesar pri poštni storitvi, njena vloga se začne šele, ko pošiljka prečka slovensko mejo. 
Zadeva postane absurdna recimo, ko nekdo na Amazonu kupi recimo rabljeno knjigo v vrednosti 10€, stroški pošiljanja so 21€, carina v Sloveniji pa obravnava skupni znesek 31€kot osnovo za carino. Za bolj zanimive poslovne računice in računovodski glavobol pa dodajte par ničel pri vsakem od teh zneskov. 
Meni se to ne zdi pravično in predlagam izvzem poštnine iz naslova določanja osnove za carinjenje.  