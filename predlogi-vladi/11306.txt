Ker so knjižnice trenutno zaprte, ljudje pa bi še vedno radi brali in študirali, predlagam, da se v času karantene omogoči izposoja knjig na naslednji način:
- član knjižnice knjige rezervira prek sistema COBISS,
- v knjižnici uslužbenci pripravijo kupček glede na naročilo,
- sistem članu, tako kot že prej, pošlje sporočilo, da so knjige pripravljene in kdaj jih lahko prevzame,
- član knjižnice pride po knjige po enakih pravilih kot se obiskuje trgovine, lekarne in podobno (zaščitna oprema, omejeno število strank, distanca …),
- uslužbenec nekako izvede transakcijo izposoje na način, ki zagotavlja minimalen stik ali pa omogoča, da do stika niti ne pride (z vpisom evidenčne številke, namestitvijo bralnika čipov bližje stranki …).
 
Vrnjene knjige naj se ob vračilu da v 'karanteno', kjer naj pred ponovno izposojo počakajo toliko časa kolikor se predvideva, da koronavirus lahko preživi na papirju in platnicah.