Zahteva po spremembi oziroma modifikacii davka na finančne storitve v členu , ki ureja zavarovalne zastopnike in tudi sodelavce, ki opravljajo posel po podjemnih pogodbah.
Predlagam ukinitev plačila davka za zastopnike in podjemne sodelavce.
V teh konkretnih primerih prihaja do dvojnega oziroma verižnega obdavčenja istih prihodkov.
Storitve zavarovalnih  zastopnikov, za katere se plačujejo  provizije, so bile vključene v obdavčitev po ZDFS, tako kot to velja za  vse ostale storitve posredovanja pri izvajanju finančnih storitev, za  katere se zaračuna provizija.
Dajem konkretni primer verižnega plačevanja davka istega prihodka.
Zavarovalni zastopnik (s.p.) je opravil storitev za zavarovalnico in  bo  za to dobil plačilo oziroma provizijo. Zastopnik ima sklenjeno pogodbo z agencijo (d.o.o). Agencija dobi provizijo od zavarovalnice in plača davek 6,5% (prvo plačilo davka). Torej zastopnik dobi provizijo od agencije in plača 6,5% (drugo plačilo davka).      Če pa bi zavarovalni zastopnik imel še sodelavca, ki opravlja zanj delo preko podjemne pogodbe, bi ta ,ko bi dobil nakazilo od zastopnika plačal 6,5% davek (tretje plačilo davka).
Potrebna je ukinitev plačila davka oziroma modifikacija v smislu , da se davek 6,5% plača samo 1x na isti dohodek oziroma provizijo, ki izhaja iz istega posla. V tem konkretnem primeru le agencija in nepotem še 1x  zastopnik.
Prosim tudi za obrazložitev konkretnega primera obdavčenja.
Ali smo zastopniki, ki smo tretji v vrsti za plačilo (se pravi, da se plača za isto storitev oz. provizijo 3x davek) dolžni plačat davek?
 
 