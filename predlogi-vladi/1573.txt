Predlagam, da Slovenija postane ekološka cona, v kateri ni dovoljena uporaba umetnih gnojil in škropiv.
Država mora spodbujati biološko čisto pridelovanje hrane, ne pa, da subvencionira velike kmetijske površine, kjer se pridelujejo samo monokulture, ki se pridelujejo tako, da se z uporabo umetnih gnojil in škropiv zastruplja zemlja in voda. Če s tem ne bomo prenehali, se nam bo to v prihodnosti grdo maščevalo oz. se to že dogaja. Bodimo enkrat pri resnično pomembnih stvareh vzgled drugim državam. Naj ekološka oz. biološka hrana v Sloveniji postane standard. Naj bo to naša zaščitna znamka.
Da bi se zavest kmetovalcev temu lahko prilagodila, bi se določilo prehodno obdobje, ki bi kmetovalcem omogočilo, da se prilagodijo novim načinom obdelave zemlje in ki ne bi bilo daljše od treh let. Zbudimo se in prenehajmo z uničevanjem planeta, ki nam omogoča to čudovito življenje. Kako bodo gledali na nas naši potomci, če ne bomo nič naredili?