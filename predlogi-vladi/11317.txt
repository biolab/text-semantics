Predlagam, da vlada v sklopu ukrepov za omilitev posledic epidemije COVID-19 na gospodarstvo, uredi kritje stroškov nadomestila za odsotnost z dela zaradi zdavstvenih razlogov (bolezen, spremstvo,..) v breme ZZZS prvega dne nastopa odsotnosti ter od dneva razglasitve stanja epidemije v Sloveniji (od 13. 3. 2020).
V mesecu marcu 2020, po razglasitvi stanja epidemije beležimo primere zaposlenih z nesorazmerno dolgim bolniškim staležem za primere običajnih infekcij dihal (ki niso okužba s korona virusom), primere dolge bolniške odsotnosti zaradi varovanja zdravja rizičnih družinskih članov (n.p.r. težje obolelih) i.p.d.
Dolge boliške odsotnosti so evidentno posledica razglasitve stanja epidemije (strahu po izpostavljanju), v katerem lečeči zdravniki na daljavo preventivno in predvidoma brez dokazanih razlogov zaposlenim neselektivno podaljšujejo status bolniške odsotnosti in jim omogočajo podaljšano odsotnost z dela.
Ker je preventivno podaljševanje bolniških odsotnosti posledica dela zdravstvenega osebja v času razglašene epidemije sodim, da je na mestu predlog, da se povračila stroškov bolniških odsotnosti, od prvega dneva odsotnosti, tudi za mesec marc 2020 izplačujejo v breme ZZZS in ne bremenijo delodajalcev.