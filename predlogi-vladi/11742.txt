Predlagam, da se kot osnova za izračun bolniškega nadomestila uporabi povprečna plača zadnjih 12 mesecev in ne povprečna plača iz preteklega koledarskega leta.
Trenutno stanje:
Osnova za nadomestilo je zavarovančeva povprečna mesečna plača in nadomestila, ki so bila izplačana v koledarskem letu pred letom, v katerem je nastala začasna zadržanost od dela oziroma povprečna osnova za plačilo prispevkov v koledarskem letu pred letom, v katerem je nastala začasna zadržanost od dela (razen, če ni imel plače oziroma osnove za plačilo prispevkov v celotnem preteklem koledarskem letu, oziroma le-te še ni imel do nastopa začasne zadržanosti od dela, ali pa se je zavarovanec poškodoval na poti na delo, preden je nastopil delo ali kadar o prihoda iz služenja vojaškega roka zaradi bolezni in poškodbe ne more nastopiti dela).
Predlog: Osnova za nadomestilo je zavarovančeva povprečna mesečna plača in nadomestila, ki so bila izplačana v zadnjih dvanajstih mesecih preden je nastala začasna zadržanost od dela oziroma povprečna osnova za plačilo prispevkov v zadnjih dvanajstih mesecih preden je nastala začasna zadržanost od dela (razen, če ni imel plače oziroma osnove za plačilo prispevkov v celotnem preteklem koledarskem letu, oziroma le-te še ni imel do nastopa začasne zadržanosti od dela, ali pa se je zavarovanec poškodoval na poti na delo, preden je nastopil delo ali kadar o prihoda iz služenja vojaškega roka zaradi bolezni in poškodbe ne more nastopiti dela).
Torej sedaj če posameznik zboli oktobra 2020, se za izračun bolniškega nadomestila uporabi povprečna plača iz koledarskega leta 2019. Po podanem predlogu, bi se uporabila povprečna plača zadnjih 12 mesecev ne glede na koledarsko leto.