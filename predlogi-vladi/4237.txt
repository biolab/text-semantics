Predlagam, da država Slovenija naredi vse potrebno, da se ohrani Semenarno Ljubljana in preko tega ohrani vzdrževalno selekcijo in pridelavo semen avtohtonih sort zelenjave na domačih tleh.
Avtohtone in udomačene slovenske sorte so prilagojene našim podnebnim  razmeram, našim navadam in okusom. Semenarna nas namreč preskrbuje s  semeni čebule (belokranjka, ptujska rdeča), česna (ptujski spomladanski  in ptujski jesenski), fižolov (zgodnji maslenec, češnjevec, jabelski  pisanec, ptujski maslenec, sivček, jeruzalemski, zorin, klemen, cipro),  kolerabe (rumena maslena), korenja (ljubljansko rumeno), motovilca  (žličar, ljubljanski), repe (kranjska okrogla in podolgovata), zelja  (ljubljansko), solat (leda, bistra), paradižnika (sorta val), oljnih buč  (slovenska golica), ajde, lucerne in krmne ogrščice. Razen tega je  Semenarna s semeni udomačenih, tradicionalnih in lastnih sort  prepoznavni oskrbovalec porabnikov doma in tudi v tujini.
S stečajem družbe Semenarna Ljubljana bi v Sloveniji lahko izgubili večino avtohtonih sort zelenjave. Posledično bi v Slovenijo prodrla semena gensko spremenjenih rastlin, ki so dokazano škodljiva za zdravje ljudi in živali ter za ohranjanje biotske raznovrstnosti naravnega okolja. Ob tem bi postali v celoti prehransko odvisni od multinacionalk, ki bi nam drago prodala svoja gensko spremenjena semena. Kot drugo bi v Slovenijo prispela semena, ki ne bi bila prilagojena našim podnebnim razmeram, našim navadam in okusom.
www.delo.si/zgodbe/nedeljskobranje/usoda-avtohtonih-sort-v-rokah-kapit...
Predlagam torej, da se Semenarno Ljubljana ohrani in na vsak način obdrži v slovenski lasti.