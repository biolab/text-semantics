Ob pregledu javnih naročil, sem opazil, da je veliko razpisov v bistvu sami sebi v namen. Recimo, pogosto se pojavljajo razpisi za dobavo plina in elektrike, telefonije, goriva... Tudi letaliskih kart in podobno.

Ne vem, koliko je to v denarju, vendar v času je priprava javnega razpisa kar potratna, za obe strani. Zdi se mi, da bi lahko za vse javne ustanove delali skupne razpise za dobavo teh zadev ali pa enostavno to izvzeli iz javnega naročanja, saj je vseeno ali dobi razpis firma A, ki je v državni lasti ali pa firma B, ki je v državni lasti. To je kar se tiče energentov, na primer.

Druga točka te teme je pa okorelost sistema javnih razpisov. Primer, če ima neko javno podjetje razpis za na primer storitve mobilne telefonije in ima potrebo po storitvah konkurenčnega podjetja (ker nudi na primer boljšo pokritost na določeni lokaciji ali podobno), potem ni tako zelo enostavno naročiti storitev pri konkurenčnemu podjetju, oziroma je to praktično nemogoče.

Tretja bizarnost je lokacija. Veliko brezveznih poti se opravi čez državo, ker je nekdo iz drugega konca države dobil razpis. Tako, da predlagam, da se pri razpisih gleda tudi na lokacijo. Primer: če je bencinska črpalka v bližini, naj se uporabi to, ne pa se vozit v sosednji kraj, samo zato, ker je bil razpis za konkurenčno firmo. Tu izgine ves morebitni prihranek, oziroma celo izguba (časovna in finančna) se dela zaradi takih bizarnosti.

 
Potem so tu živila. Zakaj je potreba po suksecivnih javnih naročilih? To je izguba časa za domove ostarelih, šole, vrtce. Naj naročijo zdravo, lokalno hrano, brez razpisov. Letna naročilnica in to je to. 1 dokument namesto cele gore dokumentov. 

 
Dajmo vlada, akcija, vitka država.