Pozdravljeni!   Za Vas imam en predlog! Moram Vas pohvaliti, da ste  zelo dejavni pri omogočanju človekovih pravic istospolnim partnerjem, katerim  omogočate poroke in pravico do posvojitve otrok! Vaša koalicija je pokazala, da  zna slediti evropskemu trendu, ki mu sledi že nekaj držav EU (Danska,  Nizozemska, Španija, Belgija in Švedska). Z novim zakonikom poskušate odpraviti  diskriminacijo istospolnih partnerjev. Morate pa se zavedati, da s tem niste  odpravili celotne diskriminacije! Tradicionalni pojem zakonske zveze pravi, da  je zakonska zveza z zakonom urejena življenjska skupnost moža in žene. Če uspe  družinski zakonik, bo zakonska zveza z zakonom urejena življenjska skupnost  dveh oseb. S tem smo šli en korak naprej, vendar s tem še nismo prispeli do konca.  Na svetu (tudi v Sloveniji) obstajajo posamezniki in posameznice, ki bi si/se  želeli/le poročiti z več kot enim partnerjem, vendar za to nimajo pravne  podpore. S tem so prisiljeni živeti neporočeno, saj jim zakon tega ne dovoljuje.  Torej, če bi hoteli odpraviti celotno diskriminacijo, bi morali omogočiti tudi  skupinske poroke, kjer bi se lahko med sabo poročilo 3 ali več partnerjev.  Moderni pojem zakonske zveze bi torej pomenil, da je zakonska zveza z zakonom  urejena skupnost dveh ali več oseb. Zavedam se, da je moj predlog preveč  radikalen in ga ne podpira še nobena država v EU. Zato torej kot alternativo predlagam Zakon o registraciji poliamorne partnerske skupnosti. Prepričan sem, da nam bodo sledile tudi druge,  tako kot mi sledimo tem 5 državam, ki so omogočile istospolne poroke in  posvojitve otrok s strani istospolnih partnerjev. V prilogi Vam pošiljam  diplomsko delo, ki ga je naredila Alja Fabijan na Fakulteti za družbene vede,  Univerze v Ljubljani. Pošiljam Vam tudi povezavo (link) do radijske oddaje Izlivi na RTV Slovenija, ki govori o poliamoriji. Prosil bi Vas, da si vzamete nekaj časa in si preberete to  delo in mi odgovorite na moj predlog, s katerim predlagam Zakon o registraciji poliamorne skupnosti, z  zakonom urejeno skupnost 2 ali več oseb! Za odgovor se Vam že  v naprej zahvaljujem!   Prosil bi Vas, da kliknete na ta link in poslušate prvi posnetek ali preberete tekst. S tem boste mogoče bolj razumevajoči do poliamornih skupnosti! 
www.rtvslo.si/blog/radijska-oddaja-izlivi/izlivi-29-poliamorija/28962
Ko to preberete, si preberite tudi delo Alje Fabijan,ki ga imate v prilogi.