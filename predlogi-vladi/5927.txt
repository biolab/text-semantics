Predlagam, da se omogoči pritožba v primeru, da se zakon ne izvaja.
 
Zakon o izenačevanju možnosti invalidov je bil sprejet že pred polčetrtim letom, pa še zdaj ni pravilnikov, po katerih bi gluhi in naglušni dobili pravico do tehničnih pripomočkov, invalidi na vozičkih pa do prilagoditve avtomobila. Ti predpisi bi morali biti sprejeti že pred dvema letoma in pol, a na žalost še niso bili.
Naj se določi pritožbena instanca, kamor se lahko pritoži vsaka oseba, ki se je kakšen predpis, ki se ga ne izvaja (kot je to na primer zgoraj), pritoži in določi, da je rok za pritožbo do takrat, ko se predpis začne dejansko izvajati, če pa je bila oseba kakorkoli oškodovana, pa je rok za pritožbo enak času do začetka izvajanja predpisa, podaljšanega za zastaralni rok za premoženjsko pravne zahtevke in ima pravico terjati odškodnino za nazaj skupaj z zamudnimi obrestmi.
Naj končno nekdo odgovarja za takšne malomarnosti.