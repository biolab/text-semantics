Glede na trenutno stanje v državi, kjer se državna blagajna poizkuša polniti na različne načine, ta predlog za spremembo ni slab in ga pozdravljam. Nevem, zakaj bi davkoplačevalci plačevali za grehe posameznikov, ki imajo brezplačen hotel. Je pa minister Pličanič zadevo rahlo narobe zastavil; plačali bodo samo tisti, ki imajo. Spet pridemo na neko vsiljivo solidarnost in možnost izkoriščanja sistema. Že iz prometnega vidika imamo "dobre" izkušnje, ko delinkventov ne moremo kaznovati, ker jim ne moremo nič vzeti. Verjetno bi bilo podobno tudi pri kritju stroškov v zaporu. Večina ne bi imela za "prostovoljni prispevek" in tako bi še en zakon ostal na papirju. Predlagam sledeče; namesto pobiranja takšne vrste dajatev, naj se uvedejo t.i. delovne brigade, ki bodo pod budnim očesom 2-eh stražarjev. Skupine npr. 10 zapornikov bi lahko popravljalo ceste, kopalo jarke za energetske vode, sodelovalo pri odstranjevanju materiala zaradi naravnih nezgod itd. Ogromno je namreč dela, kjer bi morali nekoga plačat, da to delo opravlja, tukaj pa imamo zastonjsko delovno silo. Hkrati se izognemo tudi spornosti na račun dodatnega finančnega kaznovanja in neenakosti med zaporniki.