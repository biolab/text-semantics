Ker je po ustavi Republike Slovenije Cerkev ločena od države, menim, da bi moralo to veljati na vseh področjih. Eno takih področij je seveda tudi področje praznikov in dela prostih dni. Zato predlagam, da se sprejme sklep, s katerim bi se ločilo vse trenutne verske dela proste dni od državnih praznikov. Naj vnaprej poudarim, da se verskih dela prostih dni nikakor ne bi ukinjalo, preganjalo ali kakorkoli drugače omalovaževalo, temveč le prekategoriziralo, in sicer iz dela prostih v delovne dni. Verska »dela prostost« bi se tako namenila državnim praznikom, ki trenutno še niso dela prosti dnevi. Ker je verskih dela prostih dni po trenutni zakonodaji šest (četudi sta dva od teh neizbežno nedelji), državnih praznikov, ki pa niso dela prosti dnevi, pet, bi  lahko celo razmišljali o ponovni uvedbi 2. januarja kot dela prost dan ali pa o ustanovitvi kakega drugega praznika, ki bi bil med časovno med seboj najoddaljenejšima praznikoma, da bi bili prazniki tako enakomerneje razporejeni. Hkrati tudi predlagam, da se preuči smiselnost tega, da se praznik dela praznuje dva dni zapored, saj trenutno noben drug praznik poleg tega ne traja dva dni in nekako ruši urejenost. Namesto 2. maja bi spet lahko uvedli kak nov praznik, ki bi bil med časovno med seboj najoddaljenejšima praznikoma. Seveda bi bilo delavcu omogočeno, da si ob dovolj zgodnjem posvetovanju z delodajalcem lahko vzame prost dan na delovne dni, ki bi sicer pripadli verskim dela prostim dnevom. Tako bi bilo vsem zadoščeno.
Koledarček praznikov in hkrati dela prostih dni bi brez verskih dela prostih dni bil videti takole:  
 
dan
praznik
1.   1.
novo   leto
8.   2.
Prešernov   dan
27.   4.
dan   upora proti okupatorju
1.   5.
praznik   dela
2.   5.
praznik   dela
8.   6.
dan   Primoža Trubarja
25.   6.
dan   državnosti
17.   8.
združitev   prekmurskih Slovencev z matičnim narodom
15.   9.
dan   vrnitve Primorske k matični domovini
25.   10.
dan   suverenosti
1.   11.
dan   spomina na mrtve
23.   11.
dan   Rudolfa Maistra
26.   12.
dan   samostojnosti in enotnosti
 
 
 