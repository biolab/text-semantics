Predlagam, da se hitri testi za odkrivanje urgentnih stanj, kot so krvni strdki, vnetje srčne mišice ipd. dajo v vsako dežurno ambulanto in reševalno vozilo.
Konkretno, v našem kraju je dežurna ambulanta, ki je od najbližje bolnišnice (in s tem laboratorija) oddaljena več kot uro vožnje. Ko je pred časom znanka (sredi tridestih let) odšla v ambulanto po pomoč zaradi težkega dihanja, je zdravnik sicer nekaj "jamral", da mu to ni všeč, v bolnico je pa ni poslal (se pravi je šla domov). Nato se je izkazalo, da je imela krvne strdke, kjer je hitra reakcija nujna. Zdravnike je kasneje priznal, da je pomislil na to možnost, ker pa ni imela vidnih znakov (zatekle noge, ni imela dejavnikov tveganja), se za napotitev v bolnišnico ni odločil, saj bi tako ostal brez reševalnega vozila (če bi njo poslal v bolnico z njim).
Ti testi so v primerjavi z ostalimi stroški zdravstvenih storitev SMEŠNO poceni in bi morali biti na voljo v vsakem reševalnem vozilu in zdravstvenem domu, kjer opravljajo dežurstvo, pa v času dežurstev laboratorij ne deluje.