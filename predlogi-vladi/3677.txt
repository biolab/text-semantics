Nov predlog vlade, da se dohodek od najemnin obdavči enotno po stopnji 25% in pri upoštevanju samo 10% normiranih stroškov, se mi zdi pretiran. Tisti,ki oddajamo in redno plačujemo davke bomo spet dobili po buči. Tisti, ki oddajajo na črno, pa jim je v bistvu vseeno kaj vlada predlaga, saj ne plačujejo ničesar. Se država oz. predlagatelj sploh zaveda, kakšni stroški nastanejo pri vzdrževanju nepremičnine, ki se oddaja, saj večina najemnikov ne pazi praktično nič, varščin se praktično ne plačuje več, izterjati odškodnino za povzročeno škodo  pa je v našem pravnem sistemu bolj izjema kot slučaj. 
Vladi v razmislek: Poznam primer, kjer je partnerica od prijatelja izgubila službo. Prej sta imela oba vsak  svoje stanovanje in sta enega oddajala.  Sedaj je to edini dohodek te osebe iz oddajanja nepremičnine v najem. Po obstoječem zakonu je plačala 25% davka  od 60% celotne najemnine, ko je zadevo prijavila še v dohodnini je dobila precej nazaj saj je bila davčna osnova obdavčena po stopnji 16%. 
Po novem predlogu, pa tak dohodek ne bo šel več v dohodninsko osnovo in bo 90% najemnine obdavčeno po 25% stopnji. Tako ti država lepo vzame več kot dve in pol najemnine.
 
Predlog vladi in finančnemu ministrstvu. Z davčno politiko na tem področju, bi morala vlada "stimulirati" najemodajalce da oddajanje prijavijo, tako bi lahko pobrala več davkov. Za tiste, ki oddajajo na črno pa uvesti stroge kazni. S tem predlogom bo tistim ki plačujemo še bolj stisnila zanko okoli vrat.