Pozdravljeni,
glede na medijsko razpravo o spremembi osebne asistence predlagam naslednje:
- ozavestite družinske člane o dolžnosti oskrbe družinskih člatnov, v času ko osebna asistenca ni na voljo.
- po vzoru mestne občine in nekaterih drugih občin naj bo višina dodatka za pomoč in postrežbo sorazmerna z uporabo osebne asistence (npr. doplačilo 0,5€/uro navadno do maksimalne višine 100 % dodatka za pomoč in postrežbo in 2 €/praznično, nedeljsko in nočno uro). Če je uporabnik na rehabilitaciji ali v bolnišnici in osebne asistence ne koristi nima smisla, da zanjo plačuje dodatek za pomoč in postrežbo. Naj plačuje po porabi. Tako bo racionaliziral svoje potrebe, družinski člani pa bodo imeli manj apetitov. Predlagam da izračunate število prazničnih dni v letu in od izvajalcev pridobite podatek koliko ur je bilo opravljenih s strani družinskih članov za vikende, praznike in nedelje - več kot 80%. Tukaj je možnost za prihranek.
Gre za očitno izkoriščanje osebne asistence in velikokrat izsiljevanje izvajalcev: "če nam ne date praznika, gremo pa drugam." Predlagam zakonsko ureditev izplačila dodatkov družinskim članov. Plačilo za izvajanje osebne asistence naj prejmejo ob manj ugodnih pogojih (ponoči, vikendi, prazniki) le zunanji osebni asistenti.
Člen na katerega se nanaša predlog:
Zakon o zakonski zvezi in družinskih razmerjih (Uradni list RS, št. 69/04 – uradno prečiščeno besedilo 1, 101/07 – Odl. US, 122/07 – Odl. US; v nadaljevanju ZZZDR) v poglavju 9. Dolžnost preživljanja določa vzajemno dolžnost preživljanja med starši in otroci. ZZZDR tako v 123. členu med drugim določa, da so starši dolžni preživljati svoje otroke do polnoletnosti, tako da v skladu s svojimi sposobnostmi in zmožnostmi zagotovijo življenjske razmere, potrebne za otrokov razvoj. Nadalje zakon v 124. členu določa, da je polnoletni otrok dolžan po svojih zmožnostih preživljati svoje starše, če ti nimajo dovolj sredstev za življenje in si jih ne morejo pridobiti. Polnoletni otrok ni dolžan preživljati tistega od staršev, ki iz neopravičenih razlogov ni izpolnjeval obveznosti do njega.