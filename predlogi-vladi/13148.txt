Prosti trg pri stanovanjih ne deluje. Cene se višajo v nebo, bogati imajo po več stanovanj, ki jih oddajajo, mladi nimajo kam it. Naj se uvede tak popravek v stanovanjskem zakonu, ki prepoveduje posedovanje več kot dveh stanovanj in prepove oddajanje vsaj enega ali pa obeh.
Več kot dve sta namenjeni bogatenju bogatih, plačevanju tistih, ki ne delajo za denar, ampak "imajo" in s tem, da imajo, služijo.
S tem bi se drastično znižale cene stanovanj, več bi jih bilo na voljo in ne bi bilo tako velike potrebe po novih gradnjah, kot so zdaj, zaradi trga.
V prehodnem obdobju naj tisti, ki imajo v lasti več stanovanj bodisi prodajo stanovanja, bodisi se jih podržavi in za to dobijo pol nižjo kompenzacijo od tržne cene, če jim v roku ne uspe, ker ne znižajo cene dovolj, da bi prodali.