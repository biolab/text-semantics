Novi ukrepi vlade so nepravični. Zaprli smo šole in otroke prikrajšali za šolanje, za izobraževanje - pa je dokazano, da v šolah ni dosti okužb in, da otroci tudi zbolijo blago in je za njih ta bolezen le prehlad. veliko otrok poznam, ki hodijo v različne šole in nikomur nikjer ni bilo nič.
Zaprli bomo vsak najmanjši kafič, ki je nekomu morda edini vir zaslužka in se v njem zbirajo več ali manj isti ljudje. Zaprli vse dijaške domove, študentske domove - se kdo vpraša koliko ljudi je brez dela, koliko stavb propada...
Najpomembnejši za vlado pa so turistični boni, ki naj bi jim podaljšali veljavnost. Le zakaj? Bila je lepa gesta, a sedaj ne več. "Če je vojna je vojna za vse" - zakaj hoteli z bazeni, restavracijami, bari lahko ostajajo odprti - vsi vemo, da so v njih ljudje iz različnih koncev in to večinoma starejši, ki naj bi bili ogroženi in je njihov talec vsa mlajša populacija. Pa da ne bo pomote, sem starejša, ogrožena generacija. A edino mi upokojenci lahko pazimo nase, saj nujnih opravil nimamo. Starejši se pogosto vedemo bolj neodgovorno kot mladi, a na udaru je ves čas mlajša generacija, ki bo nosila vso težo tega virusa.
Prehajanje med občinami - če je virus tako strašen potem v večja mesta tudi na delo ne bi smeli prihajati iz drugih občin, saj virus vendar ne loči s kakšnim namenom kdo prihaja.
Fitnese ste zaprli a v njih ljudje pod kontrolo in higienskimi standardi skrbijo za svoje zdravje in ni podatka, da bi bili kakršen koli vir okužb. Vsi vemo, da so glavni vir okužb domovi za starejše in, da bo tako tudi, če vse pozaprete - večno ne bomo živeli.
Nujno je treba skrbeti za vse obolele, saj vemo da samo v glavnem mestu tedensko umre vsaj 50 ljudi, a ne zaradi Covida.
Želim, da bi bili ukrepi res le začasni, če nočemo, da propade vse, želim pa tudi, da veljajo prav za vse enako, saj virus ne ločuje kdo je kdo , v katerem prostoru se nahaja in s čim se ukvarja. Ko bodo enaka merila za vse, ko bomo čutili, da smo zares vsi enakovredni, bomo tudi v vse bolj verjeli.