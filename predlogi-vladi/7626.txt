Vse več je voznikov motornih koles, predvsem tistih, ki vozijo tako imenovane "25-ice". Za slednje se odločajo predvsem mladi, ki večinoma nimajo toliko izkušenj s CPP in praktičnimi pravili v prometu (saj za njihovo vožnjo ni treba imeti opravljenega vozniškega izpita, ker se jih enači z navadnimi, nesamopogonskimi kolesi), hkrati pa zelo velikokrat ne nosijo zaščitne čelade. Naj omenim tudi, da je veliko takih, ki si 25-ice predelajo tako, da lahko dosegajo hitrosti tudi do 110 km/h – hitrost, pri kateri je vožnja brez čelade skrajno nevarna in neodgovorna. Da je nepotrebnih žrtev v prometnih nesrečah vse več, ni nobena novost. Motoristi pa so tem še dodatno bolj podvrženi zaradi same narave vožnje in slabših mehanizmov zaščite vozila. Zato vljudno predlagam, da se čim prej, kolikor je mogoče, poostri nadzor nad vožnjo z motornimi kolesi, zlasti 25-icami, ter se ustrezno spodbuja k varnejši vožnji in po potrebi kaznuje nenošnjo zaščitne čelade, ki bi morala biti obvezna, ter predelanost koles (odstranjene blokade ipd.). Naj se preuči tudi smiselnost tega, da bi se tovrstna kolesa s pomožnim motorjem moralo registrirati. 
Prilagam še zelo dober prispevek na to temo.