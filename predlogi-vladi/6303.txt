Berem tele predloge glede varčevanja, predvsem v JS, ampak noben ne pove, da ima JS bistveno višjo izobrazbeno strukturo kot gospodarstvo, zato so zaenkrat povp.plače še malo višje, in da večina v JS o povp.plači samo sanja; javni uslužbenci začetniki s srednjo izobrazbo so na minimalni plači - 17 pl.razred, večinoma.
Kdo je zakrivil krizo??  Sigurno ne JS, ampak gospodarstvo, in sicer tisti managerji, ki so imeli prevelike apetite in so dobivali nemogoče visoke kredite, ki jih niso nikoli vrnili - oni so zakrivili bančno luknjo, ne pa delavci, ne delavci v gospodarstvu, ne delavci v javnem sektorju.
Glede predlogov varčevanja v JS, sem sigurno prej za to, da se zniža prevoz in prehrana, kot pa plače, ki se itak že nižajo nekaj let, saj prevoz in prehrana ne vpliva na pokoj.osnovo. Tudi pri prevozu bi morali najti bolj pravičen način izplačevanja, npr. kilometrina - kolikor km se voziš, toliko pač dobiš; danes pa je tak, da nekdo, ki ima na svoji poti samo avtobus, dobi 40 ali 50 % več kot tisti, ki ima vlak, ki pa ga žal sofinanciramo itak vsi davkoplačevalci iz proračuna.
Država naj tudi ukine vse agencije, ki posojajo delavce. Dobre firme, ki ustvarjajo milijone dobička, večino delavcev zaposlujejo preko agencij, za minimalne plače, pri tem pa se država ne zaveda, da ustvarjajo na tak način luknjo v pokojninski blagajni - da bo večina teh preker.delavcev v pokoju na robu preživetja - ali pa so tam že sedaj.
Glede okoljske problematike, sprostiti predpise za odpravo posledic in preprečavanje posledic naravnih nesreč (poplav, plazov) in v obnovo vključiti vojsko in brezposelne. Pri takem številu brezposelnih, ne bi bilo težko organizirati skupin za čiščenje vodotokov in ostale sanacije. Saj vidimo, da so razna podjetja dobila plačane velike zneske za čiščenje vodotokov, ampak ti sploh niso očiščeni.
Pospešeno pridobivanje evropskih sredstev za različne projekte od najmanjših do največjih.
 
 