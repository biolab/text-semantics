Pediatre in družinske zdravnike je zelo težko dobiti na telefon, na primer na telefonski številki nujne medicinske pomoči za otroke na Metelkovi ulici v Lj se zelo težko dobi na telefon kogarkoli za zdravstveni posvet. Predlagam vzpostavitev dveh močnih telefonskih štabov pediatrov in osebnih zdravnikov (ali družinskih zdravnikov), ki bi bili dosegljivi 24 ur na dan. Ti zdravniki bi bili lahko dislocirani, le tehnološko bi jih bilo treba izobraziti in opremiti. Lahko bi se vključilo zdravnike po npr dopolnjenem 60 ali 65 letu starosti, da se jih ne izpostavlja nevarnosti virusa na terenu. Ali vključi nor upokojene zdravnike, ki želijo pomagati. Ti zdravniki bi pacientom lahko pomagali z nasveti po telefonu in jim pomagali pri usmerjanju in morebitnem nadaljnjem iskanju pomoči (npr. k počitku ali k testiranju in nato obisku osebnega zdravnika, ali na podlagi pogovora ali slike napotili na 112,..) . Enako kot nekateri osebni zdravniki že sedaj pacientom pomagajo tako, da na podlagi slike in pogovora dajo nasvet ali usmeritev. Starejši in hudo bolni ljudje zaradi strahu pred virusom ali prezasedenosti linij ali zvonjenja telefonov v prazno ali logističnih težav dostopa do testiranja ali pomanjkanja usmeritev v določenih primerih predolgo odlašajo z urgentnim iskanjem zdravniške pomoči oz so v veliki stiski, saj sploh ne vedo, kam naj se obrnejo, ker telefoni zvonijo v prazno.  V enakih stiskah so zaskrbljeni starši otrok, ki zbolijo, starši kronično bolnih otrok pa še v večji. S tekšnimi telefonskimi štabi bi povrnili tudi zaupanje pacientov v delovanje zdravstvenega sistema in občutka, da jih Vlada z ukrepi ni pustila na cedilu.