Text file: 10462.txt
author: Lena Kregelj
downvotes: 6
end consideration date: 2019-11-01
id: '10462'
number comments: 10
number views: 10215
proposal type: Odziv pristojnega organa
response: "Odziv Ministrstva za okolje in prostor\nEmisije hrupa v okolje Emisije\
  \ hrupa v okolje normira Uredba o mejnih vrednostih kazalcev hrupa v okolju (Uradni\
  \ list RS, \u0161t. 43/18 in 59/19). Uredba se uporablja za hrup v okolju, ki ga\
  \ povzro\u010Dajo stalne ali ob\u010Dasne emisije hrupa enega ali ve\u010D virov\
  \ obremenjevanja okolja s hrupom.\_\nZahteve (npr. mejne vrednosti) in obveznosti\
  \ (npr. ukrepi za zmanj\u0161anje hrupa) iz uredbe med drugim veljajo za gradbi\u0161\
  \u010De, na katerem se izvaja poseg v okolje, za katerega je treba izvesti presojo\
  \ vplivov na okolje v skladu s predpisi, ki urejajo varstvo okolja. Uredba dolo\u010D\
  a, da se za gradi\u0161\u010De ob sobotah po 16. uri ali ob nedeljah ter dela prostih\
  \ dnevih, obratovanje dodatno omeji, tako da hrup v okolju (ocenjen na podlagi ekvivalentnih\
  \ ravni hrupa) med obratovanjem vira hrupa ne sme presegati dovoljenih mejnih vrednosti,\
  \ ki so za obdobje dneva 58 dB, za obdobje ve\u010Dera 53 dB in obdobje no\u010D\
  i 48 dB.\nZa hrup v okolju, ki nastaja zaradi del v gospodinjstvih, kar vklju\u010D\
  uje tudi uporabo kosilnic in drugih strojev, se dolo\u010Dila uredbe ne uporabljajo.\_\
  \nNe glede na predhodno navedeno, pa poudarjamo, da ima v okviru urejanja lokalnih\
  \ zadev ob\u010Dina pravico izdajati predpise, s katerimi normativno ureja pravna\
  \ razmerja (za samostojno urejanje lokalnih zadev lokalnega pomena ima ob\u010D\
  ina podlago v 140. \u010Dlenu Ustave RS). Pri tovrstnem normativnem urejanju ob\u010D\
  ina ne sme pose\u010Di v dr\u017Eavne pristojnosti.\nKer na podro\u010Dju varstva\
  \ okolja (varstva pred hrupom), ki je v pristojnosti MOP, predpisi nimajo namena\
  \ urejati vpra\u0161anj kot je npr. ko\u0161nja trave, ne gre za poseganje v dr\u017E\
  avne pristojnosti. Zato lahko ob\u010Dina v ob\u010Dinskem odloku dolo\u010Di omejitve\
  \ uporabe kosilnic in drugih strojev, ki se uporabljajo za izvajanje v gospodinjstvih.\n\
  Hi\u0161ni red Obna\u0161anje uporabnikov ve\u010Dstanovanjskih stavb ter razmerja\
  \ med njihovimi lastniki in stanovalci \_posredno ali neposredno urejajo: Stanovanjski\
  \ zakon, Pravilnik o upravljanju ve\u010Dstanovanjskih stavb, Stvarnopravni zakonik\
  \ ter Zakon o varstvu javnega reda in miru.\nV skladu s Stanovanjskim zakonom morajo\
  \ v ve\u010Dstanovanjski stavbi vsi eta\u017Eni lastniki svojo lastninsko pravico\
  \ na posameznem delu stavbe izvr\u0161evati na na\u010Din, ki najmanj moti eta\u017E\
  ne lastnike drugih posameznih delov in skupno rabo skupnih delov stavbe v eta\u017E\
  ni lastnini. Za dolo\u010Ditev temeljnih pravil sosedskega so\u017Eitja v ve\u010D\
  stanovanjski stavbi tako Stanovanjski zakon v 27. \u010Dlenu opredeljuje hi\u0161\
  ni red, ki ga lahko sprejmejo eta\u017Eni lastniki, ki imajo ve\u010D kot polovico\
  \ solastni\u0161kih dele\u017Eev.\nV hi\u0161nem redu se dolo\u010Dijo pravice in\
  \ obveznosti uporabnikov posameznih delov stavbe z namenom, da se zagotovijo pogoji\
  \ za nemoteno uporabo teh delov, zavaruje varnost in red ter zagotovi mir in \u010D\
  isto\u010Da v stavbi, tako da se z njim dolo\u010Dijo temeljna pravila sosedskega\
  \ so\u017Eitja kot na primer: hi\u0161ne omejitve uporabe gospodinjskih strojev\
  \ in naprav po dolo\u010Deni uri, uporaba skupnih delov, na\u010Din ugotavljanja\
  \ in odprave kr\u0161itev hi\u0161nega reda, itd. Dolo\u010Dila hi\u0161nega reda\
  \ morajo spo\u0161tovati vse osebe, ki bivajo, poslujejo ali se nahajajo v stavbi.\_\
  \nJavni red in mir Ustvarjanje nepotrebnega prekomernega hrupa ureja tudi Zakon\
  \ o varstvu javnega reda in miru, ki v 8. \u010Dlenu dolo\u010Da globe za kr\u0161\
  itelje, ki na nedovoljen na\u010Din med 22. in 6. uro motijo mir ali po\u010Ditek\
  \ ljudi s hrupom in ne gre za nujne interventne-vzdr\u017Eevalne posege ali z uporabo\
  \ televizijskega ali radijskega sprejemnika, drugega akusti\u010Dnega aparata ali\
  \ akusti\u010Dne naprave ali glasbila motijo mir ali po\u010Ditek ljudi in to ni\
  \ posledica dovoljene dejavnosti. 29. \u010Dlen istega zakona dolo\u010Da, da je\
  \ za ukrepanje pristojna Policija."
response date: 2019-11-19
response due date: null
sent date: 2019-10-02
title: Ure in dnevi, ko je zunanji hrup prepovedan
upvotes: 22
url: https://predlagam.vladi.si/predlog/10462
