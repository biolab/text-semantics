
V zadnjem času se veliko govori in le govori, da naj se spodbuja in osvešča mlade v osnovnih šolah, v srednjih šolah in ostalo populacijo o tem, da bi sami doma pridelovali poljske pridelke, zelenjavo in sadje, imeli vrtove in njivice.
Nihče pa se tega ni lotil konkretno tako, da bi ponudil konkretne rešitve.
Spodbuja se lahko le ljudi, ki imajo svojo zemljo. Zato se je potrebno lotiti zadeve tako, da se ponudi po zelo ugodnih cenah prodaje in v zakup zemlja za obdelavo, še bolje brezplačno. V Sloveniji imamo vedno več neobdelane zemlje, zaraščene, ki bi jo bilo potrebno oddati ljudem, ki bi jo s pridom izkoristili.
Konkretni predlogi:
-          objava zemljišč, ki so neobdelana, zaraščena, neizkoriščena na enem mestu in o tem obvestiti javnost
-          zemljo podariti ali dati v zakup po minimalni ceni, da bo dostopna vsem za obdelavo
-          stimulirati z ugodnimi nakupi semena, posredovati podatke o kmetih, ki bi bili pripravljeni po ugodnih cenah prodati semena, sadike ipd.