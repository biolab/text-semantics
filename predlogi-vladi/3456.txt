Spoštovani!
Ustava RS (v nadaljevanju: URS) v 50. čl. zagotavlja pravico do socialne varnosti ter določa: "Državljani imajo pod pogoji, določenimi z zakonom, pravico do socialne varnosti, vkjučno s pravico do pokojnine. Država ureja obvezno zdravstveno, pokojninsko, invalidsko in drugo socialno zavarovanje ter skrbi za njihovo delovanje". V 51. čl. pa določa: "Vsakdo ima pravico do zdravstvenega varstva pod pogoji, ki jih določa zakon".
15. čl. Zakona o zdravstvenem varstvu in zdravstvenem zavarovanju (v nadaljevanju: ZZVZZ) je v nasprotju z URS, ker ne ureja obveznega zdravstvenega zavarovanja za državljane RS, ki imajo samo začasno prebivališče v RS.
Namreč, državljanka sem RS. Sama sem v celotni RS, ker je vsa moja družina v tujini. Premoženja nimam ter živim v študentskem domu (študiram na Pravni fakulteti v Mariboru). Že po sami definiciji Zakona o prijavi prebivališča, naslova študentskega doma ni možno šteti za stalno prebivališče. Zaradi dejanske nezmožnosti prijave stalnega prebivališča, imam samo začasno prebivališče v RS ter moje obvezno zdravstveno zavarovanje je urejeno na podlagi 14. točke 1. odst. 15. čl. ZZVZZ - kot "tujci, ki se izobražujejo ali izpolnjujejo v RS" (ker imam hkrati še bosansko državljanstvo). Mesečno znesek za to vrsto osnovnega zdravstvenega zavarovanja znaša 123,86 eura, kar za mene kot študentko in punco od 25 let, ki je sama v RS ni mali denar.
Od septembra 2011 do januarja 2012 sploh nisem imela urejenega obveznega zdravstvenega zavarovanja. Po prenehanju začasnega prebivališča (ki po zakonu traje eno leto) se je avtomatično iztekla prijava v obvezno zdravstveno zavarovanje. Po pridobitvi ponovnega začasnega prebivališča so mi na Zavodu za zdravstveno zavarovanje OE Maribor povedali da sploh ni več nobenih pogojev za vključitev v obvezno zdravstveno zavarovanje. Zahtevala sem pisno odločbo o nemožnosti vključitve v obvezno zdravstveno zavarovanje ter jo prejela 27.9.2011.
Meseci so minevali. Obrnila sem se na Ministrstvo za zdravje (povedali so mi da niso pristojni), Varuha za človekove pravice (svetovala mi je da prijavim stalno prebivališče, kar kot sem Vam že omenila, ni možno), gospo Pija Lekšan Lipovec (vodja oddelka obveznega zdravstvenega zavarovanja v OE Maribor, katera je trdila da ni pogojev za vključitev in naj ne prihajam več) ter na gospo Eva Godina (vodja oddelka za mednarodno zdravstveno zavarovanje ZZZS, katera je obljubila da bo poskušača razrešiti nastalo situacijo). 
Razmišljala sem o vložitvi pobude za oceno ustavnosti oz. zakonitosti predpisa ali splošnega akta, izdanega za izvrševanje javnih pooblastil ampak zaradi zdravstvenih težav v katerih sem se znašla ter dolgotrajnosti postopka pri Ustavnem sodišču RS se nisem odločila za vložitev pobude ker sem iskala hitrejo in bolj učinkovito rešitev.
Dneva 21.12.2011 sem prejela mail od gospe Eve Godine, v katerem me je obvestila da se zglasim pri Zavodu za zdravstveno zavarovanje OE Maribor da mi uredijo obvezno zdravstveno zavarovanje. 
Po štirih mesecih vsakodnevnega iskanja možnosti vključitve v obvezno zdravstveno zavarovanje so me ponovno zavarovali na podlagi 14. točke 1. odst. 15. čl. ZZVZZ ter  kot državljanka RS mesečno plačujem obvezno zdravstveno zavarovanje, kot sem Vam že zgoraj omenila 123,86 eura, kar je hkrati pri določitvi mesečnega zneska diskriminatorno v odnosu do možnostih, ki jih ZZVZZ omogoča drugim državljanom RS, ki imajo prijavljeno stalno prebivališče v RS.
Zdaj imam urejeno obvezno zdravstveno zavarovanje, ampak začasno prebivališče se mi bo izteklo septembra in po pridobitvi ponovnega začasnega prebivališča ne smem niti misliti kakšni zapleti me čakajo na Zavodu za zdravstveno zavarovanje OE Maribor.
Nedopustno je da RS kot članica Evropske unije ter Sveta Evrope z načinom ureditve svojih zakonov ne omogoča vključitve v obvezno zdravstveno zavarovanje svojim državljanom, ali če že to omogoča, omogoča na način, ki je diskriminatoren v določitvi višine zneska v odnosu na druge državljane RS. V oba primera nastajajo kršitve že zagotovljenih ustavnih pravic kar bo (seveda, če Vi ne sprejmete spremembo 15. čl. ZZVZZ) v prihodnosti povzročilo veliko sodnih postopkov pred Ustavnim sodiščem RS ter s tem istočasno izgubo denarja iz proračuna RS za odškodnine, ki bodo z odločbami Ustavnega sodišča določene posameznikom kateri so pretrpeli škodo na svoji lastni koži zaradi 90 poslancev v Državnem zboru, kateri so s prisego zavezani po URS da z zakonom uredijo pravico do socialnega varstva za vsakega državljana RS.
V upanju da boste spremenili 15. čl. ZZVZZ na način da boste v 1. odst. vnesli samo še en stavek in to, da so zavarovanci po tem zakonu tudi "državljani RS z začasnim prebivališčem v RS", prejmite lepe pozdrave!