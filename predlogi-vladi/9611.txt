Predlagam uvedbo nenapovedanega in naključnega testiranja koncentracije alkohola v krvi za vse zaposlene v javnem sektorju. Kontrole bi se izvajalo redno in vsaj dvakrat letno v vsaki ustanovi, seznam testiranih pa bi se sestavil neposredno pred testiranjem z žrebom na podlagi seznama zaposlenih.

Zaposlenemu/zaposleni, ki bi mu/ji dokazali prisotnost alkohola v krvi (nad določeno mejo, ki bi jo bilo potrebno opredeliti), bi ob prvi kršitvi izdali pisni opomin pred odpovedjo, ob drugi kršitvi pa bi avtomatsko prišlo do prekinitve delovnega razmerja.