Predlagam vladi R Slovenije, da pred odpuščanjem zaposlenih v javni upravi ponudi delavcem, ki sami to želijo, možnost odpovedi delovnega razmerja in prejetje odpravnine. Mislim, da je kar nekaj delavcev, ki bi to ponudbo sprejeli in se podali na pot samostojnega podjetništva oz. drugih poklicnih izzivov. Šele nato bi pričeli z odpuščanjem presežkov delavcev po reorganizaciji.
Prav tako predlagam, da za delovna mesta policistov, pravosodnih policistov, carinikov, vojakov itd. razmisli o dokupu do pet let dodane dobe (to je zakonska možnost delodajalca) in njihovi predčasni upokojitvi (prejemanju poklicne pokojnine). To naj se omogoči predvsem tistim, ki to sami želijo oz. pristanejo na to. Za ostale iščemo drugačne rešitve. Vemo, da bo z vstopom Hrvaške v EU in kakšno leto pozneje v Schengen na južni meji nenadoma višek tako policistov kot carinikov. Izmišljevati si nova delovna mesta in obremenjevati državni proračun pa najbrž nima smisla. To nam je jasno že iz preteklosti. Ujamemo se v začaran krog ki ne vodi nikamor.