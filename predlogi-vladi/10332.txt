Subvencije za nakup električnih in hibridnih vozil znašajo do 7.500 evrov in jih plačujemo davkoplačevalci. Moj predlog je, da se te subvencije omejijo na manjša in cenejša vozila v vrednosti do največ 30.000 € brez DDV. Saj nenazadnje tudi proizvodnja električnih vozil obremenjuje okolje in čim večja in dražja so ta vozila, večja je obremenitev okolja.
 
Če država resno misli, da so električni avtomobili prihodnost, potem tudi predlagam, da postopoma svoj civilni vozni park na vseh nivojih (vlada, agencije, lokalna skupnost, javni zavodi, pravosodje, šolstvo itd.) zamenja z električnimi avtomobili. Tako bo iz prve roke spoznala vse prednosti in slabosti takih avtomobilov, hkrati pa bo morda s tem navdušila tudi kakšnega svojega uslužbenca, da si za zasebno uporabo omisli električni avtomobil.