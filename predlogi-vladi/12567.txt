Spoštovani,
Najprej bi izrazila podporo vladi, sploh v teh težkih in nepredvidljivih časih.
Predlagam sledeče:
Odprtje storitvene dejavnosti
Odprtje trgovin
Odprtje občin
Odprtje smučišč
Odprtje športnih dejavnosti na prostem
Morda tudi zelo omejeno odprtje fitnesov
 
Razlogi za moji pobudo:
V soboto sem bila v Hipermaketu Mercator v Šiški in doživela šok. Prišla sem v stavbo kjer je pred merkatorjem stal varnostnik in spuščal ljudi v trgovino. Pred vstopom je tam čakalo cca 20 ljudi. Ker nerada čakam v vrsti sem se odločila, da pogledam, če je slučajno odprta še kakšna trgovina in sem naredila krog po hodniku v upanju, da bo vrsta krajša. Zgodilo se je ravno obratno, ko sem prišla nazaj je bila vrsta do vhodnih vrat ob Celovški in je po moji grobi oceni v vrsti stalo vsaj 150 ljudi. Nisem mogla verjeti, da so ljudje pripravljeni čakati v tako dolgi vrasti. Mirno so stali, morda med sebi spregovorili par besed. Ugotovila sem, da so ljudje tako osamljeni, da je tudi čakanje v tako dolgi vrsti bolje od tega, da so zaprti doma.
Bolje bi bilo, da so trgovine odprte, množica pa razpršena po trgovinah, seveda z omejitvami, maskami, dezinfekcijo in razdaljo, ki je v tej ogromni vrsti ni bilo mogoče držati. Kar odneslo me je ven, ker sem le želela kupiti nekaj hrane in odšla sem v drug skoraj prazen Mercator.
 
Očitno smo prišli do skrajne meje vzdržljivosti, oz. je ta presežena. Dejstvo je, da ljudje ne zmoremo vec v taki izolaciji s takimi omejitvami. Bolje bi bilo, da se odprejo občine, da ljudje začnejo hoditi v hribe, v naravo in tudi v trgovine. Vendar ne v tako gnečo.
 
Menim tudi, da marsikdo nebi silil v sluzbo in bi lažje delal od doma, če bi bilo dovoljeno več komunikacije vsaj na razdalji, oziroma, da bi se lahko vsaj gibali med ljudmi na varni razdalji.
 
Sama hodim v službo in domov in 1x tedensko v trgovino. Grem ponoči, pridem ponoči, za vikend pada dež in postajam zagrenjena in apatična.
 
Ukrepi niso učinkoviti, saj vodijo v to, da se jih zaradi prehude izolacije krši.
 
Prav tako na žalost oboleva enako število ljudi.
 
Moja izkušnja je ta, da so za naš obstoj nujni človeški kontakti, na varni razdalji..., da imamo možnost gibanja in da vidimo bodočnost, delamo plane itd.
 
Trenutno temu ni tako, saj je vsem jasno, da Covid bo.
 
Če zelo grobo povzamem je tudi v zaporih največja kazen omejitev gibanja in osamitev. Mnogo ljudi je osamljenih izoliranih in potem v tebi nekaj poči, ne zmoreš več in nujno rabiš Kontakt, pa četudi je to stanje v vrstah, gneča na tržnici itd.
 
Na vasi, pa se družijo mnogo bolj. Treba je upoštevati način življenja in ukrepe prilagoditi.
 
Pišem vam, ker vam želim vse dobro. Za Covidom je pred uradnim prvim valom zbolela moja cela družina zaradi mene, ker sem se okužila v kontaktu s poslovnim partnerjem, ki se je hudo bolan vrnil iz Kitajske in še ne popolnoma zdrav prišel na poslovni obisk v januarju. Ker nisem vedela sem šla s hčerkama nakupovati in se družiti v soboto 3 dni po sestanku. V nekaj urah sem bila v tako slabem stanju, da nisem mogla stati in govoriti, se s težavo pripeljala do doma, nato pa 5 tednov agonije z vsemi simptomi in 2x klicanje na urgenco, ker nisem zdržala več. Rešil me je inhalator z vročim zrakom, antihistaminiki, neskončno lekadolov, litri vode. Končalo se je z izgubo 6 Kg ( nisem debela prej suha), atrofijo Mišič, posledice vrtoglavica, utrujenost, problemi s pljuči itd.
 
Ostali so jo bolje odnesli, hčerka pa je pristala s pljučnico na urgenci, ker ni mogla dihati. Vsi ostali so ležali cca 3 tedne.
 
Covid je med nami ze celo leto. In bo še. Vendar je način popolnega dolgotrajnega zapiranja in popolnega odpiranja nespameten, to se je jasno pokazalo.
Drugi bolniki in starejši izgubljajo voljo do zivljenja, kvaliteta je upadla, vedno več je družinskega nasilja, popivanja...
 
Predlagam tudi, da postopoma odprete vrtce in šole.
 
Menim, da tak ekstrem vodi v propadanje ljudi in nas vse skupaj potiska dol.
 
Prosim, da ukrepate, čas je za spremebe, za katere verjamem, da bodo imele boljši učinek.
 
Ni vse samo v statistikah in številkah, poglejte še zdravo populacijo in videli boste, da nam ne gre dobro.
 
Lepo vas pozdravljam in vam želim in nam, da vse skupaj uspešno prebrodimo.
 
 