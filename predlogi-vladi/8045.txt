Spoštovani,
V zadnjih dneh berem razne članke o tem, da bo podjetje Proplus uvedel plačljivost njihovih programov (POP TV, A Kanal,...). Proti samemu predlogu ne bi imel nič proti, dokler nisem ugotovil, da uporabniki storitev ne bomo imeli popolnoma nobene možnosti izbire. Se pravi, več ali manj vsi bomo nekoč (ni pomembno ali jutri, ali čez 3 leta) morali obvezno plačevati storitve komercialne televizije. 
V osnovi me niti ne moti dejstvo, da je potrebno plačevati storitve komercialnih TV postaj, saj je to v zahodnem svetu že stalna praksa. Kar me moti je dejstvo, da očitno v Sloveniji ne obstaja možnost, da bi se za uporabo storitev (in posledično plačevanje) lahko odločali državljani sami.
Že v osnovi je zgrešena logika, da moramo državljani plačevati obvezni "prispevek" za nacionalno televizijo, katera poleg vseh naših prispevkov zelo lepo živi še na račun oglaševalcev. Še precej bolj sporno pa se mi zdi dejstvo, da bomo po novem morali plačevati prispevek za neko brezvezno komercialno televizijo katere verjetno veliko ljudi niti ne spremlja, kjub temu pa naj bi sedaj ti isti ljudje morali plačevati nek dodatek svojim operaterjem (Telekom, Telemach, Amis, T2,...), ki so se očitno postavlii na stran svjih dobaviteljev in ne na stran svojih strank, kot bi to naj bila praksa v razvitem svetu. 
Zato predlagam (oz. bolje rečeno pričakujem od vlade RS), da nemudoma urgira v dotičnem primeru in spremeni zakonodajo oz. zahteva, da imamo vsi državljani RS možnost izbire in ne prisile plačevanja komercialnih storitev, katere želimo/ne želimo uporabljati v vsakdanjem življenju. Osebno me ne moti, če so ljudje pripravljeni plačevati dotično storitev. Zdi se mi pa nedopustno, da bi morali to storitev na svoja pleča prevzeti vsi, se pravi tudi tsti, ki si tega ne želimo. Ne pozabimo dejstva, da gre na koncu še vedno za komercialno podjetje, ki naj bi v razvitem svetu živelo od ponudbe in povpraševanja... Pri nas v Sloveniji se mi vedno bolj dozdeva, da je ponudba obvezna za plačilo, ne glede na količino povpraševanja.
V upanju na hitro in ustrezno rešitev za veliko število državljanov vas lepo pozdravljam!
S spoštovanjem, Aleš