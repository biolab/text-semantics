Pozdravljeni,
z uvedbo novega davka na nepremičnine smo novograditelji (tudi kupci novogradenj) v položaju dvojnega obdavčenja. Davek smo plačali že s plačilom komunalnega prispevka (večinoma tudi več kot 10.000,00 EUR) oz. s plačilom kupnine za stanovanje, poleg tega smo graditelji morali plačali tudi davek na  vsa gradbena, inštalacijska in druga dela.
Večina nas ima kredit za nn let, s katerim bomo odplačevali omenjene davke. 
Torej, po prejšnji zakonodaji so bili novograditelji in kupci novogradenj (stanovanj in hiš) 10 let opravičeni do plačila komunalnega prispevka (beri: nadomestil ga bo davek na nepremičnine), ravno zaradi preprečevanja dvojne obdavčitve. Kot trenutno spremljam zadeve in glede na to, da smo za novo (dve leti staro) nepremično dobili informativni izračun davka na nepremičnino, bomo že letos spet morali plačati davek na nepremičnino (pa še odplačali nismo vseh dajatev za gradnjo).
Predlagam, da ostane oprostitev plačila davka na nepremičnine za novogradnje za obdobje 10 let, saj gre v nasprotnem primeru za dvojno obdavčenje, kar je protiustavno.
Lep pozdrav.