Stanje danes (2A):
- Letna vinjeta 110,00 EUR
- Mesečna vinjeta 30,00 EUR
- Tedenska vinjeta 15,00 EUR
 
Za občasne voznike torej ni paketa, ki bi bil primeren za njihovo priložnostno vožnjo iz točke A v točko B na najbolj varen in okolju prijazen način. Z uvedbo e-vinjetnega sistema postaja popolnoma izvedljiv sistem cestninjenja »pay-per-use« s plačilom po dejanski uporabi AC sistema. Če danes voznika z letno vinjeto dan uporabe AC stane 0,30 EUR, potem bi enodnevna uporaba voznika stala npr. 1 EUR. V izogib različnim zlorabam sistema, bi ta cena veljala za npr. prvih 5 uporab (5 dni) vsak mesec – torej po progresivni lestvici. Uporaba 6-10 dni na mesec bi ceno dvignila na npr. 1,50 EUR/dan, vsi nadaljnji dnevi uporabe do izteka meseca pa npr. 2,00 EUR/dan.
 
Primer:
5 voženj = 5 EUR
10 voženj = 5 EUR + 5x 1,50 EUR = 12,50 EUR
30 voženj = 12,50 EUR + 20x 2,00 EUR = 52,50 EUR/mesec (logično, ker sistem ni namenjen rednim uporabnikom).
Z vsakim koncem meseca se kvote resetirajo in tarifiranje se začne znova po progresivni lestvici.
 
To bi pomenilo, da se razbremenijo lokalne ceste, voznikom pa omogočite normalno rabo AC križa brez nesorazmerno dragih nakupov vinjet (letnih, mesečnih ali tedenskih).
 