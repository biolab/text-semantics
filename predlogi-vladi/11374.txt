Predlagam, da se posname in na televizijah predvaja video, ki prikazuje pravilno obnašanje v zaprtih javnih prostorih za katere velja odlok o obvezni uporabi mask in rokavic. Video bi lahko prikazal kako pristopimo k razkuževanju rok, nadevanju rokavic, upoštevanju primerne razdalje, ko čakamo v vrsti na blagajni. Po pričanju ljudi je vse preveč razlik med trgovci. Nekateri spuščajo posamično, drugi ne, ne glede na kvadraturo trgovine. Nekateri imajo na vstopu varnostnika, ki usmerja k dezinfekciji rok in uporabi rokavic, nekje so samo rokavice, nekje ničeasr. Upokojence vidiš tudi brez vsakršne zaščite tudi po 16. uri v trgovini. Saj smo ugotovili, da si ne znamo umivati rok in nadevati mask. Ne bo hudega če v tistem bloku oglasov v katerem je petkrat oglas za čokolado istega proizvajalca, le tega zamenja video o upoštevanju ukrepov za preprečevanje širjenja koronavirusa z navedbo ur nakupovanja za najranjljivejše. V video pa bi lahko vključili tudi kako izgleda primerno obnašanje zunaj, ko gremo na sprehod v lastni občini.