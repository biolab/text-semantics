V zadnjih treh letih je policija obravnavala okoli 60.000 kaznivih dejanj. Statistika kaže, da se je število kaznivih dejanj tujih državljanov (Alžirije, Sirije, BiH, Srbije …) povečalo. Policija nima odgovora na vprašanje, ali so vsa ta kazniva dejanja storili tujci, ki so migranti, prosilci za azil ali osebe s stalnim prebivališčem v Sloveniji ali morebiti celo turisti, saj evidence, ki bi opredeljevala status tujca v povezavi s kaznivim dejanjem, ne vodi. Iz svoje statistike lahko izlušči le podatek o državljanstvu oseb, ki so jih policisti najpogosteje obravnavali.

Glede na sporno početje migrantov in na dejstvo, da policija ne vodi podatkov o številu kaznivih dejanj v povezavi z migranti in njihovim statusom, predlagam spremembo zakonodaje – zakona o naloga in pooblastilih policije, s katero bi v 124. členu opredelili navedeni status tujca (prosilec za mednarodno zaščito, status begunca, začasno dovoljenje za bivanje itd.) S tem bi parlamentarci in policija dobila boljši vpogled v to, koliko kaznivih dejanj so izvršili tujci (ilegalni migranti in prosilci za azil).