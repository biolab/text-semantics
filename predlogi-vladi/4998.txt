Spoštovani.
Pišem vam, s predlogom o povečani gospodarski aktivnosti domačih podjetij. Izhajam iz svojega primera.
Moje podjetje deluje na trgu prevajanja in tolmačenja. Zadnje čase opažamo, da javne institucije (proračunski porabniki) naročujejo določene storitve oz. iščejo ponudbe pri tujcih. V konkretnem primeru na madžarskem. Madžarska podjetja, jim zaradi nižjega standarda dajo bistveno nižje cene kot jim lahko dajo slovenska podjetja. S tem nas same javne institucije silijo da znižujemo naše cene in avtomatično izgubljamo posle, ker cen nižat v nedogled ne moremo. Zato vladi predlagam, da preuči možnost, da javne institucije (proračunski porabniki) morajo obvezno naročevati storitve v Sloveniji pri domačih podjetjih. S tem bi povečali gospodarsko aktivnost, na marsikaterem področju. Država pa bi pobrala tudi več DDV-ja.
Kot drugi predlog pa bi dal ta, da bi vsi poslovni subjekti, ki opravljajo gospodarsko dejavnosti bili zavezanci za DDV. Sedaj se dogaja, da ste prah dvignili iz 25.000 EUR na 50.000 EUR prometa in večjim podjetjem dali vsaj 1× toliko "konkurentov" kot jih je bilo prej. ker so cenejši za 22 % že v štartu. Menim, da bi bilo pravo gospodarsko okolje tako, da imajo vsi enake pogoje. Torej če nekdo opravlja gospodarsko dejavnost, ne glede na promet 1 EUR ali 1 MIO EUR bi moral obračunavati DDV. Razen za dejavnosti, ki so izvzete po zakonu o DDV.
Podpiram pa tudi uvedbo davčnih blagajn za vse poslovne subjekte, ki poslujejo z gotovino. Od malih trgovin pa do megamarketov. Pogoji morajo biti za vse enaki.
Poleg tega, pa bi še predlagal pavšalno obdavčitev tistih, ki imajo kmetije in prodajajo npr. bučno olje na črno.
Lep pozdrav