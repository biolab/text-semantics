Spoštovani!
Tretji odstavek 69. člena ZSV navaja naslednje potrebne izobrazbene pogoje za opravljanje strokovnega izpita na področju socialnega varstva: "Strokovni delavci so tudi delavci, ki so končali višjo ali visoko šolo psihološke smeri, pedagoške smeri in njenih specialnih disciplin, upravne, pravne, sociološke, zdravstvene smeri – smer delovne terapije in teološke smeri z ustrezno specializacijo ter imajo eno leto delovnih izkušenj na področju socialnega varstva, opravljeno pripravništvo in strokovni izpit po tem zakonu."
Predlagam pobudo za spremembo navedenega člena zaradi neenake obravnave diplomantov Teološke fakultete, ki brez opravljene dodatne specializacije ne morejo pristopiti k opravljanju izpita. In to kljub temu, da študij na Teološki fakulteti traja pet let in vsebuje sorodne predmete iz psihologije, sociologije, medicinske antropologije, prava in druge.
Gre za neenako obravnavo študentov Teološke fakultete, na katero je bil obveščen 7.12.2010 g. predsednik države RS Danilo Türk na Teološki fakulteti in je takrat dejal, da bo poskrbel za ponovno obravnavo tega vprašanja, saj je v večini držav EU diplomantom Teološke fakultete dostop do izpita omogočen. Do tega ni prišlo, zato vas naprošam, da razmislite o pobudi spremembe zakona.
Hvala lepa, lep pozdrav,
Matjaž Grčar