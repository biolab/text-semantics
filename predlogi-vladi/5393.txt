Pozdravljeni, spoštovani sodržavljani Republike Slovenije!
 
Glede na to, da ima naše državno gospodarstvo precejšnjo luknjo, ki se jo trudimo kar najhitreje zakrpati, in nam primanjkuje sredstev, ki bi jih lahko vlagali v trajnostni razvoj različnih področij – zlasti šolstva (izobrazbe), ki je okno v svet našim otrokom – sem si zamislil nov šolninski sistem, ki bi prispeval k povišanju sredstev, s katerimi bi lahko razvijali šole širom Slovenije.
 Predlagam, da se uvede šolnina za obiskovanje srednje šole. Preden se zaženete k prenagljenemu zaključku, mi, prosim, dovolite, da v popolnosti pojasnim svojo idejo.
 Enačba za določilo šolnine: šolnina = skupni povprečni neto mesečni dohodek zakonitih skrbnikov šolajočega  x  stopenjska postavka  /  število                         otrok vpisanih v srednjo šolo
Primer slovenskega povprečja: Zakonita skrbnika dveh šolajočih se otrok imata skupno 2000 € neto mesečnega dohodka.      2000 €  x  (0,005 / 2)  =  5 €  Torej morata zakonita skrbnika dveh šolajočih otrok skupaj mesečno plačati 5 € šolnine srednji šoli, ki jo obiskujeta otroka. Če obiskujeta različni srednji šoli pa vsaki 2,5 € (polovico izračunanega zneska) mesečno.  
Seveda, ker naj bi bili socialna država, bi zakoniti skrbniki: samohranilci, zakoniti skrbniki, od katerih je vsaj en invalid, in rejniki; ki prejemajo skupno neto mesečni dohodek nižji od dveh povprečnih slovenskih plač (trenutno ta znaša približno 1000 €), začeli z nižjo stopenjsko postavko 0,0025 namesto 0,005.   
Po mojih izračunih, temelječih na SURS-ovih podatkih, bi tako v povprečju letno vse srednje šole v Sloveniji skupaj pridobile približno dodatnih 0,5 mio. evrov sredstev.  Cilji takega sistema so: – povišanje proračuna posameznih srednjih šol, ki bi ga lahko uporabile v namene obnove in razvoja, – destratifikacija prebivalstva (višji, privilegirani sloji bi morali plačevati višje šolnine, medtem ko bi revnejši plačevali manj), – izkaz spoštovanja do šole, ki ponuja izobrazbo nekogaršnjemu otroku, – nenazadnje podpora številnejše družine (posledično dvig naravnega prirastka), kajti več otrok, kot bi jih nekdo imel, nižje šolnine bi plačeval.
 
Konstruktivni komentarji so zelo zaželeni. Lep pozdrav                                                                                                                                                                                                Piano  