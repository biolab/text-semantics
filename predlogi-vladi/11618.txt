Pred 5-timi leti, sem zaradi nasilja v družini zbežala iz skupne hiše, kjer sva z možem živela sama. Na občini sem prijavila svoj začasen naslov. Opozorili so me, da stalni naslov moram tudi zamenjati, saj v kolikor vsaj 2 dni ne bivam na stalnem naslovu in me bivši mož prijavi, bom kaznovana.
Sodišče je določilo, da mi pripada 1/2 hiše, vendar me bivši mož ne želi izplačati. Smo v dogovoru, da jaz izplačam njega. Denar sem si izposodila, da ga lahko izplačam in v roku 1 leta bi hišo prodala ter vrnila denar. Kako naj potem plačam še davek, ker v hiši nisem bivala že 5 let in ne po svoji krivdi, sem pa vknjižena na polovici hiše v zemljiški knjigi. Imam vso dokumentacijo, policijske zapisnike itd. Smatram, da ne spadam v isti koš, kot najemodajalci in lastniki več nepremičnin.