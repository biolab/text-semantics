Predlagam vladi, da prepove in sankcionira to nekulturno grafitiranje (pisanje po zidovih, vozilih (npr. vlakih), itd. Vsa Slovenija je že pokracana z grafiti, ki kazijo njeno podobo, kamorkoli pogledaš. Počečkani so tudi prometni znaki, tako da včasih sploh ne veš, na kaj dejansko opozarjajo oz. kaj zahtevajo. Vlaki so tako nemarno počečkani, da ni čudno, da se z njimi nihče noče voziti. Navedeno zelo kazi podobo Slovenije in Sloveniji ne more biti v ponos. Ti grafiti so zelo nekulturni. Sankcionira naj se tako grafitiranje na javnih površinah kot tudi na zasebnih površinah (če površina ni v lasti grafitarja), saj gre v obeh primerih za poškodovanje tuje stvari.
Da pa odstranjevanja grafitov ne bodo plačali davkoplačevalci, naj se poskuša grafitarje najti, jih izslediti in jim poleg denarne kazni in stroškov postopka nabiti odškodnino - 3-kratnik stroška čiščenja. Denar od odškodnin in denarnih kazni za grafitiranje naj se steče v poseben fond, iz katerega se bo nato plačevalo čiščenje grafitov. 
 