Pozdravljeni.
 
Vladi bi predlagal, da se prilagodi socialnim razmeram in spremeni potrebno zakonodajo, za pravičnejše dodeljevanje sredstev in sofinanciranje programov. Da obrazložim za kaj se gre. Moram priznati, da niti nisem bil presenečen danes na CSD, ko sem prišel z vprašanjem, ali bi se lahko znižalo plačilo vrtca, ker sem pred časom izgubil službo, vendar sem zelo hitro našel tudi drugo, pa vendar pol slabše plačano kot prej. Če sem prej še nekako lovil slovensko povprečje, sem zdaj na minimalni plači. No, odgovor socialne delavke sem vedel že vnaprej,pa vendar sem ga hotel slišati na lastna ušesa iz njenih ust. ''Upoštevajo se dohodki iz predprejšnjega leta in sprememba bi bila možna le ob popolnem izpadu dohodka.'' No, zanimivo, da sva morala pred petimi leti z ženo, ki je bila brezposelna, ob njeni zaposlitvi TAKOJ to sporočiti takrat še na občino. Torej, da povzamem ... Zdaj bom jaz in verjetno tudi ne tako majhen del drugih s podobno situacijo, plačeval stroške take in drugačne na podlagi plač, ki sem jih prejemal par let nazaj. Ob morebitni izgubi službe se očitno najbolj izplača ostati brezposelen, kot najti drugo službo. Mislim, da je zakon na tem področju zelo okorel in se neprilagaja tako hitro kot se spreminjajo socialne razmere.