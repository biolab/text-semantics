Večkrat so dijaki in študentje omenjeni, da so nelojalna konkurenca redno zaposlenim, da so del sive ekonomije, ker delajo na črno ali delajo preko njihovih študentskih napotnic brezposelni, da odhajajo po končanem izobraževanju v tujino, da so v okrilju domačega okolja predolgo t.i. "mama hotel".
V ustavi RS je zapisano, da želimo imeti zdrave in izobražene prebivalce, zato v njihov študij investiramo vsi davkoplačevalci s plačevanjem prispevkov po načelu solidarnosti celotno delovno obdobje. Predlagam, da se za redno izobraževanje na ravni države v sodelovanju z delodajalci, ki načrtujejo potrebe po novih kadrih, zagotovi štipendija za vse dijake in študente ali pa prioritetno za vse deficitarne poklice. Na ta način bo štipendiranje dijakov in študentov, po končanem izobraževanju določalo tudi njihove obveznosti. Tako ne bomo samo neto plačniki kadrov, ki po končanem študiju odhajajo v tujino. Prav tako se bodo lahko posvetili izobraževanju, ne pa, da iščejo priložnostno zaposlitev, da lahko krijejo svoje življenjske stroške. Prav tako jim bo omogočeno, da se osamosvojijo in prevzemajo odgovornost v družbi. Seveda pa lahko še vedno delajo preko napotnic priložnostno ali kot prostovoljci, kdor to želi.