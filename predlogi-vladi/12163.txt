Predlagam vladi, da spremeni pokojninski sitem tako, da se bo vsaj delno upoštevalo pričakovano trajanje prejemanja pokojnine. Trenutno je višina pokojnine odvisna od višine plače, trajanja delovne dobe in spola. Tako so se v preteklosti s polno pokojnino z enakim odmernim odstotkom upokojevali upokojenci eni pri 55 letih, drugi pa pri 70 letih. Jasno je, da bo ob pričakovani starosti 75 let drugi prejemal pokojnino 5 let, prvi pa kar 4x dlje. Z obstoječim pokojninskim zakonom so razlike sicer manjše, saj se praviloma lahko upokojujejo ljudje šele pri 60. letu, vendar obstaja več izjem, ki omogočajo, da se veliko ljudi upokojuje tudi prej - po 56. letu starosti (otroci, služenje vojnega roka, delo pred polnoletnostjo).