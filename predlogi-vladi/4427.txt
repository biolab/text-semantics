Predlagam obvezni dodatni popolni letni nadzor porabe denarja v novo nastalih malih občinah. Vsi organi v teh občinah so sestavljeni iz članov, ki običajno niso dorasli funkciji, tako v izobrazbenem pogledu, kot v pogledu splošne razgledanosti. Taki člani potem sprejemajo pravilnike s pomočjo katerih skupina (posvečenih) ljudi mesari z denarjem in to v času splošnega varčevanja. Ne more na primer občinski svet, na predlog župana, sprejemati pravilnik o financiranju trenerjev (pravilnik je napisan tako, da pogojem zadostuje samo en trener), ceste pa so zanič, projekt kanalizacija nedokončan, ni stanovanj za mlade družine, socialna stiska je iz dneva v dan večja. Predlagal bi tudi, da je za člane občinskih svetov potrebna vsaj peta stopnja izobrazbe.