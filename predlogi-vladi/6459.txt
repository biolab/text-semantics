Pozivam vlado Republike Slovenije da sproži kazenski pregon proti neznanim osebam, ki so omogočile podcenjeno prodajo državnega premoženja (deleža) v družbi Mercator d.d.
Neznane osebe so s svojo nesposobnostjo, negospodarnim ravnanjem in nespoštovanjem pravnega reda Republike Slovenije omogočile omogočile kupcu zgoraj omenjenega deleža pridobitev nepoštene koristi. Trenutno ne upam postaviti trditve da so te osebe tudi protipravno delovale v svojo lastno korist ali interese.
Kot je kupec kmalu pokazal, je bilo možno družbo Mercator d.d. rešiti v kratkem času z odprodajo podrejenih  (trenutno nepotrebnih) družb in/ali nepremičnin, in s takim dejanjem omogočiti zmanjševanje dolga krovne družbe. Če je takšen dolg sploh obstajal, saj ima vsaka družba lahko svoj kapital vezan v različnih oblikah (zaloge, nepremičnine, investicije). 
Neznane osebe so z namenom reševanja svojega položaja omogočile kupcu pridobitev izjemno poceni odskočne deske do slovenskih nepremičninskih resursov in položaja na slovenskem trgu. Nikakor ne smatram da so takšni prevzemi prepovedani, niti da se ne bodo dogajali v prihodnje. Vendar je potrebno pretehtati dolgoročne prednosti in slabosti za celotno slovensko družbo, ne le za posameznike.
Kot se je kmalu pokazalo, so začele na police trgovin Mercator prihajati zamke pod okriljem kupca, ter izginjati tradicionalne znamke, ki so dolga leta prisotne v Sloveniji. S tega vidika smatram da so neznane osebe dolgoročno škodovale Slovenskemu gospodarstvu, ki bo le tonilo v povprečje tujih multinacionalk in izdelovalo le še licenčne izdelke z nikakršno dodano vrednostjo.
Pozivam vlado RS da prepreči nekontrolirano razprodajo tudi drugih (trenutno še) dobrostoječih slovenskih družb, ki imajo to smolo da je (delni) lastnik Republika Slovenija preko državnih institucij ali družb kjer ima država ali politika odločujoči vpliv.