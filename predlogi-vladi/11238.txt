Pozdravljeni
Omejitev gibanja na občine je neizvedljiva, na pokrajine še manj, saj jih nimamo. Splača se pogledati v zgodovino, med 2. svetovno vojno so v ZDA omejili porabo avtomobilskih gum s pomočjo omejitve porabe bencina. Bencina so imeli dovolj, ampak je bilo lažje, varnejše in bolj učinkovito omejiti prodajo bencina in na ta način varčevati s kavčukom.
Za čas trajanja epidemije predlagam dvig trošarin na liter bencina na 10€/liter, podjetja zaposlenim ta denar vrnejo prek rednega plačila stroškov vožnje na delo, država vrne denar podjetjem iz pobranih trošarin.
Javni prevoz smo že ustavili, če se ustavi še prodajo bencina se tudi ustavi dnevne izlete - brez mitnic, policijskih patrulj in povsem nečloveških notranjih meja.