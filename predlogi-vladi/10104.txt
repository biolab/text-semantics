Iz dostopne baze sodnih odločb trenutno ni razvidno, da bi se Vrhovno sodišče Republike Slovenije konkretno že opredelilo do vprašanja načina vročanja obvestila CSD. Iz trenutno veljavne zakonodaje in sodne prakse ne izhaja obveznost, da bi se moralo obvestilo CSD vročati osebno, saj CSD z obvestilom upravičenca in zavezanca o novi višini zgolj obvesti in tako ne gre za dokument, od vročitve katerega bi začel teči kakšen rok. Bi pa osebna vročitev vsekakor olajšala dokazovanje, kdaj je zavezanec prejel obvestilo in je bil z novo višino seznanjen, saj je v skladu s sodno prakso šteje, da obveznost plačevanja valorizirane preživnine obstaja in posledično zamudne obresti od nove višine tečejo od dneva, ko mu je bilo obvestilo vročeno.

Glede vprašanja, od kdaj je preživninski zavezanec dolžan plačevati valoriziran znesek preživnine, je nadalje Višje sodišče v Ljubljani v sklepu z opr. št. I Ip 3367/2014 z dne 24. 9. 2014 zavzelo stališče:

»…po stališču višjega sodišča je dolžnik, ki ne plačuje preživnine v povišanem znesku, dolžan plačati zakonske zamudne obresti od razlike med prej določeno in novo določeno preživnino od takrat, ko mu je vročeno obvestilo centra za socialno delo. Takrat je šele seznanjen z novo višino mesečne preživnine in v primeru neplačila v zamudi (za razliko med višinama), zaradi katere ga doleti obveznost plačila zamudnih obresti kot civilne sankcije za kršitev obveznosti izpolniti denarno obveznost ob njeni zapadlosti… V opisanem obsegu je torej pritožba utemeljena, ker pa ni bilo popolno ugotovljeno dejansko stanje, kdaj je bilo dolžniku vročeno obvestilo o uskladitvi preživnine z dne 18. 6. 2013, kar vpliva na začetek teka zakonskih zamudnih obresti od razlike med prej določenim in povišanim zneskom preživnine, je višje sodišče v tem obsegu sklep v I. točki izreka razveljavilo in zadevo vrnilo sodišču prve stopnje v nov postopek.«

Predlagam spremembo zakonodaje (DZ), tako da se obvestila CSD vročajo skladno z določili ZUP (t.i osebno vročanje), ne pa odprema teh obvestil po redni pošti (t.i. navadno vročanje)