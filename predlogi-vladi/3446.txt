Predlagam, da država poskrbi za subvencije, za predelavo avta na plin in to višini 25 % od investicije.
Dejstvo je, da država ponuja vsega boga subvencij-za nizkoenergetske gradnje(okna, izolacija, kotli na biomaso, itd), pa subvencija za nakup traktorja, subvencija za postavitev sončnih celic in še in še,...
Pri vseh teh subvencijah je potrebno kar nekaj kapitala za nakup subvencioniranega materjala/opreme, da lahko subvencijo sploh lahko izkoristiš.
Zakaj pa država ne subvencionira predelave avtomobila na avtoplin? Vgrajuje se ga že več let in čeprav so električni avtomobili manj  časa na trgu kot vgradnja avtoplina, je država poskrbela za subvencije ob nakupu novega električnega avtomobila. Kje je tukaj logika?
Je tukaj logika države ta, da z električnimi avtomobili prevoziš lahko samo manjše razdalje in boš za daljše relacije še vedno uporabljal bencin, od katerega bo polnila proračun? 
Torej, vlado RS sprašujem-zakaj ni subvencije na predelavo avtomobila na plin? Kaj je narobe z njim? Onesnažuje okolje tako kot bencin? Zakaj nekatere druge države lahko subvencionirajo vgradnjo, naša država pa ne? 
 