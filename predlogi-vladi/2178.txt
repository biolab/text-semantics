Pozdravljeni!
Veliko primerov poznam, med njimi sem tudi sam, ko smo nasedli zavarovalnim agentom za sklenitev življenjskega zavarovanja, saj nam je bilo obljubljeno, da lahko kadarkoli prenehamo plačevati in lahko kadarkoli po nekem obdobju (običajno 3 ali 5 let) dvignemo denar, ki smo ga vplačali in prenehamo z varčevanjem oz. življenjskim zavarovanjem.
V časih kakršnim smo, nas je verjetno več takšnih, ki bi nam vplačan denar zelo prav prišel, možnosti za nadaljnje plačevanje pa nimamo. In tukaj se zakomplicira, saj zavarovalnice nočejo niti slišati o tem, da bi karkoli vrnile in se sklicujejo na zakonodajo, ki jih ščiti, da lahko izplačajo le v primeru brezposelnosti, smrti staršev, naravnih katastrofah in selitve v tujino, pa še takrat dobiš le nek procent vplačane premije.
Nepošteno je, da človek ne more do SVOJEGA denarja in da država to ščiti (mislim da je na zavarovalnici omenjala obligacijski zakonik, ne vem pa kateri člen). Predlagam, da se zakonodaja spremeni, da lahko tisti, ki vplačuje zahteva plačano nazaj kadarkoli, se pa strinjam, da je nekolikšen odbitek, vendar ne takšni kot navajajo, da ti dajo po 5 letih recimo 30% vplačanega nazaj.
Drug nateg pri teh zavarovanjih pa je, da na koncu dobiš izplačano le tisto kar si vplačal in nekaj minimalnih obresti. Moj primer, v 40 letih bi vplačal 22.100€, izplačano bi pa dobil po 40 letih nekaj čez 23.000€. V 40 letih mi pa inflacija požre večino vplačane premije. Na banki bi dobil bistveno več obresti v teh letih in bi znesek več kot podvojil ali celo potrojil v 40 letih. Vem da sem sam kriv, a zakonodaja take vrste nategov omogoča, zavarovalncia pa je takrat izrabila mojo naivnost in neizkušenost.
LP
Matjaž