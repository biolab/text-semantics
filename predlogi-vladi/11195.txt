Opozarjam na problem, ki ga znamo imeti podjetja, ki poslujemo s podjetji, ki so (v celoti ali delno) v državni lasti, kot je v našem primeru Pošta Slovenije. Naše podjetje zastopa veliko število podjetij pri organizaciji distribucije letakov, ki jo realizira Pošta. V teh izrednih okoliščinah, v skrbi za lastno likvidnost, podjetja ustavljajo plačila že opravljenih storitev. Z druge strani, Pošta Slovenije zahteva upoštevanje pogodbenih plačilnih rokov. Zamuda plačila ne pomeni samo obračunavanje zamudnih obresti, pač pa tudi spremembo (slabšanje) pogojev sodelovanja, ali celo odpoved sodelovanja, kar neposredno ogroža obstoj našega podjetja. To velja ne samo za naše podjetje, temveč tudi za vsa podjetja, ki svoje storitve opravljajo posredno ali neposredno po pogodbah s Pošto Slovenije
Zato predlagam ukrepe, ki bi sledili že dogovorjenim “Ukrepom za ohranitev delovanja podjetij” in “Ukrepom za izboljšanje likvidnosti podjetij”, insicer, da se zamrzne uveljavljanje pogodbenih kazni in obračunavanje zamudnih obresti za zamude pri plačevanju storitev po pogodbah s podjetji, ki so (v celoti ali delno) v državni lasti.