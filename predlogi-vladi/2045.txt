Po sedaj prebranih predlogih so vsi napisani nekako takole: "Predlagam vladi uzakonitev hitrosti interneta na najmanj X/X Mbit/s do leta 2015". Ker nisem nikjer zasledil primerno spisanega predloga sem se odločil za odprtje novega.
Sedaj imamo po večini države kable, ki so v lasti Telekoma. Svoje omrežje ima tudi T-2 in nekaj bolj lokalnih kabelskih sistemov, če se motim me popravite. Vsi hočemo hitro širokopasovno povezavo, to je povsem jasno. Vendar problem je v tem, da operater gradi omrežje tam kjer je največ potencialnih naročnikov, kar je logično. Pri tem pa nastane problem. V gosto naseljenih območjih ima kakšna hiša možnost priklopa na optiko tudi večih operaterjev, kar je izven mest je optika zgolj nedosegljive sanje.
Jaz bi predlagal vladi, naj spodbuja lokalne skupnosti k izgradnji lastnih omrežij (mesta, krajevne skupnosti, vasi itd.). To bi pripomoglo, k večji konkurenčnosti internetnih ponudnikov in k bolj pravični porazdelitvi stroškov za ISPje. Vsi ISPji bi imeli enake stroške najema vlaken. Če sem prav obveščen so lep primer tega skandinavske države, Nizozemska, Nemčija, ...
Poleg tega bi vladi predlagal naj uzakoni izgradnjo novih oziroma obnovo starih omrežij zgolj z uporabo optičnih kablov v izvedenki FTTH (optika do uporabnika) in ne v kateri drugi. Kjer je dostopna kabelska televizija, oziroma že obstoječi bakreni vodniki bi predlagal naj vlada uzakoni, da se morajo bakreni vodniki zamenjati z optičnimi če ni moč doseči hitrosti 10Mbit/s simetrično, recimo do konca leta 2016. Za priključke, kateri bi do konca leta 2016 ostali na bakru pa bi uzakonil, da operaterji nebi smeli zaračunavati več, kot istočasno zaračunavajo na optiki.
Uzakoniti bi bilo potrebno naprimer tudi, če se neko podjetje odloči za izgradnjo podzemnega voda, da mora naprimer eno leto pred začetkom gradnje le to objaviti na za to pristojnem organu. V tem času bi se lahko tudi druga podjetja, ki želijo položiti svoj vod odločila in ob skupnem dogovoru bi lahko vse polagali istočasno, kar bi bila korist za vse. V primeru, da na tej trasi še nebi bilo zakopanih dodatnih cevi bi moralo podjetje, ki se je odločilo za polaganje voda na tej trasi, samo zakopati dodatne cevi, če te še ne obstajajo oziroma se ni za to odločil noben drug investitor, ki bi jih kasneje tudi tržil. Seveda polaganje dodatnih cevi bi moralo biti tudi ob določenih pogojih izvzeto.
In verjemite mi, če bi bilo na vasi tako kot včasih bi se vaščani rade volje zmenili in pomagali napeljati kabel (jaz bi ga bil pripravljen tudi nekaj metrov plačat). Ker pa je prišlo, do tega da za vsako stvar potrebuješ znanje iz papirologije, vmes pa imaš še nekoga, ki bi rad za 50 m^2 dobil nevem kako visoko odškodnino je pa tako kot je. Da pa zraven prištejem še slovensko fovšijo smo pa takoj pri korupciji...(kaj šele, da bi mel kdo od mene korist). Ker pa živimo v sodobni družbi to ni več izvedljivo in demokratično je zbiranje gore papirja (lahko bi se rešilo po elektronski plati), in plačevanje za vsak žig in podpis.
Upam, da je kljub temu predlog smiselen in koristen, za komentarje sem hvaležen.