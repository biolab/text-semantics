E-uprava, konkretno "Vloga za podaljšanje veljavnosti prometnega dovoljenja". Mogoče imate tudi druge storitve, kjer se izvajajo transakcije, vendar jih ne poznam. Pri plačilu dajtev je na voljo več plačilnih sredstev. Kreditne in debetne kartice, abanet, hal mbills, moneta... Vsa našteta plačila so plačila, ki takoj nakažejo denar na vaš račun. Ne razumem pa, zakaj ni možnosti preprostega generiranja UPN naloga in/ali e-računa in/ali obvestila, z vsemi potrebnimi podatki za izvedbo transakcije? Čemu mora biti plačilo instantno, zakaj ne more počakati, da se plačilo izvede v času plačilnega prometa bank? Zakaj omejevanje glede tega? "Uradnega plačilnega sistema" t.j. nakazilo preko UPN naloga  ne podpirate, podpirate pa vse alternative...  Kje je problem? Ne morem izvajati plačevanja te elektronske vloge preko katerekoli banke.  Medtem, ko lahko račun za komunalo, telefon in ostale stroške, ki jih imam, plačam preko katerekoli banke, ki je v SEPA plačilnem sistemu. Predlagam, da dodate plačilo z UPN nalogom, poleg tega pa lahko dodate tudi druga plačilna sredstva (npr. Paypal, bitcoin... ), saj ste neodvisni od provizij, saj jih tako ali tako zaračunavate stranki.  Pred plačilom stranka ne ve, koliko provizije bo plačala. Predlagam tudi, da napišete, koliko odstotkov so provizije za posamezna plačilna sredstva.  