Predlagam postopno opuščanje izvajanja volitev in referendumov v fizični (papirni) obliki, ki stanejo zelo veliko denarja, da ne govorimo o kritikah na račun poslancev, ko se na leto izvede več kot en referendum. 
Namesto tega naj se s pilotskim projektom, podobno kot v Estoniji pred leti, preide na glasovanje preko interneta s pomočjo digitalnih certifikatov in Smart card sistema. Tukaj me lahko dopolnijo vsi informatiki in posvečeni podrobneje v vseh tehnologijah, ki so na voljo.
Časovni prehod naj recimo znaša 10 let, v tem času v času volitev še funkcionira polovica obstoječih volišč za vse, ki želijo glasovati preko papirja.
Za vse kritike:
- ali je prostor za manipulacije? Seveda, tako kot pri papirju.
- nas bo stal denarja? Seveda, ampak že na srednji rok manj kot kup referendumov, pa še večkrat jih lahko imamo v digitalni obliki.
- na dolgi rok se to lahko skombinira z osebnimi izkaznicami, ki postanejo pametne kartice s čipi