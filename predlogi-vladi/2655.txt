Predlagam specializacijo bolnic za določena področja, tako, da bi bila npr. v NM porodnišnica in nič več v Brežicah, v Brežicah bi pa imeli neko drugo specializacijo, .... Na ta način bodo zdravniki opravili bistveno več vsakodnevnih posegov, s tem pa bodo tudi bolj izkušeni. V bolnišnicah bi imeli 3 - izmensko delo. Na ta način bi dežurstva ukinili, saj bi bile bolnišnice odprte 24 ur. Na operacijo bi te lahko naročili ob recimo 2.00 zjutraj. Če bi ta zgodnja ura pomenila, da se je čakalni rok skrajšal iz 1 leta na 2 tedna, zgodnja ura po mojem ni problem. 
Skratka, odpadejo stroški dežurstev, aparati so 100% izkoriščeni, čakalne dobe so krajše, zdravstveno osebje se pogosteje srečuje z diagnostiko - pridobijo izkušnje in rutino, pa tudi zdravniki ne bodo več tarnali, kako da morajo na mesec narediti 350ur, saj bodo imeli 8urni delovnik, razen pri dalj trajajočih operacijah. 
 