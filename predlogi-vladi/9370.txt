 Predlagam, da se B in C kategorija vozniškega izpita spremenita v določilih največje dovoljene teže, do katere je dovoljeno voziti motorno vozilo. Sedaj v kategorijo B spadajo vozila, katerih največja dovoljena masa ne presega 3500kg, vozila, katerih največja dovoljena masa pa presega 3500kg, pa spadajo v C kategorijo. Predlagam, da se meja za B kategorijo pomakne do 5000kg, še bolje pa bi bilo tako kot v Nemčiji, kjer je meja 7500kg in vsa vozila do te teže lahko voziš z B kategorijo. To so malo večji kombiji in manjši kamiončki, za katere ne potrebuješ dodatnega znanja za vožnjo, marsikomu pa bi omogočilo, da lažje začne z obrtjo, ali  mu omogoči vožnjo malo večjega avtodoma, katerega zdaj ne more voziti z B kategorijo.