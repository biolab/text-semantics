Mislim, da je skrajni čas, da se prepove polivanje gnojevke in raztros svežega gnoja.
Kolikor mi je znano, je že sedaj to početje dovoljeno le pod določenimi pogoji (pred dežjem), vendar se kmetje tega ne držijo, hkrati pa takšna ureditev ni zadostna.
Nesprejemljivo je, da lahko en ali dva kmeta brez prestanka terorizirata tisoče ljudi (cela naselja in mesta). Obstajajo področja, kjer ljudje skoraj nikoli ne morejo zračiti bivalnih prostorov, sušiti perila na prostem in podobno.
Nikakor nisem 'mestno dete', ki bi mu bila delo na zemlji in pridelava hrane tuja, kljub temu pa se mi zdi to početje kmetov nesprejemljivo in ga je potrebno ustaviti. Tudi z vidika hranilne vrednosti živil (četudi gre pri polivanju gnojevke in raztrosu gnoja predvsem za polivanje po travnikih), je gnojenje z visokodušičnimi gnojili (gnojevko in svežim gnojem) neprimerno.
Kmetom naj se predpiše obvezno kompostiranje gnoja in dovoli izključno raztros tako pripravljenega dozorelega komposta. Glede urina živine pa je potrebno poiskati drugo ustrezno rešitev.