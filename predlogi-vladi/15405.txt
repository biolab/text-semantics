V luči današnje prometne nesreče, ki je le ena v nizu, povzročena s strani starejšega voznika od 70 let, je nujno razmišljati o spremembah zakonodaje o varnosti v prometu ter kazenskega zakonika. Pri najhujših in najnevarnejših prekrških, kot je vožnja v napačno smer, so večinoma povzročitelji starejši vozniki, ki bodisi niso seznanjeni s predpisi ali so že dementni ali ne vem kakšni bi lahko bili vzroki za takšno neumno dejanje.
Vsakemu posamezniku bi moral vozniški izpit prenehati veljati ko dopolni 70.-to leto brez debate. Od 70.leta naprej se jim vozniško dovoljenje podaljšuje za največ 1 leto pod pogojem:
- da so opravili CPP tečaj,
- da so pozitivno opravili zdravniški pregled
- da so pozitivno opravili pregled pri psihiatru, s poudarkom ugotavljanja prisotnosti demence. Prisotnost demence v kateremkoli stadiju je razlog za negativno mnenje.
Nadalje, zdravnikom, ki opravljajo zdravniške preglede za vozniška dovoljenja, je treba jasno in brez dvomov, naložiti soodgovornost za posledice, ki jih osebe, za katere so izdali pozitivno zdravniško mnenje o sposobnosti vožnje (ne glede na starost kandidata).
Vem, da so med starostniki tudi takšni, ki so še pri 80-tih povsem sposobni vožnje in samostojnega življenja, ampak žal, so le-ti v manjšini. Ceste uporabljamo vsi in dejstvo je, da so problematični starostni skupini v oziru varnosti v prometu novopečeni / mladi vozniki s svojo objestnostjo, kar je zakonodaja kolikor toliko adresirala (obvezna varna vožnja, ostrejši pogoji za voznike začetnike) ter starostniki nad 70 let, česar se zakonodaja še sploh ni dotaknila. Da človeku v starosti začnejo pešati sposobnosti na vseh področjih, ni nobena skrivnost. V prometu ne povzročajo nevarnosti v smislu objestne/prehitre vožnje, prej obratno. Za to starostno skupino so značilni:
- prepočasna vožnja, ki ravno tako povzroča nevarne situacije,
- nepoznavanje/pozabljanje prometnih predpisov
- nepoznavanje novejših CPP predpisov, znakov, infrastrukture
- avtoceste so pri nas prisotne že kar nekaj let, tako da mi je to, da nekdo, pa četudi nad 70 let star, ne ve, da se ne sme voziti po AC v nasprotno smer povsem nepredstavljivo, ampak očitno je temu tako, glede nato, da so povzročitelji tovrstnih prekrškov predvsem starejši vozniki.
Poleg zgoraj navedenega, bi že bil skrajni čas, da se za ta najhujši prekršek v cestnem prometu - Vožnja v nasprotno smer - spremeni tudi zakonodaja o kaznovanju. Ne glede na vzrok, na starost, na stanje prekrškarja in ostale okoliščine, bi se tovrsten prekršek moral obravnavati kot "uboj iz objestnosti" za katerega je zagroženo:
- takojšnja doživljenska izguba vozniškega izpita za vse kategorije. (brez popravnih izpitov, brez varnih voženj, brez milosti in izjem)
- če prekrškar s svojim dejanjem vožnje v nasprotno smer povzroči prometno nesrečo s smrtnim izidom druge osebe ali oseb, je to poskus umora ali uboja in se kaznuje z zaporno kaznijo od 10 do 15 let
Obrazložitev:
Vsak voznik, uporabnik cest, je dolžan poznati CPP. S tem je dolžan vedeti tudi, da se na cestah ne vozi v nasprotno smer, se ne vključuje po napačni strani, se na AC ne obrača in pelje v nasprotno smer ali vzvratno do zgrešenega izvoza, ipd. Če se uporabnik cest tega ne zaveda, za volanom nima kaj iskati.
Vsi smo uporabniki cest, vsak si želi priti na svoj cilj živ in zdrav. Čas je, da se ta norija z vožnjo v nasprotno smer, ki ima pogosto najhujše posledice, ustrezno adresira tudi z zakonodajo.