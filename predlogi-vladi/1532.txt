Predlagam vladi, da se vsi artikli, pri katerih obstaja sum testiranja na živalih, pa naj gre za kozmetična, zdravstvena, prehrambena, pralna in ostala sredstva, na deklaraciji jasno in enoumno označijo z  z besedami TESTIRANO /NI TESTIRANO NA ŽIVALIH ali NALEPKAMI, ki potrošniku jasno nakažejo ali je bil opravljen test na živalih (ne glede na to ali so podjetja naročila teste ali so testirala sama). Predlagam tudi, da se na tem področju vrši DOSLEDNA inšpekcija in da morajo podjetja dokazovati resničnost navedb s certifikati nadzornih organizacij.
Obrazložitev:
Kot potrošniki imamo vso pravico, da vemo kaj uporabljamo, kaj kupujemo in katero podjetje  s tem podpiramo. Trenutno nam je to onemogočeno. Vse kar lahko na deklaraciji preberemo je DERMATOLOŠKO TESTIRANO, kar je precej dvoumno in zavajajoče, saj nam ne obrazloži ali je testirano na živalih ali na prostovoljcih. 
Vsak potrošnik naj ima pravico, da se sam odloči, kje je njegova etična in moralna meja in kdaj jo bo prestopil.
Razne liste, ki obstajajo in delijo podjetja na belo, sivo in črno, so precej nezanesljiva in se večinoma spreminjajo, temeljijo pa na izjavah vodilnih teh podjetij, kar ŽAL ni verodostojno in se po njih ne moremo zanesljivo orientirati.
Na splošno velja, da se lahko proizvajalec sam odloči ali bo dodal to oznako na deklaracijo ali ne...To je absurdno, prav tako odgovori, da na deklaracijah ni prostora. To se da rešiti s samostojnimi nalepkami. Odgovori, da se v EU ne sme testirati na živalih in tudi uporabljati sestavin, ki so bile testirane, je popolno zavajanje...Vsi vemo, da celo nekatera naša podjetja testirajo in bodo zaradi pomanjkljive kontrole testirala še naprej, da o državah EU sploh ne govorim. Ker je za podjetja najceneje, vendar mene, kot potrošnika, ob vseh alternativnih metodah, ki so dandanes na voljo, to niti malo ne zanima.
 
 