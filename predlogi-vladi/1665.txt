Učenec bo nosil v šolo precej lažjo šolsko torbo, ko bo namesto množice učbenikov, ki jih mora nositi v torbi, imel s seboj le en zaslon, ki prikazuje besedilo in slike z elektronskim črnilom. Takšni zasloni so težki manj kot 0,3 kilograme in so naprodaj že od leta 2008.
Ko bo šola naročila zaslone za vse učence, cena za en zaslon zaradi količinskega popusta verjetno ne bo višja od 100 evrov. Zaslon se bo lahko uporabljal več let, kar pomeni, da bodo starši potrošili mnogo manj denarja za učne pripomočke otrok, ker ne bodo več kupovali dragih učbenikov natisnjenih na papirju.
Predlagam, da šolske oblasti razmislijo o uporabi zaslonov z elektronskim črnilom v naših šolah. Besedilo na tem zaslonu, je prikazano enako kvalitetno, kot če bi bilo natisnjeno v knjigi. Oči učencev pa so pri branju manj obremenjene, ker je možno nastaviti zaslon tako, da prikazuje povečane črke besedila. 
 