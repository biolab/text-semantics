 <style type="text/css"> </style> 
6. člen Uredbe o določitvi kvote za zaposlovanje invalidov ( Uradni list RS, št.: 32/2007, z dne 10. 04. 2007 ) v 1. odstavku določa, da delodajalec lahko izpolni kvoto le z zaposleninimi invalidi, ki jih je prijavil v zavarovanje v skladu z Navodilom za izpolnjevanje obrazca prijave v zavarovanje za invalide. Nadalje v 2. odstavku določa, da se v kvoto za posamezni mesec štejejo le invalidi, ki so bili prijavljeni v zavarovanje kot invalidi najpozneje do zadnjega dne v mesecu.
Predlagam spremembo tega člena, saj se mi zdi nesmiselno in nelogično, da bi delodajalec, ki sicer zaposluje ustrezno število invalidov ali z zaposlenimi invalidi celo presega zahtevano kvoto, plačeval  prispevek za vzpodbujanje zaposlovanja invalidov v višini 70 odstotkov minimalne plače za vsakega invalida, ki bi ga bil dolžan zaposliti za izpolnitev predpisane kvote po 15. členu Uredbe o določitvi kvote za zaposlovanje invalidov, ni pa ga prijavil v zavarovanje kot invalida.
Menim, da je že dejstvo, da ima delodajalec zaposlene invalide dovolj, da se lahko na podlagi tega ugotovi, da izpolnjuje kvoto in mu ni potrebno plačevati prispevka. Dogaja se namreč, da delodajalec v prijavi invalida ali pri spremembi podatkov enostavno spregleda in pozabi  v rubriko 37 na obrazcu M-3, vpisati šifro za »vrsto invalidnosti« in mora zaradi tega plačati prispevek, enako kot delodajalec, ki sploh nima zaposlenih invalidov.
6. člen deluje po mojem mnenju na delodajalce destimulativno, saj so lahko kaznovani s plačilom prispevka, kljub temu, da izpolnjujejo oz. presegajo kvoto.