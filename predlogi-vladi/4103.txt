Predlagam, da Vlada sprejme predlog sprememb Zakona o prekrških in zakonov, ki urejajo globe in višine glob, ki jih izreče prekrškovni organ, to pa na način, ki bo upošteval ekonomski/socialni status kršitelja tudi za težje in najtežje prekrške (oz, vse prekrške, razen za najlažje), za katere izreče globo prekrškovni organ.
Sodišča imajo v rednih snodnih postopkih možnost izreči globe v razponih, pri čemer upoštevajo socialni status kršitelja. Skozi uvedbo in razvoj prekrškovnih organov in presa pristojnosti nanje smo namreč možnost izrekanja glob v razponu bistveno zapravili/izgubili.
Glede na davčne evidence in druge evidence o premoženju državljanov, s katerimi država razpolaga, bi bilo v interesu pravičnosti in sorazmernosti in pa tudi v interesu doseganja kaznovalne in preventivne funkcije glob, da se te za prekrške, ki ne sodijo med najlažje (npr. parkiranje, kjer ni predvidenih kazenskih točk ali stranske sankcije, kjer je predpisana globa nižja od npr. 200 EUR), izrekajo na način, ki upošteva ekonomski/socialni status kršitlelja oz. gospodarsko moč pravne osebe (kar poznamo npr. v ZOPOKD).
Z načinom uresničitve ideje (tehnikalijami izvedbe, torej) bi se poukvarjali vladni oz. ministrsko resorni strokovnjaki s tega področja.