Leighov sindrom je podedovana motnja/bolezen, pri kateri mutacije mitohondrijske DNK negativno vplivajo na možgane in živčni sistem otroka. Otrok s tem (neozdravljivim) sindromom umre v nekaj letih. Okvarjeno mitohondrijsko DNK otrok nasledi po materi; rečeno drugače: sindrom je pogojen z okvaro mitohondrijske DNK, ki se nahaja v ovojnici ženske gamete. S t. i. mitohondrijskim transferjem se lahko zdravi nukleus jajčeca vstavi v ovojnico jajčeca darovalke z mitohondrijsko DNK, ki ni okvarjena, in na ta način tvori povsem zdravo jajčece. Transferju sledi oploditev in vitro.
 
Predlagam, da vlada RS začne zakonodajni postopek za legalizacijo oploditvenega posega, ki vključuje mitohondrijski transfer in tri-starševsko oploditev in vitro. Zanimivost: v Veliki Britaniji so tovrstni poseg legalizirali že lani, v Mehiki pa se je pred meseci rodil prvi otrok, 'spočet' na ta način.