Slovenci (m/ž) smo po naravi dobri ljudje, ko je res potrebno stopimo skupaj in pomagamo sočloveku. Ena izmed takih pomoči sočloveku je krvodajalstvo. Na tem področju smo Slovenci samozadostni, na kar moramo biti še posebej ponosni.
Da ne bom predolg. Moj predlog je preprost, predlagam prostovoljno dodatno testiranje krvi krvodajalca za številne druge bolezni oz. zdravstvena stanja, ki so lahko vidna na krvi. Menim, da bi s takšnim načinom odkrivanja preprečili razvoj marsikatere bolezni in bi osebo lahko pravočasno opozorili, da se naj zglasi pri osebnem zdravniku, kjer bi naredili še natančnejše teste. Katere teste bi lahko naredili naj določi stroka.
S tem bi krvodajalci pridobili najpomembneje, boljše zdravje in boljšo skupno prihodnost.