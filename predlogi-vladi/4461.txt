 Črne gradnje naj se obdavčijo. Vendar z visoko stopnjo, ki naj bo vsaj 10 kratnik normalne obdavčitve. Država potrebuje denar. Naj se že končno postavi obdavčitev večjih nepremičnin. Popis je bil dokončan in če se ne bo začelo obračunavati, bo zastarel. Če pa bo v produkciji, se bo sproti obnavljal in dopoljeval. Torej, naj se obdavčijo vse stanovanjske površine, ki presegajo določeno kvadraturo na stanovalca. Naj se obdavčijo vse nestanovanjske površine. In končno, naj se obdavčijo črne gradnje z 10 kratnikom normalnega davka. Tako bo v interesu posameznika, črnograditelja, da čimprej legalizira svojo gradnjo, oziroma jo poruši. Zakaj bi vendar država in s tem mi, davkoplačevalci, plačevali rušenje. Prepričan sem, da bi se s takšnim postopkom nabralo dosti sredstev, ki bi se lahko porabila za racionalizacijo postopkov in dokumentacije za pridobitev gradbenih dovoljenj. Kar bi posledično skrajšalo in poenostavilo postopke, ki sedaj trajajo absolutno predolgo. Dejstvo je, da pri nas hitreje postaviš nepremičnino, kot ugodiš vsem zahtevam birokracije.