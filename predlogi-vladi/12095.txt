Novejši avtomobili (od EURO4) z dizelskim motorjem imajo FAP zaradi ekoloških zahtev.
V osnovi je DPF, filter, ki izloča trdne delce iz izpušnih plinov, ki nastajajo kot produkt zgorevanja dizelskega goriva v motorju. Zaradi ugotovljenih škodljivih vplivov tovrstnih delcev na zdravje ljudi se je z uvedbo standarda EURO IV, ki predpisuje stopnjo emisij, ki jih lahko v ozračje spusti novo vozilo, zelo znižala dopustna raven trdnih delcev v izpušnih plinih. Za reševanje omenjene problematike so bili pri dizelskih vozilih v sklop izpušnega sistema dograjeni DPF filtri, ki omogočajo zadrževanje problematičnih delcev. DPF, diesel particulate filter, oziroma prevedeno filter trdnih dizelskih delcev je element izpušnega sistema, ki skrbi za izločanje nezgorelih trdnih delcev, saj iz izpušnih plinov, ki nastajajo pri zgorevanju dizelskega goriva v motorju. Trdni delci (DPM) predstavljajo zaradi svoje velikosti, zgradbe in sestave veliko tveganje za človeško zdravje. Dosedanje raziskave so dokazale, da prekomerna izpostavljenost izpuhu dizelskih motorjev povzroča povišano tveganje za pojav pljučnih bolezni, še posebej raka, poškodb kardiovaskularnega in živčnega sistema. Zaradi želje po zmanjšanju onesnaževanja zraka z izpušnimi plini dizelskih motorjev oziroma natančneje trdnimi delci dizelskih motorjev je bil razvit DPF filter, ki med vožnjo po urbanih delih, kjer so hitrosti in obrati motorja nižji skrbi za zbiranje trdnih delcev. V področjih odprtih cest in avtocest pa s povišano temperaturo in pretokom dimnih plinov delovanje motorja poskrbi za pregrevanje filtra in zgorevanje saj ali za ti. proces regeneracije filtra. Kljub teoretično izredno dolgi življenjski dobi DPF filtrov se čedalje več lastnikov vozil srečuje z delno ali popolnoma zamašenimi filtri katerih regeneracija po normalnem postopku med vožnjo ni več mogoča avtomobil pa zaradi zmanjšanega pretoka dimnih plinov in posledično močnega padca moči motorja ni več mogoče normalno voziti.
Zaradi pogoste zapacanosti/zablokiranosti FAP, ki so posledica kratkih voženj, se mnogi vozniki raje odločajo za odstranitev FAP, kot za menjavo ali strokovno čiščenje, saj so cene obeh storitev zelo visoke.
Mnogi nevestni serviserji celo ponujajo storitev odstranitve FAP. Ker je Slovenija zavezana mnogim ekološkim sporazumom in normativom, predlagam obvezno preverjanje FAP na TP. Odsotnost FAP se zazna že z golim očesom, v tem primeru pa vozilo ni tehnično brezhibno in ne bi smelo opraviti TP.