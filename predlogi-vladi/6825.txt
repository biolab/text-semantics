Vseskozi nas mediji bombardirajo kako se povečuje revščina, brezposelnost. Rdeči križ in Karitas vpijeta kako jima zmanjkuje dobrin, ki jih prejemajo najrevnejši. Vse lepo in prav, sedaj pa mi povejte, ali kdo nadzira razdelitev humanitarnih potrebščin? Iz okolja kjer živim, vam lahko postrežem s primeri, ko je potrebno samo poznati razdeljevalca in humanitarni paket dobiš. Dobi ga gospa, ki je starejša od 70 let, ne glede na njeno materialno stanje, dobi ga ženska, ki je redno zaposlena skupaj s partnerjem (brez otrok), ostane lokalnemu poverjeniku rdečega križa in se v živila nastanijo insekti.  Predlagam torej, da se dosledno določi kdo je upravičen prejeti humanitarno pomoč, da se dosledno nadzoruje razdeljevanje pomoči in nenazadnje, da se nepoštene tudi v tem poslu kaznuje. 