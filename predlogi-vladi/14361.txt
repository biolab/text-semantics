Spoštovani,
ob porastu nasilnega kriminala v naši državi predlagam uvedbo dovoljenja za nošenje kratkocevnega orožja z nesmrtonosnim strelivom. To bi pomenilo, da posameznik, ki že ima orožno listino , ki mu omogoča posedovanje kratkocevnega orožja, lahko pridobi dovoljenje za nošnjo (prikrito ali neprikrito) orožja v kalibru 9mm P.A. (9x22mm), katerega izstrelki so ali kemična sredstva (solzivec, poprov sprej) ali pa gumijaste ozroma voščene kroglice. Z orožno listino posameznik dokazuje opravljeno usposabljanje za uporabo orožja.
Takšno orožje je v podobno plašilnim pištolam, vendar njihova cev ne vsebuje ovir, ki bi preprečevale izstreljevanje projektilov. Prav tako uporaba pravega streliva kalibra 9x19 Luger/Parabellum ni mogoča brez predelave, saj je kaliber 9mm P.A. daljši za tri mm, torej kaliber 9x19 ni ustrezen za uporabo v takšnem orožju. Cev takšnega orožja je gladka, okvir pa namerno izdelan šibkeje, da bi popustil v primeru predelave in kasnejše uporabe streliva kalibra 9x19 Luger/Parabellum s kovinsko kroglo zaradi veliko večje količine smodnika v slednjem.
Uporaba takšnih samoobrambnih sredstev bi lahko izredno koristila v primeru napadov s hladnim orožjem, ob spolnem napadu in posilstvu, kjer so tarča predvsem ženske, ki pa se težje branijo, tako da orožje z nesmrtonosnim strelivom deluje kot izenačilni faktor med napadalcem in žrtvijo. Prav tako nesmrtonosni naboji povzročajo zgolj blažje telesne poškodbe (modrice, potpludbe), ki niso življenjsko nevarne. Na ta način ne kršimo nedotakljivosti človeškega življenja, vendar vseeno lahko odženemo napadalca.
Takšno orožje že uporablja slovenska policija za kontroliranje protestov, civilistom pa je za samoobrambo dostopno v Franciji, na Mažarskem, v Rusiji, Ukrajini in Kazakhstanu.
Neustrezna uporaba takšnega orožja (naklepno povzročanje škode na ljudeh ali lastnini) bi se kaznovala s trajnim odvzemom orožne listine in kaznijo, primerno storjeni škodi, glede na to, ali je bila poškodovana oseba ali predmet.