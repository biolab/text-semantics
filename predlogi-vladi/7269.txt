
 
Spoštovani,
Vlada je v sprejemanju novega zakona:
ZAKON O ARHITEKTURNI IN INŽENIRSKI DEJAVNOSTI
ponovno so pozabili na tehnike in inženirje z višjo izobrazbo!
 
Obračam se na vas, ker vpliva ta zakon na velik del zdajšnje in bodoče populacije tehnikov in inženirjev.  
Do leta 1996 so lahko vsi tehniki bili odgovorni projektanti, kasneje so jih preprosto iz postopka projektiranja izločili, saj vlada meni, da je lahko odgovorni projektant le nekdo s končano visokošolsko izobrazbo.
V praksi je drugače, projektirajo tehniki, inž. z višjo izobrazbo,... na veliko področjih V tujini kot je navedeno v predlogu Zakona 080303214019F_159v9.doc   sledi, da so lahko odgovorni projektanti  tudi tehniki:
4. Prikaz ureditve v drugih pravnih sistemih in prilagojenosti predlagane ureditve pravu Evropske unije
I. AVSTRIJA PROSTORSKO NAČRTOVANJE
 
-          Dežela Štajerska: Steiermaerkisches Raumordnungsgesetz (LGBI. Nr. 127/1974);
-          Dunaj: Bauordnung fuer Wien (LGBI Nr. 41/2005);
-          Koroška: Kärntner Raumordnungsgesetz - K-ROG, 1969.
 
Prostorsko načrtovanje je urejeno na deželni ravni, pri čemer noben deželni zakon prostorskega načrtovanja ali izdelave prostorskih aktov te dejavnosti ne določa kot regulirano dejavnost. Z izdelavo prostorskih aktov se lahko v Avstriji ukvarja kdor koli.
Edini organ na področju urejanja prostora, ki ga deželni zakon večinoma regulira, je svet za prostorsko načrtovanje. V navedenih treh deželnih zakonih takšni sveti niso pristojni za izdelavo prostorskih aktov, pač pa so zgolj svetovalci deželne vlade v zadevah urejanja prostora. Tako je tak organ na Dunaju sestavljen iz treh arhitektov, enega gradbenika, strokovnjaka za področje prostorskega načrtovanja, strokovnjaka za varovanje kulturne dediščine, strokovnjaka za geodezijo, strokovnjaka za ekologijo ali zdravstveno varstvo, strokovnjaka za promet, strokovnjaka za sociologijo, strokovnjaka za krajinsko arhitekturo, strokovnjaka za urejanje mest. 
Svet za prostorsko načrtovanje v deželi Štajerski ima enake naloge, sestava pa je bolj politična kot strokovna. Svet ima 24 članov, v njem so predstavniki strank, zbornice za kmetijstvo, predstavniki štajerske zveze občin in avstrijskih deželnih zvez, župan glavnega mesta Graz, predstavnik visokih šol, predstavnik cerkve itn.
PROJEKTIRANJE IN DRUGE STORITVE PRI GRADITVI OBJEKTOV
Za razliko od prostorskega načrtovanja so projektiranje in druge storitve pri graditvi urejene z več zveznimi predpisi: 
-          Das Ziviltechnikergesetz 1993, 156/1994, 137/2005;
-          Gewerbeordnung (BGBl. 194/1994) s podzakonskima aktoma:
-          Baumeisterverordnung
-          Technische Büros / Ingenieurbüros – Zugangsvoraussetzun – Verordnung 2003.
Projektiranje je v Avstriji torej reguliran poklic, ki pa ni urejen enotno ali samo z enim predpisom, pač pa z dvema zakonoma in dvema podzakonskima aktoma. Rezultat takšne ureditve so trije popolnoma različni sistemi urejanja storitev projektiranja in drugih storitev pri graditvi, ki se medsebojno ne izključujejo: enake storitve lahko opravljajo posamezniki, ki so pooblastila pridobili na podlagi treh različnih predpisov. Za projektiranje na področju graditve objektov so v Avstriji pooblaščeni:
1.      Arhitekt in svetovalni inženir (s skupnim imenom »civilni tehnik« Ziviltechniker) po zveznem zakonu o civilnih tehnikih (Ziviltechnikergesetz). Gre za posameznike, ki te storitve opravljajo kot svobodni poklic in se ne ukvarjajo z drugimi dejavnostmi.
2.      Gradbeni mojster (Baumeister) je reguliran poklic, določen v Obrtnem zakonu (Gewerbeordnung). Njegova dejavnost obsega arhitekturno projektiranje, gradbeno projektiranje in projektno vodenje. Za razliko od »civilnega tehnika« se gradbeni mojstri ukvarjajo tako s projektiranjem, nadzorom in z izvedbo del. Pogoji za pridobitev sta diploma arhitekta, inženirja, zidarja, tehničnega risarja itn. ter opravljena praksa. Pogoje določa Uredba o gradbenih mojstrih  (Baumeister-Verordnung). Poleg načrtovanja in nadzora se lahko gradbeni mojstri ukvarjajo tudi z izvedbo del (gradbeništvo). So člani gospodarske zbornice.
 
3.      Tehnični biroji – inženirski biroji (skupno ime: »svetovalni inženirji«) vključuje strokovnjake za vsa tehnična področja. Gre za reguliran poklic po obrtnem zakonu (Gewerbeordnung). Svetovalni inženir se ne ukvarja z izvedbo, temveč le z načrtovanjem in nadzorom projektov. Podlaga za njegovo delovanje je v Uredbi o tehničnih birojih – inženirskih birojih (Technische Büros / Ingeneurbüros –Zugangsvoraussetzunges - Verordnung, 2003). Svetovalni inženirji so lahko arhitekti, notranji arhitekti, inženirji in diplomanti drugih univerz, visokih ali strokovnih šol ustrezne smeri. So člani gospodarske zbornice. V Avstriji je približno 3.400 tehničnih birojev/inženirskih birojev.
Natančnejši oris regulacije po Zakonu o civilnih tehnikih:
Civilni tehniki so fizične osebe, ki jih zakon deli na arhitekte in inženirske svetovalce in ki na podlagi podeljenega pooblastila ministra za gospodarstvo in delo, samostojno opravljajo dejavnost na področju naravoslovja in inženirske znanosti.
Pooblastila civilnim tehnikom se podeli glede na ustrezna področja končanih študijev in študijskih programov višjih šol. Arhitekti in inženirski svetovalci imajo na podlagi pooblastila pravico izvajati storitve načrtovanja, preizkušanja, nadzora, svetovanja, koordinacije, izvajanje meritev, izdelavo strokovnih mnenj k zastopstvu upravnih organov in javnemu pravu korporacij, k organizacijskemu in komercialnemu razvoju projektov ter prevzemu naročil skupnih načrtov. 
Pravico izdelovati projekte za večje zgradbe, gledališča, razstavne zgradbe, muzeje, cerkve,… in druge stavbe, ki so pomembne z umetniškega, kulturnega ali socialnega vidika, imajo samo arhitekti. 
Pogoj za pridobitev pooblastila arhitekta oziroma svetovalnega inženirja so:
 
Družbe: 
 
Na podlagi zakona o civilnih tehnikih lahko civilni tehniki po pooblastilu ministra za gospodarstvo ustanovijo in registrirajo družbe z omejeno odgovornostjo in delniške družbe z namenom opravljanja civilno-tehničnih poklicev. Civilno-tehnične družbe morajo imeti sedež v Republiki Avstriji. Ime družbe mora vsebovati dodatek »civilno-tehnična družba«, pri čemer je treba upoštevati tudi splošne določbe o imenovanju družb. Družbeniki civilno-tehnične družbe so lahko samo fizične osebe, ki so ustrezno poklicno usposobljene za opravljanje te službe. 
 
Zaščita poklicnega naziva: 
Naziv arhitekt, civilni inženir, svetovalni inženir, lahko uporabljajo le posamezniki in civilno-tehnične družbe.
 
 
II. ZVEZNA REPUBLIKA NEMČIJA
Reguliranje poklicev na področju prostorskega načrtovanja in graditve objektov je v ZRN urejeno na deželni ravni z deželnimi zakoni, npr.:
-          Berlinski zakon o arhitekturni in inženirski zbornici: Berliner Architekten und Baukammergesetz (ABKG 2006);
-          Hamburški zakon o arhitektih: Hamburgisches Architektengesetz (HmnArchG 2006);
-          Zakon o bavarski arhitekturni in inženirski zbornici (Baukammerngesetz – 2007).
PROSTORSKO NAČRTOVANJE
Izvajanje storitev prostorskega načrtovanja urejajo deželni zakoni o arhitektih in arhitekturnih in inženirskih zbornicah (gl. zgoraj navedene tri primere). Ti zakoni kot regulirano dejavnost urejajo le izdelavo občinskih prostorskih aktov. V ZRN ni licenc za izdelavo regionalnih, deželnih in državnih prostorskih aktov.
Prostorski načrtovalci so lahko posamezniki, ki imajo pridobljeno strokovno izobrazbo arhitekta, krajinskega arhitekta, gradbenika, geodeta, geografa, urbanista ipd., ki ima v študijskem programu dovolj predmetov s področja prostorskega načrtovanja in ki imajo predpisano prakso na tem področju.  
Posameznik postane prostorski načrtovalec z vpisom v imenik prostorskih načrtovalcev pri zbornici.
PROJEKTIRANJE  IN DRUGE STORITVE PRI GRADNJI
V ZRN sta arhitekturno oziroma inženirsko projektiranje regulirani dejavnosti, ki sta urejeni v deželnih zakonih o arhitektih, zakonih o gradbenih inženirjih oziroma o arhitekturnih in inženirskih zbornicah. Za razliko od slovenske ureditve nemške zvezne dežele s predpisi urejajo tudi storitve notranjih opremljevalcev.
Predstavitev ureditve pooblastil za projektiranje po bavarski zakonodaji:
Gradbeno dokumentacijo za postavitev in spremembo stavb, za kateri je treba imeti dovoljenje, mora podpisati za gradbene predloge pooblaščeni projektant. Pooblaščenec za gradbene predloge je:
-          kdor ima na podlagi bavarskega zakona o arhitektih pravico do uporabe naziva "arhitekt" ali
-          kdor je vpisan v seznam inženirjev, pooblaščenih za gradbene predloge Bavarske inženirske zbornice za gradbeništvo.
Naziv arhitekt lahko pridobi tisti, ki je vpisan v seznam arhitektov pri zbornici za arhitekturo. Pogoji za vpis so, da gre za arhitekta smeri visoke gradnje, da ima skupno najmanj tri leta delovnih izkušenj v stroki.
V seznam inženirjev, pooblaščenih za izdelavo gradbenih podlag se lahko vpiše, kdor lahko v skladu z zakonom o gradbenih inženirjih uporablja strokovni naziv »inženir« in je vsaj tri leta opravljal praktična dela v tej stroki ali državljan  države EU ali EEA, ki lahko v skladu z navedenim zakonom uporablja ta naziv. 
Za gradbene predloge za stanovanjske stavbe z največ tremi stanovanji in druge manjše objekte so lahko pooblaščeni tudi pripadniki strok arhitekture, visoke gradnje ali gradbeništva, ki lahko po Zakonu o varovanje strokovnega naziva »Inženir in inženirka« uporabljajo strokovni naziv inženir ali inženirka, ter državno priznani tehniki stroke gradbene tehnike in mojstri gradbeništva in tesarstva .
 
Predlagam vladi, da vključi tehnike v Zakon o arhitekturni in inženirski dejavnosti ter uredi celotno področje.
Tehniki izdelujejo projekte za veliko arhitekturnih in gradbenih birojev in ni prav, da so izločeni iz tega segmenta kot da jih ni. Vlada naj uvede izpite na določeno delovno obdobje in omogoči mladini, da se vključi v vseživljensko učenje.  Visokošoskih izrednih študijev na daljavo na FGG ni. S sprotnim izobraževanjem se bo raven dvignila vsem ter omogočeno bo ponovna uveljavitev tehnilčnih poklicev in večja možnost zaposlitve za srednješolce. Lep pozdrav, Projektant - gradbeni tehnik - delovne dobe 18let