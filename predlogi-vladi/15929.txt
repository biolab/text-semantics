Na ministrstvu DDSZ EM pravijo, da so v Sloveniji najrevnejše ženske, starejše od 65 let. Okoli 3000 upokojencem so tudi poslali obvestilo, da so upravičeni do energetskega dodatka in jih pozvali, naj se obrnejo na CSD in preverijo ali jim pripada varstveni dodatek.
Predlagam, da ZPIZ (dr. Andraž Rangus, osebno) v sodelovanju z ZDUS-om, društvom Srebrna nit,  preveri možnosti ev. socialnih transferjev. MDDSZ EM predlagam dvig limita na TRR-jih (na 5. ali 6.000 EUR.), da ne bo prihajalo do tega, da se upokojencem z nizko pokojnino (op. pod povprečjem) zaradi privarčevanih 2.600 EUR na TRR zavrne vloga za varstveni dodatek. 
Vsota 2.500 EUR je ravno za poplačilo pogreba, če pa hoče upokojenec z nizkimi prihodki privarčevati še morebiti za nov jogi (cca. 1.500 EUR), pa mora varčevati pri svojih ustih. Ko upokojenec privarčuje ta denar, z odtegovanjem od ust, je dejansko kaznovan.
Varstveni dodatek upokojencu, kljub nizki pokojnini (577,64 EUR) in invalidnini (62,51 EUR),  žal ne pripada, saj ima poleg 640,15 EUR mesečnega prihodka na TRR še 2.600 EUR. Dovoljeni cenzus je 2.500 EUR.