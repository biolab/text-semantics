Vladi predlagam, da čim prej pripravi in sprejme pravilnik, s katerim bo dosegla, da bodo državni organi začeli pravočasno plačevati račune malih podizvajalcev. Zdaj je očitno nekaj povsem normalnega, da računi niso plačani tudi več tednov po zapadlosti, kar je za državo, ki sicer od državljanov terja spoštovanje vseh rokov pri plačilu vseh davkov in prispevkov, povsem nedopustno. 
Mali podizvajalci nimamo neskončne malhe, iz katere bi jemali denar, temveč marsikdo živi iz meseca v mesec od svojega opravljenega dela, in če to ni plačano, nimamo od kod vzeti za vaše davke, prispevke in vse ostalo, kar nam iz meseca v mesec nalagate. Zato bi se spodobilo, da bi nam za pošteno opravljeno delo vsaj državni organi tudi pravočasno v dogovorjenem roku plačali.
Če pa takšen pravilnik obstaja, pa vladi predlagam, naj takoj poskrbi za njegovo izvajanje in krivce za zavlačevanje denarno kaznuje, kot za vsako zamudo kaznuje nas z nemajhnimi obrestmi.