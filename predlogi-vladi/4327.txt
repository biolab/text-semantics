Sprejema se nov zakon, ki bi tako ali drugače spremenil ureditev gozdarstva v Sloveniji. 
Imam predlog o zmanjšanju kadrovskih potreb ZGS:
1.) Po mojem predlogu bi načrtovali strateško na ravni države in gozdnogospodarskih območij, na ravni gozdnogospodarskih enot bi imeli vsebinsko zelo skrčen načrt (zdaj je zelo obsežen in zahteva veliko dela), ki bi samo poudarjal funkcije gozdov in predpisal maksimalne etate. Vemo da podrobno načrtovanje del v gozdovih v obliki, kot jo poznamo danes, nima efekta. Zato se mi zdi nesmiselno izdelovati gozdnogojitvene načrte za celotno območje Slovenije. Če bi jih izdelovali samo na pobudo lastnikov gozdov, ki imajo interes za delo v svojem gozdu, bi prihranili ogromno nekoristnega dela. 
Imam predlog o uveljavljanju inovativnega načrtovanja na zasebni gozdni posesti:
2.) Moj predlog je, da bi s spremembo Zakona uzakonili izdelovanje Načrta za zasebno gozdno posest, ki ga razvijajo na BF in se pokaže kot zelo koristna stvar. Te načrte bi izdelovali samostojni podjetniki ali gospodarske družbe, ki zaposlujejo inženirje gozdarstva. Izdelovali bi jih na pobudo lastnikov, ki si želijo organizirati delo v gozdovih. Ti načrti bi bili last lastnika, saj so namenjeni njemu in neki drugi ali tretji osebi. Lastniki bi tako imeli več moči in preglednosti nad svojo posestjo. Revirni gozdarji bi morali odkazovati po tem načrtu, če tako želi lastnik. Sicer pa bi odkazovali samo toliko, da bi lahko izdali prevoznico, ki bi omogočala legalnost poseka in prevoza lesa.
3.) Pozdravljam uvedbo prevoznic
4.) Odkazilo naj bo še vedno brezplačno, odnosi med lastniki gozdov in gozdarji bodo tako ostali dobri. 
 
 