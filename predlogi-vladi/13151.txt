Predlagam, da se študente prostovoljce, ki poleti potujejo na humanitarne odprave in ki niso imeli možnosti cepljenja do sedaj, umesti na prednostni seznam cepljenja ter se jim tako zagotovi varno potovanje v druge države. Če povem situacijo: sem študentka psihologije, kar pomeni, da še nisem dobila priložnosti za cepljenje, julija pa se odpravljam v Gambijo. Država, v katero potujem, ima slabšo zdravstveno preventivo, zato se mi zdi odgovorno do sebe in drugih, da se cepim. Odprava se priznava tudi kot del obveznosti v sklopu fakultete. Takšnih študentov, katerim odprave zaradi necepljenosti visijo na nitki, je kar nekaj, zato bi jim bilo odgovorno in pravično zagotoviti varnost in hkrati možnost izobraževanja medtem ko nesebično pomagajo drugim.
Če preračunamo cepljenje s cepivom AstraZeneca, kjer se svetuje 12 tedenski premor med odmerkoma, bo časovno zelo napeto ali pa celo ne bo zneslo za dvakratno cepljenje, večina študentov pa tako ne bo dobila maksimalne zaščite, ki bi jo lahko.