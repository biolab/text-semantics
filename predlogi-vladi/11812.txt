Predlagam, da se med podatke o prostem delovnem mestu, ki je objavljeno na spletni strani Zavoda RS za zaposlovanje, poleg podatka do kdaj je prijava mogoča s strani potencialnega kandidata doda še podatek o skrajnem roku izbire kandidata s strani delodajalca. Zaradi mene naj si rok sam določi delodajalec, samo nekaj naj, prosim, piše.
Primer: Podjetje X sprejema prijave na objavljeno prosto delovno mesto do 15. julija. Potencialni kandidat si vzame čas, se o podjetju pozanima, napiše prijavo tako, da potencialnemu bodočemu delodajalcu pokaže zakaj bi bil s temi in temi izkušnjami, kompetencami, itd. prav on tista najboljša izbira. Odpošlje in potem čaka in si dela upe.
>>> trenutno stanje: Kandidat za prosto delovno mesto ne ve do kdaj bo čakal in čakal, morda podjetje kontaktira, če so morda izbirni postopek že zaključili, a noče biti preveč vsiljiv. Kdaj odgovor dobi, pogosto ne. Po tem, ko se zgodba ponovi s še nekaj podjetji, inšpekciji poda prijavo zaradi neobveščanja o (ne)izbiri. Inšpekcija običajno ne more nič, ker se izbira kandidata lahko vleče po par mesecev.
>>> izboljšano stanje: Kandidat za prosto delovno mesto že ob branju razpisa vidi do kdaj bo na odgovor potencialnega delodajalca najdlje čakal. Recimo, da se podjejte X odloči, da bo kandidata za prosto delovno mesto izbralo do 30. septembra – če premore dovolj bontona in naravnanosti k upoštevanju zakonodaje do takrat kandidate lepo obvesti o (ne)izbiri, - če ne, pa je kandidatu vseeno jasno, da upanja za to zaposlitev ni več (in morda lahko bonton spodbudi s kakšno dejansko uspešno prijavo inšpekciji, da gre kakšen evro več v proračun).