Pozdravljeni. Predlagam, da se za šoloobvezne otroke uvede PCT karton, na katerem predstavnik šolskega zavoda potrdi ali za nalepko ali z žigom, da je otrok opravil hitri test za Covid-19. Šolski zavodi so namreč morali organizirati redno testiranje za vse učence. Šoloobvezni otroci se tako trikrat tedensko preverjajo, ali so okuženi ali ne. Ker se testiranje izvede pod nadzorom v šolskem okolju, bi lahko to testiranje otroci uporabili tudi za izkazovanja PCT pogoja, kadar v spremstvu staršev odidejo npr. k frizerju ali pa po nove čevlje.
Tako predlagam, da se Odlok o začasnih ukrepih za preprečevanje in obvladovanje okužb z nalezljivo boleznijo COVID-19 (Uradni list RS, št. 174/21, 177/21 in 185/21), sprejet dne 05.11.2021, spremeni tako, da se v drugi člen doda drugi odstavek, ki se glasi:
''(2) Kot dokazilo o HAG testiranju se za osnovnošolske otroke upošteva tudi potrdilo vzgojno-izobraževalnega zavoda, kjer je potrjeno vsako izvedeno testiranje. To potrdilo je veljavno izključno v spremstvu staršev ali skrbnikov.''
S tem bi vsekakor razbremenili Covid točke za hitra testiranja, zmanjšali nepotrebne rizične stike ter razbremenili starše in skrbnike, kadar se pojavi potreba, da mora otrok obiskati mesto, kjer je zahtevan PCT pogoj.