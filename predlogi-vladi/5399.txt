Pred časom sem prebral knjigo Work The System, katere avtor je Sam Carpenter. Tematika knjige se nanaša na optimizacijo delovnih procesov, ki lahko ob pravilni implementaciji prinese ogromen prihranek v času in denarju.
Knjigo se brezplačno dobi tukaj: www.workthesystem.com/
Na voljo je  tudi audio verzija knjige, kdor knjigo raje posluša. Knjiga je prvenstveno napisana za poslovno okolje, vendar sem prepričan, da so metode uporabne tudi za javno upravo, saj so tam procesi zelo definirani. Osnovna ideja knjige je, da je vsaka organizacija sestavljena iz sklopa procesov, ki jih izboljšujemo od manjših do bolj pomembnih, končni efekt pa je izboljšano delovanje na globalni ravni, z nižjimi stroški, večjim zadovoljstvom strank in zaposlenih.
Avtor opiše preobrat v delovanju organizacije na lastem primeru. Pristop je sistematičen in lahko razumljiv.
Verjamem da bi vpeljava teh metod (na nacionalni ravni) pomenila velik preokret naše države v bolj pozitivno smer. Tudi finančno. Morda bi bilo smiselno metodo najprej uporabiti v eni organizaciji (npr. v enem od ministrstev) in vkolikor se izkaže za uspešno se prenese še na druge.
Verjetno bi lahko povabili tudi avtorja knjige, da bi nam osebno pomagal v začetni fazi.
Obstaja možnost da se predlog resno obravnava?
 