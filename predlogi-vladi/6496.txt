Predlagam vladi R Slovenije, da naloži inšpekcijskim službam kontrolo obveznega izdajanja računov za opravljene zdravstvene in zobozdravstvene ter odvetniške storitve.
Zlasti je to potrebno, ker se zlasti cene zobozdravstvenih storite pri zasebnikih zelo razlikujejo (nekje dobesedno letijo v nebo). Pri odvetnikih pa je sicer zakonsko določena tarifa (točke) za posamezno storitev vendar zakon prav tako dopušča izjemo, da se odvetnik in stranka sama dogovorita za nagrado/plačilo za opravljeno storitev.
Zato v vseh teh primerih vedno in vselej poslušam zgodbe o pravljičnih zneskih in še vedno ne vem ali mi pripovedovalci lažejo in plačila napihujejo ali pa zgodbe držijo. To je še vedno siva cona, kjer je dovolj prostora za delo inšpekcijskih služb. Z odvzemom kakšne licence v primeru kršitve, se bodo zadeve radikalno popravile. Pa tudi davčna uprava bi lahko izvajalce storitev obdavčila po dejanskem prihodku, ne po navideznem.