Zgrozila me je nedavna napoved RTV Slovenija, da bodo zaračunali poln RTV prispevek državljanom, ki nimajo Tv aparata, imajo pa pametni telefon z možnostjo povezave na internet. Izpostavljam več vidikov, za katere smatram, da so najmanj sporni če ne protizakoniti ali protiustavni:
1. Državljani nismo prosili ali zahtevali ali želeli, da RTV Slovenija vzpostavi možnost spremljanja njihovih programov preko interneta. To so storili po lastni iniciativi in zdaj želijo za to pobirati prispevek???
2. Možnost povezave v internet še ne pomeni, da bomo programe tako dejansko spremljali, saj se za prenos podatkov preko mobilnih naprav plačuje. Bilo bi skrajno neumno in drago gledati TV preko mobilnega telefona...
3. Kljub temu, da za RTV Slovenija plačujemo prispevek, nas le-ta posiljuje z reklamami in drugimi komercialnimi vsebinami (tako kot klasični komercialni programi), kar ne gre skupaj... Plačam in potem sploh ni razlike med temi (plačljivimi) programi in komercialnimi programi brez naročnine???
4. Ni upravičeno, da državljani plačujemo za cloten program RTV Slovenija, saj ni nobenega zagotovila, da je ta dovolj kvalitetn in všečen vsem (to je dejansko nemogočo). Edina upravičena dejavnost bi eventualno bila dnevno-informativni program, ki bi naj bil na RTV Slovenija nevtralen, ne pa vaše "zabavne" oddaje .
5. Nepravično je, da je že nakup TV sprejemnika povod za plačevanje RTV prispevka. TV aparati so namreč postali "multimedijske naprave", ki so cenovno ugodne, razširjene in enostavne za uporabo. Sploh ni nujno, da bo nekdo kadarkoli spremljal TV programe, morda ga bo uporabljal "le" za brskanje po internetu, gledanje filmov iz DVD/BlueRay nosilcev ali spominskih kartic, poslušanje glasbe in podobno. Dejstvo pa je, da TV sprejemnika brez TV "tunerja" sploh ni možno kupiti. Marsikomu je torej RTC prispevek zaračunan neupravičeno.
6. Prispevek je bistveno previsok glede na prihodke povprečnega državljana in je postal praktično neke vrste davek, ki zadene vsakogar, tudi če programa RTV Slovenija ne spremlja, kar je diskriminatorno.
7. Program RTV Slovenije je slab in poln ponovitev in komercialnih mašil (reklam in prodajnih oddaj. Za tak opus je RTV prispevek drastično previsok.
Zahtevam, da se:
* RTV prispevek bodisi ukine bodisi omeji na financiranje izključno informativnega programa (in se torej bistveno zniža)
* če prispevek ostane, naj se zaračunava tistim, ki program dejansko spremljajo oziroma ga želijo spremljati
* RTV Slovenija reorganizira in poišče svoje vire financiranja ali pa zmanjša obseg delovanja.
RTV Slovenija je že dolga leta nek dinozaver iz nekih prejšnjih časov, ki nima več dovolj jasne in močne vloge v današnji družbi, zahteva pa veliko preveč denarja za svoj obstoj.