Predlagam zvišanje pragu za priznavanje neavtohtonih narodno-etničnih manjšin v Republiki Sloveniji.
To zaobide že veljavno priznavanje italijanske in madžarske etnične manjšine v Republiki Sloveniji, saj temeljita na priznavanju dela prebivalstva tujih narodov, ki so neposredno ozemeljsko in kulturno povezani z ožjimi deli Republike Slovenije in tam živijo kot domorodni avtohtoni staroselci.
Predlog se nanaša na morebitno bodoče priznavanje narodno-etničnih manjšin narodov brez smiselne zgodovinske in kulturne podlage, ampak zgolj na podlagi "številčnosti" državljanov nekega naroda v Sloveniji, da ne bi mogla vsaka narodna skupnost, ki se je šele nedavno priselila v Slovenijo, zahtevati priznanja manjšine in s tem dvojezičnosti na napisih in v uradovalnem sporazumevanju.
Zato naj bo stopnja pojavnosti prebivalstva za naknadno priznanje manjšine tretjina vsega prebivalstva na ožjem (npr. regijskem) področju, kakor je to predpisano denimo na Hrvaškem, del prebialstva, ki želi postati uradno priznana manjšina, pa mora biti tudi smiselno povezan s slovensko zgodovino, kulturo in neposredno povezan z njenim ozemljem.