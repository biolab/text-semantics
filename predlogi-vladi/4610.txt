 V zadnjih nekaj letih opažamo porast nesreč na avtocestah, ki so posledica vožnje po avtocesti v nasprotni smeri. Zdi se mi, da je za večino takega ravnanja kriv trenutek nezbranosti in da večina ljudi vendarle ne vozi nalašč v nasprotno smer. Menim, da še tako dobra signalizacija in poznavanje cestno prometnih predpisov ob trenutku nezbranosti ne pomeni kaj dosti. Problem je tudi, da se skoraj vsak takšen prekršek konča tragično, pri čemer največkrat slabšo odnesejo nič krivi udeleženci prometa.
Predlagam, da se na vse vhode oz. izhode iz avtoceste na cestišče namesti nekaj, kar ti preluknja pnevmatike v primeru, da se čeznje zapelješ v napačni smeri. V mislih sem imel nekakšne kovinske "grabljice", ki jih vozniki, ki bi peljali v pravi smeri skoraj da ne bi čutili.
Morda moja rešitev ne bo udejanjena tako, kot sem jo predstavil, vseeno pa vam dajem iztočnico o kateri bi bilo smiselno razmisliti, saj smo lahko že jutri mi in naša družina naslednje žrtve omenjene problematike.