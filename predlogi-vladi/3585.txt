Predlagal bi, da se na področju plačevanja položnic za obvezno zdravstveno zavarovanje še posebej v teh časih nekaj spremeni. 

Namreč plačevanje obveznega zdravstvenega zavarovanja je s 1.1.2012 prešlo tudi na  breme brezposelnih oseb in si ga morajo po novem plačevati same (v kolikor niso prejemniki socialne pomoči). Prej so jim te obveznosti krile oz. plačevale občine.

Menim, da je trenutno na enotah ZZZS še vedno toliko zaposlenih delavcev, da bi lahko na vsaki izmed enot ZZZS uvedli interne blagajne, ali pa bi se uredilo kako drugače in bi se uvedla možnost plačevanja teh položnic tudi na občinah RS, kjer se že sedaj lahko plačuje nekatere položnice slovenskim koncesjonarjem brez provizij (položnice za elektriko, vodo, kanalizacijo, ogrevanje, vrtec,...)

Za nastalo krizo in vsakodnevno večanje brezposelnosti so zelo, zelo krive banke in ni potrebno, da jih ti ljudje, ki so utrpeli izgubo dela, še posebej v teh časih oskrbujejo in nagrajujemo z plačilom provizij za obvezno zdravstveno zavarovanje. Če upoštevamo minimalne zneske za plačila oz. provizije na položnice in število zavarovancev obveznega zavarovanja, opazimo da ta znesek na koncu meseca vseeno ni tako majhen.