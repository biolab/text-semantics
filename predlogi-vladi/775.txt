 CIVILNO ZDRUŽENJE ZA NADZOR NAD INSTITUCIJAMI SEDEŽ PREDSEDSTVA - LJUBLJANA, ŠMARTINSKA 20/a ' (01) 434 90 36 ali GSM : 031 786 292 * e-mail : czni-drustvo@czni-drustvo.si Mat. št. 1436147 Davčna številka 46503501 dejavnost : varovanja človekovih pravic, zakonitosti in demokracije. TR. FB SI56 27000-0000099506, Združenju je podeljen status, kot humanitarno delovanje v javnem interesu.    UKINIMO ZBORNICE.   V Sloveniji imamo večje število raznih zbornic. Ali so te zbornice res opravičljive in v korist državljanov ? Zbornice so dejansko združenje skupine ljudi, ki javno upravno in namensko ščitijo interese svojih članov, leksikon (DZS veliki splošni) imenuje kot stanovsko združevanje. Tako stanovsko zbornično združevanje pa je v večini primerov prisiljeno, obvezno proti osebni volji svobodnih državljanov v demokraciji. Naša USTAVA je v danem primeru dvolična, napisana je tako, da si jo lahko vsakdo razlaga po svoje. Obvezni člani so prepričani, da so jim kršene človekove pravice. Oblast pa si to tolmači po drugi logiki in dopušča obvezno članstvo in obvezno plačevanje članarine. Ustava v 42. čl. določa : ” Vsakdo ima pravico, da se svobodno združuje z drugimi . ” Zakaj se potem določilu lahko izvaja prisila nesvobodnega obveznega združevanja v zbornicah. Ali ni ustava dovolj jasna ?. Tudi splošna deklaracija o človekovih pravicah in svoboščinah v 20. čl določa : ” Vsakdo ima pravico do svobodnega in mirnega združevanja, nikogar se ne sme prisiliti k članstvu v katero koli društvo. ” Ali niso zbornice neke vrste društva, saj Zakon o gospodarskih zbornicah določa, da je zbornica, samostojno, prostovoljno, interesno in nepridobitno združenje pravnih in fizičnih oseb, ki samostojno opravljajo pridobitno dejavnost. Da se ukine obvezno članstvo v zbornicah, je nujno saj zbornice izvajajo nad prisiljenimi člani nezaslišane prisile. Zbornica ima veliko moč je lahko upnik in izvršitelj, lahko posega po zasebnih bančnih računih državljanov. Ima večja pooblastila kot izvršna veja oblasti. Zakona o izvršbi in zavarovanju ne spoštuje itd.   Kot dokaz primer KMETIJSKO, GOZDARSKE ZBORNICE SLOVENIJE. Imenovana zbornica je izdala SKLEP št. DT 001681, z dne 04.03.2010, o davčni izvršbi na dolžnikova denarna sredstva iz naslova neplačanega zborničnega prispevka kmetijsko gozdarske zbornice Slovenije za leta 2005, 2006, 2007. terja glavnico, zamudne obresti in stroške davčne izvršbe. Davčna izvršba se opravi z rubežem denarnih sredstev, ki jih ima pri banki Banki se naloži, da na dan sprejema tega sklepa zarubi denarna sredstva po sklepu in jih takoj prenese na račun KGZS. Dolžniku se prepoveduje razpolaganje z njegovimi sredstvi dokler dolg po sklepu o izvršbi ne bo poravnan z zamudnimi obrestmi. Vložena pritožba ne zadrži začetka davčne izvršbe. S pritožbo zoper sklep o izvršbi ni mogoče izpodbijati samega izvršilnega naslova. 94.čl. ZDavP-2, ki se smiselno uporablja tudi za zbornični prispevek ima absolutno prednost pred ostalimi obveznostmi zavezanca. Po določilu tretjega odstavka 157 čl. ZDav-2 , vložena pritožba zoper sklep o izvršbi ne zadrži začetka izvršbe. Rubež in prenos denarnih sredstev se na podlagi sklepa in v skladu z odstavkom 167 čl. opravi na dan vročitve sklepa banki. Pravno sredstvo: zoper ta sklep je dopustna pritožba v roku osem dni. Še isti dan vložena pritožba ni zadržala posega na osebnem računu državljana. Državljan se je namreč skliceval in dokumentirano dokazal, da z ozira, da ni želel biti obvezen član neke zbornice, je zemljo odtujil in sodišče je v letu 2004 izdalo Sklep o vpisu v zemljiško knjigo. Zbornica pa izvaja ne samo prisilno članstvo in obvezno plačevanje članarine, ki verjetno nikoli ne zastara, izsiljuje plačevanje članarine, če ravno državljan zemlje ne poseduje več. Še pred posegom v osebni račun ali denarnico je občan zgroženo telefoniral na KGZS in dobil odgovor : tožite nas če boste uspeli, vam bomo denar povrnili. Državljanu je Banka, čeravno nima osnove, saj državljan že od odtujitve zemljišča leta 2004 ni obvezen član te zbornice, iz osebnega računa ob izdatni proviziji nakazala - odvzela denarna sredstva v korist KGZS. Učinkovito in hitro.  Tu nastane tudi vprašaj ali smo resnično pravna država. Sicer imamo zakon o izvršbi in zavarovanju po katerem si zaščiten in se lahko pravočasno tudi braniš. Zbornice so tu posebnost, saj so več kot izvršilni organ, rubijo takoj, brez dokazov, potem se pa pritožuj. Ali se ne reče temu kršenje človekovih pravic. Obveznost v zbornicah je v nasprotju demokratične ureditve države, taka prisila je posledično kršenje in poseganje v osebno svobodo, do pravice dostojanstva, do enakosti pred zakonom. Zakon je zlorabljen za prisilno v neprostovoljno, nesvobodno združevanje in obvezno članarino, da se bogatijo privilegirane osebe. Civilno združenje za nadzor nad institucijami (CZNI) je opozarjalo na nepravilnosti in predčasno zbralo večje število podpisov za ukinitev obveznosti v zbornicah. Uspeli smo delno, saj je bil prag članstva v KGZS zvišan. V medijih sledimo delovanju zbornic, kritično zdravniška, obrtna itd. nastopil je čas, da državljani uveljavimo svojo pravico Ustava RS nam v 88.čl. o zakonski iniciativi določa, da lahko zakone (analogno tudi spremembe zakona) predlaga vlada, vsak poslanec in tudi najmanj 5000 volivcev.   Podprite dano pobudo, UKINIMO OBVEZNO ČLANSTVO V ZBORNICAH.   Ljubljana sreda, 14. april 2010                                                                 Za CZNI – Boris L. KURENT    