Predlagam, da se uvede prepoved uporabe umetnega sladila aspartam v živilski in farmacevtski industriji. Razloge navajam v nadaljevanju.
Aspartam  (E951) spada na  listo izredno škodljivih dodatkov, kancerogenih, ki se  jih je potrebno  kar se da izogniti. Povzroča: glavobol (tudi zelo  močan) in migreno,  slabost, vrtoglavico, nespečnost, izgubo kontrole  nad udi, zamegljen  vid, slepoto, izgubo spomina, nejasen govor, vse  vrste depresije, ki  pogosto vodijo v samomorilske težnje,  hiperaktivnost, črevesne in  želodčne motnje, epileptične napade, kožne  poškodbe, izpuščaje, napade  tesnobe, bolečine v mišicah in sklepih,  neobčutljivost, spremembe  razpoloženja, utrujenost, menstrualne krče  (tudi izven cikla), izgubo  sluha ali zvonjenje v ušesih, izgubo ali  spremembo okusa, simptome,  podobne tistim pri srčnem napadu, astmo,  stiskanje v prsih. Kronične  posledice, h katerim aspartam bistveno  prispeva: multipla skleroza,  hormonske težave, Alzheimerjeva bolezen,  Parkinsonova bolezen,  hipoglikemija, možganske poškodbe (tumorji),  neuro-endokrine okvare.
Aspartam je dodan kot umetno sladilo v nizkoenergijske pijače (Coca-Cola Zero, nizkocenovne generične pijače trgovskih blagovnih znamk itd.), jogurte (npr. Vitalinea, ki je označen, da se z njim da hujšati). Potem je Aspartam dodan tudi kot pomožna snov v zdravila. Zdravilo s to pomožno snovjo je npr. Lekadol plus C, ki se oglašuje v reklami, da je "prijazen do želodca, prijazen do srca, vitamina C veliko ima", kar je skrajni primer zavajanja in potvarjanja dejstev.
Kot bolj zdrav nadomestek za umetno sladilo aspartam se uporablja stevia, s katero lahko nadomestite aspartam.
Na podlagi vseh zgoraj navedenih razlogov predlagam, da se uvede prepoved uporabe umetnega sladila aspartam v živilski in farmacevtski industriji. To sladilo pa se nadomesti z bolj zdravim nadomestkom (stevia).