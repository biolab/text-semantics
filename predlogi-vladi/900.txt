Popolnoma podpiram predlog. 
Prisotnost  Zaščite živali ali živalske policije kot sestavni del državnega aparata   je pokazatelj širine in veličine vlade.
Zaščita nebogljenih in izkoriščanih tako ljudi kot živali, v rokah brezvestnih ljudi, bi morala biti ena od priuritetnih vladnih uzakonitev.
Izgovori veterinarske inšpekcije, da živalska društva, zlasti meščanski privrženci, na ravnanje ljudi z živalmi gledajo s človeškega vidika, so prazni. Pripet na verigi, kot samo eden od primerov, enako trpi človek kot žival. 
Menim, da bi se bistveno zmanjšala trpinčenja živali z uvedbo visokih glob in dolgih zapornih kazni. Z globami bi bogatela država, pokrilo bi se financiranje živalske policije ali  pa na samem začetku financiranje razširitve pooblastil policiji in zvišanje njihovih osebnih prejemkov, kateri so nesprejemljivo majhni.  
Ker se Društva za zaščito živali pohvalijo z  uspešnim sodelovanjem policije v takih primerih, vsekakor predlagam, da mediji objavljajo št. 113 tudi kot številko za prijavljanje takih kršitev.
 