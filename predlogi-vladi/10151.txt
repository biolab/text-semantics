Predlagam prepoved delovanja vseh avtomatov, ki ne vračajo drobiža. Govorim primarno o avtomatih za parkiranje (parkomatih), pa tudi o vseh ostalih, kava, mleko,...

V najslabšem primeru bi morali taki avtomati ponujati možnost plačila s plačilno/kreditno kartico.

Več kot očitno obstajajo avtomati, ki drobiž vračajo brez težav. Se pravi izgovor, da ni tehničnih zmožnosti da bi avtomat vrnil drobiž, ne zdrži. Edina dva razloga, zakaj avtomati ne vračajo denarja sta:

- Ker je tak avtomat ceneje narediti in postaviti

- Ker se na tak način nezakonito služi

Vprašanje, ki se postavlja je tudi naslednje. Kaj se zgodi z ostankom denarja, ki ga dobi podjetje od ne-vrnjenega presežka. Podjetje, ki upravlja z avtomatom, bo imelo tako čisti dobiček. Ta dobiček ne bo nikjer izkazan, saj računa zanj ni, kar pomeni da davki ne bodo pobrani.

Primer:

Prideš v center Ljubljane ob 17:30 in želiš tam pustiti avtomobil za nadaljni dve uri. Cena parkiranja je 80 centov na uro. Pri sebi imaš samo en kovanec za 2 evra.

1. Parkiranje za dve uri bi stalo 1.60€ - 40 centov ne moreš dobiti nazaj.

2. Ker po 19h parkiranje ni več plačljivo bi moral plačati dejansko samo za uro in pol (1.20 evra) - dejansko ostaneš brez 80 centov.

Tak scenarij se gotovo dogaja dnevno. In medtem, ko znesek ne izgleda visok, pa se s količino ljudi in situacij močno množi. Stranke smo konstantno ogoljufane za svoj denar, polega tega pa za to niti ne prejmemo računa, kar pomeni da tudi država od tega ne iztrži davkov.

V situaciji, ko avtomat denarja ne vrne, bi morala obstajati vsaj možnost plačevanja z globalno sprejetim plačilnim sredstvom. Se pravi s plačilno kartico.

V primeru Ljubljane Urbane ne smatram kot dobro nadomestilo, saj ni plačilno sredstvo, katerega ima ali pa se ga sploh zaveda vsakdo (na primer tujec, ki je prvič v Ljubljani).

Prav tako plačilo preko sporočila SMS ni ustrezno, saj zopet iz enačbe izloči veliko ljudi. Ali tujce, ki jim zadeva sploh ni dostopna, pa tudi ljudi, ki imajo samo službene telefone.

Predlagam, da FURS pogleda to problematiko in ukrepa na način, ki jo bo odpravil tako za državljane, kot tudi za državo.