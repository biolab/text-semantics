Spoštovani!
Predlagam vladi, oziroma ministru za delo, družino, socialne zadeve in enake možnosti, da resno razmisli in popravi upokojitveni odmerek za vse upokojene od leta 2013 - 2019 po ZPIZ -2, ki imajo odmerni odstotek 57,25% in vseh nadaljnjih upokojencev v prehodnem obdobju do leta 2025.
Vsako leto naj jim avtomatsko dvignejo enake procente v prehodnem 6-letnem obdobju, kot vsem novim upravičencem po novi mini reformi v prehodnem obdobju, da pridejo na končnih 63,5% v letu 2025. Le tako bomo pred zakonom resnično vsi enaki.
Če velja postopen dvig odmernega odstotka za dobo krajšo od 40 let ter za odmero nadomestila iz invalidskega zavarovanja ter vdovskih in družinskih pokojnin in vseh ostalih prejemkov, bi moralo veljati tudi za nas, ki smo svojih 40 let oddelali in šli »v nepravem času v zasluženo penzijo«.
Po zakonih pa naj bi imeli vsi enake možnosti.