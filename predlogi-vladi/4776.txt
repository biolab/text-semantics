Predlagam vladi, da sprejme ustrezen zakonodajni akt, ki bi vse javne institucije, ki izbirajo izvajalce na javnih razpisih zavezal, da po odpiranju ponudb vedno izločijo najvišjega in najnižjega ponudnika.
Glede na dejstvo, da sedaj takšnega določila nimamo in ima pogosto največjo težo pri izbiri ponudnika ravno najnižja cena, država napačno domneva, da prihaja na razpisih do najoptimalnejših (najcenejših) ponudnikov oz. podpisuje pogodbe z najugodnejšimi izvajalci. V nešteto primerih (avtocestni program, letališki stolp itd., itd.) se je pokazalo, da temu ni tako in da država na koncu preplača tisto, kar je ponudila na javnem razpisu. Mnogo ceneje bi prišla do izdelkov in storitev, ki jih kupuje na javnih razpisih, če bi veljalo, da je najcenejši in najdražji ponudnik vselej na začetku izbire izločen, med ostalimi pa se glede na podane kriterije izbere najugodnejšega. Takšna je tudi praksa držav, ki si jih v SLO jemljemo za vzgled in kjer javni razpisi dejansko funkcionirajo in pripeljejo do izbire, za državo najugodnejšega ponudnika, npr. v Nemčiji. 