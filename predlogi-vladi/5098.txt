Sedanji zakon predvideva, da so samo starši, ki imajo  stanovanjski kredit za reševanje osnovnega stanovanjskega vprašanja (to velja za starše do vključno 6. dohodkovnega razreda), upravičeni do nižjega plačila vrtca za en razred, medtem ko starši, ki plačujejo najemnine, te pravice nimajo. Ta določba je zelo sporna, kajti jasno je, da so starši, ki imajo stanovansjke kredite premožnejši od staršev, ki kreditov nimajo, saj si jih v prvi vrsti ne morejo privoščiti oziroma jih ne morejo dobiti.   
Stanovanjske kredite si običajno lahko privoščijo tisti, ki imajo na TRR na desetine/stotine tisoče evrov od prodaje kakega družinskega premoženja, medtem ko najemniki praviloma nimajo ničesar, ker tudi varčevati ne morejo, saj večji del družinskega proračuna porabijjo za strošek najemnine (v Sloveniji je razmerje med dohodki in odhodki za najemnino zastrašujoče: četritna, tretjina ali celo polovica družinskega proračuna lahko gre za strošek najmenine!). 
Odhodek najemnine je običajno visok strošek, predvsem za povprečno 4-člansko družino v 2,5-, 3- sobnem stanovanju, poleg tega je to za določene družine edina možnost "reševanja stanovanjskega vprašanja". 
Zato predlagamo vladi, da se v prihodnje tudi najmenike obravnava kot skupino, ki "rešuje svoje stanovanjsko vprašanje" in s tem omogoči tudi takim družinam, da morda enkrat pridejo do možnosti najema stanovanjskega kredita.