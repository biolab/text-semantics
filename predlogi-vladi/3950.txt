Predlagam, da se v ZVCP spremeni kazen za vožnjo brez vozniškega dovoljenja, saj gre za prekršek, ki nima nobene neposredne zveze z varnostjo ali da sem zaradi tega neposredna grožnja varnosti cestnega prometa. Vsi smo zgolj ljudje in občasno kaj tudi pozabimo.
Če me torej policist ustavi in po nesreči nimam vozniškega dovoljenja pri sebi, se legitimiram z osebno izkaznico. Ker je iz uradnih evidenc razvidno, da nisem "problematičen" voznik oz. "brez kartoteke", vozniško dovoljenje je veljavno in mi ni bilo nikoli odvzeto, se mi izreče zgolj ustni opomin.
V primeru, da pa ima voznik "kartoteko" oziroma je pogosto obravnavan zaradi prometnih prekrškov, vozniško pa mu je bilo že vsak 1x odvzeto v 3 letih ali pa je v tem obdobju zbral večje število kazni za prekrške, ki neposredno vplivajo na varnost vožnje (prehitra vožnja, vožnja pod vplivom alkohola, drog in psihotropnih substanc,...), se vozilo zapleni, osebo pa odpelje na policijsko postajo. Takemu vozniške sploh ne bi smeli več izdati.