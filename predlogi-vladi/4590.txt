Predlagam vladi R Slovenije, da spremeni zakonodajo (Modra zavarovalnica, SPIZ-2 ...) v delu, ki javnim uslužbencem izrecno onemogoča dvig privarčevanih sredstev iz zaprtega vzajemnega pokojninskega sklada za javne uslužbence s katerim upravlja Modra zavarovalnica.
Avgusta 2013 bo natanko 10 let od pričetka vplačevanja v ta sklad. Javni uslužbenci so se odpovedali 2% zvečanju plač in sredstva so se nakazoval v sklad za njihovo pokojnino. Iz vseh ostalih pokojninskih skladov je dvig sredstev po 10-tih letih mogoč četudi je premijo vplačeval delodajalec. Tako so javni uslužbenci postavljeni v depriviligiran položaj in neustavno situacijo.
Država od predčasnih dvigov lahko pobere do 41% davka (ima zgolj dobiček!).
Samo varčevanje ni nujno smiselno in oprimalno. Nekdo ki bo imel privarčevanih 5.000 evrov bo od tega prejemal pri starosti 60 let dosmrtno približno 20 evrov dosmrtne pokojnine (revalorizacije ni!). Vsako leto bo zaradi teh 20 evrov mesečno moral izpolnjevati davčno napoved. 20 evrov (revalorizacije ni!) čez dvajset let ne bo pomenilo veliko. Takšen znesek povečanja pokojnine se da doseči tudi če si bo prostovoljno podaljšal delovno dobo na 41 ali 42 let kar mu zakon omogoča. 
Kdor torej želi naj ima sredstva v Modri zavarovalnici, kdor pa tega ne želi naj se mu omogoči predčasen dvig. Država ima od dvigov samo dobiček. Posamezniki so prezadolženi in jim bo nekaj tisoč evrov še kako prav prišlo. Sama Modra zavarovalnica pa si bo vlagatelje pridobila zgolj na podlagi uspešnih rezultatov poslovanja (ne pa na podlagi zakona). 