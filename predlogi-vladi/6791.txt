Predlagam izvolitev članov Evropske komisije na splošnih volitvah. 
Evropsko komisijo, ki je izvršni organ Evropske unije, sestavlja 28 članov, med katerimi je eden predsednik te komisije. Iz vsake države članice EU prihaja po en član. Noben od teh članov ni voljen s strani volivcev države, iz katere prihaja, zato predlagam, da se volivcem omogoči, da sami izvolijo svojega predstavnika med komisarje Evropske komisije. Volitve naj se izvede sočasno z volitvami poslancev v Evropski parlament.