Prag za obvezno vključitev pravnih oseb oz. oseb z dejavnostjo v DDV sistem je od aprila 2013 50.000 € obdavčljivega prometa.
Rastoča inflacija je ta prag v relativnem smislu bistveno znižala, kar je še posebej prišlo do izraza v zadnjih dveh letih. Podjetniki, ki so do zdaj brez težav delovali kot nezavezanci za DDV, so z rastjo cen prisiljeni vstopiti v sistem. Če njihovo poslovanje raste počasneje kot rast cen, je vstop v sistem DDV prenagljen, stres na podjetje velik in poslovanje ogroženo. To je še toliko bolj izrazito pri mikro podjetjih in zagonskih podjetjih v prvih letih poslovanja, ki bi jim višji DDV prag omogočil lažje obvladljiv stop v sistem DDV.
Predlagam uvedbo relativnega praga, ki se dviguje v odvisnosti od druge spremenljivke (npr. glede na minimalno plačo oz. relevanten dejavnik) ali pa absolutni dvig na 70.000€ oz. kot to določi ustrezen organ.