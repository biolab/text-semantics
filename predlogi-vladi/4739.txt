Predlagam, da se proces obravnave predlogov dopolni tako, da v primeru, če organ predloga ne sprejme v izvedbo, predlog obravnava od organa neodvisno telo in sprejme priporočilo vladi oz. organu.
Problem, ki je razviden iz komentarjev uporabnikov in objavljene statisitike delovanja portala je, da je razmišljanje organa pogosto ujeto v obstoječe predpise in nezmožno videti širšo sliko. To ne bi bil problem, če odziv organa v tem postopku ne bi bilo tudi dokončno dejanje postopka predloga. 
Organ tako za uporabnike postaja nebodigatreba, ki spremembo predpisov zagovarja z določbami predpisov samih. Ker v vsevednost organa ne verjamem, konstruktivnega izida take situacije v obstoječem procesu ne vidim. 
Zato predlagam razmislek o spremembi procesa, ki bo zagotovil možnost, da bo organ prisiljen v out-of-the-box razmišljanje.
Alternativa bi bila lahko, da se zaposlitev v organih časovno omeji (vsi zaposleni preidejo na pogodbe za določen čas).