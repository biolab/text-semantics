Podajam predlog za popolno ukinitev t.i. študentskega dela. 
Sem tudi proti Zakonu o malem delu,
- ki spet dodatno komplicira in ustvarja še en nepotreben zakon, ker bi se lahko obstoječega popravilo in dopolnilo, 
- dodatne zahteve za državno birokracijo (komplicira delitev prispevkov/davkov na malo delo).
- spet se bo ustanavljalo neke posebne posredovalnice tega dela in napotnice
- s postavljanjem urnih postavk popolnoma razvrednoti ceno dela in delavca.
Veliko nepotrebnega dela za nekaj kar se bo spet pokazalo kot anomalija na trgu.
 
Predlagam, da se ne uvaja novih oblik dela, ampak da lahko študentje in upokojenci delajo kar preko obstoječih oblik npr. Pogodbe za določen čas (tako kot v drugih državah). Njihovi prispevki in davki pa naj bodo v taki višini kot od vseh ostalih delavcev (da bodo/mo vsi za delodajalce enako konkurenčni), imajo naj tudi iste pravice (pokojninska doba, zdr. zavarovanje, ipd). Študentje in upokojenci pa naj dobijo preveč plačane davke nazaj z uveljavljanjem olajšav pri dohodnini. 
Študentsko delo je že sedaj huda konkurenca rednim delavcem, tudi z omejevanjem del. ur, kot to predlaga novi zakon, se bo to delo še vedno lahko zlorabljalo in bo konkuriralo izkušeni delovni sili.
 
Študentsko delo je slabo, ker:
- študentje, ko doštudirajo ne morejo dobiti rednih služb
- izkušeni delavci  ne dobijo rednega dela za nedoločen čas
- še vedno bodo delali tudi drugi na te napotnice
- nizke urne postavke študentskega dela zbijajo plačila drugim delavcem (absolutno je neprimerno, da bi država regulirala te urne postavke, cene dela naj postavi trg ).
Po zakonu o malem delu naj bi bila max bruto urna postavka 8 eur, kar popolnoma razvrednoti tako delo, kot študente, kot vse ostale delavce. Iz izkušenj  lahko povem, da študentje že sedaj težko sprejmejo delo pod 5 eur/h, saj jim to že skoraj  potnih stroškov ne pokrije.
 
Država naj  vsem delavcem/zaposlenim (brez izjem) omogoči normalno stopnjo prispevkov in davkov, da bomo lahko od slovenskih plač živeli ne samo životarili!
To je edini način za zmanjšanje dela na črno.