Slovenija ima veliko neobdelanih zemljišč. Slovenija ima veliko brezposelnih. Samooskrbne farme so prihodnost in dobra rešitev za brezposelnost in boljšo izkoriščenost zemljišč. Vzpodbudimo projekt samooskrbnih farm za vzgojo zelenjave, sadja, jagodičevja, zelišč in drugih vrst rastlin za prehranjevanje. Vzporedno lahko redimo tudi perutnino, zajce in drobnico. Primerna je tudi reja polžev, ki se v zadnjih letih dobro razvija. Potrebno je pripraviti primeren razpis preko Ministrstva za gozdarstvo in kmetijstvo oziroma Slovenskega regionalnega razvojnega sklada. Za samooskrbno farmo velikosti 1 ha potrebujemo v osnovi 30.000 EUR, ki jih brezposelne osebe načeloma nimajo. Predlagam razpis za pridobitev potrebnega vira s pogoji ugodnega kredita od sedem do dest let z dve leti moratorija. Po dveh letih je s pravilnim pristopom že možno pridobit prve prihodke z rejo polžev in zagotavljat zelenjavo in druge pridelke za lastne potrebe. Z dobro pripravljenmim projektom lahko v nekaj letih zagotovimo nekaj tisoč zelenih delovnih mest in dodatni zaslužek predvsem tistih, ki imajo svoja zemljišča. To ni nekaj novega v svetu, že naše sosednje države tovrstne projekte uspešno izvajajo. Podobno tudi pri nas v tej smeri že uspešno načrtujemo v posameznih primerih.  V kolikor želimo pomagat brezposlenim je potrebno zagotovit ustrezen finančni vir kot je podan predlog.