Kot mlad človek vedno bolj ugotavljam da tekom študija nimam nikakršne možnosti za to, da bi ubral podjetniško pot sam. Ni čudno, da ljudje izberejo delo na črno, saj je večina zakonov za podjetništvo slabih in dajo podjetnikom zelo malo svobode. Vprašajte se zakaj nimamo več močnih podjetij v Sloveniji in zakaj jih kar prodajamo eno za drugim?

Vedno je treba odpreti neko podjetje, bodisi doo, bodisi sp itd. Vedno se je treba odreči vsemu in plačevati visoke prispevke še preden začneš, potem pa, ko končno odpreš podjetje ugotoviš, da ne bo šlo, izgubil si pa toliko, da si ne moreš privoščit novega poraza na trgu. Ni možnosti za testiranje produkta preprosto rečeno.

Ni problem, menim da bi študentje z veseljem odprli podjetje, če jim ne bi bila odvzeta pravica do subvencioniranega bivanja, saj se večino stvari dogaja v Ljubljani in bi to potrebovali, sploh na začetku. Verjetno bi brez subvencionirane prehrane še preživeli.

Recimo če si vzamemo ZDA za primer, je res da je univerzitetno diplomo treba drago plačati, vendar ob enem pa nimajo statusov kot pri nas. Študent v ZDA lahko odpre podjetje med študijem in je ob enem tako podjetnik kot študent. Zakaj je potem v Sloveniji to tako, da mladi nimamo niti možnosti izbrati podjetniške poti, in se moramo zanašati na študentski servis, in se na koncu ustaliti z diplomo v žepu na zavodu za zaposlovanje?

Nekdo mi je nekoč rekel: "Za Italjane je to nekaj normalnega, da imajo poleg službe še doma biznis."

Nekaj je treba ukreniti za to, da bo Slovenija dejansko država, kjer ljudje radi živijo in ne odskočna deska za tujino.