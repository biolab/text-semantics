Predlagam, da se po najhitrejšem možnem postopku spremeni zakon o izvršbi! Ta namreč v trenutni obliki upniku v gospodarskih zadevah ne nudi nobene pravne varnosti. Kot je že znano: podjetje A d.o.o. je za B d.o.o. opravilo storitev. A d.o.o. izstavi račun za storitev, B d.o.o. sicer plača davščine (če je obrnjena davčna osnova plača državi), zneska, ki ga dolguje A d.o.o. pa ne. Firma B se odloči in vloži izvršbo (za katero plača 32 EUR). Pri elektronskem vnosu ne obstaja možnost prilaganja dokazov (računa, potrjenih dobavnic, potrdil o storitvi, obrazcev "odprtih postavk"), zato B d.o.o. izkoristi luknjo v zakonu in vloži na sodišče ugovor zoper izvršbo (navadno dolžniki navajajo, da upnika ne poznajo, da jim ni znana osnova, na podlagi česar bi terjatev nastala itd.). S tem se sklep o izvršbi razveljavi, začne se pravdni postopek. Tudi za tega mora upnik ( A d.o.o., ki ni dobilo poravnanega niti enega evra s strani dolžnika) plačati sodno takso, višina katere zavisi od zneska odprtega računa. ABSURD! Če A d.o.o. nima dovolj sredstev za vodenje pravde proti B d.o.o., sodišče upniku poleg vsega naštetega naloži še plačilo 2/3 celotnih stroškov postopka.
To je pravna država? To je načrtno in legalizirano goljufanje poštenih podjetnikov.
V primeru, da se dolžnik v postopku izvršbe neupravičeno zgovarja, da upnika ne pozna, je potrebno nujno sprejeti člen, ki določa njegovo kazensko odgovornost oz. kategorizirati to dejanje kot naklepno poslovno goljufijo z visoko denarno kaznijo za odgovorno osebo družbe. Seveda pa bi vse bi bilo veliko lažje, če bi upniki imeli možnost že v začetku postopka vlaganja izvršbe možnost predložitve dokazov, na podlagi katerih bi sodišče ugotovilo utemeljenost zahtevka.
 
Lp