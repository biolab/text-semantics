Predlagam, da vlada čim hitreje vzpostavi popolnoma neodvisno strokovno skupino, katere naloga bo podrobno preučiti strokovne reference, na katere se sklicuje Iniciativa slovenskih zdravnikov.
(Pojasnilo za moderatorja portala, ki ima težave z razumevanjem in me je že dvakrat cenzuriral: predlog sistemske rešitve je v tem, da bo stroka z upoštevanjem omenjenih strokovnih gradiv spremenila svoje stališče o "varnosti" cepiv proti covid-19 in bo zaradi nevarnih sestavin in nevarnih stranskih učinkov prenehala spodbujati cepljenje, namesto tega se bo zdravstvena stroka fokusirala na pravočasno zdravljenje, s čimer virus ne bo več smrten.)
Vlada naj upošteva, da je v primeru covid-19 stroka ne le slovenska, ampak predvsem mednarodna. Pri pravnem urejanju naj bo vlada dolžna upoštevati tudi širšo mednarodno stroko, ne le mnenje Bojane Beović, Mateje Logar in WHO. Upošteva naj tudi vse argumente tistega dela mednarodne stroke, ki upravičeno in argumentirano izpostavlja nevarnosti cepiv. Sprašujem se, odkod nekaj posameznicam in posameznikom z vprašljivo kompetentnostjo, ki jih vlada imenuje "stroka", avtoriteta, da lahko pavšalno, brez vsakršnih argumentov in referenc, prikazujejo nasprotovanje cepljenju kot "neetično in nestrokovno ravnanje v razmerah, ki so kritične" (Bojana Beović o Iniciativi slovenskih zdravnikov).
Nasprotniki cepljenja opirajo svoje trditve in argumente na številne študije. Vladni promotorji cepljenja (sic!) pa se kar postavijo v položaj vrhovne avtoritete, čigar strokovno mnenje je absolutno pravilno, nezmotljivo in ne potrebuje nobenih referenc, čez tiste z drugačnimi stališči pa pljuvajo, izvajajo medijski linč in jih poskušajo diskreditirati.
Tudi v znanosti so mnenja deljena. Kdor kopici nasprotnih dokazov navkljub prikazuje, da je cepljenje (proti covid-19, ne proti drugim boleznim) povsem neškodljivo, ne upošteva nasprotujočih stališč in si ne zasluži zasedati nadustavnega položaja, s katerega ima moč ljudem kratiti prirojeno svobodo in zavajati pravnike. Ti namreč potem pravno ureditev prilagajajo takšnim pavšalnim stališčem tako imenovane "stroke". So mar infektologi nad ustavo? Kdo jamči, da so te vrhovne epidemiološke avtoritete podrobno preučile vse razpoložljivo gradivo iz tujine? Nihče! Ali imajo morda kakšno službo, ki to počne namesto njih? Nimajo! Vladno promoviranje cepljenja in siljenje v "prostovoljno" cepljenje nimata nobene strokovne osnove in se morata ustaviti.
Tudi to, da se v okviru pogoja PCT cepljene postavlja v privilegiran položaj nasproti prebolelim (ki jim status poteče po pol leta) in zdravim (ki se morajo kar naprej testirati), je mehka oblika prisile, ki je nedopustna in diskriminatorna. Povrhu tega je tudi nelogična, saj tudi cepljeni zelo pogosto obolevajo, torej je pogoj PCT sam sebi namen, saj ne služi ničemur in tudi ni prinesel nikakršnega epidemiološkega izboljšanja, ne v Sloveniji, ne v drugih državah s podobno ureditvijo.
Cepilna propaganda in napisi "cepimo se" na govorniškem pultu spominjajo na fašizem. Kajti necepljenim bomo vzeli vso svobodo in prav vse.