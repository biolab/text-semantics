Predlagam, da spremenite del družinskega zakonika in pomislite na otroke, ki so šele po polnoletnosti izvedeli, da njihov oče ni njihov biološki oče. Ti otroci sedaj nimajo možnosti, da bi na sodišču dokazali kdo je njihov oče, saj velja rok za izpodbijanje očetovsta le pet let po dopolnjeni polnoletnosti. Če torej otrok kasneje izve, kdo je njegov pravi oče in se ta izmika svojim dolžnostim do otroka, bi otrok moral imeti pravno zaščito. Ta del družinskega zakonika je diskriminatoren do teh otrok. Otrok  prej ni poznal resnice, kasneje pa nima več nobenih pravic kot izvenzakonski otrok. Vemo pa, da imajo izvenzakonski otroci enake pravice kot zakonski otroci. V tem primeru to ne drži in vas zato prosim, da proučite moj predlog. Hvala!
Da ne bo prišlo do pomote. Pišem o položaju otrok, ki so se rodili v zakonski zvezi, kjer so jim lagali o njihovem očetu . V tem predlogu ni mišljena umetna oploditev ampak situacija, ko otrok po dvajset in več letih izve, da ne živi s pravim očetom in ga tudi ne pozna.