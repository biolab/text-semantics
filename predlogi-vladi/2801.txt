Ankete javnega mnenja so slabe. Zadnji dve volilni odločanji to  potrjujeta. Bolj kot za ugotavljanje stanja v volilnem telesu služijo  za manipulacijo le-tega. To stanje je nenormalno in zelo narobe je, če  rečemo: Saj smo se že navadili in ne verjamemo več. Družba se ne bi  smela nikoli "navaditi" na nenormalno in ekscesno stanje. Zato predlagam: 1. Prepoved spletnih anket pred volitvami in referendumi 2. Zakonsko določen minimalni vzorec N 3. Vsak anketar mora javno objaviti geolokacijsko, starostno, spolno,  izobrazbeno in mogoče še kakšno razpršenost njegovega vzorca 4. Vsak anketar mora javno objaviti vprašanja, ki jih je postavil anketirancem. Menim, da je nujno potrebno zaostriti pogoje anketiranja, da bi se  izognili stanju, ko praktično vsakdo z dovolj visokim obiskom njegove spletne strani dela ankete in prikrojuje javno mnenje po  svojih interesih. Pri tem ne gre za ustvarjanje boljših izgodišč za leve ali desne, gre za večjo natančnost anket, ki je zdaj zelo slaba. Če bi bil slovenski trg nekoliko večji in bi bolje deloval, bi lažnivi  anketarji sami od sebe izpadli iz igre. Žal ni tako in tendencizno  anketiranje kar cveti.