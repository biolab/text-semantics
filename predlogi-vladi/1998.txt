Predlagam, da se s sklepom sodišča denarne kazni, posebno tiste, ki bi ogrožale socialno varnost družine obsojenca, spremenijo v  zaporne kazni, ter da te zaporne kazni do šestih  mesecev obsojenec "odsluži" v svojem prostem času ( nedelavni dnevi - sobote, nedelje, prazniki, letni dopust itn.) S tem ne bi bila družina finančno prikrajšana, saj bi obsojenec redno hodil v službo in opravljal ostalo, kar je povezano z družino in družbo. Istočasno bi to bil boljši vzgojni ukrep ( predvsem pri kršiteljih varnostno cestnih predpisov), saj bi bil daljši rok na opazovanju in s tem v večji meri zmanjšana ponovitvena nevarnost. Prostorski problem v zaporih bi reševali s tem, da bi "vzorne" obsojence na prestajanju zaporne kazni ob nedelavnikih izpustili v hišni pripor in s tem sprostili prostorske kapacitete. Vsekakor bi bil boljši vzgojni ukrep zaporna kazen, kjer je obsojenec tudi moralno kaznovan, saj denarna kazen predstavlja le strošek, drugega pozitivnega učinka nima.