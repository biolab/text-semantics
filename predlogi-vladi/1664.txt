 Ne razumem, kako je lahko pokojninska blagajna nevzdržna, oziroma bo to kmalu postala, saj iz uradnih podatkov vidim, da če imam naprimer nad   8.536,36 do vključno 17.938,56€ letnega dohodka (mislim da je tu notri povprečna plača) odvedem mesečno 218,62€ za PIZ. Vir.: http://www.durs.gov.si/si/prispevki_za_socialno_varnost/prispevki_za_s...
če pa bi hipotetično rečeno namesto v PIZ od svojega 24leta starosti (začetek kariere) dajal 220€ v neko pokojninsko varčevanje. naključno izbrana: http://www.sop.si/Zavarovanja in tu vpišemo podatek 24 let namesto 20 in mesečna premija 220€, in vplačujem do 65leta starosti dobimo 2.072€ pokojnine na mesec. Tukaj je sicer že upoštevano da bomo delali do 65 leta, vendar če bi vplačevali nekaj let manj, bi še vedno dobili visoko pokojnino. 
Jaz osebno sicer nisem naklonjen takšnim pokojninskim zavarovanjem, ker nihče ne ve kaj bo s tem podjetjem čez toliko let. lahko da bi dobila kakšnega direktorja, ki bi jo finančno izčrpal, potem pa bi propadla, s tem pa moja pokojnina. 
Podoben izračun pokojnine bi moral imeti tudi ZPIZ. Ter izračune donosnosti.
Stanje kakršno pa je sedaj, vsebuje utemeljen sum, da se denar iz ZPIZa nekje izgublja. oz se ga nikamor ne vlaga in je tam kot bi bil doma pod vzglavnikom. ZPIZ bi moral denar vlagati na neke manj donosne in manj tvegane trge.