Predlagam spremembo Pravilnika o normativih in minimalnih tehničnih pogojih za prostor in opremo vrtca, saj le ta ne regulira maksimalne višine dovoljene temperature v vrtcih v Sloveniji oz. ohlajanja vrtcev v poletnih mesecih. Pravilnik regulira ogrevanje vrtcev (in dovoljene minimalne temperature za prostore vrtcev), ohlajanja pa ne. Iz lastnih izkušenj vem, da je v kar nekaj vrtcih v Sloveniji v trenutnem vročinskem valu temperatura prostorov presegala 28 stopinj (kar Zakon o varstvu pri delu opredeljuje kot najvišjo dopustno temperaturo prostorov za delo pri 55% vlažnosti zraka).