Ker je tale predlog iz meni nerazumljivega razloga obtičal že pol leta v mlinih moderatorjev in ni prišel na glasovanje, ga ponovno podajam: Predlagam, da se spremeni Zakon o varnosti v cestnem prometu tako, da bo dovoljeval zavijanje v desno pri prižgani rdeči luči na semaforju povsod tam, kjer to ni s posebnim znakom prepovedano (če je seveda smer prosta). Sprememba zakona je takšno možnost pred približno 1 letom že predvidela povsod tam, kjer bi to znak dovoljeval, vendar še po enem letu takega znaka jaz na naših cestah še nisem videl. V utemeljitvi te spremembe, se je pripravljavec opredelil, da podobna ureditev velja v ZDA, vendar tudi tam velja obratno. Dovoljeno je povsod, kjer ni prepovedano. Ne vidim nobenega razloga, zakaj voznikom ne bi mogli zaupati, da bodo znali presoditi, kdaj je smer prosta, saj to presojajo tudi pri vseh nesemaforiziranih križiščih. S tako ureditvijo bi se precej zvečala prepustnost križišč in zastoji in nepotrebno stanje pred semaforji, kar bi vplivalo tudi na manjše onesnaženje zraka. Bi pa najbrž morali namestiti nekaj tablic s prepovedjo zavijanja desno ob rdeči, recimo pri zavijanju na mestne aleje, kjer bi moral voznik prečkati prehod in kolesarsko stezo, vozila pa po alejah vozijo z višjimi hitrostmi (70km/h). 