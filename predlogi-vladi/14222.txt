Vladi predlagam, da nabor predvidenih subvencij za dvig digitalne vključenosti prebivalstva razširi še na izboljšavo in izgradnjo optičnega omrežja ter predvsem priključkov-priključitve nanj, saj vsi državljani nimajo enako kakovostnega dostopa do njega. Zato marsikdo ne more v celoti izkoristiti prednosti rabe digitalnih tehnologij.
Nekateri imajo svoje naprave še vedno priključene na zastarelo bakreno omrežje, drugi imajo optične kable položene do meje svojih parcel oz. bivališč, a se nanje ne morejo priključiti zaradi nezadostnega komercialnega interesa lastnikov kablov (Telekom, Telemach .. itd.). Tako ti kabli štrle iz zemlje tudi po več let. Če bi državljani lahko plačali (subvencionirali) priklop na optično omrežje še s pomočjo bonov, bi jim to zagotovo koristilo. Enako bi bili stimulirani lastniki optičnih kablov (telekomunikacijski operaterji), ki včasih zavlačujejo-špekulirajo s priključitvijo iz povsem komercialnih razlogov.
V ta namen bi zadevo veljalo urediti še z zakonom tako, da bi lastnik kablov oz. koncesionar, moral priklop na uporabnikovo priključno točko oz. naprave opraviti najkasneje v letu dni po izgradnji-položitvi kabla. Stari kabli, ki so bili položeni pred uveljavitvijo zakona oz. njegove novele pa v 6. mesecih.
LP
Darko Puhar