Rimokatoliška cerkev (v nadaljevanju RKC) v Sloveniji prejema iz državnega proračuna več milijonov evrov “gmotne pomoči“ letno, deležna je davčnih olajšav, državljani s plačevanjem davkov krijemo prispevke in pokojnine njenih uslužbencev. Skrajno nepravično je, da smo vsi državljani RS dolžni podpirati RKC in ostale verske skupnosti, saj je to naloga njihovih pripadnikov. Prispevke naj verskim uslužbencem plačuje njihova verska skupnost, kar mora veljati tudi za RKC. Država ne bi smela gmotno podpirati verskih skupnosti. Edina izjema je varstvo nepremične kulturne dediščine. Pristojni organ naprošam, da poišče ustrezne rešitve in predlaga spremembe oziroma dopolnitve obstoječe zakonodaje, da se omenjena anomalija čim prej odpravi.