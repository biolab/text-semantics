Pred časom so se slovenski kmetje srečali z napovedjo pavšalnega nadomestila za prejšnje leto. Zakon določa, da se z letošnjim letom daje napoved za obračun pavšalnega nadomestila le preko e davkov. Vse lepo in prav, toda večina kmetov je morala na kmetijsko gozdarsko zbornico, kjer je lahko oddala te napovedi. Mislim, da še vseeno ni pri nas v Sloveniji pri vsaki hiši računalnika, da niso vsi zmožni poslovati preko e pošte in da bi vseno naj ostala možnost oddajati napovedi preko klasične pošte, komur ni mogoče drugače, ali pa naj bo  DURS-u omogočena kakšna nova zaposlitev, ki bo reševala takšne probleme. Davkoplačevalci, ki niso kos sami preko e davkov reševati takšnih stvari so morali nekoga pooblasti, torej zgubiti čas, potem pooblastilo dostaviti DURS-u, nazaj do pooblaščene osebe, ki je preko e davkov oddala to pavšalno nadomestilo. No pa potem rečimo, da smo z računalniki kaj rešili. Potrdilo o plačani davkih in prispevkih čakaš dva ali tri dni itd. Pa ne mislim kritizirati delavcev, ki so zaposleni na DURS-u, oni bi z veseljem pogledali v trenutku v sistem, naredili print pozitiven ali negativen, toda žal so programi tako zapleteni, da to ni možno. Naj se nekatere stvari malo poenostavijo, ne pa zmanjšujemo število zaposlenih v javni upravi, delo pa jim kaj naprej otežujemo.
 