Spoštovani, že obstoječ predlog, da se zatemni nakupovalna središča me je spodbudil k razširitvi predloga. Predlagam, da se spremeni obstoječe standarde in/ali prakse ter uredi obstoječa stanja na terenu na način, da se zmanjša svetlobno onesnaževanje.
Primeri pretirane (javne) razsvetljenosti so:
- zahodni del ljubljanske obvoznice od izhoda iz predora Šentvid proti Brdu (južna in vzhodna obvoznica nista razsvetljeni, pri severni pa recimo, da je razsvetljenost zaradi frekvence izhodov smiselna).
- parkirišče P&R ob ljubljanski obvoznici in Barjanski cesti
- obnovljeni izvozi ob hitri cesti Vipava - Nova gorica (mislim, da npr. izvoz Selo)
- obnovljeni cestni odseki iz avtoceste proti Bledu
- razsvetljene pešpoti na podeželju izven naselij
- razširitev javne razsvetljave ob obnovi stanovanjskih naselij v mestih
Občutek torej pravi, da se ob vsaki obnovi cest doda še javno razsvetljavo, kar pa v veliko primerih ni smiselno in ne zagotavlja pozitivnih učinkov, temveč ravno obratno, negativne (vpliv na naravo, povečana poraba energije). Poleg tega, da se javne razsvetljave ne namesti, verjetno obstajajo še drugačne rešitve: da so svetila nameščena manj pogosto, da so nameščena senzorska svetila (npr. v stanovanjskih naseljih), da se jih po določeni uri izklaplja ipd.
Predlagam, da preučite omenjene primere in poskusite zagotoviti zmanjšanje svetlobnega onesnaževanja.
Hvala in lep pozdrav.