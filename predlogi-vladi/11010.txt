Glede na to, da infektologi (nazadnje predvčerajšnjim dr. Tomažič in danes dr. Beović, oba na tiskovni konferenci MZ) opozarjajo, da lahko bolezen covid-19 izgleda tudi kot navaden prehlad, bi kazalo razmisliti, ali so simptomi, ki so predstavljeni na zloženkah in v imformacijah IJZ, in ki poleg nahoda vključujejo še vročino, utrujenost, kašelj in slabo počutje, res ustrezno opisani. Navaden prehlad lahko poteka brez povišane temperature, brez utrujenosti in skoraj brez kašlja. Namreč, lahko si le nahoden in te praska v grlu. Skratka, informacije o simptomih so kontradiktorne; če bolezen res lahko poteka kot navaden prehlad brez vročine in kašlja, bi bilo treba to zelo jasno povedati in povsod napisati.