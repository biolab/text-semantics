Predlagam, da se delodajalcem onemogoči odjava delavca iz sistema prispevkov za socialno varnost (pokojninsko in invalidsko zavarovanje, obvezno zdravstveno zavarovanje, starševsko varstvo, brezposelnost), dokler vsi prispevki za nazaj niso poravnani.
V praksi bi to pomenilo varovalko, da delodajalec ne bi mogel odpustiti delavca iz delovnega razmerja (ob poteku pogodbe, prekinitvi delovnega razmerja iz kakršnih koli razlogov), dokler ne bi plačal vseh njegovih prispevkov v državno blagajno. Tako bi se izognili milijonskim dolgovom iz tega naslova, frustracijam delavcev, ki šele ob izgubi službe ugotovijo, da prispevki za pokojninsko in invalidsko zavarovanje že leta niso bili plačani, pa tudi nenehnemu odpuščanju starih in zaposlovanju novih žrtev neplačanih prispevkov.
 