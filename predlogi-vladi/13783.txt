Zaradi pandemije je slovensko zdravstvo skoraj zaprlo svoja vrata za paciente. Težko je priti do osebnega zdravnika, celo po telefonu, še težje do specialista. Pogoj PCT, ki ga je zdaj uvedla vlada, je kot milostni strel za umirajočega. Takšno zdravstvo nima nobenega smisla, ker je samo sebi namen.
Glede na navedeno vladi predlagam, da se nemudoma odpro vrata zdravstvenih ustanov in da začne zdravstvo normalno delati kot pred epidemijo. Uradna stroka trdi, da je cepivo učinkovito, torej zdravstveni delavci nimajo več nobenega razloga, da se ščitijo pred pacienti zaradi možnosti okužbe. Tudi sicer bi se zdravstvo nikoli ne smelo zapirati pred pacienti, saj je to protiustavno, nezakonito in neetično ter v nasportju s Hipokratovo prisego.