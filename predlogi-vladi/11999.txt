Zaradi pogostega izkoriščanja delavcev, katerih življenje lahko povzamemo z besedo 'preživeti' in ne 'živeti', oddajamo ZAHTEVO, ki bi temu naredila konec. Ljudje delajo 8 ur na dan, nekateri tudi več zaradi nedelovanja ustreznih inšpekcij, zato so vsak dan izpostavljeni stresu, ki vodi v obolenja, v zadnjem času predvsem rakava. Da bi naredili življenje delavcev lepše, zahtevamo:
- višjo minimalno plačo
- 6-urni delavnik
- večje število dni dopusta, ki bi na primer vsaj deloma sovpadalo s šolskimi počitnicami
- poostren inšpekcijski nadzor nad delodajalci, ki bi poskušali izkoriščat delavce
- krajša delovna doba - delati se ne bi smelo do več kot 60. leta starosti
Država smo ljudje in ker ji vsak dan dajemo, je čas, da nam vrača!