Ker je bilo obdobje v katerem so morali upokojenci, ki jim ni bila pokojnina odmerjena ponovno (zaradi neupoštevanja delov plač, porabljenih za nakup delnic v notranjih odkupih) po uradni dolžnosti, vložiti zahtevo za revizijo prekratko in ker informacijo niso uspeli vsi upokojenci zaslediti in pravilno razumeti v tem kratkem času, kolikor je trajal rok, predlagam, da se določi ponovni rok za vlaganje te zahteve.
Obrazložitev:
Dne 30. 4. 2015 (Uradni list RS, št. 30/15) je bila objavljena odločba Ustavnega sodišča RS v zvezi z delnicami za notranji odkup, ki so bile vplačane z delom plače. Ustavno sodišče RS je odločilo, da je bil ZPIZ-1 v neskladju z ustavo.  ZPIZ je nekaterim upokojencem samodejno odmeril pokojnino ponovno, za preostale pa je določil rok do 29. Junija 2015. Ker niso bili vsi v enakem položaju in ker je za preostale bil rok precej kratek glede na sposobnost odzivanja upokojencev predlagam, da se določi še en (zadnji) rok za tiste, ki zahteve niso uspeli vložiti. 
 
 

 