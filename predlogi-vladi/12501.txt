Trenutno je bolniško nadomestilo za obolele s COVID-19 80 %, če ne gre za okužbo na delovnem mestu, in 100 %, če gre za okužbo na delovnem mestu. Problem je, ker ni možno dokazati, da si se okužil na deovnem mestu (četudi delaš v bolnišnici v rdeči coni), zato je delodajalcu v interesu, da ti prizna samo 80 % bolniškega nadomestila. Tu se sicer obetajo spremembe zakonodaje, predlagam pa, da se bolniško nadomestilo poveča na 100 % ne glede na to, kje delaš in kje si se okužil. S tem bi zmanjšali prezentizem, predvsem pri tistih, ki imajo blage simptome in še vedno hodijo v službo, ker nočejo znižanja plače (20 % nižji prihodek za 2 tedna se marsikomu zelo pozna). Še več, če bi bilo nadomestilo več kot 100 %, npr. 105-110 %, potem bi bilo zaposlenim v večjem interesu, da se grejo testirat in ostanejo doma tudi, če imajo le blage simptome COVID-19. To bi zagotovo skrajšalo čas trajanja lockdowna in bi bilo dolgoročno za vse cenejše.