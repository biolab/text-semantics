Same virtualne valute niso predmet zakonodaje v Sloveniji in na ravni Evropske unije, za izvajanje katere je pristojna Banka Slovenije. Opozarjam na Zakon o preprečevanju pranja denarja in financiranja terorizma (ZPPDFT-1), ki v 4. členu med zavezance za izvajanje ukrepov za preprečevanje pranja denarja in financiranje terorizma po tem zakonu uvršča tudi pravne in fizične osebe, ki opravljajo posle v zvezi z dejavnostjo izdajanja in upravljanja virtualnih valut, vključno s storitvijo menjave virtualnih valut v običajne valute in obratno.
Banka Slovenije je sicer že leta 2013 opozorila na tveganja (vključno z izgubo denarja), s katerimi se lahko srečajo uporabniki, če kupujejo, hranijo ali trgujejo z virtualnimi valutami (npr. bitcoini, onecoini in številnimi drugimi). Opozorilo je dostopno na spletni strani Banke Slovenije (link).
Več o virtualnih valutah si lahko preberete tudi v analizi EU centralne banke (priponka).
Sedaj je status nedefiniran in vsak organ (DURS, BSI, MF...) si razlaga po svoje. V izogib nevšečnostim, bi bilo to dobrodošlo. Eden od največjih Bitcoin "menjalnic" (Bitstamp) je pravzaprav de-facto v Slovenski, čeprav na papirju Britanski. 
Predlagam, da ustrezni organ uradno uzakoni kriptovalute (Bitcoin, Onecoin idr.) kot tujo valuto, ekvivalentno dolarju ali jenu. S tem bi se izognili različnim tveganjem in špekulacijam. 