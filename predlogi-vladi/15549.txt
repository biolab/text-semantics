Pregledujem predloge z odgovori in po prebranih 30ih zasledim vzorec. Na vse prebrane predloge, je nekdo iz vladne strani odgovoril s pojasnilom, zakaj predlog ne bo uresničen. Nikjer nobenega govora o premisleku, o premiku vlade iz že začrtanih poti.
Zakoni bi morali služiti potrebam ljudi, in ne obratno, da ljudje služimo napisanim zakonom. Zato je po mojem mnenju vsak predlog potrebno obravnavati s premislekom in dialogom, ne le z odgovorom v katerem se sklicujete na že obstoječe zakone in poveste, da za vas predlagane zadeve ni smiselno spremeniti. Morda za vas ni, za ljudi (za katere delate) pa je, zato v kolikor je vaš namen dejansko spreminjati državo/zakone/ureditve na boljše, da bodo ljudje bolj zadovoljni, je potrebno ljudi poslušati in poskusiti razumeti iz kje njihovi predlogi izhajajo. Le tako lahko skupaj ustvarimo pozitivne spremembe. Dokler pa ljudi niste pripravljeni poslušati in njihove predloge temeljito raziskati, je morda bolje, da se portal preimenuje v vlada.pojasnjuje.si