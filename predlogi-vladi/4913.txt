Predlagam, da se pri vsakem predlogu državnega projekta opravi analiza rizika in postavijo jasni kriteriji uspešnosti projekta. Torej, postavi se finančni okvir projekta in okvirni predvideni kratkoročni in dolgoročni učinki na področju ki ga projekt zadeva. Odgovorna oseba pa mora biti predlagatelj projekta.
Če projekt po izvedbi ne izpolni kateregakoli od predvidenih kriterijev uspešnosti, se projekt označi kot neuspešen (beri polomija). Odgovorna oseba je v tem primeru jasna, saj je podpisana pod predlogom projekta in ne more prelagati odgovornosti na druge. Tako lahko sledijo sankcije, ki so seveda odvisne od velikosti projekta, minimalna je po mojem mnenju odpoved delovnega razmerja na podlagi nesposobnosti, pa vse do kazenskega pregona zaradi oškodovanja države.
Primer očitnega neuspešnega projekta je TEŠ6, javno je znano da je presegel vse začetno postavljene finančne okvirje, posledično so cene MWH električne energije ki jih bo proizvedel v svoji življenski dobi tako visoke, da se bolj splača elektriko uvažat kot proizvajat. Ker pri predlogu projekta niso bili podani kriteriji za uspešnost projekta se, neglede na končni rezultat, projekt ne more uradno označit kot neuspešen. Tako torej ni važno kako velika polomija je in koliko miljonov je "padlo" skozi okno, odgovarjal na bo nihče.