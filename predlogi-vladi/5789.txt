  Predlagam, da se ukine pavšalno zdravstveno in pokojninsko zavarovanje, ki ga moramo plačevati tudi lastniki mikro sončnih elektrarn. Po novem zakonu moramo plačevati 65,21 evra na mesec, kar znese letno 782 eurov. Moja elektrarna proizvede 4000 KWh / letno kar znese približno 1500 evrov. Sem zaposlen in še tam plačujem vse dajatve za pokojninsko in zdravstveno zavarovanje.  Za investicijo sem se odločil ko je bil leta 2008 sprejet zakon, da lahko fizične osebe prodajajo el. energijo, šele kasneje me je doletelo grenko dejstvo, da bom moral plačevati pavšal kot vsi popoldanci, takrat približno 35 evrov. Sedaj 65. Kako si naj povrnem vložen denar v ekološko energijo???? Kljub temu da je zdravstvena in pokojninska blagajna prazna ni pošteno. da plačujemo dvojne dajatve. Vem da nisem edini, zato upam, da ne naletimo na gluha ušesa.  