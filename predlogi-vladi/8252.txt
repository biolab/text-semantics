Sistem vpisa v javni vrtec, ki je trenutno v veljavi, diskriminira otroke, ki se rodijo potem, ko je razpis za vpis že zaključen. Praviloma gre za otroke, ki so rojeni od aprila do septembra.  
 
Predlagam spremembo trenutne ureditve, ki dovoljuje, da otrok, ki se rodi po zaključku razpisa za vpis, dejansko nima možnosti, da je sprejet v s strani države organizirano varstvo. Otroka je sicer mogoče vpisati vse leto, a praviloma že 1. septembra zapolnijo vsa mesta in kasnejši vpis ni več mogoč, če se kakšen otrok ne izpiše. Pa tudi v tem primeru na njegovo mesto pride otrok s prednostnega vrstnega reda, ki ga je na podlagi razpisa oblikovala komisija, ne pa otrok, ki se je rodil prepozno, da bi starši lahko oddali vlogo. 
 