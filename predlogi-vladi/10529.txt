Predlagam vladi, da pod nujno sprejme spremembe predmetnika v osnovnem šolstvu. 

V predmetnik je potrebno uvesti obvezni predmet računalništva in informatike, kjer se bodo učenci naučili vsaj osnovnega pravilnega in varnega dela z računalnikom in drugimi napravami. V osnovnih šolah se te vsebine skuša vriniti v ostale predmete, vendar to po mojem trdnem prepričanju ni prava pot. Vsak učitelj je "strokovnjak" na svojem področju, ne more pa vsak učiti otroke te vsebine, čeprav se to dogaja. Tako prihaja do tega, da otroci ne ločijo niti osnovnih pojmov, ker jih učijo nekateri narobe. Vsako leto se menjavajo učitelji in vsako leto jih vsak uči drugače. 

Nujno je, da se uvede obvezen predmet, da se v tem predmetu zmanjšajo skupine na prostorske zmogljivosti računalniških učilnic, saj drugače pač ne gre. 

Sedaj je predmet računalništva izbirni predmet, v katerega se lahko vključijo otroci od 4. do 6. razreda, če jih je seveda dovolj prijavljenih. Normativ v osnovni šoli za računalništvo je tudi prevelik (28 učencev). Nemogoče je imeti pouk s toliko učenci v učilnici, kjer je 21 računalnikov, prav toliko miz in stolov. Prav zaradi tega je potrebno normative zmanjšati na prostorske in tehnične zmožnosti!