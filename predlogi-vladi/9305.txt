Vlada je kljub hudemu nasprotovanju strokovne in laične javnosti sprejela novo uredbo o hrupu, s katero se bistveno povečujejo dovoljene obremenitve s hrupom.
Tako od 7.7 dalje za linijske vire hrupa (npr. ceste) ni več nobenih omejitev in upravljavci ne bodo več dolžni izvajati protihrupne zaščite ali omejevati števila tovornih vozil z namenom zmanjšanja hrupa.
Skoraj neverjetno je, da je vlada demokratične države, ki se obenem proglaša še za "zeleno", sposobna sprejeti takšno uredbo, ki je tudi povsem v nasprotju z ustavo, po kateri je država dolžna zagotavljati zdravo življenjsko okolje. Vlada je s sprejetjem uredbe ogrozila zdravje več kot 200.000 ljudi, ki živijo v bližini prometnih cest in tako povzročila splošno nevarnost.
Novi Vladi RS zato predlagam, da nemudoma prekliče veljavnost Uredbe, ki je bil sprejeta v nasprotju z vsemi sodobnimi demokratičnimi standardi in je izrazito v škodo ljudi.