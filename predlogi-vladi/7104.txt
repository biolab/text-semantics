Vlado opozarjam na nedopustno in diskriminatorno ravnanje Policije v primeru kaznivih dejanj, ki jih storijo begunci. Ti so pred kratkim povzročili velik požar, kar je kaznivo dejanje povzročitve splošne nevarnosti. Policija kaznivega  dejanja sploh ni preiskala, še manj pa preganjal storilcev, ki so gotovo znani, saj so begunci ves čas pod strogim nadzorom Policije. Podobno velja za primer, ko so begunci sprožili zasilno zavoro na vlaku iz Dobove v Šentilj.Vem, da se bo Vlada in Policija sklicevala na posebne in težko obvladljive okoliščine. A te so bile tudi v času protestov v Mariboru v novembru 2012, pa Policiji takrat ni bilo težko identificirati kršiteljev, ki so bili nato obsojeni na 7 mesecev zapora. Vladi zato predlagam, da stori vse potrebno, da Slovenci v lastni državi ne bomo obravnavani kot "drugorazredni državljani" in tujce (begunce) obtoži in obsodi za kazniva dejanja, ki jih storijo na našem ozemlju.  