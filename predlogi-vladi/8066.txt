Pozdravljeni,
Pojavlja se težava, ko si samska oseba ob plači ki jo prejema v Sloveniji ni zmožna najeti garsonjere, ker so cene najemnin in stanovanj v Ljubljani "tržne" in mora deliti sobe ali pa plačati ogromno za eno sobo, ob tem pa nima niti zasebnosti, ker stanodajalec ne dovoli obiskov in ima še druge pogoje kot so visoka varščina in podobno.
Predlagam da se pri oddajanju sob in garsonjer določi cena s tsrani države, da npr. cena garsonjer ne sme presegati 350 eur vključno s stroški in da cena najemnine sobe ne glede na kvadraturo in lokacijo ne sme presegati 230 eur s stroški.
Če se ti pogoji ne izboljšajo, velja razmisliti o sorazmernosti minimalne plače z višino najemnin v določeni občini.
Primer problema:
Pred 3 meseci se je soba vedno oddajala za 240 eur s stroški, sedaj je tu ponovno oglas, cena sobe se je dvignila na 260 eur s stroški, kandidatov še vedno malo morje, kar bo pomenilo še višji dvig cene.
Prosim za regulacijo cen, ki si jih ni več mogoče nikakor privoščiti.