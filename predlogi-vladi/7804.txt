Včeraj smo s prijatelji obiskali KSEVT v Vitanju. V medijih je bilo v začetku leta moč opaziti, da ima zavod problem s financiranjem, saj se prežibvlja le z vstopnicami - obiskovalcev pa v malo bolj odmaknjenem kraju ni ravno na pretek. Zato še toliko bolj v oči bode dejtvo, da na celi poti ni bilo postavljeno nobene table za KSEVT. Menim, da bi se tako pri izvozu za Slov. Konjice (iz smeri Maribora) ter na izvozu za Celje/Vojnik (iz semeri Ljubljane) moralo postaviti rjavo tablo o kulturni znamenitosti, saj gre vendarle za občinski in posredno zudi državni zavod mednarodne veljave (zaradi Hermana Potočnika). Poleg tega pa je s svojo markatno arhitekturo (sofinancirano poleg EU tudi od države) prejel številne mednarodne nagrade in se s svojimi odmevnimi razstavami pojavlja predvsem v tujih medijih. Iz česar je mogoče sklepati, da bi se marikaterituji tranzitni turist v Vitanju tudi želel ustaviti, če bi bil na to opozorjen na avtocesti. Investicija je minimalna, zavodu pa bi to precej pomagalo, ker se financira zgolj iz prodaje vstopnic. 