Predlagam, da se povišajo kazni za povzročitelje, ki zaradi alkohola ali drog povzročijo prometne nesreče s smrtnim izidom. Sedaj imamo trenutno zakonodajo, da v praksi pred nekaj leti je povzročitelj prometne nesreče, ki je bil pod vplivom drog do smrti povozil dve mladoletni deklici in za to dobil 3 leta zapora.
Drugi primer je povzročitelj, ki je v sredi Bežigrada pri belem dnevu z veliko hitrostjo pod vplivom alkohola povozil dva človeka, ki sta pravilno prečkala prehod za pešče. Za dve kaznivi dejanji je dobil 7 let in 8 mesecev zapora. Predlagam, da se kazni za tovrstna dejanja, ki so pod vplivom nedovoljenih substanc povišajo na 20 do 30 let in se izenačijo z višino kazni za naklepni umor. Oziroma se jo občutno poviša.
Trenutna zakonodaja ima sramotno nizke kazni za povzročitelje nesreč s smrtnim izidom. Te kazni, ki jih imamo sedaj so primerljive z ropom trgovine ali posilstvom. Take malomarne posameznike bi morali zapreti za dlje časa in ne za 3 leta (za smrt dveh deklic) ali 7 let in 8 mesecev ( za smrt dveh odraslih ljudi).