Predlagam obvezno spremembo občinske namembnosti določene parcele znotraj večje stanovanjske skupnosti za namen gradnje otroških igrišč.
Dejstvo je, da otroških igrišč primanjkuje, so ob šolah in le redko samostojne (ne kot pripadajoči del izobraževalne ustanove). Potrebno bi bilo uzakoniti, da povsod kjer je večja skupnost prebivalstva v vsaki občini (bodisi blokovska naselja, bodisi hiše, kjer je gostota prebivalstva večja ali enaka X - določi državni zbor) se zgradi tudi ustrezno otroško igrišče (Tako za majhne otroke kot za mladostnike npr košarkarsko igrišče). To spada k razvoju otrok, skupnosti ter izboljša splošno kvaliteto življenja, tudi posredno izboljša varnost v cestnem prometu, saj se bodo otroci preselili iz stranskih ulic in cest na igrišča.
Vse prevečkrat se gradijo nove stavbe in posamezne stanovanjske hiše ( tako v mestih, kot manjših krajih), v bližini pa ni nobenega otroškega igrišča nikjer. Mislim, da je to manjko skupnosti in družbi, ki bi ga bilo treba dodati in urediti. Če se vedno najde prostor za nove trgovine in trgovske centre, naj se najde še prostor za otroška igrišča v vsakem kraju.