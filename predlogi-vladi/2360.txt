 Predlagam vladi, da uvede posebno davčno olajšavo za posameznike za donacije dobrodelnim ustanovam, ki zbirajo dobrodelne prispevke, na različne načine. Bodisi z organizacijo dogodkov, rednimi zbiralnimi akcijami ali izrednimi zbiranji denarja za posebne namene.
Dandanes je žal razpon med bogatimi in revnimi vse večji. Na srečo smo nekateri posamezniki še pripravljeni (in sposobni) pomagati tistim, ki pomoč najbolj potrebujejo.Vse bolj pa je opazno znižanje števila takšnih donacij, kar se je lepo videlo pri zmanjšanem znesku zbranih sredstvem na dobrodelnem koncertu fundacije dr. Danila Turka Pustimo jim sanje, prav tako je opazno pri vseh podobnih akcijah.
Res je, da ima vsak posameznik, ki daruje, osebno zadovoljstvo ob dejanju pomoči tistim, ki jo potrebujejo. Toda, še lepše bi bilo videt, da tudi državi ni mar in da takšne dobre geste tudi podpira. Prav zato bi bila lahko davčna olajšava primer podpore države takšnim plemenitim dejanjem. Če so donacije podjetij davčno lahko urejene, bi bilo smiselno podobno urediti tudi za posameznike.
Zato predlagam vladi, da preuči možnosti za uvedbo posebne davčne olajšave (lahko tudi z zgornjo omejitvijo, v izogib zlorabam), ki bi omogočala dodatno davčno olajšavo za zneske, namenjene določenim dobrodelnim organizacijam, fundacijam in društvom - le-te bi seveda morale pred tem tak status pridobiti in ob tem poskrbeti za izdajo ustreznega potrdila o višini podarjenega dobrodelnega prispevka. 
Takšna rešitev je že v veljavi v Angliji, Avstriji in Nemčiji, pa verjetno še v marsikateri državi Evropske unije. 