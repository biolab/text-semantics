Predlagam, da bi bile kazni za prekrške v prometu odvisne od plače oz. dohodkov. To se mi zdi edini logičen način kaznovanja, saj se mora voznik iz kazni nekaj naučit. Nekdo, ki vsak mesec dobi na račun 4000 eur plače in ima verjetno tudi zelo hiter avto, ga 200 eur kazni ne bo preveč motilo. Prav tako bi morali znižati maksimalno število kazenskih točk, saj jih redko kdo doseže!
Naj podam primer:
Gospod A ima plačo 500 eur in vozi 10% nad omejitvijo hitrosti. Njegova kazen znaša 10% njegove plače: 50 eur. Gospod B ima plačo 4000 eur in vozi 20% nad omejitvijo, torej je njegova kazen 20% njegove plače: 800 eur! 
To je seveda predlog samo glede hitrosti, podobno bi lahko določili odstotke še za druge prekrške. Mislim, da je to edini način, da se znebimo ali prevzgojimo nevarne voznike.
Glede kazenskih točk, bi zelo strogo kaznovala vožnjo pod vplivom alkohola, saj je ta glavni krivec za nedolžne smrti na cesti. 
Tak način plačevanja kazni je že v praksi v Švici, Nemčiji, Finski, Franciji...