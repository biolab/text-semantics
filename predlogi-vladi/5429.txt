Pozdravljeni! Predlagam, da se uvede šolnina za ponavljanje letnika srednje šole in fakultete iz neizrednih razlogov. Dijak/inja ali študent/ka (v nadaljevanju dijak ali študent), ki ponavlja letnik zaradi neizrednih razlogov*, je samo v breme celotnemu šolskemu sistemu. S podobnimi težavami se je vlada že nekoliko spopadla, ko je nedavno uzakonila, da mora študent po več kot enem neuspešno zaključenem letniku fakultete zamenjati smer, saj nima nobene upravičenosti, da zaseda mesto v srednji šoli ali na fakulteti nekomu, ki se zaradi nedoseganja že tako po večini visokega cenzusa zaradi omejenega števila mest ne more vanjo/nanjo vpisati. Ob neštetih rokih popravnih izpitov pa se sprašujem, kje vodstvu in profesorjem toliko časa in potrpljenja. Zato predlagam, naj tak dijak/študent plačuje šolnino, in sicer npr. glede na dohodkovni razred svojih zakonitih zastopnikov oz. svojega zakonitega/-e zastopnika/-ice (v nadalkevanju zakonitih zastopnikov) – samo za letnik, ki ga ponavlja in ne še vse nadaljnje. Dohodki zakonitih skrbnikov in dijakov/študentov uspeh v šoli so na žalost že skoraj nerazdružljivo povezani. 
Primer treh (3) dohodkovnih razredov: 1.) Tisti, katerih zakonita zastopnika prejemata skupno neto mesečno plačo do 1500 €. 2.) Tisti, katerih zakonita zastopnika prejemata skupno neto mesečno plačo od 1500 do 3000 €. 3.) Tisti, katerih zakonita zastopnika prejemata skupno neto mesečno plačo od 3000 € naprej. Osnovna postavka bi bila 5 €. Torej 5 € x dohodkovni razred na mesec (ali pa v enkratnem znesku), v katerega sodita zakonita skrbnika dijaka/študenta, da sme ponavljati letnik na isti ustanovi. Na ta način bi močno zmanjšali število fiktivnih vpisov, dijaki in študentje pa bi se zavedali, da morajo uspešno dokončati letnik, v katerega so se vpisali, sicer bodo morali plačevati šolnino. Omilili bi število neopravičenih izostankov od pouka, hkrati pa bi tudi dodatno motivirali učeče k trudu in disciplini, saj bi svoje profesorje tako tudi začeli bolj spoštovati in ne bi povzročali nemira pri pouku, kajti bolj bi se zavedali morebitnih sankcij. Povratna informacija je zaželjena. Prosim pa, da v primeru da se ne strinjate z mojim predlogom, ne glasujete PROTI, ampak v komentar raje zapišete (tudi), zakaj se ne strinjate.  
* izjeme so npr. dolgotrajna bolezen, več kot enomesečno stanje kome, vpoklic v vojsko zaradi vojne, daljše stanje ugrabitve, smrt enega ali obeh zakonitih zastopnikov ...