Vlada z danim soglasjem na SONDSEE (Sistemska obratovalna navodila za distribucijski sistem električne energije) dobesedno zavira samooskrbo z električno energijo iz sončnih elektrarn. Omenjena navodila so napisana skrajno nestrokovno, kar se odraža v dejstvu, da za priklop SE na posameznem NN izvodu dobi soglasje le prvih nekaj vlagateljev, ostalim pa je priklop zavrnjen. V skladu z navodili se npr. enostavno seštevajo največje priključne moči posameznih naprav, brez upoštevanja razlik v orientaciji in inklinaciji sončnih panelov. Slednje seveda bistveno vpliva na napetostne razmere v omrežju, saj največje obremenitve ne nastopajo ob isti uri, niti na isti dan, teden ali mesec. Vlada zavestno zavira razvoj samooskrbe iz administrativnih razlogov. Vlado pozivam, da nemudoma preneha načrtno ustvarjati energetsko revščino!
Predlog sistemske rešitve: Vlada naj nemudoma naroči izdelavo novih smernic SONDSEE, ki bodo upoštevale realne razmere v omrežju in ne imaginarnih!