Kot prvo, preden bi se v zdravstvu sploh začelo izboljšavati stanje, kar se tiče čakalnih dob itd., bi morali uvesti RED in DISCIPLINO pri začetku dela njihovega delovnega časa.  Kamor koli že gremo po zdravstvene usluge, pa najsi bo to v zdravstvenem domu ali v bolnišnici, ni prav nobene razlike. Namreč, če na vratih piše, da se njihov delovni čas začne npr. ob 7.30 uri zjutraj, bi moral biti začetek dela ob 7.30 uri! Brez pardona.  Zakaj se lahko ure držijo vse druge ustanove, kjer nam nudijo svoje usluge, od banke, bencinskega servisa, trgovine, lekarne itd. itd.? Kakor piše na vratih njihov delovni čas, takrat se vrata tudi odpro in so že tudi na razpolago ljudem. Samo v zdravstvu si vzamejo čas pol ure ali pa še dalj časa, preden se "zmigajo", kar se mi zdi skrajno neresno, vzvišeno in žaljivo do pacientov.   