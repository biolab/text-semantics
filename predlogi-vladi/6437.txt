Pri pregledovanju slovenske proizvodne scene, konkretno za kemijska pralna sredstva, sem zasledil, da se določene tovarne na spletu in družabnih omrežjih hvalijo s slikami svojih proizvodnih programov in kolekcij, ob posredovanem povpraševanju na elektronski naslov prav teh podjetij pa naletiš na nerazumljivo politiko podjetij, da so njihovi izdelki namenjeni samo za izvoz. Ali pa celo izdelke res plasirajo tudi na slovenski trg, pa jih povprečni potrošnik, ki se posebej ne angažira v ponudbo podjetij, preko oglasov in promocije sploh ne bi nikoli poznal, saj se jih ne ali se jih minimalno reklamira. Interes slovenskih kupcev za zavidljivejšo in privlačnejšo založenost trgovinskih polic z domačimi in kvalitetnimi izdelki vsekakor je.