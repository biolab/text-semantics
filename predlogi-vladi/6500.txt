Predlagam, da je prodajalec nepremičnine oz. najemodajajec energetsko izkaznico kupcu oz. najemniku dolžan zagotoviti le na njegovo izrecno zahtevo.
Kot je zapisano, osnovni namen te listine ni podatek o rabi energije, temveč predlagani ukrepi za povečanje energijske učinkovitosti. Gospodje, avtorji predloga energetske izkaznice: jaz podatkov o rabi energije ne potrebujem, predlogov ukrepov za povečanje energetske učinkovitosti pa tudi ne. Če bo ta pobuda prišla do vas, jih očitno tudi drugi ne. Vsakemu otroku je jasno, da se mora obleči, če ga zebe in vsakemu odraslemu človeku je jasno, da porabo energije lahko zmanša z (dodatno) izolacijo, menjavo zastarelega oz. dotrajanega stavbnega pohištva, načinom ogrevanja oz. sodobnimi ogevalnimi napravami itd. Vse to pa stane ... veliko denarja.
Načini, ki se jih poslužijete, da z njimi znova in znova lupite slovenski narod, se mi milo rečeno gabijo (se še spominjate znamenitih nalepk o tehnični ustreznosti vozila, kar je bilo pred tem in po tem sestavni delprometnega dovoljenja?). Zadnjega četrt stoletja ste ustvarjali zakonodajo, ki je omogočila nebrzdano plenjenje državnega premoženja, ljudi pa potisnili v bedo. Vi ste (od nas dobro plačan) servis državljanjov, ki naj bi skrbel, da bi le-ti živeli dobro. Se vam zdi, da dobro opravljate to vlogo? Začnite že enkrat spoštovati ustavo, ki ste jo sami sprejeli, predvsem njen 66. člen, ki vam nalaga zagotavljati pogoje za delo. Da nam mladi ljudje, ki v lastni domovini ne vidijo zase nobene perspektive in priložnosti in smo jih MI izšolali, ne bodo hodili iskat služb v tujino k tistim, ki njihovo izobrazbo niso vložili niti centa!!! Ljudje potrebujejojo sllužbe DOMA, da si bodo lahko zagotovili eksistenco oz. človeškega dostojanstva vredno življenje. Takrat bodo lahko razmišljali tudi o izboljšanju energetske učinkovitosti objekta, kajti verjemite, nihče ne meče rad denarja skozi okno - če ima le možnost, da ga zamenja. Takrat bodo lahko - ali pa tudi ne - zaprosil vaše (pardon: neodvisne ...) strokovnjake za kakšen nasvet, na kakšen način bi se dalo prihraniti še kakšen cent pri porabi energije. Takrat tudi ne bo več potrebno najemanje tujih kreditov (in posledično drseti v popolno odvisnost od kreditodajalcev ...), pa tudi pokojninske reforme in podobni ukrepi ne.
Nove in nove obremenitve ljudi so zgolj vaša linija najmanjšega odpora. A tudi to ne gre v nedogled.