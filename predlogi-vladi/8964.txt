Cestninjenje tovornih vozil v prostem prometnem toku bo uvedeno aprila 2018. Takrat tudi ne bo več potrebe po zaposlitvi cestninarjev, ki jih je na 28 čelnih in stranskih cestninskih postajah vsaj 150. To pomeni, da bo DARS na ta račun prihranil vsaj 3,5 mio EUR letno.
Vladi predlagam, da od DARS-a zahteva, da se ti prihranki usmerijo v izvedbo protihrupne zaščite ob AC in HC. Letno bi bilo tako možno izvesti cca. 3 km protihrupnih ograj oziroma 30 km v prihodnjih 10 letih. Zaradi stalno naraščajočega prometa postaja življenje vsaj 200.000 prebivalcev, ki živijo v bližini AC in HC, vse bolj neznosno, hrup pa je dokazano zdravju škodljiv.
Vladi tudi predlagam, da DARS-u prepove, da bi za presežne delavce odpiral nadomestna delovna mesta z nekimi namišljenimi novimi potrebami, kot je to sicer običaj v javnem sektorju.