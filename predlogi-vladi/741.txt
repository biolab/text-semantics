 <style type="text/css"> </style> 
Spoštovani!
 
Kar nekaj časa že spremljam razmere v Grčiji in s tem v zvezi z našo skupno valuto. Sam sem sicer mnenja, da stanje v Grčiji glede na njeno velikost in odstotek njenega BDP v Evropi ni zaskrbljujoč. Vladajoči politiki si prizadevajo problem napihniti zavoljo discipliniranja Evropejcev, da ne bi zahtevali pravic oziroma pravičnejše razdelitve premoženja. Češ poglejte kaj se je zgodilo v Grčiji in glede na vaše zahteve se to lahko zgodi tudi vam. Kljub ne rožnatem stanju tudi v drugih državah ste se odločili za kreditiranje in reševanje države, ki je pred bankrotom. Vsi vemo, da bodo to več ali manj nepovratna sredstva. Po najbolj optimističnih napovedih naj bi lahko vrnili – če bodo res izvedli varčevanje – do 40% posojenega. Pri nas je opozicija skeptična – to je njena naloga – upirajo pa se tudi sindikati.
 
Ne vem sicer kakšni so pogoji in tempo dajanja kreditov, ampak, ker smo vsi skeptični glede porabe denarja – sindikati pravijo, da bomo financirali tiste, ki so za vse skupaj odgovorni. Glede na standard našega delavca oziroma državljana je res vse skupaj nekoliko nenavadno.
 
Prišel sem do zamisli, ki bi koristila tako nam kot Grčiji. Naše posojilo je v primerjavi z velikimi zanemarljivo, za nas pa kar precejšen zalogaj. Torej pomagajmo Grčiji v materialu in pri tem tudi uživajmo.
 
Ideja je taka:
kreditirajmo naše ljudi in sicer namensko za preživetje dopusta v Grčiji. Da bi si lahko vsak privoščil to potovanje naj bo mesečna anuiteta le 10€ na osebo za najem kredita za tedenski oddih. Če nekdo hoče 14 dni se mu pač poveča anuiteta. Nekateri nimajo denarja za izven penzionsko ponudbo zato lahko dobijo še dodatnih 100€ na osebo ob ne povečani anuiteti.
 
Koristi so večkratne:
-         naše agencije bi bile polno zasedene,
-         naš letalski prevoznik bi imel verjetno težave glede na količino letov,
-         Grčijo se lahko obišče tudi po morju,
-         vračilo kredita je ob teh pogojih zagotovljeno,
-         da ne govorim o zadovoljstvu ljudi. Ukrep bi zatemnil vse brezplačnike, draginjske dodatke in podobno – priljubljenost ukrepa ni vprašljiva.
 
Postranska škoda ali naša korist:
-         Hrvaška bi ugotovila koliko je dejansko odvisna od naših ljudi,
-         Posledično bi verjetno spustili cene.
 
Če spravimo 500000 ljudi v Grčijo je kredit vrnjen v najpozneje 8 letih.