Vlada zadnje čase izvaja ukrepe za pohitritev postopkov pri pridobivanju gradbenih dovoljenj.
Naslednja naloge je, da poskrbi, da se bodo gradbeni in drugi predpisi resnično izvajali in kršitve hitro in strogo sankcionirale.
Stanovanjska inšpekcija (Gradbena, geodetska in stanovanjska inšpekcija) mora povečati svojo prisotnost na gradbiščih in vse kršitve gradbenih dovoljenj kaznovati.
Stanovanjska inšpekcija naj prične tudi pospešeno sankcionirati nelegalne gradnje ter pri že stoječih projektih (npr. stanovanja) uporabo teh prostorov za druge namene, kot je bilo določeno z uporabnim dovoljenjem. V to kategorijo sodijo tudi oddaje stanovanj v turistične (hotelske) namene.
Gre za že obstoječe naloge Stanovanjske inšpekcije, ki pa morajo biti izvajane učinkoviteje in obsežneje.
Stanovanjska inšpekcija naj o uspešnosti in učinkovitosti svojega delovanja redno letno poroča vladi in javnosti.