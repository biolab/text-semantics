Predlagam ureditev prometa iz smeri Škofje Loke mimo Medvod proti Ljubljani. 
Ker je bila avtocestna povezava Gorenjske z Ljubljano speljana mimo stoletne povezave Kranj-Škofja Loka-Medvode-Ljubljana, saj so jo raje speljali po njivah in pašnikih mimo Vodic in Šenčurja, mislim, da je skrajni čas, da se prebivalce Škofje Loke in Medvod z okolico končno z Ljubljano poveže s štiripasovnico. Leta 2011 je bila v Uradnem Listu št. 10/11 objavljena "Uredba o državnem prostorskem načrtu za navezovalno cesto Jeprca–Stanežiče–Brod". Zanima me, ali se po enajstih letih od objave v Uradnem Listu odvijajo kakršne aktivnosti za uveljavitev omenjene uredbe. 
Ker se prebivalci omenjenih krajev vsakodnevno soočamo z več kilometrskimi kolonami vozil in posledično z zastoji na poti v Ljubljano in tudi nazaj, bomo v primeru, da omenjene navezovalne ceste ne boste izvedli, primorani v samoorganiziranje in razmislek o državljanski nepokorščini, saj bomo le na ta način slišani in imeli možnost javno spregovoriti o dolgoletni prometni problematiki.