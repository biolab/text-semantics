Vladi R Slovenije predlagam, da policistom in pravosodnim policistom dvigne začetni plačni razred iz 21-tega na 23-ga.
Navedeno utemeljujem s tem, da so plače prenizke. Dejansko pa mladi delavec po opravljenem pripravništvu niti nima dodatka za stalnost (šele po 5-tih letih) niti omembe vrednega minulega dela. Za poklic, kjer si dejansko na razpolago 24 ur na dan, vse dni v tednu in letu, ko te lahko pokličejo v službo kadarkoli in moraš iti kamorkoli, s tem da še nosiš glavo naprodaj, se spodobi dostojno in človeka vredno plačilo.
Ta 2 plačna razreda dejansko pomenita, da bi mladi delavec namesto 700 evrov prejemal okrog 750 evrov neto plače.
Ob prenehanju veljavnosti ZUJF-a konec leta, poslušam sindikaliste kako povedo, da se ne da nič, da je že vse dogovorjeno, da si bodo direktorji, vodje referatov zopet zvišali plače, da bo kup novih nazivov vodij. Naj se ob tem kdo spomni tudi tistih na katerih dejansko vse delo stoji (stati inu obstati bi dejal Trubar).
Menda neki direktor omeni, da je potrebno imeti močno glavo (se pravi nadstavbo). Ob tem naj ga opozorim, da se stavba gradi iz temeljev, ne iz vrha (potem lebdi v zraku). Pa brez zamere.
Plača policista začetnika v Nemčiji (s katero se tako radi primerjamo) znaša za začetnika 2.000 €, za tistega pred upokojitvijo pa 2.500 € (brez dodatkov se razume). S tem, da skoraj vsi starejši dosežejo kakšen naziv vodje, kar jim osnovno plačo še dodatno zviša.