Veliko ljudi se na delo vozi z osebnim avtomobilom, kar povzroča izpuste CO2. Čeprav sedaj prihodnost napoveduje uporabo elektrike, je to še vedno potrebno pridobivati, mnogokrat z uporabo fosilnih goriv. 
Menim, da gre za zastarel model razmišljanja oziroma t.i. "tlake". Zgodovina se namreč spreminja in veliko dela poteka samostojno preko računalnika. Širokopasovne povezave omogočajo vse; od prenašanja videa, do hitrega prenašanja večjih datotek, sinhroniziranja datotek med delavci itd. Država bi morala stimulirati delo od doma, kjer je le mogoče in tako bistveno prispevati k manjšemu onesnaževanju planeta. Prevoz na delo bi tako za mnoge postal le še smešna preteklost. 
Verjetno bi se s tem strinjali tudi mnogi delodajalci, saj ne bi rabili najemati ali kupovati dodatnih poslovnih prostorov, predvsem bi se pa privarčevali stroški prevoza na delo. Država bi lahko še dodatno nagradila tista podjetja, kjer bi delavci lahko delali od doma, namesto da denar "vlaga" v reševanje podnebnih težav. Gre za WIN-WIN kombinacijo. 