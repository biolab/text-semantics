Uživanje marihuane je po Sloveniji že tako razširjeno, da ga policisti težko preprečijo. Ker ima kajenje trave podobne posledice kot pitje alkohola in ni primerljiva s kokainom, ki je nevarna droga, menim da je ni smiselno obravnavati drugače kot alkohol. Kdor je pod vplivom marihuane, ni nasilen kot so npr. lahko alkoholiki, pri nekaterih zdravstvenih težavah pa ima celo zdravilne učinke (npr. zniževanje pritiska v očeh). Najboljši razlog za legalizacijo marihuane pa bi bila seveda njena obdavčitev, ki bi letno v davčno blagajno prispevala več, kot pa trenutno kazni, ki jih policisti izdajajo, prav tako pa bi razbremenili policiste, ki se nato lahko posvečali drugim prekrškarjem. Njeno uživanje bi seveda moralo biti omejeno tako kot uživanje ostalih legalnih drog (kje je dovoljena prodaja in uživanje marihuane, česa ne sme človek pod vplivom delati itd.).