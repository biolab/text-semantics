Starejši mnogokrat prepišejo premoženje na mlajše z različnimi pravnimi posli (tudi z darilno pogodbo). Potem nimajo več premoženja, zato so deležni socialnih pomoči, kar pade na grbo občine in države (se pravi davkoplačevalcem). Gre za velike zneske, še posebno, če gre za doplačilo varstva v domu starejših. Občina tako nekomu vrsto let plačuje po več sto evrov na mesec, osebe, ki jim je bilo podarjeno premoženje, pa to premoženje uživajo brez skrbi in se "smejijo".
Proračunska sredstva bi se privarčevalo na način, da se država oz. občina izenači z nujnim dedičem v primeru, ko je dajala družbeno pomoč. Tako bi lahko zahtevala vračilo daril (še posebno nepremičnin) v zapuščinsko maso in si povrnila plačane zneske. Sicer sta občina in država izigrani.
 