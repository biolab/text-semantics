Mislim, da je skrajni čas, da se naredi omejitev ali prepoved organiziranja seminarjev za vse vrste razlaganja zakonodaje s strani nosilcev javnih funkcij in zaposlenih v javnih službah, ki najprej pripravijo spremembe zakonodaje (velikokrat popolnoma nepotrebno in običajno samo zato, da imajo potem razlog za organiziranje novih tečajev) nato pa s predavanji mastno služijo. Moje osebno mnenje je, da je zakon, ki ga ne razume niti tisti, ki predava in ga razlaga, NIČ VREDEN.
 
Prihranek države bi bil lahko enormen in merljiv v več milijonih €, saj večinoma država plačuje svojim uslužbencem, da se seminarjev udeležujejo. Državni denar pa se nato pretoči v zasebne žepe izvajalcev predavanj. Da ne omenjam samo izgube časa vseh, ki so se "MORALI" udeležiti "IZOBRAŽEVANJA", ker drugače ne dobijo potrebnih točk za opravljanje takih in drugačnih storitev za katere jim je država podelila licence, ki se tudi drago plačujejo. Končni potrošnik pa plačuje vse skupaj iz svojega žepa ali pa preko davkov.
 
Samo nekaj primerov oz. področij: Okoljska zakonodaja, računovodstvo in finance, delovna zakonodaja, in še in še....