Predlagam, da se v Sloveniji dodatno obdavči uvoz rabljenih in prodaja novih dizelskih vozil, ki ne dosegajo standarda EURO6. Dodatna "okoljska" Obdavčitev bi bila progresivna za tiste, ki dosegajo standard EURO5 na primer 20 %, za ostale 30 %. Obrazložitev:  v Nemčiji vse več mest prepoveduje vožnjo avtomobilom z dizelskim motorjem, hkrati država pripravlja subvencije lastnikom dizelskih vozil za zamenjavo, spreminja se tudi cena dizelskega goriva v razmerju z bencinom. Posledično se 15 milijonov lastnikov dizelskih vozil, ki ne dosegajo standarda Euro 5 želi znebiti teh vozil. Njihova cena pada in veliko se jih bo preselilo  v Slovenijo. Na račun posameznikov, ki bodo morda za kakšnega tisočaka ceneje prišli do rabljenega vozila, bo ogrožene zdravje vseh. Da Slovenija ne bo postala odlagališče umazanih nemških avtomobilov (kar grozi vsem vzhodnim in južnim evropskim državam) je tak ali podoben ukrep nujno sprejeti čim prej.