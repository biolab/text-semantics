Stanovanjski zakon določa, da mora etažni lastnik za opravljanje dejavnosti v svojem posameznem delu pridobiti soglasja solastnikov, ki imajo več kakor tri četrtine solastniških deležev, vključujoč soglasja etažnih lastnikov vseh posameznih delov, katerih zidovi ali stropi mejijo z njegovo stanovanjsko enoto. Torej, če želi sosed operavljati dejavnost (vključno z npr. oddajanjem nepremičnin na portalih Airbnb) mora dobiti soglasje lastnikov v lastni stavbi.
V tem primeru pa obstaja pravna praznina, saj npr. pri vrstnih stavbah oz. dveh ali več večstanovanjskih stavbah, ki imajo skupne zidove to pravilo ne velja. Tudi pri dveh samostojnih stavbah, ki imajo skupne zidove se namreč prav tako sliši moteč hrup iz stanovanja sosednje stavbe in bi bilo potrebno pravilo, da je treba pridobiti soglasja etažnih lastnikov vseh posameznih delov, katerih zidovi ali stropi mejijo z stanovanjsko enoto razširiti na način, da se mora obvezno pridobiti tudi soglasje lastnikov posameznih delov sosednje stavbe katerih zidovi mejijo z stanovanjsko enoto. Nobenega razloga ni, da bi se priviligiralo samo sosede v isti stavbi, ne pa sosede sosednje stavbe, ki imajo prav tako skupne zidove s spornim stanovanjem
 