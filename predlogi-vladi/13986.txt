Že dolgo ni skrivnost, da mnogi iščejo vse mogoče načine, da bi izigrali pogoj PCT. Ker je nadzor pomanjkljiv, posamezniki ob preverjanju pokažejo potrdilo druge osebe, nekateri pa so šli še korak dlje. EU digitalno potrdilo z nekaj dokaj preprostimi računalniškimi koraki ponaredijo.
Potrdila o prebolelosti ali cepljenosti si tako izdelajo kar sami ali pa jim ga (tudi za plačilo) izdela nekdo drug. V PDF-datoteki EU potrdila namreč spremenijo ime oziroma "prilepijo" OR-kodo druge osebe. Ker se ob preverjanju ne zahteva tudi vpogleda v osebni dokument, imajo prost vstop povsod, kjer se zahteva pogoj PCT. A s tem družbi kot celoti, ne samo sebi, delajo veliko škodo. Stroka opozarja, da gre za neodgovorno in nevarno početje. Je pa tudi kaznivo.
Najvec tovrstnih primerov policija zazna ob prehodu državne meje, ampak situacija je sedaj drugačna. Konkretni primeri omenjenih zlorab bi lahko bili odkriti tudi v notranjosti države, če bi se ob preverjanju OR-kode zahtevalo tudi vpogled osebni dokumenti.
Torej, ker se smiselni ukrep zanemarja, zlorablja in izigrava, je potrebno zaostrovanje ukrepov - ob preverjanju QR-kode naj pristojni opravijo še vpogled v osebni dokument.