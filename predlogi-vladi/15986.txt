Osebni zdravnik ne more biti osebni, če pa je zaradi nedostopnosti neosebni (vse gre preko dopisovanja preko zdravniško komplicirane aplikacije). Ali mi bolniško, recpt, napotnico napiše osebni ali neosebni zdravnik, pravzaprav ne morem vedeti, ker gre vse elektronsko. Prav tako ima glavarino, ki je pri nas 1895. To ne more biti osebno. Poleg tega pa je prava ideja "družinski" in ne "osebni" zdravnik.

Pri nas se je sistem izpridil do te mere, da ne služi več svojemu namenu in ga je treba ukiniti. Na Finskem je zaživela zdravstvena reforma, verjetno neka vmesna faza. Tam so se zaradi spremenjenih potreb in napredka v tehnologiji odrekli osebnim zdravnikom - www.rtvslo.si/svet/evropa/zazivela-finska-zdravstvena-reforma-kaj-prin...
Katerikoli splošni zdravnik te lahko pregleda. Tako so bistveno povečali pretočnost ljudi, povečali dostopnost in zmanjšali administracijske stroške.
Če bi pri nas vzel v roke problematiko organizacije zdravstva nekdo, ki se spozna na organizacijsko stroko, podporno programsko opremo za organizacijo procesov, vodil zavode nekdo ki je organizator / manager in ne vrhunski zdravnik,.... Ko smo ravno pri stroki. Žal bodo direktorji zdravstvenih zavodov morali postati profesionalni managerji, zdravniki pa naj zdravijo ljudi. To velja predvsem za ZD in bolnišnice.
Kar se tiče podeželja, pa morajo večji ZD na podeželju imeti VSAK DAN zdravniški tim, ki bo poskrbel za potrebe tam živečih oseb. Tudi z obiski na domu, če je to potrebno.
Problematika organizacijko ni tako velika, da ni rešljiva v nekaj mesecih. Večji problem je, da akterji v zgodbi tega ne želijo rešiti, ker si ne želijo transparentnosti, da lahko še naprej rovarijo v kalnem. Leti predvsem na zdravniško zbornico in sindikat, ki ščiti arhaične privilegije peščice napram večini.