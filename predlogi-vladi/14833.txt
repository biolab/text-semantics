Predlagam, da se uzakoni nagrada v višini od 10.000 do 100.000 evrov za vsakega posameznika, ki bo razkril elemente korupcije znotraj javnega ali zasebnega sektorja oz. zlorabe položaja za pridobitev zasebne koristi.
S takšnim načinom spopadanja s korupcijo, bi težavo začeli reševati preventivno, saj bi se korupcija lahko zaznala še preden bi se sploh končala. Tovrsten ukrep tudi omogoča posameznikom, ki jih je zaradi izgube službe strah korupcijo razkrinkati, izpostaviti sebe in za to dobiti nagrado, če tudi na koncu izgubijo službo, saj lahko z nagrado "kupijo" čas, da poiščejo novo. Prav tako skorumpirane ljudi s pravočasnim razkrinkanjem potisnemo v kot, saj s pomočjo medijev izvedemo dodaten pritisk, da se tovrstna dejanja pravočasno zaustavijo.
Višina nagrade se dodeli glede na (potencialen) obseg korupcije in jo določi KPK z odločbo o ugotovitvi korupcije.
 