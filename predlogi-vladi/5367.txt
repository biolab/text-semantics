Kot nadaljevanje ali dopolnitev predloga "Vožnja enoslednih vozil z B kategorijo" (22.10.2013) predlagam, da se spremeni definicija motornega vozila AM kategorije. In sicer; maksimalna  hitrost za motorna vozila AM naj se dvigne vsaj na 60 km/h, sorazmerno tudi kubatura, saj je to bolj primerna potovalna hitrost za medmestni promet in se s tem poveča možnost cenejšega potovanja iz kraja v kraj ali na delo, sploh v teh časih, ko se varčuje. Avto šola, CPP in praktični preizkusi so pretirano neprijazni do naših denarnic, zatorej bi se lahko ponudilo nekaj urno informativno in delno praktično izobraževanje, ki bi bilo sicer neobvezno, vendar pa priporočljivo za vse tiste, ki prvič sedajo na motor. To bi bila tudi priložnost za avtošole, ki bi lahko nekaj zaslužile, hkrati pa bi bilo prijazno do voznikov, saj bi bile cene veliko nižje kot pri običajnem posopku.
Druga možnost, morda bolj sprejemljiva za zakonodajalca je to, da bi se uvedlo novo kategorijo (AM2), katere bi bila najvišja možna hitrost 75 km/h, sorazmerno tudi kubatura, vendar bi bil zanjo obvezno nekaj urno informativno in delno praktično izobraževanje, brez ponovnega CPP, vendar z opravljenim praktičnim preizkusom, tudi s pogoji, da ima oseba opravljeno B kategorijo in s tem tudi pridobljeno AM kategorijo.
Glavni namen tega predloga je omogočiti cenejši prevoz na daljših razdaljah med kraji. Na ta način pa tudi povečati uporabo in s tem tudi varnost motoristov na cesti, saj bo tako zavedanje večje in manjše kot bo razmerje števila avtomobil:motor na cesti, varnejša bo vožnja.