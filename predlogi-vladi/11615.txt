Predlagamo, da vlada in stroka ponovno razmislijo o predlaganih ukrepih vezanih na ŠOLO in VRTCE.
Zakaj je tako nujno potrebno, da gredo otroci prve triade v šolo in mlajši v vrtec, če bodo ostali ostali doma?
1. Mlajši otroci se niso sposobni držati ustreznih higienskih ukrepov (niti kašljanja in kihanja, niti distance).
2. Prva triada nima ocen in zato šole ne potrebuje tako nujno, kot morda višji razredi / letniki.
3. Starejši otroci v večji meri potrebujejo pomoč staršev pri opravljanju nalog.
4. Mlajši otroci socialno distanco od vrstnikov lažje prenašajo kot starejši, saj bolj potrebujejo bližino družine kot vrstnikov.
5. V kolikor se da otroke v vrtce, kjer je nemogoče, da bi se držali preventivnih ukrepov: kje je potem smisel, da odrasli obdržimo maske, 2m razdaljo in druge preventivne ukrepe?
6. Za mlajše vrtčevske otroke bo to lahko velik stres, ko bodo ločeni po skupinah in bodo morali namesto proste igre razmišljati o ukrepih. Medtem pa se s svojimi starimi starši zagotovo ne bodo smeli družiti.
7. Otroci stari 10 ali 11 let niso vedno sposobni biti sami doma. To bo pri marsikateremu otroku povzročilo še večjo stisko, lakoto in socialno izključenost. Prikrajšani bodo tudi za pomoč staršev pri šolskem delu oziroma za prosto igro v popoldanskem času, ko bodo starši pri šoli lahko sodelovali.
8. Otroci bodo upravičeno zmedeni, da se na vrtčevskem igrišču lahko igrajo, zunaj vrtca pa ne smejo ne v družbo in ne na igrala.
9. Zmeda, ki jo takšna odločitev prinaša bo lahko v večji meri spodbudila odrasle, da se tudi ostalih pravil ne bodo držali.
 
Predlagamo, da se za ta zadnji mesec šolanja ukrepi izvedejo tako, da otroci, katerih starši so lahko doma, imajo omogočeno delo od doma ali imajo pomoč drugih družinskih članov in si lahko organizirajo varstvo, OSTANEJO DOMA.