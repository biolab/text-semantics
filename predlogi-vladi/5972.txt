Podani predlog poslanca SDS g. Andreja Vizjaka za spremembo zakona o energetski rabi Sp.Save z namenom zagotovitve pravne podlage za koriščenje sredstev Vodnega sklada za stroške vezane za gradnjo hidroelektrarn na reki Savi ( zagotavljanje sredstev javnega podjetja INFRA!!!)  je nesprejemljiv  iz več razlogov:
sredstva Vodnega sklada so namenjena gradnji vodne infrastrukture za zagotavljanje zmanjševanja poplavne ogroženosti in druge naloge urejanja voda, kot to določa Zakon o vodah nikakor ne kakršni koli energetski infrastrukturi ali infrastrukturi, ki je posledica gradnje hidroelektrarn na občinski ravni. Stroški teh se morajo po načelu "onesnaževalec oz. uporabnik plača", upoštevati v okviru načrtovane energetske  investicije, 
poplave, ki so doletele letos Srbijo, Bosno in Hrvaško se  v spremenjenih podnebnih razmerah v enaki meri lahko  pojavijo tudi v Sloveniji, morda še z bolj katastrofalnimi posledicami, saj je večina naših rek hudourniškega značaja , zato je poraba sredstev  VS za druge namene neodgovorno ravnanje, še posebej ker posledice preteklih  poplav v Sloveniji še daleč niso sanirane,
sredstva  VS za gradnjo najbolj nujnih načrtovanih objektov vodne infrastrukture in rednega vzdrževanja obstoječih vodnih ureditev in vodnega režima v R Sloveniji že danes, ob normalnih hidroloških razmerah  ne zadostujejo za zadostno zmanjševanje poplavne ogroženosti prebivalcev,  gospodarskih dejavnosti , kulturne dediščine in okolja,
sredstva Vodnega sklada so in bodo  nujno potrebna tudi za izvajanje načrtovanih objektov  za zmanjšanje poplavne ogroženosti na 62 poplavno ogroženih območjih, ki jih je MKO v svojem vmesnem poročilu o pripravi Načrta za zmanjševanje poplavne ogroženosti v RS posredovalo, kot obvezo Evropski komisiji. Ti ukrepi bodo morali biti operativni ( GD in zagotovljena sredstva) do leta 2015.  Kje , bo tedanja  Vlada R Slovenije sicer zagotovila sredstva za izvedbo? Ker gre za izvajanje ukrepov, ki izhajajo iz  zavez evropske zakonodaje sredstva evropskih skladov niso vir financiranja. 
Zaradi navedenega , razlogov bi lahko našteli še kar nekaj predlagam Vladi R S ,da predlog (gnilo jajce!) poslanca g.Vizjaka nemudoma zavrne.