Svet Evrope je v poročilu o kršitvah evropske socialne listine v letu 2013 izrazil zaskrbljenost nad neustreznimi socialnimi nadomestili v Sloveniji.
Slovenijo je opozoril na prenizko in časovno prekratko nadomestilo za brezposelnost, prenizko minimalno nadomestilo pri bolniških odsotnostih in prenizko minimalno pokojnino ter neenako obravnavo pri uresničevanju pravice do socialne varnosti delavcev migrantov. Svet Evrope tudi ugotavlja, da znaša minimalno denarno nadomestilo za brezposelnost v Sloveniji le 350 evrov oziroma 50 evrov manj od najnižjega priporočenega zneska.
V Sloveniji je glede na evropsko socialno listino prenizka minimalna pokojnina. Najnižja zajamčena pokojnina, ki znaša 35 odstotkov najnižje pokojninske osnove, znaša zgolj 197 evrov, kar je dvakrat manj od priporočenih 400 evrov. Kršitev socialne listine pomeni tudi prenizko zajamčeno nadomestilo za bolniško odsotnost. Namesto 500 evrov znaša v Sloveniji zgolj 238 evrov.
(Več o tem je napisano v članku, ki ga je dnevnik.si
 letos objavil na spletu z naslovom: Socialna nadomestila so prenizka www.dnevnik.si/slovenija/socialna-nadomestila-so-prenizka )
Predlagam vladi spremembo zakonodaje na socialnem področju, da bodo zakoni v skladu z evropsko socialno listino.  