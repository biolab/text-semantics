Pozdravljeni!
Po pregledu Uradnega lista sem ugotovil, da je v Sloveniji prepovedano osebi, mlajši od petnajst let, prodajati, prikazovati ali z javnim  razstavljanjem ali kako drugače omogočati, da so ji dostopni spisi, slike,  avdiovizualni ali drugi predmeti pornografske vsebine, ali ji pokazati  pornografsko ali drugačno seksualno predstavo. Kršitelja se kaznuje z denarno  kaznijo ali zaporom do dveh let. Prepovedano je tudi praktciranje spolnih odnosov z osebo, ki je mlajša od 15 let.
Iz tega je razvidno, da je Slovenija zelo odprta glede prikazovanja pornografije in spolnosti, saj je v večini zahodnoevropskih državah ta omejitev omejena na 18 let starosti. Problem v Sloveniji je torej ta, da je pornografija kljub omejitvam lahko dostopna tudi osebam, ki so mlajše od 15let. Drugi problem je ta, da določeni predstavniki začenejo s spolnimi odnosi že pri 12 letih starosti. To pa sicer zakonsko ni prepovedano. Ker so osebe, stare med 12-15 letom biološko že sposobne prakticirati  spolne odnose, jim tega noben ukrep ne bo mogel preprečiti. Spolni odnosi so prepovedani samo polnoletnim osebam, ki prakticirajo spolne odnose z osebo, mlajšo od 15 let. Ker je pornografijo in spolne odnose težko nadzorovat, bi država morala razmišljati v tej smeri, da se v osnovnih šolah uvede predmet Spolna vzgoja. Najbolj idealno bi bilo uvesti ta program v 5. razredu devetletke (povprečna starost otrok v 5. razredu je 10 let), to bi bilo nekje 2 leti preden so prvi posamezniki biološko sposobni prakticirati spolne odnose. Torej naloga država naj ne bi bila omejevanje spolnih odnosov, temveč izobraževanje otrok, preden se podajo v prvi spolni odnos. Prepričevati otroka, da pred 15 letom ne sme seksat, ker je to zanj še prezgodaj, je totalen absurd. Imamo nemalo primerov, ko ženske zanosijo že pri 12 letih. Zato pa ni kriva ne država, ne slab nadzor spolnosti, za to je kriva nepravilna vzgoja staršev in pa pomanjkanje spolne vzgoje v osnovnih šolah. Če se 12 letni otrok odloči za spolni odnos, mu bo to težko kdo preprečil. Otroku je potrebno dati ustrezno izobrazbo, da tudi če se odloči za spolni odnos že 12 letih, da to izpelje brez posledic, ki bi vplivale na njegovo spolno in psihično življenje. Razložiti bi mu bilo potrebno tudi, kaj je to pornografija, kaj pornografija predstavlja in čemu služi. Če 10 letni otrok zna seštevat, odštevat, množit in delit, bo razumel tudi osnove o spolnosti in o tem, kaj prikazuje pornografska vsebina.
Prosim za kritike in pohvale na moj predlog! Prosim, da tudi sami predlagate popravke!