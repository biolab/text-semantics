Pozdravljeni,
predlagam računanje cen energentov/vode na eksponenten način.
To je način, na katerega bo kmalu prešla tudi Norveška, če se pogoji ne izboljšajo. Pri njih je problem, da premalo dežuje in hidroelektrarne proizvedejo (pre)malo energije.
Porabo energentov se razdeli v več kategorij.
Prva kategorija je neka osnovna poraba (glede na število prijavljenih ljudi v stanovanjski enoti), kjer je cena energenta/vode praktično zastonj.
Presežek porabe se obračunava po višji ceni (energent, pa tudi priključne moči in podobno), po istem principu kot so urejene davčne stopnje pri plačah. Najvišja kategorja postane zelo draga.
S tem se želi uspostaviti neko zagotovljeno količino energije/vode po osebi, ki je zelo poceni, in ni hud strošek tudi za najbolj socialno občutljive skupine.
Obenem se "kaznuje" tiste, ki imajo res visoko porabo in se jih spodbudi k nižji porabi, ali pa k optimizacijam (izolacije, etc..).
Ker cene eksponentno naraščajo, bodo na v nekem momentu bolele tudi tiste najbogatejše, z največjo nepotrebno porabo (klima v vsaki sobi, bazen, savna, ogrevanje vseh sob na 26°C in tako naprej...)
Nižja poraba bo pomenila:
- nižje cene proizvonje,
- višjo neodvisnost od tujih dobaviteljev (ruskih in/ali drugih)
- izboljšave za okolje zaradi manjše obremenitve. Vode ni neskončno, čeprav nepoučenim morda tako izgleda, elektrika tudi ne nastane brez vpliva na okolje, sončnim, vetrnim in jedrskim elektrarnam navkljub. Da o plinu ne govorimo.
S tem bomo tudi lahko pomagali razrešiti problematiko resničnega števila prijavljenih v blokovskih stanovanjih, saj če bo poraba normalna za 4, bo to visoka poraba za samo enega, in bo delež tega plačal v višjih kategorijah.
Tak sistem se lahko uvede seveda tudi v negospodinjskem sektorju. Različne panoge morajo seveda imeti različne specifike pri tem, oz pri nekaterih ostane tako kot je.
Kakšne so te kategorije, koliko in kako so razdeljene, je na ministerstvu da ugotovi.