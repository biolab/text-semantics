1.) Zasledil sem, da so nekatere države poostrile nadzor nad osebami, ki ne plačujejo davkov na dokaj enostaven in učinkovit način. Recimo v Italiji ob nakupu luksuznega avtomobila nad določeno vrednostjo, davčna inšpekcija preveri izvor denarja, ki ga je določena oseba porabila za tak nakup in "osumljenec" mora dokazati izvor denarja, v nasprotnem primeru se mu obdavči na novo pridobljeno imetje.
Predlagam, da se pri nas uvede podobna zadeva za na sploh vse luksuzne dobrine v vrednosti nad neko smiselno mejo, kajti v našem primeru se mora država truditi nekomu dokazati davčno utajo, namesto, da bi si osumljeni trudil dokazati svojo nedolžnost. Kdor ni kriv in je pošteno prislužil denar, tudi ne bo trpel.
2.) Fokusirajte prispevke, ki jih plačujemo in jih porabite izključno v te namene, ker če se prelaga iz blagajne v blagajno in iz holdinga v holding se sledljivost izgubi. Proračun ne more določati npr. višine pokojninske blagajne ampak jo bi morala določati višina vplačanih prispevkov v pokojninsko blagajno vseh zaposlenih za preteklo leto, ravno tako npr. cestni sklad, ki ga plačujemo ob registraciji vsako leto. Tako bo prišlo do večje ažurnosti in boljšega pregleda kam dejansko denar odteka.
 
Hvala za pozornost, LP Rok
 