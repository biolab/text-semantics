S tem ko je določena enotna minimalna plača za vse vrste poklicev, so vsi vrženi v isti koš. Prišlo je do razvrednotenja izobrazbe, večletno šolanje nima več nobenega smisla. Zelo me žalosti, da prav danes na zavodu za zaposlovanje iščejo osebo z doktoratom in 10 let delovnih izkušenj, ki bi delala za minimalno plačo. Da nekdo z doktoratom dobi toliko plače kot snažilka, se mi zdi pravo izkoriščanje ki bi ga morali ustaviti na državni ravni. Saj država želi izobražene ljudi?
Predlagam, da se določi več stopenj minimalne plače glede na zahtevnost dela ali izobrazbo. 