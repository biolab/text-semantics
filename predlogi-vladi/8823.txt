Vladi predlagam, da omeji količino tovornega prometa na AC in HC. Že danes je situacija nevzdržna, saj vsaka najmanjša motnja na omrežju povzroči več kilometrske zastoje, ki trajajo več ur. Namesto, da bi Vlada ukrepala, pa se celo hvali, kako bo promet tovornih vozil le še rasel in nam to prodaja kot dokaz velike gospodarske rasti. Resnica je seveda drugačna. Povečan tovorni promet ni posledica gospodarske rasti v državi, ampak posledica dejstva, da smo postali koridor za ves umazan tranzitni promet med vzhodnoevropskimi državami in zahodno Evropo. Torej smo sprejeli vlogo, ki se je sosednje razvite države (npr. Avstrija) otepajo. Od tega tranzita nimamo popolnoma nič (razen tega, da si od pobranih cestnin na DARS-u izplačujejo visok plače) in ne ustvarjamo nobene dodane vrednosti, saj je strošek cestnine edini denar, ki ga vzhodnoevropski prevozniki pri nas pustijo. Vladi zato predlagam, da začne uvajati naslednje ukrepe za zmanjšanje tranzitnega tovornega prometa: - zaračunavanje visokih parkirnin na počivališčih - omejitev skupnega števila tovornih vozil na posameznih odsekih - prepoved vožnje tovornih vozil v nočnem času - omejitev hitrosti na 70 km/h Vsi ti ukrepi so skladni z evropsko zakonodajo, tako da naj se Vlada v odgovoru ne sklicuje na direktive iz Bruslja...