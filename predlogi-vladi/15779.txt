Predlagam spremembo zakona o vladi, po možnosti to zadevo vpisati v ustavo.
Namreč nesprejemljivo se mi zdi, da je aktiven zdravnik opravlja naloge ministra za zdravje, saj je v konfliktu interesov. Poleg tega da še naprej delajo v zdravstvu kot zdravniki (Loredan, ki je aktualni minister menda 20%), je sogovornik in pogajalec napram dejansko aktivnim zdravnikom, ter jim konec koncev potrjuje plače v javnem sektorju. Se pravi, da na koncu, po preteku 4 let, ko navadno ni več minister, bo to (višjo) plačo v javnem sektorju prejemal tudi sam.
To seveda ni pravično, še manj pregledno in transparentno in je potrebno to rešit. S to rešitvijo ni nikomu kršena aktivna ali pasivna volilna pravica, saj na primer tudi aktivni policisti hkrati ne smejo biti niti občinski svetniki, kaj šele ministri.
Hvala za podporo predlogu.