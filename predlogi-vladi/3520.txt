Vodilne agencije Moody's, Fitch in S & P  so znižale bonitetno oceno Slovenije ter nekaterih bank in podjetij v njeni  večinski lasti. Država Slovenija za  ugotavljanje svoje posojilne sposobnosti omenjenim bonitetnim agencijam  plačuje.
"Višina plačila je opredeljena kot poslovna skrivnost, zato je ne moremo razkriti,"  so pojasnili v službi za odnose z javnostjo Ministrstva za finance. Potrdili so, da ima  Slovenija podpisano pogodbo z agencijami  S & P, Moody's in Fitch,  ker so "zahteve investitorjev, da imamo kreditno oceno teh treh agencij".
http://www.rtvslo.si/gospodarstvo/koliko-stanejo-slovenijo-bonitetne-o...
Ker so omenjene bonitetne agencije podale Sloveniji slabo bonitetno oceno, ki ne odraža dejanskega stanja slovenskih javnih financ in je zato v škodo Sloveniji, predlagam, da Slovenija nemudoma prekine sodelovanje s temi agencijami in jim preneha plačevati.
Glede na to, da se bonitetnim agencijam plačuje javni denar, pridobljen iz davkov, pobranih državljanom, se mi zdi absolutno pošteno, da se razkrije višino plačila, ki ga za svoje ocenjevanje dobi posamezna bonitetna agencija. Ta podatek bi moral biti javno objavljen. Obenem pa tudi, da se javno objavi pogodbe med Slovenijo in zgoraj omenjenimi tremi bonitetnimi agencijami.