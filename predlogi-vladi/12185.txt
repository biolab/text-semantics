Spoštovani,
čeprav je zastraševanje eden od možnih načinov prepričevanja, smatram, da smo zrela, civilizirana družba, ki potrebuje razumevanje, konsenz in zaupanje naroda v vlado in njene ukrepe. Verjetno bi znala kopica psihologov bolje predstaviti prednosti naroda, ki upošteva ukrepe zato, ker jih razume, napram narodu, ki upošteva zato, ker je prestrašen, zato se v dizertacijo na to temo ne bom spuščal. Recimo, dejsto, da je obolel en ali dva pacienta pod starostjo 50 let in brez podložnih bolezni, je specifika bolezni in če ne poročate o starosti in boleznih VSEH, potem ne poročajte tudi ne o tistih, ki vam pridejo prav za ZASTRAŠEVENJE. Vsi vemo, zakaj ne poročate, na primer, "Obolel je 76-letnik s tremi spremljevalnimi boleznimi", kot tudi ne poročate, da je OZDRAVEL ta in ta.
Vem, želite doseči, da bi državljani bolj resno upoštevali ukrepe, vendar se bom ponovno skliceval na psihologe, do katerih imate dostop - vprašajte jih za mnenje in vsi po vrsti vam bodo pritrdili, da je prestrašen človek najbolj nezanesljiv temelj, na katerem se lahko gradi družba. Vemo, da če morate kaznovati in strašiti, je to znak, da NE ZNATE VZGAJATI, ne znate biti VZOR, ne znate verodostojno nastopati niti upravičiti svojih ukrepov. Vemo, da če se morate sklicevati na druge države, vam zopet manjka argumentov.
Naša družba pa ni skupek KMETAVZOV, ampak smo izobražena, povezana družba, sploh preko socialnih medijev in VEDNO MANJ ljudi vam bo zaupalo, če boste uporabljali metode iz srednjega veka, ko večina niti vedela ni, da si lahko pismen. Dandanašnja družba zahteva razlago, argumente, strokovni konsenz, mnenje strokovnjakov, VZOR na vrhu (saj veste, da vodilni nosijo maske, ne pa da predsednik države skoči v objem zmagovalcu Francoskega Toura in s tem ogrozi zdravje obeh) in ODGOVORNOST, na strani ukrepov pa uporabo LOGIKE, EMPATIJE in nekih ZMERNIH pristopov.
Naj strokovnjaki analizirajo, zakaj gre Hrvatom bolje, zakaj Švedska nima drugega vala, ne pa da z uvedbo strožjih in strožjih ukrepov vršite PRITISK na narod, kajti to brez nadaljnega vodil le v UPOR, NEPOKORŠČINO in NEMIRE takih razsežnosti, da jih danes živeči Slovenci še niso videli. Nihče si ne želi tega, škarje in platno pa imate VI, VLADA v rokah zdaj.
Zato bom PREDLAGAL:
1.) Vladnim PR naj se da navodila in napotke, da naj retoriko v zvezi s COVID-19 ublažijo v smislu, da izpustijo zastraševanja, kot na primer: "Okužil se je celo pacient, star 42 let brez podložnih bolezni".


Namesto tega naj se VLIVA UPANJE ljudem s podajanjem informacij o starejših, ki so uspeli premagati bolezen in okrevali.
Ko poročajo o umrlih, naj povedo tudi njihovo starost.Poleg umrlih naj navedejo še število ozdravelih.


2.) Medijem naj se ta strategija predstavi na tiskovni konferenci in jih prosi, da naj tudi oni sledijo tej doktrini POZITIVNEGA pristopa.
Mediji naj ne napovedujejo apokalipse, ampak naj namesto tega spodbujajo zdrav način življenja, poudarjajo naj uspehe, iščejo naj pozitivne zgodbe v s korono omejenem življenju.Prdevsem naj se pa izda priporočilo medijem, naj nehajo poročat o koroni kot o vojnem agresorju, z vsakodnevnim štetjem mrtvih, okuženih. To naj bo na voljo javnosti preko spletnih portalov in kovid sledilnika, udarne novice pa naj bodo iz dnevnega življenja, pozitivne. KAJTI POZITIVO RABIMO ZDAJ BOLJ KOT KDAJKOLI!

Verjamem, da bomo s tem OHRANILI VSAJ ENO ŽIVLJENJE in drastično izboljšali odpornost celega naroda na COVID-19 nadlogo.
Upam, da sem predstavil logiko, ki ji boste zlahka sledili in ukrepali, kot sem predlagal.
S spoštovanjem,
Andrej Pirman