Po stanovanjskem zakonu je možno v breme rezervnega sklada vzeti tudi kredit. Kredit je možno vzeti le v breme vseh solastnikov nepremičnine, četudi ga nekateri ne potrebujejo. Po razlagi upravnika posamezni lastnik ne more plačati stroška obnove na solastnini v obsegu idealnega deleža, kot je to določeno v 68. členu Stvarno pravnega zakonika.
Zakonodajalec sili lastnike, ki ne potrebujejo kredita, da kupijo nekaj (v tem primeru kredit), česar ne potrebujejo. S tem imajo ti lastniki stanovanj dodatni nepotrebni strošek, ki zmanjšuje njihovo finančno sposobnost. Sprašujem odgovorne, ali je v državi Sloveniji po ustavi dovoljeno prisiliti svobodnega državljana, da kupuje nekaj, česar ne potrebuje?
Prelagam, da država rešuje problem tako, da lastnikom stanovanj, ki ne zmorejo večjega enkratnega stroška, omogoči najem kredita po ugodnejših pogojih. V reševanje finančnega problema soseda v nepremičnini pa naj ne sili drugih lastnikov stanovanj.