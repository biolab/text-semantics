Glede na spremenjene varnostne razmere v svetu in tudi v Evropi, oborožujejo se tudi nam bližnje države, recimo Hrvaška z odličnimi nemškimi havbicami PzH 2000 ter ameriškimi helikopterji, pred kratmim je od Finske dobila dve raketne topnjači, Srbija se oborožuje z ruskimi letali Mig 29, ruskimi tanki T-72, kolesniki ter raketnimi protiletalskimi sistemi, predlagam, da tudi Slovenija nadgradi svojo oborožitev.
Ladja Triglav je bila prvotno mišljena kot raketna topnjača, nato pa je bila opremljena z bistveno šibkejšo oborožitvijo (top 30 mm, protiletalske rakete, ki jih vojak izstreli 'z rame', protitankovske rakete zelo kratekga dosega (za razmere na morju) in z zelo slabim učinkom na morskih ciljih). Zaradi zgoraj naštetih razlogov in dejstva, pa smo slovensko morje in obalo še pred leti branili vsaj s samovoznimi topovi kalibra 90 mm, ki sicer izvirajo iz časa 2. svetovne vojne in so dediščina JNA, sedaj pa so tudi ti topovi 'upokojeni', je obramba naše obale in morja (akvatorija) zelo šibka, zato naj se:
ladja Triglav oboroži po prvotni zamišljeni konfiguraciji in sicer se doda top kalibra 76 mm ter protiladijske rakete 'uran' (K-35) skupaj z ustreznimi podpornimi sistemi, prav tako naj se organizira topniško-raketna enota obalne obrambe oborožena prav tako z raketami 'uran', za topove pa je dobra izbira top ruskega izvora 130 mm, glede na standardizacijo streliva 155 mm, pa bo verjetno še bolj primerno orožje v tem kalibru.
Ladja Triglav bo lahko učinkoviteje služila tudi za varovanje pomorskih trgovskih komunikacij, ki so za Slovenijo kot državo, preko katere gre pomorski promet za srednjeevropske države, ki same nimajo stika z morjem in ki so tudi pripravljene sofinancirati drugi tir za Luko Koper, izrednega strateškega pomena.
Alternativo oborožitvi s topom 76 mm pa predstavlja možnost, da se na premcu Triglava ohrani top 30 mm in se ga tako ne prestavlja na krmo, temveč se na krmi (v kolikor je to glede mogoče na zmožnosti proizvajalca ladje) vgradi protiletalski sistem kratkega dosega 'gibka', ki je prilagojen majhnim plovilom in nudi solidno zaščito pred letali ter protiladijskimi raketami.