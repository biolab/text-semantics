
 
Predlagam, da bi na mehak način omilili odpuščanje v javnem sektorju (ministrstva, občine, upravne enote) s skrajšanjem delovnega časa. To ne bi veljalo za vojsko in policijo, zdravnike, medicinske sestre,....
Delovni čas bi se po novem pričel uro kasneje ter trajal 7 ur. Če se npr. delovni čas prične ob 7.00 uri bi se po novem pričel ob 8.00 uri ter trajal do 15.00 ure. V tem času od 7.00 do 8.00 ure ni uradnih ur in ne bi bilo veliko škode. Morebitni večji obseg dela bi reševali s premestitvami iz mest, kjer ni tolikšnega obsega dela.   
Zmanjšanje delovnih ur bi na tedenskem nivoju znašalo 5 ur ter bi mesečno pomenilo od 20 do 22 delovnih ur manj. Za ta del bi se posledično znižale tudi plače. Breme odpuščanj bi se sorazmerno porazdelilo med vse zaposlene javne uprave. Zaradi tega ukrepa ne bi bilo potrebno tolikšnih odpuščanj, izognili bi se tudi plačilu nadomestil za brezposelne. Takšen ukrep se mi zdi najbolj pravičen. 
Dobro je, da več ljudi dela po manj ur, kot da peščica ljudi dela podaljšani delovni čas, ostali so pa medtem brez služb. 