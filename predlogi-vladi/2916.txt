Predlagam, da se temeljito spremeni šolski sistem v Sloveniji.
Obvezno osnovnošolsko izobraževanje bi se lahko podaljšalo v deset let.
Pa ne na račun zgodnejšega vpisa v osnovno šolo, ampak na račun podaljševanja. Snov bi se tako razporedila na dodatno leto in otroci ne bi bili več tako obremenjeni.
S tem, da bi se raje spremenil sistem srednjega izobraževanja. Spremeniti bi ga bilo treba v triletno in bi moralo biti bolj poklicno, kot splošno usmerjeno.  Na podlagi podaljšanega obveznega osnovnošolskega izobraževanja, bi se v otrocih bolj zrelo in odgovorneje izoblikovalo razmišljanje o nadaljnem šolanju ter bi želje po poklicih postale bolj realne. Vse vemo, da bi marsikateri 14 - 15 letnik bil rad astronavt, dirkač, zdravnik, .... Vpiše se v gimanzijo, ker za kaj drugega še nima realne predstave. Ta se mu pokaže šele tam okoli 17. leta..... kar bi bilo idealno za ponoven razcvet poklicnih šol. Na koncu ne bi imeli cele poplave faliranih ekonomistov, arhitektov, gimnazijskih maturantov, ki ne vedo v katero poklicno skupino pašejo, ker nimajo enostavno nobenega poklica .... 
Ker bi se otroci bolj zrelo in realno odločali za poklic, bi se razmere na trgu dela zelo spremenile (če gledamo dolgoročno)m in s tem posledično tudi možnost zaposlitev ter kvaliteta življenja in dela.
Strokovnjaki bi še vedno ostali strokovnjaki. Nivo njihovega znanja pa bi se povišal, ker bi bil strokovnjak na svojem področju tisti, ki bi resnično tako čutil in ne več tisti, ki je študiral zaradi študija.
 
 