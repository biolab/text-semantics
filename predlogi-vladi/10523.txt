Predlagam spremembo oz. dopolnitev tega zakona , saj je zelo krivičen za tiste javne uslužbence, ki imajo večletne delovne izkušnje v gospodarstvu. Pri sklenitvi delovnega razmerja v Javni upravi se takšnemu delavcu kljub dolgoletnim delovnim izkušnjam dodeli najnižji možni plačni razred, kar je več kot žalostno. Omenjeni zakon je zelo krivičen tudi za tiste, ki imajo sklenjeno pogodbo o zaposlitvi za določen čas - za čas bolniške odsotnosti drugega javnega uslužbenca, ki lahko traja ogromno let,  včasih celo do upokojitve in v vsem tem času takšen delavec ni upravičen do napredovanja v višji plačni razred. Z drugimi besedami povedano, ta delavec, ki nadomešča drugega javnega uslužbenca ostaja v istem plačnem razredu leta in leta, pa četudi je nadpovprečno dober pri delu, ostali javni uslužbenci, torej tisti, ki so v delovnem razmerju za nedoločen čas, pa lahko po tem zakonu neprestano napredujejo in niti ne rabijo biti nadvoprečno dobri pri delu. Na osnovi pomankljivosti v tem zakonu obstajajo v Javni upravi prvorazredni in drugorazredni javni uslužbenci, ki so diskriminirani.