Predlog:
Enostavna in brezplačna pridobitev uporabnih dovoljenj za poslovne dejavnosti znotraj stanovanjskega naselja (znotraj stanovanjskih hiš in njihovih dvorišč, tudi za trgovsko in proizvodno dejavnost), če se jo opravlja na za okolje nemoteč način.
Cilj predloga: omogočanje dela od doma, zmanjšanje stroškov poslovanja, razvoj slovenske obrti in industrije zaradi omogočenega lažjega začetka pri odločitvi za podjetništvo, zmanjšanje prometa na cestah, zaščita narave pred širitvijo industrijskih con, pridobitev tudi za potrošnike - mnoge storitve in izdelki bi bili na voljo v bližini.
 
Obrazložitev:
Izhajam iz dejstva, da so vsa pretekla stoletja znotraj vasi na delovali različni obrtniki, kot na primer kovači, mizarji, mlinarji, kolarji, krojači, ipd. Tako so imeli ljudje na voljo različne storitve v njihovi bližini, sami obrtniki pa so storitve izvajali v neposredni bližini doma, pa tudi otroci so odraščali v delovnem okolju, kar je vsekakor bilo dobro za njihov razvoj - imeli so stik z ustvarjalnim in delovnim okoljem.
Nikakor ne morem razumeti, da imamo danes zakonodajo, ki na eni strani še vedno dovoljuje moteče dejavnosti v naselju (hrupno in neekološko kmetijsko dejavnost, hrupne kosilnice za košnjo vrtne trave) na drugi strani pa se ne dovoli tudi povsem tihih, nemotečih dejavnosti. Siljenje podjetnikov v drage industrijske cone, ki se širijo v naravo, pa tudi niso ustreznarešitev, saj se s takšno ureditvijo zavira razvoj obrtništva in proizvodne dejavnosti v državi. Opravljanje dejavnosti v domači hiši je zelo primerna tako zaradi nižjih stroškov poslovanja (odsotnosti plačevanja najemnine, nižji ali nikaršni stroški s prevozom na delo), kot tudi zaradi vključevanja otrok in mladine v realno in ustvarjalno okolje, namesto v virtualni svet.
Predlagam, da se omogoči opravljanje skoraj večine proizvodnih in trgovskih dejavnosti tudi znotraj bivanjskih naselij, tudi znotraj stanovanjskih hiš in sicer pod pogojem, da podjetnik zagotovi za okolico nemoteče opravljanje dejavnosti. Pridobitev uporabnih dovoljenj bi moralo biti brezplačno, saj je razvoj podjetništva v veliko korist države. To je najmanj, kar bi morala storiti država pri razvoju podjetništva in zaposlovanju ljudi. Zato tudi ne potrebujemo dragih načrtov, ki jih izdelujejo arhitekti. Stvari je potrebno poenostaviti. Poslovni obrat bi se moral načrtovati in pred pričetkom obratovanja pregledati s strani zato usposobljenih strokovnih državnih usluž, ki kasneje tudi opravljajo nadzor nad obratom.
Predlagam sledeče pogoje za opravljanje poslovnih dejavnosti znotraj naselja:
Kaj menite o predlogu, da bi se obrtnikom, kot so za primer kovinarji, mizarji, električarjii, avtomehaniki, peki, razni proizvajalci,in prodajalci tehničnega blaga, omogočilo, da bi to dejavnost lahko na nemoteč način opravljali tudi znotraj naselja, znotraj svojih dvorišč, saj sedaj zaradi prostorskega načrta to ni dovoljeno? Nekateri obrtniki te dejavnosti sedaj izvajajo v prostorih brez uporabnega dovoljenja, pa marsikje sosedov to sploh ne moti.