Pozdravljeni, Sva študenta podiplomskega študija sociologije, ki sva pri predmetu aplikativne psihologije izvedla anketo na vzorcu 95  ljudi, ki kaže neke smernice na skupen družbeni konsenz glede dojemanja tv vsebin tega tipa.  Vladi predlagava naj omeji negativne vplive neoliberalnega potrošništva na skupno družbeno refleksijo saj gre v tem primeru za očiten psevdoznanstveni in hkrati izkoriščevalsko uperjen poseg v posameznikovo duhovno stanje in v končni fazi verodostojnost posameznika. Kot vlada vam ne bi smel zadostovati odgovor, ki se sklicuje na prosti trg in odločanje posameznika, saj bi naj v končni fazi skrbeli in preventivno ščitili ljudi pred dvomljivimi in dokazano negativnimi učinki na družbeno zavest. V tem smislu vas prosiva, da preučite primer Francije, ki ima na tem področju popolnoma drugačno politiko in s tem tudi konkretne rezultate in je prav tako članica EU, torej se zavzema za enako politiko kot Slovenija, vendar znotraj nacionalnih okvirjev očitno izkazuje skrb za moralo in duhovno zavest družbe. Konkreten predlog je, da se naj oddaje tipa vedeževanje, prerokovanje, razna svetovanja in podobno, prestavijo na nočen termin, ali pa popolnoma umaknejo iz tv ekranov, saj gre za očitno manipulacijo šibkosti posameznika za pridobitev materialne koristi. Z dopuščanjem neposrednega prostega predvajanja teh tv vsebin v dnevnih terminih, kot vladajoči kažete nekritičnost in nedojemljivost glede negativnih dolgoročnih vplivov na družbeno zavest, saj v tem primeru gre za odkrito blefiranje in poneumljanje ljudstva. Pokažite, da vam je mar. Priloga, raziskava 