Predlagam ukinitev podeljevanja nagrade cenilcem in izvedencem za njihova mnenja saj so vsa podeljevanja nagrad in izbira izvajalcev subjektivna.

Cenilci in izvedenci so še en ceh v državi, ki dobivajo nagrade na podlagi subjektivne ocene. Sodišča s Pravilnikom o sodnih izvedencih in sodnih cenilcih nagrajuje izvedence in cenilce subjektivno.

Cenilci in izvedenci izdajajo davčne račune za opravljanje storitev (storitev cenitve).

Predlagam da se obračun izvede na sledeč način:

- vsak cenilec in izvedenec mora imeti javno objavljeno urno postavko za delo;

- ministrstvo določi minimalno in maksimalno urno postavko;

- sodišče pred izbiro izvajalca dobi vsaj tri ponudbe ter se odloči na podlagi cene;

- cena dela (urna postavka) mora vsebovati vse stroške razen obračuna potnih stroškov (morebitni ogledi...), ki morajo biti odobreni s strani sodišča in strank na podlagi izpisa;

- cena izvedenskega mnenja je všteta v urno postavko;

- cenilci in izvedenci morajo postaviti rok do katerega bo izvedena cenitev ter zaključeno mnenje;

- cenilci in izvedenci so pravni subjekti, kot taki morajo nositi odškodninsko odgovornost za zamudo pri postavitvi cenitev;

- cenilci in izvedenci so pravni subjekti, kot taki morajo nositi kazensko odgovornost za zavajajoče, napačne, nemarno izpeljane cenitve;

- na cenitve se lahko stranke pritožijo, v kolikor dva druga izvedenca ocenita, da je cenitev sporna, celotne stroške ostalih dveh cenitev, zamude v postopku ter ostale stroške nosi prvi cenilec, prav tako kazensko in materjalno odgovarja do strank v postopku;

- cenilce in izvedence se kaznuje z odvzemom licenc in prepovedjo opravljanja dejavnosti na podlagi 10 napačno postavljenih cenitev (glej prejšnji odstavek), napak v postopkih, malomarnosti...;

Cenilci in izvedenci so v večini primerov s.p.ji in d.o.o.ji, torej je kakršnokoli obračunavanje drugačno od urne postavke, ter potnih stroškov, neutemeljeno, zelo verjetno celo v navzkrižju z delovno zakonodajo.