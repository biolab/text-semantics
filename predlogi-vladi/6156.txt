Stvarnopravni zakonik določa predkupno pravico etažnih lastnikov, če ima nepremičnina 2-5 posameznih delov. Ta določba ne pripomore k urejanju stvari fizičnih oseb temveč jih zaplete in povzroča težnje drugih etažnih lastnikov in njihovih svojcev po širitvi lastnine kar v domači hiši. Želijo si združiti stanovanjske enote in pridobiti udobno stanovanje, pridobiti stanovanje za družinske člane, se z nakupom drugega stanovanja osamosvojiti, postati edini lastnik nepremičnine itd. Vse to so lahko le želje, lahko pa tudi podlaga za manipulacijo in izsiljevanje. Ne poznam podobne ureditve v drugih državah in zgolj solastnina na skupnih delih v primeru etažne lastnine, ne more širiti splošne predkupne pravice solastnikov tudi na etažno lastnino.  