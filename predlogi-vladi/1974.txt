Predlagam, da se ukine uniforma v carinski službi na delovnih mestih, kjer to ni nujno potrebno zaradi prepoznavnosti. Predlagam, da ostane uniformiran carinik na mejnih prehodih, izpostavah in mobilnih enotah, nikakor pa ni potrebe po razmetavanju davkoplačevalskega denarja (sploh v času vse splošnega varčevanja) za uniforme vseh ostalih zaposlenih v carini (delo v pisarni). Tudi v evropskih državah (npr. Nemčiji) zaposleni, ki ne delajo na meji, nimajo uniforme. Četudi se opravlja delo na terenu (npr. kontrola), se ta lahko opravi v civilni obleki ob predložitvi službene izkaznice (kot npr. davčni, tržni inšpektor ipd.). Vlada "grozi" z raznimi rezi, kot npr. nižanje plač v javni upravi, odprava prevoznih stroškov in nadomestila za prehrano, regresa,... je pa še toliko maneverskega prostora za varčevanje. Za predlagano spremembo bi se prihranilo kar nekaj denarja, potrebno pa je spremeniti oz. dopolniti le en predpis. Mogoče je smiselno razmisliti o podobnem tudi na drugih področjih, kjer so delavci uniformirani.