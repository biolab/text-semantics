Ko je na oblasti levica, je vsaka kritika javne RTV ožigosana kot nedopusten politični pritisk na neodvisno medijsko hišo.
Ko je na oblasti desnica, pa se vloge zamenjajo: kritična je leva opozicija, javna RTV pa se brani, da gre za nedopusten politični pritisk.
Očitno je, da se oba politična bloka potegujeta za vpliv na javno RTV in oba drug drugemu odrekata legitimnost podrejanja javne RTV.
Kot kaže, je nemogoče zagotoviti politično-ideološko neodvisno in nepristransko javno RTV.
Glede na navedeno vladi predlagam, da si levica in desnica razdelita vpliv na javni RTV tako, da bosta imeli vsaka svoj politično-informativni program z dvema ločenima redakcijama, ena na prvem in druga na drugem TV in radijskem programu, gledalci/poslušalci pa naj sledijo tistemu programu, ki jim politično-ideološko bolj ustreza.
 