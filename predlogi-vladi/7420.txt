Odziv Ministrstva za delo, družino, socialne zadeve in enake možnosti
Skladno z Zakonom o delovnih razmerjih – ZDR-1 (Uradni list RS, št.  21/13, 78/13 – popr. in 47/15 – ZZSDT) vsak delavec pridobi pravico do  letnega dopusta s sklenitvijo delovnega razmerja. V posameznem  koledarskem letu znaša celotni minimalni letni dopust po zakonu najmanj  štiri tedne, ne glede na to, ali je pogodba sklenjena za polni ali  krajši delovni čas (159. člen ZDR-1). Letni dopust za posameznega  delavca se izračuna tako, da se najprej odmeri minimalno število dni  letnega dopusta in se nato prištevajo dodatni dnevi glede na kriterije,  ki jih vsebuje že ZDR-1 ali pa so določeni v veljavnih kolektivnih  pogodbah.
Minimalni letni dopust v trajanju štirih tednov se poveča za ustrezno  število dodatnih dni, če delavec izpolnjuje posebne kriterije. Nekatere  od teh kriterijev določa že ZDR-1, praviloma pa jih določajo veljavne  kolektivne pogodbe. Tako na primer že zakon določa, da pripadajo delavcu  dodatni dnevi letnega dopusta, v naslednjih primerih:
Številni drugi kriteriji, ki se nanašajo praviloma na zahtevnost  delovnega mesta in pridobljene izkušnje ter socialni status delavca so  določeni v veljavnih kolektivnih pogodbah. Praviloma se kriteriji med  seboj ne izključujejo, ampak se seštevajo, razen v primerih, kadar se  isti kriterij (na primer starost) v zakonu in kolektivni pogodbi podvaja  in je treba v takem primeru upoštevati dodatno število dni po istem  kriteriju le enkrat, v trajanju, ki je za delavca ugodnejše.
Glede na to, da ZDR-1 določa minimalne standarde ni določena zgornja  meja števila dni letnega dopusta. Delovna zakonodaja pa ne preprečuje,  da bi zakonodajalec s posebnim zakonom omejil maksimalno število dni  letnega dopusta za določeno kategorijo oseb, v kolikor to število seveda  ne bi bilo nižje od minimalno določenega trajanja v ZDR-1, in bi bili  pri tem ustrezno upoštevani tudi vsi ostali predpisi in standardi na  področju dela, kot je npr. varnost in zdravje pri delu. V skladu s  hierarhijo predpisov na področju delovnega prava pa imajo socialni  partnerji možnost ureditev, ki jo določa zakon, dopolniti tudi z  ureditvijo v kolektivnih pogodbah.
Upoštevaje navedeno ocenjujemo, da je trenutna ureditev letnega  dopusta v Zakonu o delovnih razmerjih ustrezna in primerljiva ureditvam v  drugih evropskih državah, zato menimo, da ni utemeljenih argumentov za  spreminjanje zakona v smislu izpostavljenega predloga.
................................................................................................................................................................................
Torej - ker je bil tale predlog 15.3.zavrnjen, predlagam da se popravi  ZDR - ki sedaj določa min. št. dopusta, da naj vsebuje tudi max. število dni dopusta. Kot je splošno znano - samo na glas se ne govpori, imajo nekateri priviligiranci v javnem sektorju enormno št. dni dopusta, kar pač ni prav. max naj bo 35 dni, amen.