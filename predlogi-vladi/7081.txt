 Vladi predlagam, da pisce zakonov ustrezno "nagrajuje" za svoje neznanje oziroma šlamparije, spreglede (namerne ali nenamerne). Vladi predlagam, da na Ustavno sodišče pošlje, ali sta Zakon o sodnih taksah in Zakon o upravnih taksah v skladu z Ustavo RS v delu, opisanem spodaj.  
 Bistvo:
V RS velja ogromno zakonov, podzakonov,... in verjamem, da niti pisci ne vedo, kaj so pisali v enem in kaj pišejo v drugem zakonu. In verjamem, da ne vedo, da v enem zakonu pišejo, da je belo belo in črno črno, v drugm pa mirno napišejo, da je belo črno, oziroma, da je belo lahko tudi črno in črno belo, kakor komu paše v danem trenutku. Seveda to velja za državo. Raja mora pa samo državi pritrditi, da ima prav. Zakaj LAHKO? Ker je mnogo členov, kjer je uporabljena ta famozna besedica: LAHKO naredi to, NI PA NUJNO! In če državni uslužbenec (npr. sodnik) nečesa ni naredil, ni storil nič narobe, saj bi LAHKO ampak ni, ker mu je bilo tako pač všeč v tistem trenutku! 
Po drugi strani pa pisci zakonov (verjamem, da samo manjšina)  zelo očitno ne poznajo Ustave RS, ali pa jo poznajo zelo slabo.  
BISTVO:      ZAKON O SODNIH TAKSAH in ZAKON O UPRAVNIH TAKSAH:
To sta dva zakona, ki bi, po mojem laičnem mišljenju in zdravi kmečki pameti (ki je nekateri pisci zakonov, na žalost, ne premorejo - glej intervju dr. Petra Čeferina, kdaj je bila ta država nazadnje pravna) morala vsebovati enaka pravila (GLEJ Ustavo RS in 14. člen)!
Ustava RS v 14. členu pravi, da so:
"vsakomur zagotovljene enake človekove pravice in temeljne svoboščine, ne glede na narodnost, raso, spol, jezik, vero, politično ali drugo prepričanje, gmotno stanje, rojstvo, izobrazbo, družbeni položaj, invalidnost ali katerokoli drugo osebno okoliščino. 
Vsi so pred zakonom enaki."
Če vzamem samo za primer to, kar se tiče mene. OPROSTITEV PLAČILA TAKSE! Ali sodne ali upravne! 
Zakon o sodnih taksah v 11. členu v prvem odstavku skopo pravi, da se stranko oprosti plačila sodne takse, če bi bila s tem plačilom ""občutno zmanjšana" sredstva, s katerim se preživlja sama ali njeni družinski člani"!  
Kaj pomeni "občutno zmanjšana"? To je eden od kretenastih meril! Kakšno merilo je "OBČUTNO"?? Kdo pa v postopku sploh lahko odloči, kaj je zame "občutno"? Nikjer ni definirano v znani merski enoti (npr. v EUR-ih) kaj je to "občutno"!!! 
Potem pa Zakon o plačilu Upravne takse.
Ta zakon pa v 5. točki 23. člena pravi, da takse ne plačujejo taksni zavezanci posamezniki v slabih premoženjskih razmerah!
  V 25. členu pa so tudi našteti vsi primeri, ki štejejo za slabe premoženjske razmere! In med drugimi so sem šteti tudi "prejemniki nadomestila za invalidnost po predpisih, ki urejajo varstvo odraslih telesno in duševno prizadetih oseb"!     
KJE SO TUKAJ ZAGOTOVLJENE ENAKE ČLOVEKOVE PRAVICE???
Da ne bo nesporazuma, tukaj je mišljeno na primere oprostitve plačevanja takse v sodnih in upravnih zadevah, kjer so v zakonih razlike ogromne in kjer je očitno, da enake človekove pravice niti slučajno niso zagotovljene, prav tako pa pred zakonom nismo vsi enaki.
 
 