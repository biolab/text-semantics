V skladu z ZPP so razprave praviloma javne razen, kadar se izkaže potreba in/ali interes, da temu ni tako.  Ker realno zainteresirana javnost iz objektivnih razlogov, ne more biti vedno prisotna (razdalja do sodišča, invalidnost ali hospitaliziranost zainteresiranega državljana itd..) bi bilo potrebno za uveljavitev te ustavne pravice urediti možnost, da VSAK, ki želi lahko pridobi posnetek razprave, ki je bila javna. Ta pravica ne sme biti vezana na stopnjo sodišča ampak mora vejati za vsa sodišča.

Potrebno je urediti tako elektronski kot fizični dostop. Oboje seveda šele po ustrezni registraciji. Primarno bi bilo potrebno vzpostaviti portal, kjer bi bili ti posnetki dostopni kar je lahko tudi na obstoječem iskalniku pravne prakse, ki se mu ta funkcionalnost doda. Sekundarno pa je potrebno zagotoviti tudi fizični dostop tistim, ki niso vešči spleta ali pa do njega morebiti nimajo dostopa.