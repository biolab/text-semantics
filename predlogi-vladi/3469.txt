Predlagam vladi R Slovenije da dosledno in brez izjem udejani člene zakona o uravnoteženju javnih financ, ki govori o obveznem upokojevanju delavcev v državni upravi, ki izpolnjujejo prve pogoje za redno upokojitev.
Navedeno obrazložim s tem, da se že pojavljajo prvi pritiski na predstojnike naj podpišejo nekaterim zaposlenim, da so nujno potrebni za nemoten delovni proces. Prav tako že nekateri zaposleni izvajo pritiske, pa tudi uveljavljajo "prijateljske veze" s posameznimi predstojniki za podaljšanje delovnega razmerja iz naslova "nepogrešljivosti".
Če se s kom delovno razmerje res podaljša naj bo to za kader s srednješolsko izobrazbo največ 6 mesecev, višješolsko in visoko strokovno 9 mesecev in UNI oz. II bololonjsko največ 12 mesecev (to je tudi čas pripravništva za nove delavce brez delovnih izkušenj!)
Imamo kup mladih izobraženih kadrov, ki ne dobijo ustrezne ali pa sploh nobene zaposlitve. Gospodje in gospe, ki so si prislužili pokojnino, si lahko dodatne honorarne zaposlitve iščejo s svojo izobrazbo in delovnimi izkušnjami izven državne uprave. Predlog zakona o malem delu je bil odlična zadeva - namenjen ravno tistim, ki so sposobni in želijo še delati tudi po upokojitvi.
Ne  želimo vsi zaposleni delati do 70 leta starosti in dlje, ker se nekomu, ki mu zdravje, delovno mesto ali njegove ambicije povzročajo, da noče v pokoj. Vsi nimamo takšnih delovnih mest (zalivanje fikusov), vsi nimamo pri 60-tih zdravja in kondicije 30-letnika in vsi pred upokojitvijo ne pričenjamo z gradnjo nove hiše.