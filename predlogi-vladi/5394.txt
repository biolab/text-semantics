Pozdravljeni,
Vse bolj in bolj sem razočaran nad našo državo. Ravno zdaj sem prebral novico, da smo spet odložili rušenje črnih gradenj za 1 leto. Ravno toliko časa bodo potrebovali nekateri posamezniki z vezami, da legalizirajo svoje objekte, ostalim, ki teh vez nimajo, pa bodo porušeni po hitrem postopku. Predvsem me zanima, kako se lahko potem vladajoča elita (leva in desna) sprašuje, zakaj narod izgublja vero v naša sodišča, v poštenost postopkov in v resničnost fraze, pred zakonom smo vsi enaki? 
Moj predlog je enostaven. Razveljavi se novosprejeta novela zakona o graditvi objektov in črne gradnje se začne pospešeno rušiti TAKOJ in predvsem VSE in VSAKOMUR. Črna gradnja že po definiciji ni dovoljena in nima kaj tam delati. Če nekdo hoče legalizirati objekt, lahko to stori tako, da pridobi vse dokumente pred samo graditvijo objekta, kot to delamo vsi normalni in pošteni ljudje in ne da se po gradnji na črno trudi to legalizirati. Rušit, potem pa naj še enkrat gradi. Predvsem je tu pomembno, da se ruši vsem, brez razlike v pripadnosti politični struji, brez razlike same finančne zmožnost posameznika. Vse kar je črno je potrebno zrušit. 