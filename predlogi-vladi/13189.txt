Ker se v trgovinah še vedno v veliki meri prodaja zelenjava neslovenskega izvora (predvsem iz Italije) predlagam, da se na kmetijskih državnih površinah začne ekološka pridelava zelenjave. Predvsem zelenjave, ki se najdlje ohrani (grah, koleraba, korenje..). Organizacijo prepustite občinam, kjer se njiva nahaja. Občina naj tako povabi svoje prebivalce brez dela in tiste, ki želijo (kmete s plugi, branami in sejalci). Občinski nadzornik naj nadzoruje potek dela in vodi evidenco o opravljenem delu za vsakega pomagača. Na koncu opravljenega dne naj skupaj na kratko napišejo potek dela in evidenco ter se vsi podpišejo. Morebitne spore kaj je kdo več, kaj ni, naj rešijo primerno na listu oz. skompenzirajo ure na licu mesta.
Izdelke naj pod nadzorom in z občinsko reklamo vsem občanom prodajo na lokalni stojnici v kraju in izkupiček razdelijo med vse, ki so delo opravljali: Delavce, kmete s stroji, občinske nadzornike in občinskega vodjo, ki je povabil delavce k tej dejavnosti.
Vemo, da nekateri nimajo zemlje in zato odidejo v trgovino. Nekateri, sploh v tem korona času, pa nimajo zemlje in tudi dela. Tema dvema skupinama bi tako omogočili, da kupita lokalno in tudi stik z zemljo, z delom na zemlji, ki ga ti ljudje manj poznajo. Potem bi videli, kaj jejo in kaj kupujejo. Za ostale je zadeva rešena, ker ne kupujejo v trgovinah, saj imajo zemljo.
Dni prodaje na stojnici bi lahko oznanili tudi lokalnim trgovinam in bi tako trgovine same zmanjšale določene količine zelenjave.