 Predlagam, da se zviša meja dohodninskega razreda (1.580,02 EUR - letna osnova), kjer dohodninska stopnja preide na 41%. Svoj predlog utemeljujem s tem, da se v ta razred uvrstijo skoraj vsi, ki imajo izobrazbo nekoliko nad povprečjem in s svojim delom lahko bistveno prispevajo k rasti in razvoju podjetij. Za podjetja zvišanje plač temu strokovnemu kadru predstavlja, predvsem zaradi visoke obdavčitve, prevelik strošek. Posledično ta nujno potreben kader, ki predstavlja gonilno silo v razvoju, izgublja motivacijo ali celo odhaja v tujino. Brez visoko motiviranih strokovnjakov (kar, razumljivo, vključuje primerno plačilo) uspešnost in konkurenčnost podjetij in celotne Slovenije ne moreta naraščati.