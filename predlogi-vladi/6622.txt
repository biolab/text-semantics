Predlagam, da se vozniški izpit ne jemlje tako samoumevno kot imamo urejeno sedaj. Danes ni redkost, da je izpit neomejeno veljaven oz velja ca 50 let brez posebnih omejitev, kar pa menim, da ni prav, saj se skozi leta spreminjamo, tako mentalno kot fizično. Smiselno bi bilo, da se na ca 15 let opravi, velja za vse, ki si lastimo vozniški izpit, osnovni zdravstveni pregled ter obvezno obnovitveno znanje teorije prometnih predpisov. Prav tako ne bi bilo slabo, da se vsi udeleženci udeležijo tudi praktičnega dela varne vožnje na ca vsakih 15 - 20 let.. Seveda bi to moral biti razumen znesek, sofinanciran s strani države. Ali imamo zadostno infrastrukturo z zadostnim številom poligoni, boste sami najbolje vedeli, če ne, bi morali poskrbeti, da to obstaja.
Samo na takšen način lahko učimo voznike pravilne vožnje, vmes pa še poskrbimo ali so dejansko sposobni vožnje. Zagotovo bi bilo manj nesreč in tragedij. Zavedati se moramo, da je Slovenija relativno hitro opravila preskok iz vozil, ki so komaj zmogla pospeševati od 0 - 100 km/h v ca 15 - 20 sekund, v vozila, ki to zmorej pod 10 sekundami. Ljudje enostavno nimajo ustreznega znanja oz izkušenj, da bi znali učinkovito opravljati nova sodobna vozila. O zdravniškem stanju današnjih voznikov pa ne bi sodil, vsekakor pa bi moralo biti obvezno, da se to opravi večkrat teko vozniške "kariere" in ne samo na začetku, ko si rosno mlad.
Za tiste, ki pa so pogosti prekrškarji in se jih vleče po sodišču, bi pa vse skupaj moralo biti še bolj pogosto in strogo, dodatno vpeljati psiho test ter jih poskušati prevzgojiti z obveznimi teoretičnim in praktičnimi testi, ki bi jih morali obvezno opraviti.
To je nekaj ukrepov, ki bi občutno popravile stanje na naših cestah.