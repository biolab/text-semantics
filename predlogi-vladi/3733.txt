Vlada s proračunom 2013 predlaga, da se najemnine obdavčijo cedularno po davčni stopnji 25 odstotkov.
Predlagam, da se obdavčitev nepremičnin razširi na vse nepremičnine – ki ustrezajo definiciji stanovanje in v katerih lastnik tega stanovanja nima prijavljenega stalnega bivališča ne glede na to ali se oddajajo ali ne.
Predlagam davek na prazna stanovanja v višini 40% na oportunitetni dohodek, ki bi ga lastnik nepremičnine prejel,  v kolikor bi nepremičnino oddajal na trgu.
Primer:
Stanovanje vredno 100.000€; oportunitetna letna  najemnina  (6% vrednosti nepremičnine) 6000€/leto . Davek na to prazno stanovanje - 2.400€/leto.
Obrazložitev predloga:
Nič ni narobe če ljudje vlagajo viške denarja v zlato, srebro, diamante, starine itd.
Zdi pa se mi zelo zelo narobe, v kolikor ljudje vlagajo viške svojega denarja v stanovanja ali hrano in to z namenom, da bivanjski prostor ali hrano potegnejo iz trga in onemogočajo drugim ljudem človeka vredno življenje.
Stanovanja so namenjena bivanju. Hrana je namenjena preživetju.
 
 