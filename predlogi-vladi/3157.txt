Predlagam vladi R Slovenije, da omogoči vsem zaposlenim možnost dokupa do 5 let delovne oz. pokojninske dobe, ki se upošteva pri možnosti predčasnega upokojevanja (enakovredna delovna doba) in odmeri višine pokojnine. Dokup se izračuna po veljavnem aktuarskem izračunu kjer se upošteva tako starost kot višina zadnjih bruto plač za zadnjih 5 let dela.
Ob ukinjanju dokupa let vojaščine, rednega študija.... je moj predlog prav gotovo aktualen. SPIZ dobi svež denar, plačani so prispevki v realnih zneskih (ni nobenih popustov), denar za tovrstne pokojnine je torej zagotovljen. Predpostavljam, da marsikateri zaposleni, ki še ne izpolnjuje vseh pogojev za redno upokojitev kaže interes, da bi z vplačilom v SPIZ izpolnil pogoje. Marsikdo bi prodal vikend, najel kredit, šel v manjše stanovanje in s tem denarjem dokupil leta do upokojitve. Mislim, da se takšnih SPIZ  ne bi smel braniti.