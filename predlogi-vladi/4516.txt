Spoštovani,
v časopisju berem, da vlada razmišlja o ukinitvi neprofitnih najemnin in potem o socialni pomoči najbolj ogroženim. Čeprav verjamem, da trenutni sistem ni najboljši, pa me žalosti, da ne zmorete spremeniti razmišljanja in uporabiti podatkov, ki so vam na voljo za to, da bi dosegli enakomernejšo obremenitev najemnin ali pa prispevkov za uporabo stanovanja (kakorkoli to že imenujete). Predlog iz medijev zopet šablonsko povzema delitev na tiste, ki bodo prejeli pomoč, vsi ostali pa so vrženi v ist koš in bodo plačevali enako najemnino, čeprav so lahko med njimi zelo visoke razlike v dohodkih.
Že pri obravnavi osnutka novega stanovanjskega zakona sem podal predlog, da se izračuna maksimalna najemnina (=profitna, na podlagi obstoječega točkovalnega sistema). 
Nato se na podlagi dohodka članov gospodinjstva iz lanske dohodninske napovedi ugotovi, kam med vsemi najemniki se po dohodku uvršča gospodinjstvo (npr. moje bi prejemalo 64% najvišjega dohodka izmed vseh gospodinjstev najemnikov). Torej bi moje gospodinjstvo plačalo 64 % polne profitne najemnine (moja najemnina=točkovalni zapisnik*profitna najemnina*0,64).
Dopuščam možnost, da bodo razlike še vedno previsoke; uvedli bi se lahko korekcijski faktorji, npr. doda se 1/3 razlike (zopet moj primer: 100 - 64 = 36; ena tretjina je 12; torej bi moj prispevek bil 64 + 12 = 76 % namesto 64%). Ampak to so matematični modeli in simulacije, ki bi jih lahko malo preigrali na ministrstvu. Upam vsaj, da je logika jasna...
Na ta način bi dosegli enakomernejšo in pravičnejšo porazdelitev vseh najemnin, ne samo najnižjih, te pa bi bile tudi odvisne od tekočih prejemkov gospodinjstva (ki lahko skozi čas rastejo, ne samo padajo, in občine nimajo od tega nič). Sistem bi tudi skoraj popolnoma zaobšel socialne transferje, zato ne bi bilo potrebno medresorsko uskljevanje na vseh ravneh.