Pred časom sem poslala ta predlog na Odbor za promet pri Državnem zboru, vendar se jim ni zdelo vredno odgovoriti na sporočilo.
Predlagam namreč, da bi se v našo zakonodajo vgradilo določilo, po katerem bi vozniki, ki  v določenem časovnem obdobju ne bi storili nobenega prekrška (niti najmanjšega), pridobili neko boniteto (na primer popust pri plačilu cestnine za državne ceste ali kaj podobnega. Zakaj ne bi stimulirali dobrih voznikov, namesto da samo kaznujemo prekrškarje? Strošek za bonitete bi lahko na pokrili s povišanjem kazni za hujše prekrške. 
Že pri otrocih se s pohvalo doseže več kot z grajo, in predvidevam, da bi Slovenci precej stremeli k temu, da bi si pridobili boniteto. Rezultat tega pa bi bil večje spoštovanje cestno prometnih predpisov in posledično temu manj nesreč. Samo poviševanje kazni, torej palica brez korenčka, nima zadostnega učinka, saj se zaradi (ne)ažurnosti sodišč glavni prekrškarji nemoteno vozijo še naprej.    