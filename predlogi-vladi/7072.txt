Vladi predlagam, da ne popušča izsiljevanju kmetov.
Kmetje so res zadnja (interesna) skupina, katere eksistenca bi bila ogrožena. Imajo (v primerjavi z npr. delavci, samostojnimi podjetniki) visok življenski standard in tega niti ne skrivajo. Privilegijev imajo že sedaj preveč:
- subvecije EU
- simbolični prispevki za pokojninsko in zdravstevno zavarovanje in zgodnje upokojevanje s pokojnino, ki nima osnove v vplačanih prispevkih
- možnost pridobivanja nepovratnih sredstev 
- davčne olajšave
- neobdavčena prodaja pridelkov
Vladi predlagam, da izsiljevanju kmetov ne popušča oz. celo jim celo ukine določene privilegije, s katerimi odžirajo kruh drugim, manj organiziranim skupinam (zaposleni, samozaposleni, brezposelni). Nobene bojazni ni, da se bodo kmetije zaradi tega opuščale, jih bodo pač prevzemali drugi, ki bodo pripravljeni delati tudi pod manj ugodnimi pogoji.  
Kmetijo je potrebno obravnavati kot podjetje, tako je bilo že v času Marije Terezije, ko je bilo pač treba plačati davke, ali pa je šla kmetija "na kant" (v stečaj). Danes pa je tako, da so kmetje neto prejemniki davkov, kar je skregano z "zdravo kmečko pametjo".
 
 
 
 