V zadnjem času velikokrat slišimo, da organ pri prvi prošnji za podatke na podlagi Zakona o dostopu do informacij javnega značaja podatkov ne izda, a ima neutemeljene razloge za to. Potem pa informacijska pooblaščenka (zaradi vztrajanja prosilca) dvigne glas in organ je takoj pripravljen poročati.
Primeri afere z nabavami bolnišnic (recimo bolnica navede, da je strošek materiala poslovna skrivnost, pa je poraba proračunskega denarja) je le eden mnogih.
Pri obstoječem stanju bo organ vedno najprej poiskal nek banalen razlog, da bo vlogo lahko zavrgel, in čakal, ali bo prosilec pripravljen iti naprej, npr. do pooblaščenke, ali bo obupal in zadeva je "pod preprogo".
Naj se novelira ZDIJZ tako, da bo neupravičeno ne-dajanje informacij javnega značaja sankcionirano.