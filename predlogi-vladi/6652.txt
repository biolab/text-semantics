71. člen zakona o pravilih cestnega prometa, 1. in 5. odstavek.
Trenutni zakon in njegova življenska uporabnost je KORAK NAZAJ v cestnoprometni varnosti.
Predlagam dopolnitev 1. odstavka in izbris 5. odstavka 71. člena ki govori o definiciji dnevnih svetilk oz. svetlobni opremi na vozilu. Problem je slaba ali slabša vidnost vozil podnevi.
Poleg tega, da podnevi uporaba zadnjih luči ni obvezna!, dnevne svetilke lahko svetijo celo 25% slabše od zasenčenih! Iz tega in zato so nastale vse mogoče oblike, dolžine, postavitve, moči,... dnevnih svetilk. 
5. odstavek je povzročil različne interpretacije in zato  trenutno spremljamo poplavo različnih kombinacij uporabe svetil. Eni proizvajalci avtomobilov imajo kombinacijo "dnevne svetilke" brez prižganih zadnjih luči, drugi bolj ozaveščeni o varnosti pa imajo kombinacijo prižganih "dnevnih svetilk" spredaj in zadaj. Homologacija očitno  tolerira obe opciji.
Če bi bil  tak polovičarski zakon spisan za prometno signalizacijo bi  bil na cesti kaos. Tam veljajo pravila za velikost, barvo,  oddaljenost,... vse na podlagi znanstveno dokazane percepcije človeškega  vida in možganov.
Praksa je bila do sedaj dobra. Ne razumem zakaj korak nazaj. Zakaj na daleč in jasno vidnemu "svetlobnemu znaku", ki označuje avtomobil  zmanjšati moč ali ga celo ugasnit?
Samo dovolj močna in usmerjena sprednja svetila (zasenčeni žarometi) in  prižgana zadnja pomagajo hitreje in pravočasno zaznati slabo vidna  vozila tako v smeri vožnje kot tudi pri pogledih v vzvratna ogledala.
Voznik v svojem spominu in vidnem polju najbolj prepozna standardno število, postavitev (višino), moč in obliko žarometov. In to zagotavlja tisto dodatno varnost, ki naj bi jo zakon že pred desetletji prinesel... ne pa neživljenske spremembe in dovoljenje za vse mogoče lučke za katere se v večini na vidi zgolj, da so namenjene oblikovalskemu preigravanju kot pa varnosti. Ta oblikovalska svoboda z dovoljenjem zakona(države) nam ponuja od treh komaj vidnih LED svetilk do neverjetnih dolžin in oblik, na vrhu, spodaj, več kot en par,....
Predlagam, da se sploh ukine dnevne svetilke in tako tudi s tem povezane nedoslednosti. Nadomestijo oz. ostanejo naj samo zasenčeni žarometi ter prižgane zadnje luči.
Sicer pa naj se dopolnitev  glasi v smislu, da so zadnje luči obvezno prižgane.
71. člen
(uporaba svetlobne opreme na vozilu)
(1) Voznik motornega vozila ali skupine vozil mora voziti v cestnem prometu s prižganimi dnevnimi svetilkami ali zasenčenimi žarometi.
(6) Voznik iz prvega odstavka tega člena mora voziti podnevi s prižganimi dnevnimi svetilkami. Kot dnevne svetilke se lahko uporabljajo tudi zasenčeni žarometi, katerih svetilnost je v takem primeru lahko zmanjšana za največ 25%. Dnevne svetilke ali zasenčeni žarometi, ki se uporabljajo kot dnevne svetilke, so lahko prižgane, ne da bi bile sočasno prižgane pozicijske svetilke.
V definicij Zakon govori o dnevni svetilki:
5. »dnevna svetilka« je svetilka za dnevno vožnjo, ki pomeni naprej usmerjeno svetilko, katere namen je narediti vozilo bolj opazno pri vožnji podnevi;
 