Predlagam, da se ukinejo davki na inpute v podjetjih (razen dela), npr:
- trošarina in prispevki od električne energije, ki jo podjetja potrebujejo za svojo proizvodnjo
- trošarina in okoljske dajatve od ostalih energentov, ki jih podjetja potrebujejo za svojo proizvodnjo
- davek na promet zavarovalnih poslov za poslovne objekte, zaloge, itd.
- nadomestilo za uporabo stavbnih zemljišč - naj se ga plačuje le od neposlovnih nepremičnin
- drugi davki, ki jih plačujejo podjetja od inputov, razen DDV, ki ga dobijo povrnjenega.
Navedeni davki znižujejo konkurenčnost podjetij in s tem negativno vplivajo na proizvodnjo. Davki na inpute so povsem neprimerni. Pri DDV je lepo narejeno, da je proizvodno nevtralen. Predlagam, da se tako naredi tudi pri ostalih davkih, ki dušijo gospodarstvo.
Davek od dohodka pravnih oseb ni davek na inpute in ni predmet tega predloga.
Prav tako tudi prispevki za socialno varnost zaposlenih in dohodnina nista predmet tega predloga.
Uresničitev navedenega ukrepa bi naredila slovensko gospodarstvo bolj konkurenčno in ne bo več primerov, ko poslušam, da eno podjetje plačuje po 5 mio EUR trošarine od električne energije na leto in da ga to duši... 
To bi pomagalo pri ponovnem zagonu slovenskega gospodarstva. 
Izpad davčnih prihodkov pa bi država nadomestila z višjimi zneski pobranih ostalih davkov, ko bi se gospodarstvo opomoglo.