Kljub veljavnemu dogovoru s prejšnjim ministrom, kjer se je vlada zavezala, da bo v ZOFVI umestila 4. naziv na strokovne delavce v vzgoji in izobraževanju (višji svetnik), trenutna vlada ta dogovor ignorira. Ob zadnji spremembi ZOFVI (sestave svetov zavodov itd.) 4. naziva ni umestila v zakon. Kljub temu, da so jih spomnili na to.
(Preden se "usujejo" komentarji: z uzakonitvijo tega naziva, strokovni delavci ne dobijo višjih plač, ker je to predmet pogajanj - trenutna kolektivna pogodba ne omogoča višjih plače za takšen naziv; gre za dodatno motivacijo za karierni razvoj strokovnih delavcev; v nazive se ne napreduje zgolj z delovno dobo, kot v kakšnem drugem delu javnega sektorja, ampak s konkretno količino strokovnega dela.)