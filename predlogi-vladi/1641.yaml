Text file: 1641.txt
author: pico
downvotes: 5
end consideration date: 2011-05-04
id: '1641'
number comments: 10
number views: 3066
proposal type: Odziv pristojnega organa
response: "Odziv Ministrstva za promet\nUsposabljanje kandidatov za voznike je po\
  \ novem urejeno v Zakonu o voznikih (Ur.l. RS, \u0161t. 109/10), ki se je za\u010D\
  el uporabljati 1. julija 2011 ter Pravilniku o programu usposabljanja kandidatov\
  \ za voznike motornih vozil, ki se je prav tako za\u010Del uporabljati 1. julija\
  \ 2011.\nDolo\u010Dbe zakona in pravilnika prena\u0161ajo v slovenski pravni red\
  \ Direktivo 2006/126/ES o vozni\u0161kih dovoljenjih, ki tudi opredeljuje standarde\
  \ teoreti\u010Dnega in prakti\u010Dnega dela vozni\u0161kega izpita. Ta Direktiva\
  \ ter na splo\u0161no smernice razvoja v EU ne opredeljujejo obdobnega preverjanja\
  \ znanja iz teorije, zato tudi slovenska zakonodaja tega ne dolo\u010Da. Po statisti\u010D\
  nih raziskavah pa je najve\u010D povzro\u010Diteljev prometnih nesre\u010D pravzaprav\
  \ starih od 30 do 40 let.\nZakon o voznikih v skladu z omenjeno Direktivo po novem\
  \ dolo\u010Da v svojem 53. \u010Dlenu, da se vozni\u0161ko dovoljenje za vo\u017E\
  njo motornih vozil kategorij AM, A1, A2, A, B, B1 in BE izda z veljavnostjo desetih\
  \ let. Po dopolnjeni starosti 70 let se vozni\u0161ko dovoljenje izda z veljavnostjo\
  \ petih let.\nVozni\u0161ko dovoljenje za vo\u017Enjo motornih vozil kategorij C,\
  \ CE, C1, C1E, D, DE, D1 in D1E se izda z veljavnostjo petih let. Po dopolnjeni\
  \ starosti 65 let se vozni\u0161ko dovoljenje izda z veljavnostjo treh let.\nImetniku\
  \ vozni\u0161kega dovoljenja kategorij AM, A1, A2, A, B, B1 in BE, ki dopolni starost\
  \ 70 let, se podalj\u0161a veljavnost vozni\u0161kega dovoljenja, \u010De predlo\u017E\
  i zdravni\u0161ko spri\u010Devalo, da je telesno in du\u0161evno zmo\u017Een za\
  \ vo\u017Enjo motornega vozila dolo\u010Dene kategorije.\nVeljavnost vozni\u0161\
  kih dovoljenj kategorij C, CE, C1, C1E, D, DE, D1 in D1E se po poteku podalj\u0161\
  a, \u010De imetnik vozni\u0161kega dovoljenja predlo\u017Ei zdravni\u0161ko spri\u010D\
  evalo, da je telesno in du\u0161evno zmo\u017Een za vo\u017Enjo motornega vozila\
  \ dolo\u010Dene kategorije.\nNe glede na te dolo\u010Dbe se veljavnost vozni\u0161\
  kega dovoljenja omeji na rok, dolo\u010Den v zdravni\u0161kem spri\u010Devalu o\
  \ telesni in du\u0161evni zmo\u017Enosti upravi\u010Denca za vo\u017Enjo motornega\
  \ vozila, ki ga izdajo izvajalci zdravstvene dejavnosti in poobla\u0161\u010Deni\
  \ izvajalci zdravstvene dejavnosti.\nTa novost bo za\u010Dela veljati 19. januarja\
  \ 2013.\nJavna agencija RS za varnost prometa, ki je prevzela operativne naloge\
  \ s podro\u010Dja voznikov, vozil in preventive v cestnem prometu pa redno pripravlja\
  \ (na terenu in druga\u010De) razli\u010Dne akcije, s katerimi seznanja udele\u017E\
  ence v prometu novostmi in pastmi varne vo\u017Enje v cestnem prometu."
response date: 2011-07-04
response due date: null
sent date: 2011-03-31
title: Promet
upvotes: 13
url: https://predlagam.vladi.si/predlog/1641
