Po ZZZDR  so STARŠI dolžni otroke preživljati. Novi zakonec ali izvenzakonski partner starša, s katerim otrok živi je dolžan otroka preživljati le, če ga starša ne moreta. Pri vlogah za otroški dodatek pa se dohodki partnerja tistega starša, pri katerem otrok živi, vštevajo v dohodek družine. To zopet postavlja starše, pri katerih otroci živijo v neenakopravnio položaj. V dohodke družine se upošteva dohodek matere + njenega partnerja + preživnina (- morebitne plačane preživnine).  Istočasno pa se pri izračunu morebitne preživnine za njegove otroke to ne upošteva (da bi očitno moral pomagati preživljati tudi otroke nove partnerice, ki zato prejema nižji otroški dodatek). 
Nerezidenčni starši otrok, ki v družinski skupnosti z novim partnerjem nimajo otrok so tukaj v bistveno boljšem položaju. Pri izračunu preživnine se jim upošteva le njihov dohodek in ne tudi dohodek partnerja. Če povzamem logiko iz  izračuna otroških dodatkov v izračun preživnine, bi se pri tem morala upoštevati plača očeta + njegovega novega partnerja.
 Moj predlog je, da se pri obračunu otroških dodatkov , štipendij in drugih podobnih transferjev upošteva le dohodek tistih ljudi, ki so dolžni za otroka skrbet. V enostarševskih družinah je to dohodek matere (ali očeta) + preživnina, v razširjeni družini pa so to ravno tako mati in oče.
Razlika med enostarševsko in razširjeno družino bi lahko bila le v dodatku za enostarševsko družino, ki se potem ukine. 
 ZZZDR  9. Dolžnost preživljanja  123. člen  (1) Starši so dolžni preživljati svoje otroke do polnoletnosti, tako da v skladu s svojimi  sposobnostmi in zmožnostmi zagotovijo življenjske razmere, potrebne za otrokov  razvoj.  (2) Če se otrok redno šola, pa tudi če se redno šola vpisan na izredni študij, so ga  starši dolžni preživljati tudi po polnoletnosti, vendar največ do dopolnjenega  šestindvajsetega leta starosti.  127. člen  (1) Zakonec ali zunajzakonski partner sta dolžna preživljati mladoletnega otroka  svojega zakonca ali zunajzakonskega partnerja, ki živi z njima, razen če je otroka  sposoben preživljati ta ali drugi od staršev. 