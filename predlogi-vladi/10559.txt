Velik del krize na trgu najemanja in oddajanja stanovanj izvira iz škodljive zakonodaje, ki ščiti najemnika bolj kot lastnika. Imam stanovanje, ki je že skoraj eno leto prazno, ker enostavno ne morem zaupati Slovencu, da bo spoštoval najemno pogodbo. Kdo me bo zaščitil, ko se bo najemnik odločil, da najemnine in stroškov ne bo več plačeval, ne bo pa se hotel izseliti? Poznam nešteto takšnih primerov, ko lastnik ni mogel nič. Še celo kazen je plačal za motenje posesti, čeprav kršitelj ni bil on, pač pa najemnik. Pravno naj bi bil lastnik sicer zaščiten, a sodni postopki se vlečejo leta in leta, zato pa se stanodajalci raje odločajo za Airbnb kot za dolgoročno oddajanje. Na to neurejenost opozarjajo tudi nepremičninski strokovnjaki. Vlado pozivam(o), naj nemudoma zaščiti stanodajalca tako, da bodo takšni primeri hitro in učinkovito rešljivi. Na ta račun bo marsikateri pošten človek lažje prišel do stanovanja.