Spoštovani,
preživnina je običajno ali v večinoma primerih sodno določena in le-to višino preživnine lahko starš/skrbnik mld. otroka spreminja le s sodno potjo, torej z novo tožbo, ki pa so dolgotrajne in zapletene.
Predlagam, da se višina preživnine določi oz./ali usklajuje enkrat (1x) letno (npr. meseca decembra za naslednje leto) na osnovi rednih letnih prejemkov zavezanca plačila preživnine, torej na osnovi odmere dohodnine, (kot je to določeno tudi za izračun otroškega dodatka,) ki ga na osnovi:
- ODMERE DOHODNINE
-POVPREČNE LETNE OZ. MESEČNE NETO PLAČE V RS
-POVPREČNIH LETNIH OZ. MESEČNIH STROŠKOV ZA PREŽIVETJE V RS  z odločbo določi pristojen Center za socialno delo (v nadaljevanju CSD).
S tovrstnim izračunom bi posledično dosegli manj sodnih postopkov za določitev višine preživnine oz. njeno ponovno uskladitev, obvarovanje mladoletnih otrok v sodnimi postopkih, ki zahtevajo izvedeniška mnenja, izključitev krivdnih razlogov zaradi neuporabe vseh pravnih sredstev za določitev višine preživnine v dobro otroka, posledično možnost za ukinitev pristojnosti jamstvenega sklada vezano na izplačevanje zajamčene preživnine
 1. Izrek sodne odločbe o dodelitvi mld. otroka v varstvo, vzgojo in oskrbo enemu od staršev, naj bi v zaključku  vsebovala »izvršbeni del« sodbe, torej npr.
»Preživnina znaša mesečno 20% neto mesečnih prejemkov (po odmeri dohodnine). Izrek o višini preživnine pomeni takojšen izvršbeni del sodne odločbe.«
 2. Za izračun se lahko uporablja modificiran program izračuna za »otroške dodatke«, ki ga uporabljajo CSD-ji. Le-ti izračuni namreč temeljijo na »bruto« dohodku, zato bi bilo potrebno program le delno pre-programirati oz. modoficirati na »neto« izhodišče.
 3. Amandmajski predlog:
»Z preživnino se otroku zagotovi prejemek za preživljanje, vzgojo in izobraževanje po sodni odločbi izvršilnega  izreka v višini (na primer) 20 % neto prejemkov zavezanca plačila preživnine.  Višina preživnine se določi glede na neto prejemke oz. odmero dohodnine zavezanca za plačilo preživnine, povprečne mesečne plače vseh zaposlenih v Republiki Sloveniji za koledarsko leto pred uveljavitvijo sodne odločbe in  povprečnimi stroški preživetja.«
 
Lp, Ahil