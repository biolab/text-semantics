 Predlagam, da bi vsak  gimnazijec (dijak gimnazije, ne poklicne šole) moral v štirih letih svojega šolanja oditi na (predlagam 14-dnevno) izmenjavo v tujo državo, kjer govorijo tisti jezik, ki se ga kot prvi tuji jezik uči v gimnaziji. Večina, ki se uči angleščino, bi odšla torej v Veliko Britanijo, ZDA, Avsrtalijo itd.  Sploh v Veliki Britaniji so tovrstne jezikovne počitnice sicer že zelo priljubljene. S tem bi dijaki prišli do pravega stika z jezikom, ki se ga učijo in bi pripomoglo k znanju angleščine naše mladine (ali nemščine, če bi potovali npr. v Nemčijo). Vlaganje v znanje tujega jezika je za Slovence (majhen narod) zelo pomembno. Pa ne želim slišati odgovorov, kako mladi danes kakorkoli obvladajo angleščino. Sem ravno iz gimnazije in vem, kakšno je znanje angleščine med gimnazijci. Ne tako zelo dobro. Hkrati pa bi morali dijaki ob pomoči učiteljev napisati prijavo in se dogovoriti za nastanitev, prevoz in vse ostalo. Tudi takšna preprosta birokracija je za marsikaterega mladega danes težava in bi s tem dobili nekaj samozavesti in znanja o tovrstnih opravilih. 
 Kaj pa, če si starši takega potovanja za otroka ne morejo privoščiti?
Ti otroci bi bili izmenjave opravičeni, morali pa bi se udeležiti tabora, ki bi ga organizirala država med poletnimi počitnicami v večih terminih, na katerem bi gostili angleško govoreče otroke, s katerimi bi se na taboru lahko družili in se česa naučili Pogovori v slovenščini na takem taboru bi bili prepovedani, in bi za kazen otroke poslali domov, priti bi morali naslednje leto, da bi uspešno opravili svojo dolžnost