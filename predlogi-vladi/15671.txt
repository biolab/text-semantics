Predlagam posebno davčno olajšavo za vse, ki so najeli hipotekarni oziroma stanovanjski kredit za nakup novega stanovanja, enostanovanjske hiše oziroma jo gradijo ali obnavljajo ter s tem rešujejo svoj stanovanjski problem. S tem prispevajo k rasti in razvoju gradbeništva ter ostalih panog, ki sodelujejo pri izvajanju storitev povezanih z gradbeništvom. Rešuje se stanovanjska problematika. Ohranjajo se delovna mesta, denar se s tem pretaka tudi v druge panoge, ker delavci denar porabljajo ne zgolj za nakup osnovnih živil, pač pa tudi za izboljšanje svojega življenjskega standarda (turizem, rekreacija, itd.).
Obrestne mere so v zadnjem času krepko porastle, zato se bo manj ljudi odločilo za nakup lastnega stanovanja. Le to bo povzročilo pritisk na državo in lokalne skupnosti, da zagotovijo neprofitna stanovanja. Poleg tega so kreditojemalci zaradi rasti obrestne mere finančno bolj obremenjeni. Država bi s tem vsaj deloma razbremenila kreditojemalce, ki niso nič krivi za vojno v Ukrajini in s tem povzročeno rastjo cen surovin.
V preteklosti je podobna davčna olajšava že obstajala zato predlagam, da se ponovno uveljavi.