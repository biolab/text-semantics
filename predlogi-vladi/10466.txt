Delovna doba se podaljšuje. dolgotrajno delo na delovnem mestu, ki je izpostavljeno škodljivim vplivom, lahko povzroči poklicno bolezen.
Ugotavljanje poklicne bolezni je le redko preprosto. Presoja, ali gre v konkretni zadevi za poklicno bolezen, je odvisna od okoliščin vsakega posameznega primera. Neurejeni predpisi ne prispevajo k lažjemu, jasnejšemu in k hitrejšemu ugotavljanju pravic.
Čeprav je bilo besedilo novega pravilnika o poklicnih boleznih do sedaj že pripravljeno, še ni bilo sprejeto. Poklicne bolezni in dela, na katerih se pojavljajo te bolezni, pogoje, ob katerih se štejejo za poklicne bolezni ter postopek ugotavljanja in potrjevanja in pripravljanja poklicnih bolezni določi minister, pristojen za zdravje.
Na podlagi 428. člena ZPIZ-2 za določanje poklicnih bolezni se še vedno uporablja stari Pravilnik o seznamu poklicnih bolezni (Ur. l. RS, št. 95/03 in spremembe), ki je sicer ob sprejetju ZPIZ-2 prenehal veljati, in sicer v delu, ki ni v nasprotju s tem zakonom. Veljavna pravna podlaga za ugotavljanje poklicnih bolezni torej tudi sedem let po sprejetju ZPIZ-2 še vedno ne obstaja. Del tega Pravilnika je tudi seznam poklicnih bolezni.
 