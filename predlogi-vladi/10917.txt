V primeru prve zaposlitve mlade osebe, ki je prijavljen na Zavodu za zaposlovanje in še ni bil zaposlen, Zavod nudi 5.000 € nadomestila za zaposlitev te osebe za nedoločen čas. Vprašanje pa je kateri mladi iskalec zaposlitve je pripravljen čakati več kot 60 dni, da birokrati uredijo vse papirje. Namreč, ti kot delodajalec ne smeš predhodno zaposliti te osebe, drugače do subvencije nisi upravičen. Sprašujem se zakaj? Ko so vsi pogoji izpolnjeni, se pravi prijava na zavodu, prva zaposlitev, plačane vse obveznosti delodajalca do države, pa moraš še vedno čakati vsaj 30 dni. Čemu? Če bi recimo ob izpolnitvi teh pogojev, zaposlil osebo takoj, lahko birokratski mlini meljejo naprej in počasi sestavljajo vse potrebne pogodbe za kasnejšo izvršitev te subvencije. Med tem, ko delavci čakajo lahko dobijo zaposlitev drugje, morda celo kje, kjer ne zadostujejo zahtevkov razpisa in tega delavca za katerega si se trdil, da pride delat k tebi, ni več. Sprašujem se ali je to namen države, da teh subvencij pač ne dodeli ali kje je keč. Predlagam spremembo in sicer: v kolikor se pokaže, da so vse zahteve iz razpisa (razen nerazumnih rokov iz razpisa) izpolnjene, se v roku 30 dni podpiše pogodba tako z delavcem kot delodajalcem. Pa dajte že enkrat naredit to državo prijazno, ne biti tako birokratski.