država omogoča delavcem, ki so izpolnili oba pogoja za upokojitev (40 let pokojninske dobe in 60 let starosti), da pridobijo 40% pokojnine, v primeru da še aktivno delajo 3 leta in v tem primeru si še povišajo svojo siceršnjo pokojnino do svoje smrti.
sicer sem sama na tem, da sem vložila vlogo na ZPIZ za teh 40%, vendar se sprašujem, kakšen je namen tega s strani države: stari naj delajo in mladim odžirajo delo, s katerim bi si lahko postavili svoje življenje?
moj predlog dajem v razmislek Ministrstvu za delo (če se že postavlja nova pravila zdaj):
- ko je delavec doseže oba pogoja za upokojitev, mora za to pridobiti 100% pokojnine, za katero je plačeval 40 let
- če ta delavec po upokojitvi želi še delat dalje, to lahko stori, dobiva za svoje delo plačo, vendar bi ta morala biti popolnoma oproščena dajatev za pokojninske prispevke (ostali naj ostanejo: ZZ, STV in ZAP) + lahko koristi to povišanje pokojnine, kot velja sedaj
- vse to lahko, vendar izključno ob naslednjem pogoju: da v teh 3 letih popolnoma uvede pripravnika začetnika v svoje delo, z vsemi kontakti, z vsemi skritimi znanji, s kompletno dokumentacijo, ki jo je pridelal - država bi morala to plačo navzgor omejiti (recimo v % od plače njegovega mentorja), da ne bi prihajalo do izkoriščanja in v ta namen bi bilo dobro, da se tudi ta plača sofinancira iz naslova prispevkov (kot to velja zdaj na Zavodu za zaposlovanje za zaposlitev mladih za nedoločen čas, ko v 2 letih delodajalec dobi del prispevkov povrnjen, ko dokaže, da je plača dejansko izplačana)
kaj bi s tem načinom pridobili?
seniorji bi kvalitetno predajali znanje mladi generaciji, kar je sedaj velik primanjkljaj po organizacijah. s tem bi pridobili vsi:
- seniorji višjo pokojnino zaradi 3% na 6mesecev v teh 3 letih, 100% pokojnine, ki so jo že poplačali državi, višjo plačo v teh 3 letih, ker bi bili oproščeni PIZ prispevka in predali bi znanje svojemu varovancu
- mladi bi na veliko, veliko lažji način prišli do znanja, ki ga potrebujejo za polno delo, kar je neprecenljivo in lažje bi dobili zaposlitev, ki jo sedaj zaseda nek senior, polega tega bi lahko dosedanje delo seniorja takoj in bistveno oplemenitili s svojimi modernimi pristopi in znanji, saj je tudi čas denar
- organizacija pa ne bi čutila izpada, ki ga sedaj čuti, ko senior zapusti delovno mesto in zaposli novinca, ki se šele išče na tujem terenu; in pridobila bi lahko sredstva od države, ker bi država višji nivo predajanja znanja na konkretnem delovnem mestu podpirala
seveda bi se dalo ta predlog še izboljšati v smislu preprečitve izkoriščanja, vsekakor pa vidim v takem sodelovanju starega-novega veliko pozitive (morda tudi medgeneracijskega sodelovanja - saj se tudi stari lahko veliko naučimo od mladih)
upam, da predlog naleti pri Ministrstvu za delo posluh.