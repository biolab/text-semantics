Spoštovani ,
Preko televizije sem informirana, da se v Državnem zboru pogovarjajo o večjih davkih na prevozna sredstva, ki  veliko več  onesnažujejo  okolje,  kot manjša vozila, ki naj bi bila  zaradi tega manj obdavčena.
To bi lahko povezali z mesno industrijo ter prehrano, ki ima bistveno vlogo pri onesnaževanju okolja.  Ravno pravi čas , da se spomnimo, da bi lahko tudi mesno industrijo  ter porabo obremenili z večjimi davki, kajti dejstva so : 
-         živinoreja predstavlja največjo grožnjo okolju in tudi povzroča več  toplogrednih plinov kot celoten svetovni promet.
-         Onesnaženost morij s težkimi kovinami in nenormalno umiranje rib zakon setve in žetve pripisuje ljudem. Ribe lovijo brez pomislekov, jih pomorijo in človek jih brez pomislekov poje.
-         zaradi živinoreje nastane letno 115 milijonov ton plina metana. Metan je 21-krat močneje delujoč toplogredni plin kot CO2.
-          vsak človek, ki uživa meso, ni samo soodgovoren za okoljsko škodo in klimatsko katastrofo, pač pa tudi za lakoto v tretjem svetu. Živina bogatih držav poje večino rastlin iz revnih držav.
-          90% uničenja tropskih  deževnih gozdov je posledica masovne živinoreje. 
-         proizvodnja mesa in mleka je kriva za 85 % erozije tal – to je 24 milijard ton letno. 
-         velik, sočni zrezek, ki ga nekateri obožujejo, a se ne zavedajo, da hkrati s tem kosom mesa porabijo okoli 10.000 litrov vode. Govedo, iz katerega izvira ta zrezek, toliko vode ni le popilo, ampak se je voda porabila za proizvodnjo krme. Tudi v klavnici teče veliko vode.
-         živinoreja je eden od glavnih krivcev za globalno segrevanje in posledično tudi suše. Poleg tega se za pridelavo enega zrezka porabi več kot 10 tisoč litrov vode.
-         glede človekovega odnosa do narave  na splošno pa velja  poudariti, da ljudje sicer smo gospodarji narave, vendar ne v smislu izkoriščevalcev, temveč odgovornih skrbnikov!
In še dejstva :
Britanski fizik Alan Calverd piše v Svetu fizike : » Za zmanjšanje količine toplogrednih plinov CO2 v atmosferi ni potrebno zmanjšati porabe kurilnega olja in plina, pač pa bi moralo človeštvo spremeniti svoje prehranjevalne navade. Če bi bili vsi ljudje vegetarijanci, bi bilo globalno segrevanje mogoče nadzorovati. »
Meso omogoča nastanek diabetesa, povzroča debelost, škoduje kostem, povzroča vnetja in bolečine, prispeva k srčnemu infarktu in arteriosklerozi, je rizični faktor za nastanek raka.  Strokovnjaki iz izkušnje že dolgo vedo :  Brez mesa živimo bolj zdravo.
Lahko bi protestirali proti taktiki zamegljevanja in poneumljanja s strani uradnih oseb, ki imajo uživanje mesa za neškodljivo, in zvišali prispevek za uživalce trupel.  
Pišem vam  idejo, če bi morda začutili izvornega človeka in videli pravičnost do živali ter narave, če jo že ljudstvo po večini več ne vidi ( kar je žalostno ), ter s tem istočasno pomagali tudi tistim, ki denar resnično potrebujejo, saj se je država res zelo podražila.  
Predlagam tudi, da podpirate večjo ponudbo vegetarijanske hrane v gostilnah, restavracijah…
Saj gre pri mesni industriji za kolektivni zločin kozmičnih razsežnosti . To občutimo tisti, ki ne ubijemo svoje vesti.
Torej, pomagajmo pri ozaveščanju ljudi. In istočasno še drugim,  tudi živalim.
V upanju za dobro ljudi, živali, narave,
S spoštovanjem in ljubeznijo 
K.S.
še dodatna dejstva : 
Za  proizvodjo 1kg mesa je potrebno 7-16 kg žita ali soje. Pri "oblikovanju" žita v meso se s tem umetnim podaljševanjem prehranjevalne verige izgubi 100% vlaknin. Mesojedstvo je torej najbolj učinkovit način uničevanja razpoložljive hrane. Na površini, potrebni za predelavo 1 kg mesa, bi lahko v istem času pridelali 200 kg paradižnika ali 160 kg krompirja. Zaradi lakote vsak dan na svetu umre 40.000 otrok. Množična reja živali v zahodnem svetu je eden izmed glavnih krivcev  za lakoto v tretjem svetu.  Za človeško prehrano je vsako leto pobitih okoli 50 milijard živali. 