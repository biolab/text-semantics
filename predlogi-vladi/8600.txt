Vladi predlagam, da izenači status posojilojemalcev, ki so najemali kredite v CHF, s kupci nepremičnin, ki so le te v obdobju 2005 do 2008 kupovali po bistveno previsokih cenah. Utemeljitev: Vlada je v tem času ljudi zavestno zavajala, da bodo cene nepremičnin le še rastle. Ljudje so zaradi zavajanja Vlade stanovanjske nepremičnine kupovali po bistveno previsokih cenah. Zaradi znižanja plač zaradi krize so imeli ljudje velike težave pri vračanju kreditov in so doživljali hude socialne stiske. Vladi predlagam, da po vzoru kreditov v CHF sprejme interventni zakon in kupcem nepremičnin, ki so nasedli zavajanju Vlade, povrne razliko med dejansko nakupno ceno in ceno, ki je veljala pred letom 2005 ali po letu 2010.   