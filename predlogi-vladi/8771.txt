Predlagam zmanjšanje dajatve za uporabo cest na prejšnjo vsoto, ki je veljala do 2013. V najvišjem razredu, za motorje s prostornino večjo od 4000 ccm se je leta 2013 povečala iz 194 na 565 evrov. Ker je gospodarsko stanje v državi zelo dobro, ni več potrebe po odiranju voznikov starih vozil z veliko prostornino motorja.  S tem povečanjem proračun ni veliko pridobil, tako tudi izgubil ne bo veliko.  Sicer je pa ta dajatev že v osnovi krivična, ker izenačuje vozila ki prevozijo 1000 km (upokojenec, 2.avto) ali pa 50 000 km letno.  Najbolj pravičen je davek na gorivo, več prevoziš - več goriva porabiš - več plačaš davka.  Obstoječa nenormalno visoka dajatev tudi onemogoča prodajo starih vozil z velikim motorjem po realni ceni.