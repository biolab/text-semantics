Če bi bila EU pametna, ne bi bila hlapčevska ZDA, ker je popolnoma  jasno, da jo Američani izkoriščajo izključno za svoje cilje po svetu in  jo obenem še ubijajo s kriznimi žarišči v smislu vojskovanja ravno tam, od koder potem vojni  izseljenci kot ilegalni priseljenci prihajajo v Evropo in jo notranje  uničujejo na vse različne načine.
 Če bi bila EU resnično pametna, bi torej sodelovala gospodarsko tako z  ZDA kot Rusijo, strogo pa bi nasprotovala obema poloma v političnem  smislu in glede ustvarjanja vojnih kriznih žarišč in bila torej vojaško nevtralna, kot je vojaško nevtralna Švica.  Svet potrebuje nekaj, kar je bilo v času Jugoslavije Gibanje  neuvrščenih, ki je sodelovalo tako z zahodnim kot vzhodnim blokom, a v  resnici ni niti enega niti drugega podpiralo, ustanovila pa ga je prav  Jugoslavija. Danes bi pač morala biti gibalo tega novega nevtralnega  gibanja Evropska unija sama, ker nihče drug tu ne bo in EU ima tudi moč,  da kaj takšnega uspe narediti, s tem pa rešiti tudi samo sebe pred  popolnim propadom, saj bodo ob nadaljevanju takšne politike same države  EU notranje razpadle (zaradi radikalnih priseljencev, ki so številčno  vse močnejši) ali pa bo razpadla sama EU, ker se bodo države iz nje  preprosto odcepile in nadaljevale po svoje in s svojo posebno valuto (že  tako ali tako nimajo vse države EU danes eura kot valuto). Kot vemo, bi  to posledično pomenilo skorajšnjo smrt za evropsko gospodarstvo (z  eurom kot plačilnim sredstvom je poslovanje mnogo lažje in meje so po  schengenskem sporazumu in s schengenskim območjem sedaj odprte) in  posledično marsikje tudi smrt evropskih držav.
 
Če česa takšnega preko Evropske unije ne bo mogoče storiti, pa se Slovenija odcepi od EU oz. iz nje izstopi, z njo sicer še gospodarsko sodeluje in obdrži valuto euro, a drži nevtralno vojaško in ostalo držo, podobno tisti drži, kakršno ima danes do EU Švica. S tem bi bilo Sloveniji spet omogočeno gospodarsko sodelovanje tako z Rusijo, EU, Švico kot tudi ZDA in ne bi sodelovala na vojnih kriznih žariščih po Bližnjem vzhodu. Sicer pa EU že sedaj delno razpada, saj je v Bruslju, glavnem mestu EU, že sedaj 25-30% prebivalstva muslimanov tudi z veliko ilegalnimi priseljenci, ki volijo islamiste (podpornike šeriatskega prava, popolne nasprotnike zahodne kulture), prav tako imajo velike težnje po izstopu iz EU Britanci, tako da je vprašanje, kaj se bo zgodilo v prihodnosti z EU samo in kako bo funkcionirala. Slej ko prej bo rabila nekaj, da se obdrži, kar bi po moje sigurno dosegla s to nevtralno držo tako do ZDA kot Rusije ter obvarovanjem svojih mej pred ilegalnimi priseljenci, ki jo vse bolj načenjajo tako gospodarsko (s socialnimi pomočmi) kot tudi kulturno. Mislim, da bi jo izvršitev tega predloga ne le obdržala, ampak tudi precej izboljšala.