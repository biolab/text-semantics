Po trenutni ureditvu je tako: Če dijak poda ustrezen ugovor zoper točkovanje pri določenem predmetu na maturi, nastopi drugi ocenjevalec, ki gre skozi VSE pole in naloge pri predmetu, ne pa samo skozi tiste naloge oz. dele pol, zoper katerih točkovanje dijak ugovarja.
Nemalokrat se zgodi, da dijaku zmanjka npr. 1 % do višje ocene. Gre na vpogled, najde napako v njegovo škodo pri neki nalog, spiše ugovor zoper točkovanje te naloge. Potem mu ocenjevalec prizna eno točko pri tej nalogi, mu pa zbije točko ali dve pri neki drugi nalogi ali drugi poli, zaradi česar dijak nima nobene koristi, temveč je oškodovan za 30 €, kolikor stane neuspešen ugovor. To se zlasti dogaja pri ugovorih zoper točkovanje jezikovnih predmetov, najbolj izrazito je pri eseju od slovenščine.
Zato predlagam, da naj se ali pri ugovoru ponovno oceni SAMO tiste naloge, zoper katerih točkovanje dijak ugovarja, ali pa da se 30 € za neuspešen odgovor plača samo, če drugi ocenjevalec oceni vse naloge natanko isto kot prejšnji ocenjevalec. 