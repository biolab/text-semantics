Tole sicer pogrevam staro župo in sicer predlog, ki sem ga že leta 2007 objavil na mojem blogu.
Kasneje je prišla gospodarska kriza, tako da to ni bilo več izvedljivo, sedaj pa je zopet čas, ko se mi zdi, da bi se idejo dalo uresničiti.
Trenutno so razna ministrstva, organi v sestavi in ostali deli državnega sektorja raztreseni po raznih loakcijah, večinoma v Ljubljani. Veliko teh organov je tudi na elitnih lokacijah, ki so danes precej vredne in se bi jih dalo prodati za visoke zneske.
Moja takratna ideja pa je bila če povem na kratko ta, da bi za te potrebe nekje na obrobju zgradili nov, moderen upravni kompleks, tako da bi bil lažje dostopen za državljane, ki potrebujejo storitve (parkirna mesta itd.), hkrati pa bi se centraliziralo vse funkcije, ki so skupne vsem tem organom (finančne službe, kadrovske službe, informatika, logistika itd.) Skratka vsak organ (recimo ministrstvo) bi se potem ukvarjal samo še s svojo osnovno nalogo! Tu se da potem tudi postopno ustrezno zmanjšati število zaposlenih v državni administraciji.
Ker se sedaj diskriminira pri zaposlitvenih možnostih v državni upravi kandidate, ki niso iz okolice Ljubljane in ker danes sodobna informacijska in telekomunikacijska oprema omogočajo nemoteno delo ne glede na to, kje se javni delavec fizično nahaja, bi na ta način zagotovili, da so nekateri oddelki državnih organov nahajajo tudi izven Ljubljane, recimo v Kopru ali Mariboru. Na tak način se potem tudi lahko zmanjša sredstva, ki so potrebna za povračilo potnih stroškov tem zaposlenim, ki se sedaj dnevno vozijo v Ljubljano.
 