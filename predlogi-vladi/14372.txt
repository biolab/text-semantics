V vsakem naselju se nahaja vsaj kakša ruševina, ki ogroža sosednje objekte ali prebivalce, ali pa vsaj kazi podobo naselja. Ponavadi so lastništva takih objektov neurejena, ali je mnogo lastnkov, ki so medsebojno sprti ali so pa lastniki, dediči, razsejani po celem svetu. Posameznik, ki hoče urediti kakšno tako "podrtijo" v bližini, naleti ponavadi na visok zid iskanja lastnikov in birokracije.
Predlagam vladi, da se zadeve uredijo na državni ravni, kjer bi s pomočjo strokovnjakov ocenili stanje ruševin in pozvali lastnike k sanaciji/odstranitvi. Če se to po določenem roku ne bi zgodilo (neodzivnost, ni finančnih sredstev) bi lahko država/občina izvedla sanacijo in za stroške sanacije postavila plombo na del nepremičnine (tako kot se sedaj ureja oskrbnine v DSO-jih).