Kazenske točke pomenijo velik poseg v človekove pravice, saj lahko zaradi njih izgubiš začasno pravico upravljanja z vozilom, nekdo tudi s poklicom. Zaradi tega bi moralo biti to zagotovo ugotovljeno, kdo je voznik vozila v času, ko je bil prekršek storjen. To je pa lahko samo takrat, ko je voznik ustavljen. Res je, da ima vsak pravico dokazati, da ni vozil lastnega vozila, ampak to ni prav. Če se že sklepa, da lastnik vozi lastne vozilo, bi se mu kvečjemu lahko izrekla denarna globa, ne pa kazenske točke. Samo, če so kazenske točke zagotovo izrečene dotičnemu vozniku, dosežejo svoj namen. Trenutna ureditev kazenskih točk je nepravična in škodljiva, pripeljala je celo do tega, da lahko ljudje z njimi služijo, ko jih odkupujejo od prekrškarjev.