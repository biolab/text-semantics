Edini predpis, ki omejuje hrup zaradi prometa je Uredba o mejnih vrednostih kazalcev hrupa v okolju, ki je bila sprejeta davnega leta 2006 in temelji na še bolj zastareli direktivi EU iz leta 2002.
V zadnjem času se je zelo povečal promet tovornih vozil na relaciji Vzhodna Evropa - Italija. Hrupni in umazani tovornjaki vozijo v konvojih, enako intenzivno kot podnevi tudi ponoči. Gre za povsem novo situacijo, saj še nekaj let nazaj nočnega prometa praktično ni bilo. Konvoji tovornjakov povzročajo neznosen hrup. Še zlasti moteče so nizke frekvence, ki se odražajo kot zamolklo bobnenje in vibriranje in jih ni mogoče izničiti s še tako dobro zvočno izolacijo objektov ali protihrupnimi ograjami. Nizkofrekvenčni hrup je za zdravje zelo škodljiv, po ugotovitvah znanstevnikov še precej bolj kot slišni hrup. Ta hrup je zaznaven in moteč tudi na oddaljenosti več km od AC!
Predvsem pa je pomembno dejstvo, da gre za stalen hrup, za katerega bi morale veljati veliko strožje omejitve kot za občasen hrup, ki ga pokriva Uredba.
Vlado pozivam, da zaščiti državljanje pred škodljivim hrupom, ki ga povzročajo tovornjaki, od katerih država nima prav nobene koristi. Gre za tovornjake, ki s poceni surovinami (hrana, les,...) oskrbujejo italijansko industrijo. Edini denar, ki ga vozniki teh tovornjakov pustijo pri nas je cestnina, ki pa ne pokrije niti škode, ki jo povzročijo na vozišču, da ne govorimo o škodi na zdravju ljudi. 
Vlado pozivam, da sprejme ustrezen predpis, ki bo hrup omejil na raven, da ne bo škodljiv za zdravje ljudi. V predpis naj vključi tudi omejitev nizkofrekvenčnega hrupa. Le s sprejetjem ustrezne zakonodaje bo DARS prisiljen sprejeti ukrepe, s katerimi se bo zmajšala obremenitev okolice s hrupom,saj bodo sicer sledile tožbe. Ti ukrepi so lahko npr.:
- omejitev hitrosti tovornih vozil v nočnem času na 60 km/h
- zvišanje cestnine za tovornjake, ki uporabljajo pnevmatike z višjo stopnjo kotalnega hrupa
- uporaba manj hrupnih asfaltov

 