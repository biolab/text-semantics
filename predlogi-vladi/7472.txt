Predlagam vladi R Slovenije, da ponovno uvede obvezno pokojninsko zavarovanje za osebe, ki v času prestajanja kazni zapora delajo, tako tiste, ki delajo v okviru zavodov za prestajanje kazni zapora v Sloveniji, kot tudi tiste, ki delajo pri pogodbenih delodajalcih. Takšni obsojenci, kateri imajo izrečene kazni nad 1-letom zapora naj bodo pri svojem delu tudi obvezno pokojninsko zavarovani.
Slednje predstavlja eno temeljnih varovalk k zmanjševanju povratništva, brezdomstva itd. Še nekaj let nazaj smo se radi pohvalili, da naši obsojenci na prestajanju kazni zapora kateri delajo pa so vključeni v sistem pokojninskega zavarovanja.
Potem se jih je iz pokojninskega zavarovanja odjavilo z razlago, da je itak vsak državljan R Slovenije upravičen ob dopolnitvi določene starosti do tkim. državne pokojnine. Državne pokojnine so se po nekaj letih ukinile, pokojninsko zavarovanje za zaprte osebe, ki delajo pa se ni ponovno uvedlo.
Zlasti je to pereče za tiste obsojence, ki prestajajo daljše časovne zaporne kazni (npr. nad 5 let). Ob odpustu - prihodu na prostost, ne samo, da so v družbi postavljeni na stranski tir temveč niti nimajo pokojninske dobe (četudi se resocializirajo in zaposlijo), da bi se ob dopolnitvi določene starosti lahko dostojno upokojili.