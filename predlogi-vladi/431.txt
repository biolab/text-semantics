Pozdravljeni
Študentska organizacija Slovenije (ŠOS) prejema denar kot provizija od študentskih napotnic. Slednji denar se skladno z PRAVILNIK O NAMENSKI PORABI SREDSTEV ŠOS podeljuje študentskim servisom in drugim organizacijam ki organizirajo in izvajajo aktivnosti v zvezi z izobraževanjem. Skladno s pravilnikom so lahko ta sredstva namenjena za:
1) financiranje in sofinanciranje interesnih oz. obštudijskih dejavnosti  študentov za nepridobitne namene,   2) zagotavljanje pogojev za delovanje in razvoj ŠOS in OO ŠOS,  3) zagotavljanje pogojev za delovanje predstavnikov študentov v raznih  organih na lokalni, nacionalni in mednarodni ravni,  4) zagotavljanje boljšega socialno-ekonomskega položaja študentov,  5) izvajanje drugih dodatnih pomembnih aktivnosti.   
V praksi se dogaja, da razne študentske organizacije in klubi - v Ljubljani je zelo aktiven ŠOLT, finacirajo svoje poslovanje in izvajajo tečaje tudi za DRUGE FIZIČNE OSEBE ter tako nastopajo kot konkurenca raznim izobraževalnim ustanovam.
Slednje izobraževanlne ustanove nastopajo na trgu brez nobenih subvencij države in zato posledično ne morejo konkurirati tem organizacijam s ceno, ki je pod tržno. Čeprav je ta cena za fizične osebe nekoliko višja (samo nekaj procentov) je dovolj očitno da velik del fiksnih stroškov teh organizacij pokrivajo prihodki s strani ŠOS-a.
Zato predlagam, da se z zakonom prepreči študentskim organizacijam da izvajajo aktivnosti in izobraževanja še za druge fizične osebe.
Hvala in lep pozdrav
Aleš Škrle
 