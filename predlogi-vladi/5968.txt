 Verjetno je bilo že veliko predlogov glede na študentsko delo jaz pa bi predlagala še nekaj. Študentsko delo naj se omeji kot kratkotrajno delo, kar pomeni, da študent pri enem delodajalcu lahko delo opravlja največ 1 leto ne glede na delovno mesto, torej eno leto pri enem delodajalcu. Sama sem študentka in opažam, da v večini podjetjih, kjer sem delo opravljala so študenta potrebovali tako rekoč vedno oziroma za dalj časa torej več kot eno leto, kar zame pomeni definicijo delovnega razmerja in ne študentsko delo. Prednost je potrebno dati študentom, da se jim omogoči zaposlitev. Po enem letu bi delodajalec pa že lahko presodil ali je nekdo dovolj sposoben za dolgotrajno delo v njegovi organizaciji, ne pa da jih vodi samo kapital. Študenti ne bomo hodili na sodišča zahtevati od delodajalca delovno razmerje, obstaja tudi sodna praksa na to temo in menim, da bi to lahko tudi uzakonili. Mislim, da so tu bolj pomembne pravice, da si lahko ljudje ustvarimo dom, družino in živimo s primerno plačo. Študentsko delo je velikokrat plačano slabše kot znaša minimalna plača, delo pa bolj zahtevno. 
Citirala bi še vaš odziv na študentsko delo: Ob navedenem prav tako ne gre zapostaviti funkcije socialnega korektiva, v primeru dijakov in študentov z nizkim socialno-ekonomskim statusom, oziroma možnosti dijakov in študentov, da svoj socialno-ekonomski status po lastnih zmožnostih izboljšajo sami. 
Slabo, da si morajo študenti na tak način izboljšati socialno-ekonomski položaj, da delajo za slabe plače in so odvisni od staršev, ker je prioriteta še vedno gospodarski interes po dobičku. Mislim, da so človekove pravice, razvoj, ustvarjanje doma, družine bolj pomembni od dobička v podjetjih in bi morala država temu nameniti prednost. Statistika je grozna. Do 30 leta in še dlje doma, ker delamo za majhen denar v interesu kapitala. Kupovanje statusa ker se ne dobi služb itd... Sama delam preko študentskega servisa 6 let in se sproti izobražujem, pričela sem z delom kot dijak. Kar občutim je izkoriščanje. Po 6 letih dela sem že dobila delovne izkušnje, delam zase, ker drugače ne gre ,ampak opravljam delo sicer za sramotno plačilo. Zelo rada bi imela redno službo ampak delodajalci študentskih izkušenj ne priznavajo.... Vrtimo se v začaranem krogu do 30 leta. In do 30 leta nam ne bo tekla delovna doba, ne bomo dobili kreditov za stanovanja, ne bomo imeli otrok, ne bomo plačevali prispevkov... V končni fazi smo v breme staršev in države, ker se sami ne moremo osamosvojiti. Država naj to breme preloži na delodajalce, ki imajo poceni delovno silo (študente, ki opravljajo dolgotrajno delo) in visoke dobičke. 