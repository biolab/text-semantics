Predlagam, da se nazaj uveljavi pravilo za izpolnjevanje pogoja PCT, ki določa, da je potrebna samo ena doza cepiva za prebolevnike, ki se cepijo v roku 240 dni od pozitivnega testa PCR. To pravilo je veljalo vse do 14.9., ko je bilo naenkrat nepričakovano spremenjeno na le 180 dni. S rokom 240 dni se strinja tudi stroka (izsek članka, ki je bil objavljen 21.9.2021, je v prilogi), zato ne vem, k čemu je prišlo do te spremembe. Argument, da je do tega prišlo zaradi usklajevanja s smernicami EU načeloma ni ustrezen, saj tudi en odmerek cepiva v roku 180 dni od pozitivnega testa ni priznan v tujini.