Predlagam, da se tudi za enostavne objekte uvede obvezna pridobitev gradbenega dovoljenja (GD)- podobno oziroma po istem postopku kot to velja za nezahtevne objekte.
S tem ko zakonodaja omogoča enostavne objekte brez GD se povzroča zmeda (ker ljudje ne poznajo razlik med kategorijami objektov), prav tako je potrebno upoštevati tudi za enostavne objekte varstvene režime in v kolikor GD ni potrebno se le-ti pogosto ne upoštevajo.
Menim, da bi vsak objekt ne glede na zahtevnost gradnje moral imeti dokumentacijo in to je gradbeno dovoljenje.
Postopek pridobivanja GD pa se seveda pri enostavnih objektih poenostavi.
Predlagam tudi ukinitev lokacijske informacije, ker menim, da je potrebno upoštevati celotne odloke prostorskih aktov (vključno z grafičnimi deli) in ne samo neke "izvlečke" ki se nahajajo v takšni lokacijski informaciji. Glede na obsežnost in kompleksnost prostorskih aktov menim, da lokacijska informacija ne služi svojemu namenu - potrebno je proučiti celotni prostorski akt. Lokacijska informacija je lahko zgolj podatek o tem kateri prostorski akt je veljaven na določenem območju.