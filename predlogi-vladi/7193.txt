Predlagam, da se maksimalno število dni letnega dopusta omeji na 35 dni (tudi po prenehanju varčevalnih ukrepov), ne glede na kolektivne pogodbe, torej da bi ta ukrep, ki je v zakonu za uravnoteženje javnih financ začasen (in se bo kmalu končal), postal trajen.
Določeni sindikati javnega sektorja (predvsem Fides) so v nekaterih kolektivnih pogodbah uspeli pred časom izboriti bistveno preveč pravic nasproti drugim branžam zaposlenih. Vlada je sicer (tudi) v primeru tega vprašanja (kot tudi pri drugih) sindikatom popustila, a predlagam da vprašanje vrne na pogajalsko mizo in tudi vztraja pri omejitvi teh najdaljših dopustov.
V primeru, ko imajo zdravniki podaljšan dopust zaradi dela z viri ionizirajočega sevanja (in podobno), se naj namesto podaljšanega dopusta dotičnega zaposlenega začasno premesti na drugo delo v okviru njegovega delovnega mesta (npr. administracija, ki se mu je nabrala, itd.).