Končala sem gimnazijo in kmalu bom tudi splošno maturo. Moj uspeh v 3. in 4. letniku je bil dober in za tako "slab" uspeh je na gimnaziji potrebno kar veliko truda.  Sedaj sem se vpisala na univerzo. Gre za univerzitetni program kamor si lahko sprejet, če zaključiš splošno maturo ali poklicno + 5. maturitetni predmet. Ta program ima omejitev. Kar pomeni- Dijak, ki je končal poklicno šolo in poklicno maturo ter peti predmet ima "enake" možnosti za vpis na to šolo kot gimnazijski maturant. Vendar je razlika med poklicno in splošno maturo OGROMNA, prav tako je veliko lažje biti odličen na strokovni šoli kot na gimnaziji. Torej bo dijak, ki je končal 3. in 4. letnik poklicne šole in poklicne mature s prav dobrim uspehom imel predmnost pred mano, ki sem zaključila gimnazijo in splošno maturo z dobrim uspehom.
Kdor postavlja takšne zakone oprostite ni normalen. Ničesar v svojem življenju ne obžalujem, kot to da sem se vpisala na gimnazijo. Znanje tako ali tako ni več vrednota, važno je da imaš dovolj točk.