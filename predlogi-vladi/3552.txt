Dober dan. Posredujem predlog, nekatere rešitve za gospodarsko okrevanje, rast. Lahko, da je bilo že večkrat povedano, pa vendar stojim za tem. Namreč, pomembna je odprtost tujini, do tujcev, ki jih zanima posel v Sloveniji, s Slovenijo. Bolj konkretno rečeno, da imamo praktično, poenostavljeno, racionalno administracijo (razno urejanje dokumentacij s tujci), nižji davki, da privabiš (tuj) posel v državo in tako dolgoročno bolj zaslužiš kot pa z višanjem davkov, ki kratkoročno prinesejo nekaj denarja v državno blagajno, ampak dolgoročno se pa ne obnese, saj z visokimi davki odbijaš posel, vlagatelje in hkrati bolj izčrpavaš državljane in s tem ne pripomoreš k blagostanju državljanov, država je pa bogata takrat, ko so njeni državljani bogati. Kar zadeva pomembna poglavja kot so fiskalno pravilo, državni holding, sanacija bank, po mojem mnenju bi morali to sami kot koalicija sprejeti in ne bi smela imeti tu nobenega vpliva opozicija, ker vladate vi, koalicija in ne opozicija. Tako, da je tukaj dvo tretinjska podpora popolnoma nesmiselna. In tukaj so še nekateri predlogi k bolj zdravemu slovenskemu gospodarstvu. Namreč neskončno dokapitaliziranje na stroške davkoplačevalcev ne vodi nikamor, tu ni dileme, ampak če družbi, podjetju kot je Adria Airways ne gre dobro, potem se samozavestno poveži in sodeluj z tujo letalsko družbo kot je nemška Lufthansa, to je praktično edina rešitev v današnjih konkurenčnih časih, časih hitrih sprememb, odločitev. Enako bi predlagal za slovenske železnice, da se vendar povežejo ali pa gredo pod okrilje Deutsche Bahn-a, če se ne morejo sami dvigniti iz izgube, je to edina realna rešitev,  sicer je samo vprašanje časa, kdaj pride zagotovljen propad. Marsikateri podjetnik bi lahko propadel, če ne bi sodeloval v svojem poslovnem področju s tujim poslovnim partnerjem, če njemu samemu ne gre. 