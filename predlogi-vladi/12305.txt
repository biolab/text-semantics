Vladi predlagam, da razmisli o možnosti bolj pravične kazni pri varnostni razdalji. Glede na to, da se bo v bližnji prihodnosti odločalo o zmanjšanju nekaterih kazni je mogoče sedaj primeren trenutek tudi za ta predlog. Skratka, kazen za varnostno razdaljo bi morala biti dinamična in bi tako bila poštena za vse udeležence v prometu. V praksi bi to pomenilo, da bi kazen znašala 10,00€ za vsak meter premajhne varnostne razdalje. Nikakor ni prav, da je kazen enotna saj je teža prekrška precej različna ali imaš pri hitrosti 130km/h varnostno razdaljo 70m ali 5m.
Zakon bi lahko bil zasnovan tudi tako, da bi nad 60% varnostne razdalje bila kazen 5,00€ za vsak manjkajoči meter. Vse kar je manj kakor 60% pa 10,00€ na manjkajoči meter.
Nikakor pa ni prav da pri hitrosti 130km/h ima oseba A 70m varnostne razdalje, oseba B pa 5m. V primeru, da obe osebi dobijo policisti pri kršenju cestno prometnih predpisov dobita oba enako kazen, ki znaša visokih/nizkih 200,00€. Dejstvo je, da si nekdo, ki vozi tako rekoč na zadku tvojega avtomobila zasluži več kakor mizernih 200,00€ kazni.
Praktičen primer; po AC se voziš z hitrostjo 130km/h in imaš pred seboj vozečim vozilom 50 metrov varnostne razdalje. Globa, ki bi jo prejel za prekršek bi bila pa 72m - 50m = 22m (22m*5,00€ =110,00€)