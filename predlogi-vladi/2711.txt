Ne bom dolgovezila. Sem proti ukrepom, ki jih predlaga vlada, saj vzete pravice delavci ne bomo dobili nikoli več nazaj. Tale kriza je odličen teren za kapitaliste in naše ljube voditelje, da vse delavske "pravice" počasi ukinejo in delavcem dajo samo toliko, da bodo lahko životarili in delali za njih, njihovi otroci pa so bodoča poceni delovna sila (tako ne bo več potrebno seliti proizvodnjo na Kitajsko). Predlagam, da vsi prispevamo k varčevanju, tisti, ki imajo manj - manj, tisti, ki imajo več - več (saj so tudi vsa ta leta blagostanja dobivali več). En mesec ali dva vsi državljani (gospodarstvo, negospodarstvo, vlada, sindikati...), ki so zaposleni, dobijo od plače izplačano samo 600 eur - razlika do polnega neta je plačilo za državno varčevanje. To je najhitrejši način, da privarčujemo potrebni znesek, prispevali bomo vsi, razen tistih najrevnešjih, tisti, ki imajo več bodo prispevali več (kar je tudi prav), vsi bomo spoznali kako je živeti z minimalno plačo. Prepričana sem, da je ta predlog učinkovit, zanima pa me, kdo bi ob morebitnem sprejetju najbolj nasprotoval in " jamral" - tisti delavci, katerim grozijo vsi tile vladni ukrepi verjetno ne, ob takem ukrepu bi se verjetno slika obrnila - na nogah bi bili funkcionarji, vodilni delavci, podjetniki in druga smetana, ki jim nikoli ni dovolj, vladni ukrepi za njih pa so ponavadi tako blagi, da jih niti ne občutijo - menda na vladi pravijo, da jih je premalo, da bi lahko reševali državo?