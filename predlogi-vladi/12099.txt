Pozdravljeni,
Predlagam ukinitev tega portala, ker je namenjen samemu sebi.
Premalo izglasovanih predlogov je bilo upoštevanih skozi vsa leta. Premalo izboljšav narejenih, čeprav eni predlogi res opozarjajo na določeno življenjsko problematiko. Jasno, da mora biti neki filter in je treba biti realen. Vendar odzivi organov ne kažejo na interes o izboljšavi dejanskega stanja. Samo naštevajo zakonska določila. To ni pomembno. Nočemo naštevanja zakonodaje. Hočemo, da se poiščejo rešitve, kjer je možno. Vedno je prostor za izboljšave.
Zelo me je zmotil npr. odziv na predlog o ukinitvi agencij za delovno silo. To ni nič drugega kot moderno suženjstvo. Na drugi strani pa se oglašuje Zavod za zaposlovanje. Kdo plača to oglaševanje?
Kdo ima koga tu za norca? Sedaj boste ukinili Zavod za zaposlovanje?
Zakaj odziv organa ne navede avtorja tudi imensko? To nima smisla.