 Glede na dejstvo, da je v Sloveniji med povzročitelji prometnih nesreč veliko mladih voznikov, da pri opravljanju vozniškega izpita tako AM, A1, 2 in A kot B kategorije, velika večina doživlja to kot stres, predlagam, da se v letni šolski načrt za 3.letnike SŠ vključi predmet CPP, ki bi pokrival:
- Poznavanje znakov, simbolov, križišč .... v cestnem prometu
- Ravnanje voznikov v različnih prometnih situacijah
- Kultura voznika in njegovo vedenje
- Nevarnosti na cesti in ostale posebnosti cest ter okolja, skozi katerega so speljane
- Prvo pomoč
- Aktivna, Pasivna varnost
- Osnovne funkcije ( sklopka, menjalnik, zavore, ogrevanje ...) avtomobila, motorja in njihov namen
 
Prepričan sem, da bi dijakom dal tak predmet veliko znanja in jih pripravil, da bi vozniški izpit začeli dojemati drugače. Tako bi na tečaj CPP ob opravljanju izpita prišli z predznanjem, ki bi ga na tečaju samo obnovili in teoretični del, katerega opravljena uspešnost je sedaj nekje 48,62% (pridobljen podatek iz info točke izpitnega centra Področja 05) bi se zagotovo dvignila.
Hkrati bi imeli učitelji dovolj časa (tj. šolsko leto), da v dijakih prebudijo zavest defenzivnega voznika.  
 