Vozniki tovornjakov na AC sistematično kršijo pravila cestnega prometa in parkirajo na površinah, kjer je to z zakonom prepovedano - na vozišču priključkov, na pospeševalnih in odstavnih pasovih, v SOS nišah ter na ostalih površinah, kjer je prepovedano parkiranje in ustavljanje. 
Policija sistematično kršenje zakonodaje v celoti tolerira in je na počivališčih ni ali pa se mirno vozi mimo tako parkiranih vozil. Gre skoraj izključno za tovornjake z vzhodnoevropskimi registrskimi tablicami, ki tudi sicer na naših AC izrazito prevladujejo.  Vlado pozivam, da od policije zahteva, da nemudoma začne izvajati svoja pooblastila.  Če policija ne ve kako to storiti, naj gre pogledat v sosednjo Avstrijo, kjer so ravno z učinkovitim nadzorom in doslednim kaznovanjem naredili red, hkrati pa bistveno zmanjšali količino tranzitnega prometa ter tako zaščitili državljane pred onesnaževanjem ter pretirano gnečo na avtocestah. Izgovarjanje, da ni zadostnih parkirnih površin, je neumestno, saj jih npr. ni tudi v Ljubljani, kar pa ne pomeni, da lahko vozniki parkiramo na priključnih, na pločnikih ali kar na vozišču. Policija uporablja različna merila za domače in tuje voznike - prve dosledno kaznuje, drugim pa je dovoljeno vse!    
PREDLOG SISTEMSKE REŠITVE: Policija naj nemudoma začne izvajati nadzor ter dosledno kaznuje vse prekrškarje, na način kot to počne policija na avstrijskih avtocestah. Za izvajanje takšnega nadzora niso potrebne nobene dodatne kapacitete, saj bi povsem zadoščalo že nekaj patrulj, seveda, če bi le-te opravljale svoje delo, ne pa mižale pred prekrški.