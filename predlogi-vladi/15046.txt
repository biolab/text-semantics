Pozdravljeni,
predlagam spremembo zakona, ki obravnava dedovanje, na podoben način, kot je v veljavi v Franciji.
Ko nekdo umre, imajo dediči 6 mesecev časa, da uredijo svoje stvari tako, da se lahko proces dedovanja potem zaključi v roku enega meseca.
Če se dedičem v 6 (ali pa recimo 12) mesecih ne uspe dogovoriti, začnejo plačevati državi penale. Na koncu vse skupaj vzame država, če se dediči ne zmorejo doseči kompromisa v nekem določenem času, in lastnina konča na javni dražbi.
Posledično so dedovanja v Franciji zelo dobro urejena, in ne prihaja do problemov, kot v Sloveniji, kjer zapuščinske razprave trajajo že več kot 30 let. Če v tem času umre tudi en izmed dedičev, potem res nastane skoraj nerešljiv problem.
V vmesmen obdobju pa lastnina propada/izgublja vrednost. S tem ima škodo tako bodoči lastnik(i) kot tudi država.
Primeri: zapuščene hiše, problematična nevzdrževana stanovanja v blokih, ki delajo škodo celotnemu bloku, zapuščeni gozdovi... saj vse te zadeve imajo v teoriji skrbnika, vendar vsi vemo kako to gre.