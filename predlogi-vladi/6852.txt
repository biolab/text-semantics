Predlagam, da vlada z fiskalnimi ukrepi spodbudi zaposlovanje za krajši delovni čas. S tem imam v mislih krajši delovni teden - npr 20 urni.
Službeno sem precej v tujini in sem opazila, da je npr v Avstriji, Nemčiji ali Švici popolnoma običajno, da se ženske po porodu vrnejo za krajši delovni čas. Govorim o službah v uglednih organizacijah (privatnih firmah) in za osebe z visoko izobrazbo na odgovornih delovnih mestih, medtem ko je to pri nas skoraj misija nemogoče, edino pri trgovkah sem zasledila take oglase.
S tem bi lahko znižali brezposelnost in prispevali k večji kvaliteti življenja. Poznam kar nekaj mladih mamic, ki bi si želele delati krajši čas, a so pri nam delodajalci temu zelo nenaklonjeni. Izgleda, kot da nisi resen, če kaj takega predlagaš.
 
 