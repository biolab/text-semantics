 Predlagam, da se lastnikom teh vozil dovoli registracijo teh vozil ki jih imajo v lasti, nimajo pa zanje ustreznih dokumentov po sledečem skrajšanem postopku.
To pomeni, da pripeljejo moped na tehnični pregled, kjer se opravi identifikacija vozila pregled tehnične izpravnosti. Ob registraciji vozila, pa naj za identifikacijo zadostuje pisna izjava lastnika ter izjava ene polnoletne priče, ki lahko potrdi lastništvo mopeda vsaj za zadnji dve leti. Odgovornost za nakup vozila brez dokumentov, se na ta način prenese izključno na zadnjega lastnika. Če se kasneje izkaže, da je bilo vozilo pred tem nakupom odtujeno, se vozilo odvzame. Rizika tatvine država itak ne prevzame, zato je trenutni postopek narazumljivo zapleten.
Ugotavljam, da je teh mopedov na cesti zelo malo, ter da trenutna varianta zakona ni dosegla svojega namena. Prav tako bi predlagal, da se uvede obveznost tehničnega pregleda mopedov katerih hitrost ne presega 25/kmh na vsake štiri leta. Prehitre mopedi pa naj lovijo policisti in po novem tudi mestni redarji.
Smiselnost te ureditve je bila v evidentiranju teh vozil in zavarovanju odgovornosti teh vozil. Tega pa trenutna ureditev ni dosegla, ne glede na kratek čas, ki je  bil na voljo za implementacijo tega zakona. Sezona se je začela mopedistov na cestah pa ni, oziroma jih je zelo malo.