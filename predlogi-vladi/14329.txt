Razlogi za predlog da se EBralec za Windows odkupi in da v javno rabo za nekomercialne namene so:
-Uporaba, učenje, odkrivanje in promoviranje izginjajočega slovenskega jezika. Na digitalnem področju je namreč ravno dostopnost sintetiziranega govora jezika, eden od meril uveljavitve nacionalnega interesa. Zaradi slabe podpore so slovenski uporabniki pri branju E-knjig primorani uporabljati tuje jezike.
-Zaradi nedavnega množičnega prehoda na delo in učenje na daljavo, je potreba za besedo, nadomestno živi besedi toliko večja.
-Sintetizacija govora je v drugih jezikih že nekaj let na voljo brezplačno na mnogih platformah v najvišji kvaliteti, ki je primerljiva z živo besedo, zato bi pričakoval, da majhen narod tak izdelek uporabi s polnimi pljuči in ne samo v zaprtih skupinah, med katerimi recimo študentov sploh ni na seznamu. (navedeni so slepi in slabovidni, javni sektor)
Ker je med lastniki Ebralca naveden Inštitut Jožef Štefan, pomeni, da so bila pri razvoju verjetno vsaj delno uporabljena javna sredstva vseh državljanov, potem bi bilo trženje takega izdelka vprašljivo tudi z moralnega vidika.