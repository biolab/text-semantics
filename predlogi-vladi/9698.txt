Predlagam Vladi, da Ministrstvo za pravosodje preuči tudi pri nas uvedbo elektronskih zapestnic namesto zaporne kazni za lažja kazniva dejanja.

OBRAZLOŽITEV: Ta način izvrševanja kazni je v tujini pogost in tehnologija danes omogoča, da se kaznovanemu natančno določi mesto, kjer se lahko giblje. Tako lahko še naprej ostane v stiku z družino in lahko opravlja delo. Če sem prav zasledil podatek se v Belgiji tak načijn izvrševanja kazenske sankcije uporablja za kazni do 3 let, seveda pa ne za vse kategorije kaznivih dejanj in verjetno tudi ne za povratnike (nekdo, ki je kaznovan zaradi družinskega nasilja seveda ne more ostati v stiku z družino). In te primere izvrševanja kazni potem obravnava sistem probacije, ne zaporov.

Čeprav stroka meni, da se v zaporih opravlja prevzgoja je to močno poenostavljena verzija resnice. Dejansko so zapori po mojem mnenju predvsem izobraževalne ustanove za razne kriminalce, ki tam spoznajo nove ljudi, morebitne bodoče pajdaše, izmenjajo si izkušnje, vizitke, ojačajo mišice, pridobijo nove, nevarne vzorce vedenja, spoznajo delovanje sistema, ki igra proti njim in ima določena stroga pravila, kaj sme početi, da je vse v skladu z zakoni itd. V bistvu bi moral preden postaneš pravi kriminalec najprej v zapor za nekaj časa na izobraževanje. Nenazadnje, od tistih, ki so jih ujeli in obsodili se da naučiti veliko, da se ne ponovi istih napak.

Z uvedbo elektronskih zapestnic kot alternativno obliko izvrševanja kazni bi se tako zmanjšal pritisk na obstoječi zaporski sistem, hkrati pa bi se odprla prosta ležišča za tiste, ki bi morali dejansko sedeti v zaporih in so za družbo škodljivi, pa jih sistem trenutno tako številne sploh ne obravnava, ker so del tako imenovane slovenske "elite".