V javnosti precej odmeva zgodba propadlega obrtnika Primoža Smrtnika. Mali podjetniki zaradi plačilne nediscipline in zaradi propada velikih firm niso več mogli poravnavati svojih obveznosti do države, zlasti zdravstvenih prispevkov. Posledično nimajo dostopa do zdravstvenih storitev in životarijo in umirajo brez zdravstvene oskrbe na robu družbe. Moj predlog je, da se da predsedniku države možnost, da recimo 5 ali 10 ljudem na leto odpiše vse dolgove, ki jih ti imajo do države. Nekaj podobnega kot imamo v primeru pomilostitve obsojencev. S tem bi v sistem vnesli malo več človečnosti, hkrati pa ne bi ogrozili javnih financ in še dodatno vspodbudili plačilne nediscipline.
P.S. Moj prejšnji predlog so kekci demokratično zminirali, ker ni bil dovolj populističen, tako da sploh ni prišel do vlade. Mislim, da je ta predlog dovolj populističen, da bo dobil podporo in da bo vlada tudi dobila priložnost, da se z njim sploh seznani.