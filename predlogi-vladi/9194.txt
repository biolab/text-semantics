Predlagam, da država, za vsakega državljana, zgenerira in pošlje letno finančno poročilo na več področjih. 
Trenutno več ali manj vsak državljan dobi napoved dohodnine, kjer je na enem listu zapisano, koliko je zaslužil, koliko je šlo za prispevke in koliko dohodnine je plačal. Predlagam, da se taka "letna poročila" razširijo še na druge sektorje.
En primer je recimo zdravsto. Konec leta (oz. začetek naslednjega) bi vsak državljan lahko dobil poročilo, koliko denarja je prispeval v zdravstveno blagajno (prispevki od plače in delodajalca + dopolnilna zavarovanja) in pregled po ustanovah, katere posege so mu zaračunali, in koliko je skupni strošek, ki ga je ustvaril zdravstveni blagajni za tisto leto. Seveda ni treba posegov poimensko, ampak nekaj v stilu "zdravstveni dom XYZ, 1. 2. 2017 - 2 posega, 135eur". S tem bi tudi vsak državljan hitro preveril, da niso v njegovem imenu zaračunavali državi več posegov, kot so dejansko opravili. 
 
Drug primer je recimo pokojnina - vsako leto bi dobil poročilo, koliko denarja je vplačal prejšnje leto, koliko denarja je vplačal v celotni delovni dobi ter nekaj informativnih izračunov - naprimer, če bi do upokojitve prejemal plačo enako povprečni  v lanskem letu, bi dobil X eur pokojnine. Pa isti izračun z povprečno plačo zadnjih 5 let. Itd. 
 