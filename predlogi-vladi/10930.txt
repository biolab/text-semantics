Moj predlog vključuje možnost, da se s pomočjo sistema e-Davki spodbudi potrošnike (fizične osebe), da se prijavijo v istoimensko aplikacijo in da ob prijavi pridobijo kupon za določen procent popusta (npr. 40%), ki bi ga lahko uveljavljali pri gospodarskih subjektih, ki so prizadeti s širjenjem coronavirusa. Seznam gospodarskih subjektov pri katerih se ugodnost lahko uveljavlja bi bil redno posodabljan in vseboval bi subjekte, ki so prijavljeni za eno izmed dejavnosti iz SKD, ki jo je Vlada označila kot z virusom prizadeto. Ali se pri določenemu gospodarskemu subjektu da uveljavljati popust (kupon), bi bilo možno preveriti z vnosom njegove matične oz. davčne številke. Popust bi veljal npr. za vse račune večje od 30 €. Fizična oseba, ki želi ta kupon uveljavljati, se po plačilu računa prijavi v sistem e-davki in račun poskenira (QR kodo) ter s tem pridobi dobropis pri obračunu dohodnine za leto 2020, ki se ga obračuna v letu 2021. Gre za absolutni znesek, ki se ga prišteje oz. odšteje od zneska vračila oz. doplačila dohodnine. S tem se spodbuja e-poslovanje države s prebivalstvom (kot pogoj se lahko da, da popust velja samo za tiste, ki so se prijavili na online vročanje), potrošnja, ki bo pripomogla k ohranjanju delovnih mest v panogah, ki so prizadete s coronavirusom ter hkrati zmanjša siva ekonomija (saj se račun poskenira in validira pri FURS-u). Ukrep bi veljal do preklica veljavnosti uredbe, kuponi pa še npr. maksimalno en mesec po preklicu.