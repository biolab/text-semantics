Za osnovnošolce in študente je organizirana topla šolska prehrana, medtem ko dijaki niso tega deležni. Po zakonu o šolski prehrani so srednje šole dolžne za dijake zagotoviti le toplo ali energijsko hladno malico, zapisano je toplo ALI energijsko hladno malico. Velika večina srednjih šol tako organizira le energijsko hladno malico. Študentje si lahko kupijo študentske bone, ki so delno financirani s strani države. Zakaj tega niso deležni tudi dijaki, ki so prav tako skoraj celi dan v šoli, starši zaposleni do večera in tako dijaki nimajo možnosti za vsaj en topli obrok, kosilo dnevno? In to za obrok, ki bi si ga lahko  privoščili z boni po ceni, ki bi bila dostopna dijaškemu žepu. 
Predlagam, da se zakon o šolski prehrani (ZŠolPre-1) spremeni v 4. členu, ki navaja: »Za dijake je šola dolžna organizirati toplo ali energijsko in hranilno bogatejšo hladno malico«.   tako, da bodo imeli tudi dijaki možnost nakupa dijaških bonov in tako dostop do toplega obroka oz. kosila. 