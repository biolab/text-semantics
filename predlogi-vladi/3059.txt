Cerkev je pri nas edina institucija, kjer je dovoljeno na črno in hkrati vsem na očeh pobirati denar, od katerega se ne plačuje noben davek, ne izstavi noben račun in je tovrstno početje nesankcionirano - v državi, kjer je to za vse preostale državljane prepovedano in kaznivo. Nisem še slišala, da bi se  DURS ukvarjal s katerim od teh primerov. In zakaj ne? Menim, da bi se od tega ravno tako moral odvajati davek, saj gre za zaslužek Cerkve, za katerega bi ta morala izdajati račune kot vsi preostali gospodarski oziroma poslovni subjekti.