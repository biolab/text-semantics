Predlagam, da se davek na nepremičnine v katerih živimo povišajo maksimalno od 10 do 20%. go. Bratušek je rekla včeraj v parlamentu, da je pošteno, da plačamo tisti, ki imamo, tisti ki pa nimajo pa ne bodo plačali nič saj so vse zapravili na potovanjih ali pa zapili in živijo v socialnih stanovanjih. Sprašujem se zakaj sem vse svoje aktivno obdobje in svoje prihranke vlagal v hišo in sedaj ko sem v pokoju s 608,00EUR pokojnine bom moral plačati davek na nepremičnine povišan za 500%. Ja prav ste prebrali in ni napaka v procentih. Iz sedanjega prispevka na stavbno zemljišče plačujem 60EUR, po novem izračunu pa jih bom plačal 300EUR. Hiška je ovrednotena na 203.000EUR. Če je to pošteno za go. predsednico vlade jo v tem primeru ne morem več podpirati, čeprav se mi je zdela zelo poštena ženska. Prosim, da ta predlog posredujete tudi go. Bratušek in bi jo rad slišal kaj bo povedala. Nekdo, ki poviša davke za 500% si ne zasluži več, da bi upravljal s to državo.
S spoštovanjem
Andrej
 