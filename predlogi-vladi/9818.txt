Predlagam, da se mestna in občinska redarstva preimenujejo v mestna in občinska policija.
OBRAZLOŽITEV: Glede na to, da redarji ne nadzirajo več samo mirujočega pormeta ampak so njihova pooblastila bistveno širša se mi zdi tako preimenovanje na mestu. Pri nas imamo po mojem mnenju poleg policije v okviru MNZ, vojaške policije pod MORS in pravosodne policije pod MP dejansko tudi občinske in mestne policije organizirane na nivoju mest in občin. In če bomo te službe hkrati s širokimi pooblastili tudi ustrezno poimenovali bomo morda znali kdja natančno prešteti, kako številčen represivni aparat ima ta država. Izraz redar pa naj se uporablja za tiste, ki varujejo javne prireditve in pomagajo prvošolčkom čez cesto.