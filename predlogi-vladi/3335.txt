Predlagam Ministrstvu za delo, družino in socialne zadeve, da še enkrat zelo natačno pregledajo vsak člen tega zakona  ker se mi zdi, da so ga pisali ljudje, ki niso čisto upoštevali križno znanje knjigovodstva, financ, socialnega stanja in pa vsebino prejšnjega zakona.
Po podatkih se mi zdi, da so po novem zakonu najbolj tepeni samostojni podjetniki. Navezujem se neposredno na nove Odločbe za otroške dodatke.
1.Že takoj v prvi točki pri upoštevanju dohodka se po tem zakonu v primeru, če s.p. posluje z dobičkom 0 pribija  nekakšna razlika do 75% MP za SP, KD, to so zneski od 5.000,00-7.000,00 eur, kljub temu, da ima pač s.p. neko osnovo za davek, ki je razvidna iz davčne napovedi, od katere se odbijejo še razne olajšave. Zakaj potem ne upotevajo to osnovo za davek?
2. Na splošno se mi zdi nepravilno upoštevanje podatkov iz leta 2009, kot so  nadomestila, plače in drugi dohodki, celo dividende, obresti, dohodek iz oddajanja premoženja v najem(od katerih se tako že plačuje davek državi), če oseba, ki se upošteva pri ugotavljanju materialnega položaja v letu 2010 ni imela prihodkov. Saj se je ta dohodek  upošteval že  v lanskem letu pri izračunu!!!!To je čisto nelogično!!!
3. Samo za primer ne razumem razlage v določenih členih, npr: 18. člen , točka 6 zakona ZUPJS: Med nepremičninsko premoženje se ne šteje: 
Poslovni prostori in poslovne stavbe, drugi objekti in premično premoženje, ki ga vlagatelj ali druga oseba, ki se upošteva pri ugotavljanju materialnega položaja, uporablja za oziroma pri pridobivanju dohodka iz dejavnosti, dokler ta dohdek iz dejavnosti dosega vsaj višino minimalne plače. 
 Na CSD in na Ministrstvu mi nikakor niso znali  točno opredeliti kaj  upoštevajo pod »dohodek iz dejavnosti« . Njihov odgovor je bil:  DOBIČEK. S čimer se pa ne strinjam. Dohodek iz dejavnosti bi moral biti znesek, ki je enak davčni osnovi, se pravi DOBIČKU brez olajšav. 
No, v ZUPJS  v 3 členu splošnih določb se našla sledečo razlago: 
 Kot letni dohodek iz dejavnosti se šteje dobiček brez znižanj in olajšav po zakonu, ki 
ureja dohodnino, zmanjšan za obračunano akontacijo dohodnine od dohodka iz 
dejavnosti, ugotovljen v zadnjem  davčnem obračunu akontacije dohodnine od 
dohodka iz dejavnosti.
 4. Nadalje se mi zdi oderuško, da se upoštevajo otrokom stanja na računih, saj so to le trenutna stanja, ker predstavljajo nakazane štipendije, ki jih otroci porabijo, še preden je mesec naokrog, nikakor pa ne prihranki!!!!!! Bomo pač takoj dvigovali denar na bankah, a bo to bolj prav'????
Pa še je takšnih točk, ki jih mogoče vsak bolj opazi v svojem primeru.
Ta zakon se mi zdi čisto nelogičen in oderuški, še najbolje bi bilo,da je v vseh točkah napisano, "NE DAMO VAM NIČ VEČ", kot pa te oslarije, pa bi bilo vse skupaj bolj logično!!!!
Verjamem, da se je marsikomu svet obrnil na glavo, ko je dobil nov izračun odločbe, saj to potegne marsikaj za sabo, višje cene prevozov za otroke, višje plačilo malic, kosila, manjše štipendije, s tem povezano pa tudi izpisi iz vrtcov, kar bo spet pripeljalo do manjše potrebe po vzgojiteljica itd. itd....
 

 