Kaj se zahteva od ministra:
 
- Potrdilo o nekaznovanosti (82. Člen KZ-1)
 
- Dokazljive pozitivne reference s področja, na katerih deluje ministrstvo
 
- Vsaj visokošolsko izobrazbo (vsaj VI. stopnja izobrazbe)
 
- Znanje evropskega tujega jezika - stopnja vsaj B2 (opravljen izpit in javna objava stopnje znanja)
 
- Ni nujno, da je strankarska oseba, lahko je neodvisen strokovnjak
 
 
 
Obrazložitev:
 
Želimo, da so naši ministri sposobni ljudje, ki nas bodo kakovostno in dostojanstveno predstavljali doma, v Evropi in po svetu. Zato morajo kandidati za ministra predložiti:
 
1. Potrdilo o nekaznovanosti - sklicujemo se na 82. Člen KZ-1; šele ko sta 3. in 4. odstavek izpolnjena, oseba lahko opravlja delo ministra. Zavzemamo se, da se možnost kandidiranja omeji tistim osebam, ki so kršile temeljne družbene vrednote in bile za to tudi pravnomočno obsojene.
 
2. Dokazljive pozitivne reference s področja, na katerih deluje ministrstvo - želimo, da je minister nekdo, ki je v preteklosti že opravljal podobno delo in lahko zato s svojimi izkušnjami doprinese k uspešnemu delovanju ministrstva ter posledično viša raven ugleda države. Želimo minimalno pet (5) let ustreznih delovnih izkušenj.
 
3. Vsaj visokošolsko izobrazbo - želimo, da so naši ministri visoko izobraženi, saj morajo imeti določeno splošno razgledanost, ki je neobhodna za opravljanje tako odgovornega dela, kot je predstavljanje države v tujini.
 
4. Znanje tujega jezika (stopnja vsaj B2) - ministrska funkcija zahteva od kandidata tudi tekoče komuniciranje v tujih jezikih, ki so v Evropi in svetu vidnejši in širše uporabljani, npr. angleščina, nemščina, francoščina, italijanščina, španščina (javna objava).
 
5. Ne nujno strankarski minister - želimo, da so ministri lahko tudi osebe, ki niso strankarsko motivirane, saj si za ministre želimo v prvi vrsti strokovnjake in profesionalce, torej sposobne ljudi, ki vedo, kako se stvarem streže.