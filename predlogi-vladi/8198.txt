Vladi R Slovenije predlagam, da ukine javnim uslužbencem dodatek k plači - povečan obseg dela.
Navedeno se vse bolj uporablja za umetno zvišanje plač vodilnih delavcev. Posledično je to iskanje obvodov v sistemu plač in nagrajevanja v javnem sektorju. Dobro opravljeno delo zasluži dodatek - delovna uspešnost, povečan obseg dela - pa je nadurno delo.
Navedeno utemeljujem s tem, da so izdelani normativi (npr. pregled pacienta pri zdravniku traja najmaj 5 minut). V kolikor se ti normativi kršijo oz. zvišujejo trpi kvaliteta dela. Nihče ne more opravljati dveh del naenkrat lahko pa najprej eno in nato še drugo (nadurno!).
Vsi bi imeli radi višje plače. Žal pa dodatek - povečan obseg dela dobivajo le vodilni delavci. 
Že gen. direktor ZPIZ-a g. Papež pove, da je povprečna starostna pokojnina bila lani manjša kot l. 2012 čeprav so ob pokojninski reformi obljubljali, da do tega nikakor ne bo prišlo. Vzrok je v prenizkih plačah in posledično nizkih pokojninah.
Navedeno lahko pojasnim s konkretnim primerom. Direktor je lani dobil 4.200 € dodatka za povečan obseg dela, njegov pomočnik 3.000 € dodatka, drugi 2.000 € itd. Le tisti povsem "navadni" delavci niso dobili ničesar dasi so bili na razpolago 24 ur na dan, vse dni v letu. Na njih se je predvsem varčevalo.
Kako je to destimulativno za mlade delavce na 670 € mesečne neto plače; kako vse to vpliva na notranje odnose, zaupanje in vzdušje v kolektivu je škoda izgubljati besede.
Kje je tu dejansko varčevanje v javnem sektorju, morala in etika pa je že drugo vprašanje.
 