Predlagam, da se vsi stroški predlaganega referenduma neposredno krijejo iz plač poslancev Državnega Zbora Republike Slovenije.
Utemeljitev: V času, ko se Vlada RS trudi privarčevati (npr. trenutno 200 mio EUR izpada zaradi padlega zakona), je Državni zbor RS sprejel v danih razmerah nerazumno odločitev, da se datum refernduma določi 4. maj 2014 namesto 25. maja 2014 skupaj s t.i. evropskimi volitivami.
Stroški referenduma ocenjeni na 2,2 mio EUR pomenijo:
- 1 % zneska, ki naj bi bil izpad nepremičninskega zakona
- 2399 minimalnih plač upoštevajoč stroške prispevkov delodajalca (917 EUR/plačo)
- sredstva za izgradnjo masikaterega (nujno potrebnega) objekta (npr manjše šole, vrtca,...), infrastrukture, popravila ceste, popravilo daljnovoda, ...
- 1,10 EUR prispevka na posameznega prebivalca Republike Slovenije
- in še marsikaj drugega, morda celo pomebnejšega od zgoraj naštetega
Rešitev: Znesek stroškov referenduma 2.200.000 EUR se neposredno prenese na vse poslance Državnega zbora RS. Na poslanca bi to zneslo 24.445 EUR (2.200.000,00 / 90 = 24.444,45). Ob upoštevanju minimalnega ostanka plače (to je 85 % zgoraj omenjene plače) bodo ta znesek brez večjih težav lahko poravnali do predvidenega konca mandata, oz. ob predčasnih volitvah še v času prejemanja poslanskega nadomestila.
Državljanski poduk: Naj nosijo tudi odgovorni za neracionalne rešitve svoj del bremena stroškov.
 
 