Glede na kreditni in nepremičninski krč menim, da bi z dajanjem državnih poroštev državljanom - mladim družinam in mladim parom, ki želijo kupiti stanovanje oz graditi hišo - prizidek, vzpodbudili banke, da bi plasirale denar na trg, ki bi nato pognal tudi drugo gospodarsko aktivnost.
Stanovanjski sklad RS sicer daje kredite državljanom, ampak le za njihova lastna stanovanja.
Prednosti ukrepa dajanja poroštev državljanom za nakup stanovanja ali gradnjo hiše:
- Banke lažje izterjajo dolg od fizičnih oseb,
- Večje število manjših kreditov je varnejše za banke,
- Gradbinci in banke se bodo razbremenili neprodanih stanovanj
- Banke ne bodo rabile dokapitalizacij (oz. manjše), ker se bodo razbremenile neprodanih stanovanj,
- Fizične osebe, ki prodajajo stanovanja zaradi gradnje hiš bodo lahko zaključile investicije,
- V primeru neplačil postane lastnik Država RS (oz Stanovanjski sklad) v svojem deležu.
- Splošno zadovoljstvo državljanov, ker bodo končno nekaj dobili od države (in ne le tajkuni, banke...)
 