Predlagam izgradnjo aplikacije in spletne strani, podobne tej (lahko kar na isti platformi), kjer bi državljani lahko opozarjali državo ali občino na manjše stvari, ki se ne tičejo vlade/občine splošno, ampak bi še vedno nekaj treba ukrenit.
Najbolj banalen primer, na cesti se spomladi pojavi nevarno globoka luknja. Nekdo, ki gre mimo jo vidi, s telefonom slika, in prek aplikacije pošlje na tak portal, izbere kategorijo ceste, označi lukno na cesti. Seveda je slika opremljena z lokacijo. Ker je lokacija, se tudi hitro ugotovi, a gre za občinsko ali državno cesto, in se slika posreduje ustrezni službi. Ljudje seveda lahko glasujejo in dajejo prioritete določenim zadevam, oz. komentirajo dogajanje ter sledijo napredku. 
Takih primerov je seveda ogromno, od odprtih jaškov, manjkajočih ograj, zapuščenih avtomobilov, itd. 
Dodatna možnost bi bila seveda še trenutno obveščanje npr. policije ali redarstva o prekrškarjih (zakonodaja trenutno ne omogoča uporabe fotografije tretje osebe za dokazilo o prekršku), tako da je možnost, da državljan slika avto parkiran sredi pločnika, policistom v bližini, ki niso trenutno zasedeni s čim drugim se to pojavi v njihovi aplikaciji, in kršitelja kaznujejo. 