Predlog dajem v ponovno obranavo ker sem dobil enak odgovor kot vedno da je obstoječe stanje v redu,
Predlagam da postane voda brezplačna za gospodinstva saj so pri nas v  našem kraju in tudi drugod po sloveniji naši  starši,dedki,babice sami  kopali jarke za cevi in so tudi odkupili števec  za vodo,sedaj moramo pa  še celo števnino plačevati,in razne nesmiselne prispevke državi in  občini ki si vedno izmišlja nove davke. sedaj  pa kumunalna podjetja vse na debelo zaračunavajo vzdrževanje  itd..,celoten sistem  vodovodnega omrežja je pa v čedalje slabšem stanju  in ga sploh ne  obnavljajo, ampak samo molzejo naš denar za sebe,in  lepo živijo na naš  račun samo poglejte si kakšne avtomobile imajo v  upravah in  kako so si uredili poslovne prostore.
Lepo vas prosim da se ne izgovarjate spet na že obstoječe zakone tako   kot se pri vseh ostalih predlogih na tej strani,torej res ne vem zakaj   sploh hočete naše predloge če pa jih potem sploh ne upoštevate,mar  niso  predlogi za to da se obstoječe zakone ureja spreminja na bolje za  vse  nas?
Odziv Ministrstva za kmetijstvo in okolje
Skladno z Zakonom o lokalni samoupravi (Uradni list RS, št. 94/07 -  uradno prečiščeno besedilo, 76/08, 79/09, 51/2010) občina ureja zadeve  iz svoje pristojnosti z odloki, odredbami, pravilniki in navodili.  Občina samostojno opravlja lokalne zadeve javnega pomena (izvirne  naloge), ki jih določi s splošnim aktom občine ali so določene z  zakonom.
Občina mora imeti, skladno z veljavno zakonodajo, ki ureja področje  načina opravljanja gospodarskih javnih služb (Zakon o gospodarskih  javnih službah, Uradni list RS, št. 32/1993, 30/1998 – ZZLPPO in  127/2006 – ZJZP), način opravljanja vsake obvezne občinske gospodarske  javne službe zakonito predpisan v občinskih odlokih. V skladu z Zakonom o  gospodarskih javnih službah je lokalna skupnost dolžna zagotavljati  obvezne občinske gospodarske javne službe varstva okolja v obliki  režijskih obratov, javnih gospodarskih zavodov, javnih podjetij ali z  dajanjem koncesij na predpisan način.
Zakon o varstvu okolja  (ZVO–1, Uradni list RS, št. 39/06 - UPB1,  49/06 - ZMetD, 66/06 - Odl.US, 33/07 - ZPNačrt, 57/08 - ZFO - 1A, 70/08,  108/09, 48/12 in 57/12) v 149. členu določa, da je oskrba s pitno vodo  obvezna občinska gospodarska javna služba. Določa tudi, da so objekti in  naprave, potrebni za izvajanje javnih služb, infrastruktura lokalnega  pomena.
Uredba o metodologiji za oblikovanje cen storitev obveznih občinskih  gospodarskih javnih služb varstva okolja (Uradni list RS, št. 87/2012,  109/2012; v nadaljevanju uredba) je pripravljena na podlagi tretjega  odstavka 149. člena Zakona o varstvu okolja in določa metodologijo za  oblikovanje cen storitev obveznih občinskih gospodarskih javnih služb  varstva okolja, in sicer med njimi tudi za oskrbo s pitno vodo.
Cena izvajanja storitev posamezne gospodarske javne službe je  sestavljena iz treh delov, in sicer dela, ki predstavlja ceno javne  infrastrukture, dela, ki predstavlja ceno izvajanja storitev posamezne  gospodarske javne službe, in dela, ki predstavlja okoljske dajatve, če  so te predpisane. Občina za opravljanje javne službe izvajalcem  obračunava najemnino za vso javno infrastrukturo, ki je potrebna za  opravljanje posamezne javne službe in jo ima občina v lasti ali  finančnem najemu, najmanj v višini obračunane amortizacije za vso javno  infrastrukturo, ki je potrebna za opravljanje posamezne javne službe.  Stroški amortizacije se izračunavajo po metodi časovnega amortiziranja,  glede na stopnjo izkoriščenosti zmogljivosti infrastrukture javne službe  in ob upoštevanju življenjske dobe. Na uporabnike storitev gospodarske  javne službe se lahko prenese le tisti del najemnine, ki jo občina za  uporabo javne infrastrukture zaračuna izvajalcem in je sorazmeren z  deležem zmogljivosti javne infrastrukture, ki je namenjena uporabnikom  storitev gospodarske javne službe. Vodarina je tisti del cene, ki krije  stroške opravljanja javne službe (variabilni del cene). V vodarino se  lahko vključijo le stroški, ki jih je mogoče povezati z opravljanjem  storitev javne službe in vključujejo naslednje skupine:
Ceno storitve posamezne javne službe za območje občine predlaga  izvajalec z elaboratom o oblikovanju cene izvajanja storitev javne  službe (v nadaljnjem besedilu: elaborat), potrdi pa jo pristojni  občinski organ. Predlagana cena se imenuje predračunska cena. Občina  obravnava elaborat o oblikovanju cene in določi potrjeno ceno posamezne  javne službe in morebitno subvencijo, izvajalec pa oblikuje in objavi  cenik, ki vsebuje potrjeno ceno, znižano za morebitno subvencijo, na  svojih spletnih straneh in na krajevno običajen način. Potrjena cena,  znižana za morebitno subvencijo, je zaračunana cena, ki jo plača  uporabnik. Zaračunana cena se uporabnikom na računih prikazuje enotno v  skladu s prilogo 2. Cena posamezne storitve javnih služb med uporabniki  ali skupinami uporabnikov ne sme biti različna, kadar imajo uporabniki  storitve posamezne gospodarske javne službe v posamezni občini istega  izvajalca. Če občina določi potrjeno ceno, ki ne omogoča plačila celotne  najemnine, mora za razliko oblikovati subvencijo iz svojega proračuna.
Glede na navedeno smo mnenja, da je veljavna normativna ureditev ustrezna.