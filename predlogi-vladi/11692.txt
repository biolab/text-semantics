Predlagam, da se različno zdrava hrana, različno obdavči. Predelana hrana z visoko vsebnostjo sladkorja slabo vpliva na zdravje ljudi, kar bremeni naš zdravstveni sistem. Prav tako so znane raziskave slabosti rdečega mesa, ki je v trgovinah mnogokrat predelano in uvoženo iz vzhoda (povzroča raka, krvne strdke...). Z nižjo obdavčitvijo zdrave, lokalne in ne predelane hrane bi potrošnike spodbudili h kupovanju take prehrane, omogočili domačim ponudnikom, da konkurirajo tujim multinacionalkam, davčni primanjkljaj pa bi nadomestili z višjo obdavčitvijo ne zdrave hrane. Kaj točno je zdrava in kaj ne zdrava hrana bi morali opredeliti pristojni zavodi. Prav tako predlagam, da se izdelkom, ki niso pakirani v plastičnih embalažah zniža davčno stopnjo, da bodo lažje konkurirali tistim v cenejših, plastičnih embalažah, tako pa bi poskrbeli, za bolj zeleno okolje.