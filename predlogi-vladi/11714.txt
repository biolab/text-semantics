Skladno z zakonodajnim postopkom lahko zakon ali njegovo spremembo predlaga vlada, poslanec, državni svet ali najmanj 5.000 volivcev. Kako postopek poteka je podrobneje podrobneje navedeno na spletni strani www.e-uprava.gov.si. Tako dajem Vladi RS pobudo, da predlaga spremembo Zakona o poslancih in sicer v delu, ki se nanaša na rast poslanskih plač.
Glede na to, da se je v tolikšni meri izkazovala "skrb" poslancev za pokojnine in da lahko pričakujemo novi ZUJF, predlagam, da se 24. členu doda novi 2.a odstavek, z naslednjo vsebino in sicer:
"Plača iz 2. odstavka se poveča ali zmanjša sorazmerno z rastjo povprečne pokojnine v Republiki Sloveniji v tekočem letu."
Tako se bo rast poslanskih plač vezala tudi sorazmerno na rast pokojnin, ki so najranljivejši del prebivalcev in najbolj izpostavljeni v primeru sprejema novega ZUJF-a. Z navedenim se bodo njihovi dohodki usklajevali ne samo z rastjo povprečne plače zaposlenih, temveč tudi upokojencev. S sprejetjem tega dopolnila bodo poslanci izkazali veliko mero solidarnosti z najranljivejšim delom prebivalstva, nenazadnje gre za skoraj tretjino populacije, ki jih prav tako voli.