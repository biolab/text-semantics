 
Pozdravljeni, 
 
Apeliram na kompetentne in upam, da bi nekako moja ideja, želja mnogoterih študentov staršev prišla do tistih poslanskih stolčkov, ki bi naredila spremembo pri plačilu davka pri nakupu novega vozila. 
 
Ne razumem, zakaj so plačila davka oproščene družine, ki imajo tri ali več otrok. Če delajo otroke, potem očitno imajo denar, saj vsak individum gor spravit finančno ni mačji kašelj. Zatorej menim, da imajo denar tudi za nakup avta. Pa brez zamere tistim s tremi otroci .
 
Sprašujem pa se, zakaj plačila davka niso oproščene mamice samohranilke, mamice študentke, ki se komaj prebijajo skozi mesec, sploh, če so same. Menim, da je prevoz otroka izredno pomemben, sploh, če starš otroka študira izzven lastnega kraja, otrok pa ostaja v vrtcu izzven študijskega okolja. Pa sej v končni fazi je vseeno kje živijo in kje študirajo, bistvo je da enostarševska družina, sploh, če mati študira nujno potrebuje prevoz. Vlada podpira tako nataliteto kot študij. Torej bi tu lahko naredili nek kompromis. Po drugi strani pa bi lahko proizvajalci avtov v času recesije, pomislili, tudi na študijsko prebivalstvo, če že nižajo cene avtomobilov, tako, kot apple ponuja popuste za tiste študente, ki bodo diplomirali ali pa so študenti. Vsak popust šteje. 
 
Čeprav sem bila primorana kupiti avto sama s štipendijo in z ostalimi socialnimi transferji, ki mi kot mamici pripadajo, mi je nakup avta sicer uspel, in pišem ta apel v upanju za ostale mamice samohranilke, ki jim je usoda prekriažala načrte in jih pustila sama z otrokom/ki. 
V upanju na ugodno rešitev se Vam že vnaprej zahvaljujem.
 