Predlagam, da se pri samostojnih podjetnikih brez zaposlenih uvede dodatna možnost plačevanja prispevkov po procentih glede na dejanske mesečne dohodke (podobno kot je to urejeno za Dohodek od drugega pogodbenega razmerja). To možnost bi omejili na samostjojne podjetnike, ki imajo začasen izpad dohodka, ponudili pa bi jo lahko tudi posameznikom, ki ne zaslužijo dovolj, da bi lahko opravljajo dejavnost kot s. p., saj so stroški prispevkov zanje previsoki. Na ta način bi s. p. v težavah omogočili, da ohranijo dejavnost, obdržijo stranke in ostanejo vključeni v ZZ in PIZ, prav tako pa bi se v ZZ in PIZ lahko vključili posamezniki, ki trenutno zaradi nizkih dohodkov dejavnost opravljajo v drugih oblikah pogodbenih razmerij (npr. preko podjemnih pogodb, osebnega dopolnilnega dela ipd.), ki pa niso primerne za vse, zato so nekatri potisnjeni v brezposelnost ali delo na črno.
Ker bi bili vplačani prispevki za PIZ v teh primerih nižji od zakonsko določenega minimuma, bi lahko obračunali tudi zgolj sorazmerni delež pokojninske dobe.