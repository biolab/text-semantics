Predlagam, da vlada ne hiti s sprejemanjem rigoroznih in pretirano omejevalnih zakonov za podjetnike, ki le-te pretirano omejujejo v korist civilne družbe oz. prebivalcev.

Primer za to je za podjetnike zelo omejevalna, rigorozna in v svetovnem merilu ena najbolj zahtevnih zakonodaj s področja varovanja osebnih podatkov. Strogi ZVOP duši podjetja in podjetniško iniciativo, pri čemer je škoda mnogo večja, kot neposredne koristi, ki jih prinaša. Bolje je ljudi izobraziti, kako naj se varujejo v zvezi s tovrstnimi zlorabami. Seveda je potrebno zakonodajo prilagajati zakonodaji EU, vendar je pri tem smiselno biti najmanj omejevalen za gospodarstvo oz. na minimumu, ki ga še dopušča krovni zakon. Na področju Varovanja osebnih podatkov so še posebej problematični vsi dokumenti, izjave, pogodbe, akti..., ki jih morajo podjetniki priskrbeti, da lahko poslujejo v okviru zakona. Popolna birokratizacija in uničevanje podjetnikov, pri čemer  mora npr. vsak, tudi najmanjši podjetnik, samo za običajno spletno poslovanje ob zadovoljevanju  ZVOP priskrbeti množico "NEKORISTNIH in NEPOMEMBNIH" dokumentov. Birokratizacija, ki v največji meri služi temu, da imajo ljudje pri INFORMACIJSKI POOBLAŠČENKi ter razni pravniki zadostno zaposlitev.  
V stanju umirajočega gospodarstva, le-tega ne bi smeli dušiti s prestrogo in preveč omejevalno zakonodajo, kakršen je tudi ZVOP. Tudi to je razlog, da visoko tehnološka in inovativna podjetja s področja IKT bežijo v tujino, nekateri v Anglijo, večina pa v ZDA, kjer so zakoni s področja varovanja osebnih podatkov bistveno manj omejevalni in predvsem bolj življenjski za podjetnike.