Vladi R Slovenije predlagam, da ustanovi posebno parlamentarno komisijo, ki bo ugotavljala morebitno odškodninsko odgovornost vpletenih v prezidavo in dozidavo zapora na Dobu. Ugotavlja naj se odškodninska odgovornost načrtovalcev, projektantov in izvajalcev del.
Vlada naj ob morebitnih ugotovitvah kršitev poda ustrezne prijave na tožilstvo in naj prekoračene zneske preko sodišča izterja od odgovornih/vpletenih. Ugotavljamo, da se je projektna dokumentacija podražila za 107 %, da je vrednost investicije iz 6,1 miljona  € poskočila na vrtoglavih 86,7 milijona  €. Navedene podatke je računsko sodišče že posredovalo javnosti in so javno dostopni 
Gre za davkoplačevalski denar (za denar vseh Slovencev). V času ko se znižujejo pokojnine upokojenih delavcev pravosodja, ko mladi pravosodni policisti nosijo vsak dan glave na prodaj za dobrih 600 € mesečne plače, ko zmanjkuje denarja praktično za vse, ko se dnevno išče najcenejše dobavitelje (tudi za hrano!).
V ilustracijo! Evropsko primerljiv nov zapor v Kopru, čast in ponos slovenske penologije je stal 11 miljonov € (nakup zemljišča, utrditev močvirja v koprskem zatoku in zidava ter notranja oprema). Predračun za nov ljubljanski zapor znaša 30 miljonov €, ki jih ni kje vzeti. Na Dobu kjer je bilo uporabljeno lastno zemljišče, kjer bi lahko uporabili tudi delo in proizvode lastnih gospodarskih enot (oprema, rešetke...), ki z lučjo ob belem dnevu iščejo delo, pa nič. Dva bloka s skupno kapaciteto 170 zaprtih oseb v že obstoječem zaporu in cena 86,7 miljona €. Bi torej tudi na 30 miljonov € ocenjen novi ljubljanski zapor (obljubljan že 20 let) v končni izvedbi stal preko 400 miljonov €? Po tej logiki DA. Novega zapora v Ljubljani seveda še dolga leta ne bo, kar pove tudi predstavnik ministrstva za pravosodje (ker enostavno denarja ni kje vzeti) čeprav se generalni direktor Uprave za izvrševanje kazenskih sankcij g. Dušan Valentinčič že dolga leta poteguje za njegovo izgradnjo (eden redkih  pokončnih ter zaupanja vrednih mož). Generalni direktor razume delovne razmere tam zaposlenih in bivalne pogoje zaprtih oseb. Je penolog od nog do glave.
Predlagam, da sodišče vpletenim (tudi morebitnim fizičnim osebam) blokira bančne račune in premično ter nepremično premoženje. Država Slovenija pa naj po sodni poti izterja vračilo preplačanih zneskov.
Ne vem komu od zaposlenih, ki se vsakodnevno odrekajo, lahko ti ljudje sploh še pogledajo v oči, komu lahko še svetujejo, s kom lahko še delajo. Naj stopijo pogledat v oddelek zaporov v Novo Gorico v kakšnih delovnih pogojih in prostorih delajo tam zaposleni in kakšni so bivalne razmere tam zaprtih oseb.
Na državi Sloveniji je, da stori prvi korak na poti k samoočiščenju dasi gre mogoče za nekoč njej najbolj zveste sinove, ki so izgubili kompas in uro. Zadeva ne potrebuje subjektivne odgovornosti temveč osebno objektivno odgovornost.