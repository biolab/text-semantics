Kot veste, se pri izračunu višine socialne denarne pomoči, poleg ostalih dohodkov, upošteva tudi dohodek iz zaslužka študentskega oziroma dijaškega dela. Nemalo je primerov, ko družine zaradi tega izgubijo to pravico. Da do tega ne bi prišlo, mnogi študenti/dijaki, za delo sposobni, ne delajo, kar jim predstvalja finančno in moralno stisko. Finančno se razume, moralno pa to, da so zaradi nedela lahko izločeni iz družbe, stigmatizirani, .. Mlad, ki dela, se uči, ga delo naredi pomembnega in mu razvije zdrav način življenja. Poleg tega, tudi nima časa, misliti na neumnosti in je več časa na očeh drugim.
V nasprotnem primeru, mlad, ki ne dela oziroma ne sme, je bolj odvisen od staršev, podvržen depresiji in posledično ker ima več časa na pretek, začne nemalokrat posegati po prepovedanih substancah in alkoholu.
Z vsem spoštovanjem, razmišljam, da je sam sistem nastavljen narobe, saj mlademu sporočamo, da mu ni potrebno delati in bo večno na socialki.