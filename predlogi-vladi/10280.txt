Mislim, da vsi več kot dovolj dobro poznamo neznosno dolge zapore naših avtocest med podiranjem starih cestninskih postaj. Pustimo ob strani to, da bi kakšno resno podjetje pripeljajo večje število bagrov in kamionov, ponoči popolnoma zaprlo cesto in vse skupaj zelo hitro uredilo, pri nas pa običajno vse skupaj rušita dva ali trije delavci in zato delna zapora ceste traja več mesecev.

Vglavnem, stroški rušenja postaj se štejejo v več deset miljonih evrov, zato razmišljam zakaj ne bi izkoristili potenciala že obstoječe infrastrukture in v cestninskih postajah uredili majhne drive-in oziroma drive-through kioske, kjer bi lahko brez izstopanja iz avtomobila in čakanja v gužvi na bencinskih črpalkah kupili vodo, pijačo in druge prigrizke?

Verjamem, da bi bila takšna ideja slabo sprejeta pri lobistih Petrola in drugih črpalkarjih (razen če bi kioske dali v upravljanje prav njim), pa vendar mislim, da bi se tako precej razbremenilo nekatera počivališča, v poletnih mesecih pa veliko več prodalo turistom, ki se tradicionalno le peljejo skozi našo državo.

Da ne bo pomote, po sredini bi tako kot do zdaj potekal hitri pas avtoceste, tako da bi se lahko tudi vnaprej po avtocesti peljali brez ustavljanja na kioskih.

Kaj menite?