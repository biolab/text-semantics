Predlagam, da se prepove prodaja po hišah od vrat do vrat. V mislih imam problem tovrstne prodaje starejšim osebam, ki so ciljna skupina raznih podjetij, ki prodajajo raznovrstne kreme, prehranska dopolnila, odeje, masažne pripomočke, izvajajo kvazi neke meritve in podobno. Gre za načrtno obiskovanje starejših, ki v svoji nevednosti odpirajo vrata, saj so akviziterji zelo prijazni, rezultat pa je praznenje denarnic upokojencev. Problem je znan in star že dve desetletji ali več, nobena vlada pa na tem področju ni naredila reda. Gre za neposredno zavajanje in izrabljanje starejših oseb.