Predlagam, da se v osnovnih šolah namestijo posebni terminali (računalniki) /samopostrežna mesta/, skupaj z tiskalniki, ki bi omogočili učencem in dijakom, izpis (tiskanje) učbenika. Na tak način bi bili učbeniki v resnici skoraj zastonj, istočasno, pa bi si vsak učenec lahko iztiskal tisti del učbenika, ki ga potrebuje. V primeru popravkov, dopolnitev, bi tako bili vedno na voljo učbeniki z najnovejšo vsebino. Učenci bi bili tudi razbremenjeni (dobesedno) saj jim ne bi bilo več potrebno prenašati učbenikov v celoti, ki so navadno nerazumno težki.Sedaj na ko gre šolsko leto proti koncu je še vedno velik del delovnih zvezkov prazen, kar pomeni, da ti delovni zvezki niso bili najbolje načrtovani in so bili natisnjeni samo zato, da je nekdo z njimi zaslužil!Negativni učinek tega, bi sicer pomenil zmanjšanje zaslužkov tiskarjev, ki pa bi si morali, poiskati nove tržne niše. Sedaj sicer živijo v veliki meri zelo lagodno, od denarja staršev, ki plačujejo učbenike, ki so veliko dražji, kot drugod v tujini. Glede na ekonomsko situacijo, v kateri smo, pa bi bil tak ukrep zelo dobrodošel tudi za večino staršev, ki vedno težje omogočajo enakovredne pogoje za izobraževanje svojim otrokom.Skrb, da pa otrok tega ne bi znal (ker nekateri odrasli tega ne zanjo), je popolnoma odveč. Navsezadnje v nekaterih državah se že uporabljajo tablice - še korak dalje. Navsezadnje pa bi se tako otroci tudi navadili večjega reda. Kar pa se avtorskih pravic tiče, pa bi lahko država, ki trdi, da je šolstvo brezplačno to uredila, to pa bil tudi velik prispevek k poenotenju učbenikov in pocenitvi le teh, pa še za okolje bi se veliko naredilo! Mogoče pa bi z tem bili tudi prvi v EU in bi se lahko EU zgledovala po nas. Učinek bi imel izobraževalni, socialni, okoljski in še zagotovo kak drugi pozitivni učinek!