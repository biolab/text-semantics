Predlagam, da se preoblikuje model za dodeljevanje različnih prejemkov oz. pomoči države. Tipičen primer sta lestici za dodeljevanje pravic do otrokega dodatka ter znižanega plačila vrtca.
Tovrstne lestvice so nepravične, ker ne omogočajo zvezno določanje pravic, ampak po razredih.
Pri znižanem plačilu vrtca se npr. prosilca razvrsti v enega od 9.plačilnih razredov, ki imajo določen % plačila polne cene vrtca. Pri tem so zlasti tisti prosilci, katerih dohodek meji na posamezne razrede v položaju, ko minimalna razlika v njihovem mesečnem dohodku, lahko pomeni precejšnjo razliko v pravici, ki mu je dodeljena.
Če ponazorim s konkretnim primerom - nad 18 % do 30 %; t.j. nad 180,54 do 300,90 kar pomeni 10 % polne cene vrtca - nad 30 % do 36 %, t.j. nad 300,90 do 361,08 kar pomeni 20 % polne cene vrtca
Družina katere mesečni dohodek na družinskega člana znaša 300 EUR bo plačevala 10% cene, družina ki ima 301 EUR dohodka pa 20%.
Bistveno večjo pravičnost sistema bi dosegli v kolikor bi enostavno določili ponder za vsak EUR dohodka/družinskega člana. Npr. določili bi enostavno, da se vsak EUR družinskega dohodka prevede v % plačila. Konkretno 1 EUR = 0,07 %
Finančni učinek bi bil na celotni masi gotovo primerljiv (ker bi preračunnano glede na dohodek dosegali primerljive % plačila vrtca, le da bi se jih določalo zvezno in ne stopenjsko), bil pa bi bistveno bolj pravičen! 