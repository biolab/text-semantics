Vladi predlagam, da Slovenija nikakor ne sprejme zapornika iz Guantanama.
Prvič zato, ker je Republika Slovenija suverena država in se je od nekdaj zavzemala za varovanje človekovih pravic, medtem ko so jih Američani po celem svetu teptali in jih še teptajo. Del te zločinske kolonialistične politike je tudi zapor v Guantanamu, ki ga Slovenija ne odobrava.  
Drugič, ker nismo ameriški hlapci in večina Slovencev ne podpira ameriške kolonialne in zločinske politike in smo tudi pristopili k mednarodnemu sodišču za vojne zločine.
Tretjič, ker zapornik (katerikoli) iz Guantanama ni bil obsojen za nič, še posebej pa ne po slovenskem pravu, kar pomeni, da je za nas svoboden državljan.
Predlagam še, (če se na slovenskih tleh res pojavi zapornik iz Guantanama), da ga slovenski pravosodni organi nemudoma razglasijo za svobodnega državljana in ga takoj izpustijo na prostost.