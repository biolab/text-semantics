Oddajanje stanovanj preko spletnih platform, kot so npr. Airbnb, Booking in drugih podobnih spletnih platform je bilo že pred sedanjo pandemijo problematično, saj so se s tem stanovanja, namenjena dolgoročnemu prebivanju, spreminjala v mini hotelske enote, stanovalce preostali stanovanj pa v talce mikro-hotelskega podjetniškega podviga lastnika takega stanovanja.
 
Lastnikom teh stanovanja ni bilo potrebno upoštevati standardov in pogojev, kakršne veljajo za običajne hotelske namestitve. Prav tako se je velik del teh enot oddajal brez vseh uradnih dovoljenj, torej praktično nelegalno. Vendar pa zaradi splošne naklonjenosti turizmu tega niti državne, niti občinske strukture niso prav resno sankcionirale, kljub zakonskim možnostim, ki že sedaj obstajajo.
 
Ena od nevarnosti, ki pa je bila spregledana, se nanaša na varovanje javnega zdravja. Gre za problem morebitnih okužb in bolezni, ki jih lahko potniki prinesejo s sabo. V nekaterih mestih (npr. Pariz) so omenjali tudi vedno večji problem stenic, ki so se zaredile v tovrstnih namestitvah (za Ljubljano uradnih podatkov ni). V primeru prepoznega ukrepanja se lahko takšna bolezen iz »hotelskega« stanovanja preseli tudi v ostala stanovanja in s tem ogroža zdravje širše skupnosti.
 
S pojavo CORONA virusa se je problem samo še povečal.
 
Iz tega razloga vlado RS pozivam, da razmisli o ustrezni zakonski rešitvi (morda v Zakonu o nalezljivih boleznih) in vzpostavitvi ustreznega mehanizma za zdravstveno obravnavo stanovanj, ki se oddajajo preko spletni platform.
 
Stanovanja za turistične namene naj se ob obravnavajo z vseh vidikov enako, kot se hotelske kapacitete.