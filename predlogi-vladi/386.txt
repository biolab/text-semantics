VARČEVANJE V JAVNI UPRAVI    -   predlog varčevanja I.     Kot nujno je potreben temeljit  razmislek o smotrnosti ocenjevanja in letnih razgovorih za javne uslužbence v sedanji obliki. Če pogledamo dejstva, da za posameznega delavca  na leto v povprečju porabimo cca. 15 kom. papirja A4 format in to pomnožimo s številko 150000 dobimo število 2.225.0000 kom. papirja oz. 4.500 zavojev po 500 komadov. Če temu dejstvu prištejemo minimalno pol ure dela ocenjevalca in pol ure časa javnega uslužbenca (kar pa istočasno pomeni, da smo opravili oceno in razgovor zgolj formalno) dobimo seštevek 150.000 delovnih ur oziroma delovno obvezo za 71 javnih uslužbencev v tekočem letu. Zneska, ki se bi privarčevati s tem pa raje ne bom podrobno preračunaval vendar pri predpostavki, da povprečna mesečna plača v javnem sektorju vsaj 1000 € (december 2009 je bila 1.448,13), gre za letni prihranek 852.000 €. S stroškom papirja, barve za tiskanje ter drugih stroškov pa bi prihranek prav gotovo presegal 1.000.000 €.   Glede na  dejstva, da so letna ocenjevanja in letni razgovori po mojem prepričanju in mnenju mnogih kolegov zgolj sama-sebi namenjena formalnost, ki ima za posledico nepotrebno trošenje proračunskega denarja. Če pogledamo resnici v oči, se kadrovska politika tako ali tako izvaja mimo vseh ocen in zaključkov iz letnih razgovorov. Drugo pa je dejstvo, da je večina ocen in razgovorov opravljena na hitro, površno, neobjektivno in z veliko mero subjektivnosti ocenjevalca. V potrditev navedbe navajam dejstvo, da je na primer en vodja  dolžan oceniti 160 delavcev in tudi več, od katerih dobro pozna le ožje sodelavce ostalo večino pa le bežno!!! Še bi se dalo navajati razna dejstva vendar to ni moj osnovni namen.    PREDLOG ZA SPREMEMBO OCENJEVANJA IN PRAVILNIKA O NAPREDOVANJU   Na podlagi dolgoletnih izkušen in poznavanja dela v javni oz. državni uprave predlagam, da se ukine izvajanje letnih razgovorov in da se letno ocenjevanje javnih uslužbencev racionalizira v največji možni meri. Slednje je moč doseči tako, da se sistem ocenjevanja spremeni tako, da se ocena DOBRO  (to je ocena za delo, ki se od javnega uslužbenca pričakuje na podlagi pogodbe o delu) v bodoče več ne izpolnjuje. To pomeni, da se vsem delavcem, za katere ni bil izdelan pisni dokument vpiše ocena DOBRO. Za oceno PRAV DOBRO in ODLIČNO pa je potrebno postavit pogoje, da sta le-ti oceni lahko doseženi na podlagi konkretnih dosežkov posameznega delavca (izdelani progami, odločba o dodatnih delih itd…), ki so dokazljivi in ne zgolj pisna in veliko krat  tudi sugestivna ocena predstojnika.  Ocena  ZADOSTNO in NEZADOSTNO pa temeljita na konkretnem dokumentu s katerim je bil delavec opozorjen na nepravilnost oz. disciplinsko kaznovan.   Istočasno pa predlagam, da se spremeni pravilnik o napredovanju in sicer:       
