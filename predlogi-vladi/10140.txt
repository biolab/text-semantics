V skladu z določbo prvega odstavka 62. člena Zakona o urejanju trga dela  se denarno nadomestilo prve tri mesece izplačuje v višini 80 odstotkov od osnove, v nadaljnjih devetih mesecih pa v višini 60 odstotkov od osnove. Po izteku tega obdobja se denarno nadomestilo izplačuje v višini 50 odstotkov od osnove.

Najnižji znesek denarnega nadomestila ne sme biti nižji od 350,00 eurov (drugi odstavek tega člena).

Najvišji znesek denarnega nadomestila ne sme biti višji od 892,50 eurov (tretji odstavek).

Predlagam, da se uskladi najnižji znesek denarnega nadomestila z višino denarne socialne pomoči. Vlada naj nemudoma popravi in spremeni zakon.