Spoštovana Vlada,
 
Vaša predvolilna obljuba je bila, da družine nodo dobile nič manj ugodnosti, kvečjemu več. Ukiniti želite brezplačen vrtec za drugega otroka, znižati dodatek ob rojstvu otroka, znižati višino porodniškega nadomestila ipd. Ali se vam to zdi izpolnjevanje predvolilnih obljub?
Zavedam se, da je potrebno varčevati, da ne bomo šli "na kant". A vseeno, moji predlogi so:
1. VRTEC:
 - brezplačen vrtec za vsakega naslednjega otroka ostane
 - vsa plačila vrtca se dvigne za en razred višje
 
2. PORODNIŠKA:
 - znižanje porodniškega nadomestila za največ 10%, pri čemer se določi spodnjo mejo
 
Glede dodatka ob rojstvu otroka pa sploh ne bom zgubljal besed, če nam želite še to vzeti, ne bo nihče več imel otrok. Nekatere občine dajo staršem tudi same dodatek (Bohinj - 800 EUR). Mi v Ljubljani pa ne dobimo nič. Ni pošteno.