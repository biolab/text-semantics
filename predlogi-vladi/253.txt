Vladi predlagam, naj pripravi zakon s katerim bodo podjetja, ki v koledarskem letu realizirajo rast bruto prihodkov, deležna olajšave pri davku na dobiček.
Stopnja olajšave bi bila enaka kot je zabeležena rast prihodkov. V kolikor se podejtje uvršča med gazele in ima rast 100 ali več odstotkov, davka na dobiček pač ne plača.
Seveda bi bilo potrebno v zakon vgraditi nekaj varovalk. Eno predlagam kar sam in sicer v naslednjem letu rast podjetja ne sme biti negativna, saj bi moralo podjetje v tem primeru olajšavo za preteklo leto vrniti.
Računica se izzide tudi finančnemu ministrstvu pri pobranih davkih, saj bo iz naslova DDV na račun rasti priliv v državno blagajno višji, kot bo manj pobranih davkov iz naslova dobička.
Poleg tega bo naša država s tem zakonom postala tudi bistveno bolj zanimiva za tuje vlagatelje predvsem v hitro rastočih panogah kar bo za rast našega BDP pomenilo še dodatno spodbudo.