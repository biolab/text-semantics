Bližajo se volitve. Če določena stranka nima dovolj podpore  ne pride v parlament. Zakaj potem dovolite, da se izvoljeni poslanci SELIJO iz stranke v stranko ali pa se gredo nepovezane poslance? Kako je mogoče, da se pojavi  stranka, ki NI bila na nobeni listi na volitvah - nepovezani poslanci? Torej poslanci pridejo v parlament na stranska vrata in jim ni potrebno določeno število, ki je obvezno za ostale strankem, za vstop v parlament. Kako to naši vrli pravniki zagovarjate? Vsak se lahko premisli, ampak naj se potem pojavi na naslednjih volitvah  in kandidira na ustrezni listi. Ko sem volila kandiata na določeni listi, sem mislila, da bo zastopal stališča stranke, potem pa prileze v parlament in se premisli. Kako so lahko veljavne odločitve poslancev, ki niso bili izvoljeni na listah? Čemu potem sploh strankarske liste in zahteva po določenem procentu, da pridejo v parlament, če se lahko potem premislijo?   
Predlagam, da se sprejme zakon po katerem mora poslanec, ki je izvoljen v parlament na listi določene stranke in se potem "premisli",  ODITI in prepustiti mesto naslednjemu, ki je bil izvoljen na njegovi listi.