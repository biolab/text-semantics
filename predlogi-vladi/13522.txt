OK, preden kdo skoči v zrak - močno podpiram zdravo gibanje in zmanjševanje ogljičnega odtisa. Tudi sam se trudim čim več gibati s kolesom in z javnim prevozom in vesel sem, da vedno več občin podpira trajnostno mobilnost.
Ampak vse skupaj je šlo malo predaleč. Pešci in kolesarji so postali razvajeni. Mnogi se zapodijo čez prehod, ne da bi pri tem pogledali, ali je cesta prazna. To je pogosto breme za voznike, ki morajo ustaviti.
Mislim, da je vsem jasno, da se avtomobil, avtobus, tovornjak bistveno težje (in počasneje) ustavi kot pešec ali kolesar, ki ima hitrost med 5 in 10 km na uro in je njegova zavorna pot dolga v najslabšem primeru meter ali dva.
Najbolj pomembno pa je, da ustavljanje in speljevanje pomeni 10-krat višji izpust CO2, proti kateremu se ves svet tako množično bori.
Na mestu bi bila sprememba zakonodaje, da pešec/kolesar renostavno na prehodih nimata prednosti. Pred 40 leti so v avtošolah učili, da se pešcev ne razvaja. To bi moralo ostati.
Danes imamo 5 prehodov na razdalji 500 metrov, zaradi česar nastajajo zastoji, CO2 izpust je večji, več je zavornega prahu, nervoza voznikov se stopnjuje, pešci pa so postali kralji ceste, ker se jim ves promet prilagaja, pa se prehodu še niti približali niso.