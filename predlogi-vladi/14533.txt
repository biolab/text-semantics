Smo v digitalni dobi in Vlada namerava ukiniti naročanje v Upravnih enotah. Sam sem izkusil naročanje kot izjemno uspešno. Naročil sem se po telefonu na UE Maribor – hitro in učinkovito, naročen dva dni po klicu. Obiskal enoto, dve stranki sta bili pred mano, čakanje 5 minut, naročil sem zamenjavo osebne, vozniške in potnega lista. Dokumente sem prejel priporočeno po petih dnevih. Vsaka čast UE.
Sedaj pa šok, Vlada bo sprejela ukrep ukinitve naročanja obiska UE. V spominu imam nepopisno gnečo na UE pred covidom, kar menim, da je popolnoma nepotrebno. Zakaj zgubljati čas na UE, če pa lahko gre postopek gladko in hitro, kot je moja izkušnja na UE Maribor.
Sam sem zamenjavo dokumentov nedavno realiziral hitro in učinkovito, zato predlagam, da Vlada na Upravnih enotah ohrani naročanje, vsaj za določeno obdobje. Verjamem, da bodo državljani izjemno hvaležni. Idealen bi bil vpis v tel. aplikacijo in generirano sporočilo o potrditvi možnosti prihoda. Izognili se bi nepotrebnemu čakanju in slabi volji.
Pripominjam, da bo ob aktualni zamenjavi osebnih izkaznic za nove na slovenskih UE izjemna gneča.