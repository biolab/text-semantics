Opozarjam na vse več problemov glede priznane delovne dobe zaposlenim v podjetjih, ki za določeno obdobje niso oddajali M 4 obrazcev na Zavod za invalidsko in pokojninsko zavarovanje. Po osamosvojitvi Slovenije se je ustanavljajo vse več podjetij, ki so želeli na svojo pot ali zaradi propadanja velikih podjetij, iskanja svojih poti in priložnosti ali drugih vzrokov. Žal niso bile dovolj dobre ideje, uspešna proizvodnja, trg in prodaja. Podjetnik je moral zagotoviti tudi vse ostalo s področja financ, računovodstva, pravnih zadev. Šele po letih so podjetniki in zaposleni presenečeni spoznali, da jim za določeno obdobje ni priznana pokojninska doba. Ne glede na to, da je podjetnik redno plačeval vse prispevke in dajatve za zaposlene, nam delovna doba ne bo priznana, če niste izpolnjevali in pošiljali takozvanega M 4 obrazca na Zavod za invalidsko in pokojninsko zavarovanje. V našem primeru smo dobili odgovor, da manjkajo M4 obrazci in nam ne morejo priznani pokojninske dobe, čeprav je iz celotne evidence razvidno, da smo v tem obdobju bili zaposleni. Ker tega podjetja danes ni več, smo iskali dokumentacijo, ki je žal nismo našli. Žal tudi plačilnih list ni nihče hranil, saj gre za obdobje pred letom 2000. Na ZPIZ smo nam celo objasnili, da imajo zaposleni v podjetjih kjer so pravilno pošiljali M4 obrazce in niso plačevali prispevkov za zaposlene, tem delavcem priznana pokojninska doba za nas pa ne ker za to obdobje pač manjkajo potrebni obrazci.
Gre za absurd, ki je skregan z vsako kmečko logiko. Če ZPIZ ima evidenco, da smo (so) bili zaposleni v tem podjetju in je podjetje v tem času plačevalo prispevke ne vidim ovire, da se prizna delovna doba pa čeprav ne moremo (jo) dokazovati višino plače. V tem primeru bi se lahko priznala minimalna plača, če delavci ali podjetje ne more drugače dokazati.
Nerazumno je tudi, da ZPIZ ni opozarjal podjetja, ki niso oddajala M 4 obrazcev, čeprav so to dejansko vedeli. Pa kaj smo tiščali glavo v pesek ali kaj. 
Predlagam vladi, Ministrsvu za delo in državnemu zboru-poslancem, da temeljito preverijo to negativno prakso, odpravijo te krivice, ki so storjene zaposlenim, ki jim ni priznana delovna doba zaradi neposredovanih M obrazcev s strani delodajalcev. Na drugi strani pa je priznana vsem tistim, ki so M obrazce pošiljali a niso plačevali prispevkov, čeprav jim to ne oporekamo, saj so delali in niso krivi za to, da jim delodajalci niso plačevali prispevkov.
Podprimo ta predlog, ki ima dejansko sistemsko napako, ki enostavno temelji na kmečki logiki in dela krivico zaposlenim.
 