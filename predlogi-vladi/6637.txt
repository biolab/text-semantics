Predlagam Vladi Republike Slovenije, da spoštuje referendumsko voljo prebivalcev glede vojaškega vadišča Poček. Prebivalci občine Postojna so se na posvetovalnem referendumu dne 16.10.2000 z 69,64 % glasov odločili za ukinitev vojaškega poligona Poček. Te volje vse vlade do sedaj niso upoštevale, še več, načrtuje se celo razširitev območja vojaškega poligona Poček.
 
Na podlagi 50. in 56. člena zakona o referendumu in o ljudski iniciativi (Uradni list RS, št. 15/94, 13/95 – odl. US, 38/96 in 43/96 – odl. US) in 47.b člena zakona o lokalni samoupravi (Uradni list RS, št. 72/93, 6/94 – odl. US, 45/94 – odl. US, 57/94, 14/95, 20/95 – odl. US, 63/95 – obvezna razlaga, 9/96 – odl. US, 44/96 – odl. US, 26/97, 70/97,10/98, 68/98 – odl. US, 74/98, 59/99 – odl. US in 70/00) daje Občinska volilna komisija občine Postojna P O R O Č I L O o izidu svetovalnega referenduma o ukinitvi  vojaškega poligona Poček na območju Občine Postojna, dne 15. 10. 2000 Občinska volilna komisija občine Postojna je na seji, dne 16. 10. 2000, na podlagi zapisnikov o delu volilnih odborov pri ugotavljanju izida glasovanja na svetovalnem referendumu o ukinitvi vojaškega poligona Poček na območju občine Postojna, dne 15. 10. 2000, ugotovila I 1. Na svetovalnem referendumu dne 15. 10. 2000 je imelo pravico glasovanja 11.121 volivcev, vpisanih v volilne imenike na območju Občine Postojna. S potrdilom ni glasoval nihče. 2. Glasovalo je skupaj 8.021 volivcev ali 72,12% od vseh volivcev, od tega je: a) volivcev glasovalo na voliščih po volilnem imeniku – 8.003 volivcev, b) volivcev glasovalo po pošti – 18 volivcev. II 1. Oddanih je bilo 8021 glasovnic ker so bile prazne, oziroma ni bilo moč ugotoviti volje volivca je bilo neveljavnih 293 glasovnic, veljavnih glasovnic je bilo 7728 glasovnic. 2. Izid glasovanje je naslednji: – ZA ukinitev vojaškega poligona Poček je glasovalo 5.586 volivcev – 69,64% – PROTI ukinitvi vojaškega poligona Poček je glasovalo 2.142 volivcev – 26,70% – neveljavne glasovnice 293 – 3,65% 3. Na podlagi izida glasovanja in drugega odstavka 47.b člena zakona o lokalni samoupravi, Občinska volilna komisija občine Postojna ugotavlja, da je odločitev na svetovalnem referendumu o ukinitvi vojaškega poligona Poček sprejeta, ker se je večina volivcev, ki so glasovali na svetovalnem referendumu, izrekla ZA ukinitev vojaškega poligona Poček.
III Občinska volilna komisija pri svojem delu in pri delu volilnih odborov ni ugotovila nepravilnosti. Št. 006-03-2/00 Postojna, dne 16. oktobra 2000. Predsednik Občinske volilne komisije občine Postojna Božo Strle, univ. dipl. jur. l. r.
http://www.uradni-list.si/1/content?id=27954
 
Mogoče še niste opazili, vendar je vojaško vadišče Poček postal že stalni poligon, kjer se urijo pretežno vojaki iz drugih držav, največ od njih prihaja iz ZDA. Pri tem urjenju prihaja do uporabe biološkega in kemičnega orožja, ki zelo onesnažuje naravo, podtalnico in zrak. Območje Postojne in Pivke je večji del leta vojaško območje, na katerem je zelo omejena gospodarska dejavnost tako na tleh kot v zraku. Vojaško vadišče Poček spada tudi na zaščiteno območje Nature 2000.