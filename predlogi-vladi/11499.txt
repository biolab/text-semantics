Citirano iz interventnega zakona, ki se nanaša za pomoč samozaposlenim: "Vračilo dohodka: Do pomoči so upravičeni tisti samozaposleni, ki jim bodo prihodki v prvem polletju 2020 upadli za več kot 20% glede na isto obdobje leta 2019 in v drugem polletju 2020 niso dosegli več kot 20% rast prihodkov glede na isto obdobje leta 2019. V primeru, da ta pogoj pomoči ni dosežen, mora upravičenec vrniti celotno pomoč. "
 
Predlagamo, da se vrne samo presežek (torej tistih 20%) ali da se dvigne na 40% ali 50%.
 
Namreč pogoj je popolnoma nerealen. Že novo ustanovljeni samozaposleni planirajo v prvih treh letih vsakoleto rast dohodka. Vsi ki so lani odprli, in so letos planirali rast, lahko izpadejo oziroma bodo morali vračat .
Problem je tudi za projektna dela. Nekateri samozaposleni nimajo in ne morerjo predvidet vnaprej kakšne dohodke bodo imeli. Kakor tudi nimajo vsako leto do potankosti iste prihodke. 20% je majhna meja, sploh pri majhnih samozaposlenih.
 
S tem zakonom boste pahnili v zaprtje več samozaposlenih kot si mislite in dvignili nivo revščine. Računajte, da vsi ki bodo zaprli sp, grejo na zavod, postanejo spet strošek in dvignejo procent nezaposlenosti.
 