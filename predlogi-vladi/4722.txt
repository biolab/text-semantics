Predlagam vladi, da poskrbi za organizacijo brezplačnih tečajev Angleškega jezika za odrasle osebe. Na tečaj bi se lahko prijavila vsaka delovno spoosobna odrasla oseba (ne pa tudi penzionisti, ki so delovno nekativni in dijaki, ki se učijo v šolah).
Morda bi lahko ob ustreznem vavčerskem sistemu organizirali brezplačne tečaje tudi za druge tuje jezike za vse tiste, ki z ustreznimi poslovnimi projekti izkažejo interes za delo z določenimi državami.
 
Obrazložitev
Slovenija je usodno vezana na izvoz. Pri trgovanju s tujimi državami je poznavanje tujega jezika osnova in kot tako ključnega pomena. Še posebej je pomembno poznavanje angleščine, saj je najpomembnejši svetovni jezik. Pogosto se dogaja, da podjetniki tujega jezika ne obvladajo dovolj, zato se niti ne lotevajo osvajanja tujih trgov. To še posebej velja za manjše podjetnike, ki bi sedaj, ko smo del več sto milijonskega trga morali pogostje nastopati tudi v drugih državah EU.
Investiranje v znanje tujega jezika, bi se v relativno kratkem času državi pozitivno obrestovalo, saj bi okrepilo izvoz oz. prodor slovenskih podjetnikov na tuje trge. Enostaven in ekonomsko upravičen ukrep, ki bi zanesljivo pripomogel k povečanju izvoza.