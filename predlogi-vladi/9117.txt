Predlagam, da vlada sprejme zakon, s katerim določi, da se preizkušanje tehničnih novosti, ki so lahko nevarne za ljudi, sme izvajati le na terenu, kjer je dostop na to območje mogoč le mimo opozorilnih znakov na nevarnost zaradi preizkušanja tehničnih novosti.
Testiranje tehničnih novosti v pogojih, kjer so ljudje hote ali nehote izpostavljeni možni nevarnosti, ni sprejemljivo, saj človek ne sme biti predmet poizkusov. Predlagam vladi, da zavaruje ljudi pred testiranji tehničnih novosti. Napovedano je testiranje samovozečih avtomobilov v Ljubljanskem BTC, kar je sprožilo vrsto vprašanj, ki so lahko pomembna tudi za ostale dele države. 