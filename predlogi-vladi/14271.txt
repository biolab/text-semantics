Predlagam, da se uvede navzkrižno preverjanje pogoja PCT z uporabo že obstoječih rešitev in evidence izdanih odločb o izolaciji in karanteni. Seveda navedeno pomeni takoj ažurne evidence izdanih potrdil po negativnih testih in s tem preklicanih karanten. Namreč polno cepljena oseba ali prebolevnik + cepljen ima veljaven PCT pogoj TUDI če je danes pozitiven na PCR testu. EU DCP o cepljenju oz. o prebolelosti se trenutno na noben način ne suspendira, kar seveda omogoča zlorabe, ki se že dogajajo (žal ZIRS ni vsemogočen in ne more biti povsod). Preden se Vlada in svetovalna skupina MZ odločita za zapiranje države, nas naganjata na delo od doma in pouk na daljavo naj se najprej vzpostavijo pogoji, ki bodo preprečili zlorabo PCT potrdil.