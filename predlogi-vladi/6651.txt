Pozdravljeni!
Predlagam, da se zaradi lažjega dela spremeni Zakon o zasebnem varovanju ZZasV-1 v naslednjih členih / točkah:
19. člen, prva alineja - spremenjeno besedilo: "da ima v delovnem razmerju varnostnega menedžerja, ki opravlja naloge odgovorne osebe za opravljanje zasebnega varovanja ali je sam varnostni menedžer;" Za male varnostne službe je zaposlitev za polni delovni čas popolnoma nesmiselna, saj delo varnostnega menedžerja vzame nič več kot 2-4 ure tedensko.
19. člen, šesta alineja - spremenjeno besedilo: "da ima v delovnem ali pogodbenem razmerju varnostno osebje, strokovno usposobljeno glede na obliko varovanja, ki jo želi opravljati;" Ogromno varnostnikov dela le v petek in soboto. Kar pomeni, da po večini imajo redno delovno razmerje pri drugem delodajalcu. Nadalje je težava v tem, da se občasno potrebuje večje število varnostnikov, ki tudi delajo le občasno. Nesmiselno je s temi skleniti pogodbe za 8 ur in nato pogodbo prekiniti. Več je papirologije, kot pa je vredno vso zahtevano delo.
35. člen bi se v celoti črtal. Z deponiranjem, ki tako ali tako ne funkcionira, bi se zmanjšali stroški državi. Prvič arhiv službenih izkaznic ne bi bil potreben, drugič, pa strošek poštnine odpade. Prav tako se z deponiranjem izkaznic ne reši delo na črno.
57. člen, drugi odstavek - spremenjeno besedilo: "Imetnik licence je dolžan v primerih iz prejšnjega odstavka najkasneje v 48 urah od uporabe ukrepov in drugih sredstev o tem pisno poročati policijski postaji, na območju katere so bili uporabljeni. Pisno poročilo o uporabi ukrepov varnostnika, ki ga pripravi varnostni menedžer, mora vsebovati podatke, ki jih za posamezno evidenco določa četrti odstavek 82. člena tega zakona. Popolno poročilo imetnik licence posreduje v čim krajšem času." Popolnega poročila večinoma ni možno poslati v zahtevanem roku 48 ur. Saj zadovoljiva ocena zakonitosti in strokovnosti terja razgovore in podatke, ki v 48 urah večinoma niso dosegljivi. Zato bi bilo smiselno dodati rok npr. 14 dni za oddajo popolnega poročila.
 