
 
   V vseh treh primerih torej voznik stori prekršek, kljub temu, da takšna situacija ni nastala po njegovi krivdi in se ji na noben način ni mogel izogniti. Prav tako je pri sedanjem zakonu nejasno, katero od teh možnosti naj voznik vseeno izbere (saj nekaj mora storiti).   
 Predlagam, da se v zakon doda možnost (npr. v 11., 12. ali 13. odstavek 30. člena ZPrCP), da se vozniku dovoli nadaljevanje vožnje po odstavnem pasu, če se ni mogel varno vključiti v promet iz pospeševalnega pasu, a le toliko časa, da se lahko varno vključi v promet na AC.