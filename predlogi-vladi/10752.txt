Predlagam, da se slovenska vojska strateško usmeri v specialne naloge. To so gorska posredovanja in vojaška medicina. Za ta namen se kupi 10 helikopterjev za gorska reševanja in nujno medicinsko pomoč na terenu. Ustanovi se posebna vojaška bolnišnica za poškodbe in triažo.
UKC in nova vojaška bolnišnica tesno sodelujeta pri izmenjavi in usposabljanju kadrov. Vojaška bolnišnica prevzema del poškodovancev od UKC in na ta način usposablja svoj kader in hkrati prispeva k kvalitetnejšemu zdravstvu slovenije. Dve muhi na en mah.
Ustanovijo se tri stalne ekipe NMP. Brnik, Maribor, Nova Gorice. V teh ekipah so prisotni tudi usposobljeni kadri za reševanje v gorah. Uvede se profesionalna enota GRS, ki deluje po principu gasilcev (Prostovoljna društva + profesionalne enote), ki nudi tehnično pomoč pri reševanju v gorah in na cesti.
Piloti slovenske vojske s vožnjo helikopterjev NMP vzdržujejo število potrebnih ur in nabirajo izkušnje.
Na tak oz. podoben način bi dobili učinkovit sistem za reševanje državljanov na terenu (gorske nesreče, prometne nesreče, gozdarske nesreče, izgubljene osebe itd.) Povečali bi zdravsvene kapacitete, ki nam jih primankuje. Hkrati pa ker bi to spadalo pod Slovensko vojsko, bi povečali vojaški proračun, ki ga od nas zahteva NATO. Ta sredstva pa bi pametno porabili, da bi tudi državljani imeli nekaj od tega.
To bi bilo nekaj na kar bi res lahko bili ponosni.
 