Vladi predlagam, da nemudoma prekliče zglolasno Uredbo o mejnih vrednostih kazalcev hrupa v okolju, ki jo je po hitrem postopku sprejela že odstavljena vlada Mira Cerarja, kljub širokemu nasprotovanju javnosti,  stroke in celo komisije za preprečevanje korupcije!
Vlada naj namesto Uredbe sprejeme Zakon o varstvu pred hrupom v naravnem in bivalnem okolju in s tem vzpostavi okoljski standard, ki smo ga imeli pred 15. leti. Varstvo pred hrupom je tako pomembno področje, da o njem ne more odločati Vlada, še posebno pa ne Vlada v odstopu, ki je izrazito izpodstavljena vplivu lobijev in korupcijskim tveganjem.
O varstvu pred hrupom naj odločajo poslanci, ki  volivcem tudi odgovarjajo, ne pa ministri v odstopu, ki s strani volivcev niso bili izvoljeni, po spornih dejanjih ob koncu mandata  pa se običajno vrnejo za kateder in ne prevzemajo nobene odgovornosti za svoje odločitve.  