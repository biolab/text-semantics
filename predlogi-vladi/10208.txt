Vsakodnevno oddajamo svoje telefonske številke v raznih obrazcih ali v kakšni trgovini ali prek interneta. Nemalokrat nas kličejo številke, ki nam niso znane in jih nimamo shranjenih.

Predlagam, da bi se ustvaril portal, prek katerega bi dostopali do vseh imetnikov telefonskih številk, tako da bi vnesli telefonsko številko iskalnik pa nam bi vrgel lastnika. Tako bi lahko poklicali nazaj, če bi se nam zdelo pomembno. 

Res da gre tukaj za varstvo osebnih podatkov, ampak hiter dostop do podatkov je nujen in škoda je dosti manjša, kakor bi bila, če bi kdo s klicem zlorabil naše podatke.

Obstaja sicer TIS, a tam ni vseh podatkov. Mnogo je tudi novih operaterjev z neznami prvimi številkami (navajeni smo na 040, 041, 030...), če pa se pojavi kaj drugega smo pa že bolj sumljivi.

Ne bi pa bilo prek portala mogoče iskati z imenom in priimkom, saj bi pa tukaj lahko prišlo do zlorab.