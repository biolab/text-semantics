 
zazidljive parcele v velikosti 1.000m2 za vse državljane:
----
Če si 2 milijona Slovencev (oz tu živečih) predstavljamo kot v povprečju 4 članske družine, pomeni to 500 tisoč družin. 
Če bi vsaki družini namenila država parcelo za hišo v velikosti 1.000m2 (ni malo, ni veliko), bi to pomenilo 500km2 ali le 2,5%  njenega ozemlja (dva in pol procenta !)
Ker večina ljudi izven mest že živi v lastnih hišah na lastniških parcelah, je taka dejanska potreba realno celo manjša od le 1% !
----
Če si predstavljamo namesto 4 članskih 6 članske družine = tri-generacijske, se potreba po zazidljivih parcelah zmanjša še za tretjino.
----
Ponovna oživitev več-generacijskih družin je smiselna iz več razlogov: - je naravnejša; - je socialnejša / »bolj človeška« za vse generacije; - za starejše bi bile potrebne veliko manjše zmogljivosti v domovih za stare, saj bi bila večina starih tam v oskrbi in družbi le čez dan, popoldan oz na večer pa bi se jih večina vrnila domov; - tudi vrtci bi bili manj obremenjeni, saj bi vsaj občasno za otroke lahko poskrbeli stari starši. Predvsem v času, ko bi bili otroci bolani, bi tako varstvo močno zmanjšalo odsotnost staršev z dela.
----
Slovenija je zelo gričevnata. Strmine hribovitega dela so pogosto prevelike za kmetijsko obdelavo, pa tudi nekdanje pašnike vse bolj zaraščajo gospodarsko nezanimivi gozdovi. 
Tako bi bilo treba najti brežine, orientirane pretežno na jug (jugo-vzhod do jugo-zahod), GEOLOŠKO VARNE PRED PLAZENJEM, in jih urediti z vso potrebno infrastrukturo: prepletom cest, z električnim, vodovodnim, kanalizacijskim, ogrevalnim omrežjem,  …
Take parcele bi poleg življenja v hišah, ki je bivanjsko in  intimno veliko  kvalitetnejše od življenja v blokovskih stanovanjih, omogočale še eno veliko dodatno vrednost: zaradi pozidave v breg bi imela vsaka hiša vsaj na eni strani neoviran razgled na dolino pod seboj vse do obzorja na nasprotni strani.
----
Prostor za take stanovanjske soseske, ki bi štele neko optimalno število ljudi (morda po 20 tisoč, za kar bi potrebovali okoli 6km2 ozemlja), da se v njihovem sklopu zgradi še vrtce, osnovne šole in (pretežno dnevne) domove za stare, pa zdravstveno postajo in trgovine, … bi bilo treba poiskati na lokacijah širom Slovenije. 
Naj ponovim: le 1% (en procent) gospodarsko manj zanimivih zemljišč, orientiranih pretežno na jug (jugo-vzhod / jugo-zahod) je v Sloveniji na pretek ! Treba bi bilo le najti VOLJO odgovornih, da se začne v predlaganem smislu delati na novi kvaliteti bivanja ljudi. 
----
Cena takih parcel ? Parceli pripadajoča REALNA cena kompletne infrastrukturne ureditve območja. 