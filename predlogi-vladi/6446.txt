Predlagam, da 2. januar ponovno postane praznik in dela prost dan. Ta dan pri nas tradicionalno spada v čas novoletnega praznovanja in dejansko večina zaposlenih ta dan še vedno ne dela, le da mora zdaj porabiti dan svojega dopusta. Ekonomskih učinkov prav tako ni, saj so dokazano najbolj produktivni tisti, ki imajo dovolj prostega časa. Glede na to, da je praznikov v Sloveniji že tako manj kot v marsikateri drugi državi, bi bilo ustrezno, da se ohrani vsaj 2. januar.