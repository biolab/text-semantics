Spoštovani,
od 1984 se Ribničanom in prebivalcem Kočevske obljublja posodobitev in vzpostavitev proge Ljubljana - Kočevje. Dnevno se po cesti vozi iz tega konca Slovenije 2500 do 3000 ljudi na delo v Ljubljano in domov. Cesta Ljubljana - Kočevje je že dobila ime "cesta smrti" zaradi tragičnih nesreč, ki se dnevno dogajajo, saj je cesta taka, kot je bila narejena pred 40 leti.
Avtobus pa zaradi zastojev vozi tudi po dve uri za razdaljo, ki jo ( brez zastojev) naredi v eni uri:
Zakaj se takoj ne nameni denar za končanje proge, ne samo tovornega prometa do Ortneka, pač pa  za hitri potniški prevoz Lj.-Kočevje? S tem, da se neskončno komplicira z iskanjem trase ceste čez Ljubljansko barje, bi bil prevoz dnevnih komuterjev s hitrim vlakom  najboljša rešitev. Obnova proge je že končana do Velikih Lašč. Zakaj se torej ne planira hitro dokončanje proge do Kočevja in vzpostavitev potniškega prometa? Zakaj spet neskončno reševanje ceste? Mar res nihče v vseh vladah, ki so bile od  1984 leta do sedaj ne vidi, da se dnevni prevoz delavcev po celem svetu rešuje s hitrimi vlaki oz. podzemno? 
Prebivalci Ribnice že grozijo z zaporami ceste, a rešitev problema je na dlani. Res nihče iz te vlade ne stanuje v tem delu Slovenije in se dnevno cijazi po tej cesti ter izgublja dnevno tudi po 4 ure, namesto  da bi v vlaku lepo prebral časopis in se pripeljal na delo in domov, brez stresa, nesreč in slabe volje, kot to počnejo po svetu?
S spoštovanjem, Marjeta Mikuž
 
 