Za pošiljke iz tretjih držav se po 1. juliju obračunava DDV, ne glede na vrednost (prej je bila meja 22 €). To je bojda bila direktiva EU in s tem niti nimam težav, saj je bilo tisto kupovanje brez obračunavanja DDV-ja res nelojalna konkurenca domačim trgovcem. So se pa nekateri trgovci iz tretjih držav temu prilagodili in seda obračunajo DDV ter ga nakažejo našemu FURS-u. Blago potem pošljejo kot IOSS pošiljko in vložijo vstopno deklaracijo...
Žal pa naša država ni zadovoljna s tem, da dobi "zgolj" pošteno plačan DDV, saj Pošta ob vstopu pošiljke obračuna fiksen strošek 2,5 €. Najbolj zanimivo je pa to, da se včasih tega stroška ne obračuna - to je v primeru, ko pride pošiljka v Slovenijo prek kakšne "državljanom bolj prijazne" članice EU. Predlagam da tudi Slovenija postane na tem področju bolj prijazna in da neha kasirati 2,5 € za vsako pošiljko iz tretje države, v kolikor je bil DDV za to pošiljko odveden in vsa potrebna dokumentacija pravilno vložena.