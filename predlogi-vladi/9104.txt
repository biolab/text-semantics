Sam sem eden tistih, ki so se iz Slovenije zaradi različnih razlogov odselili, v tujini imam tudi stalno prebivališče in davčno rezidentstvo. Kljub temu obstaja nekaj situacij, ko moram z državo Slovenijo komunicirati in ona z mano. V zadnjem času sem tako naletel na dva spodrsljaja uprave, ki jih je, po mojem mnenu, potrebno odpraviti.
Prva situacija je izdaja novega osebnega dokumenta: vsakič, ko se preseliš, v načelu potrbuješ nove dokumente, kar je v redu. Za novi osebni dokument moraš zaprositi osebno na upravni enoti ali na ambasadi, kar je malo manj v redu, ampak ččlovek preživi. Vendar: če zaprosiš na upravni enoti med dopustom in obiskom pri sorodnikih, ti uradnik ne zna dokumenta poslati po pošti v tujino! Verjemite, po celi EU obstaja pošta s povratnico in neugodno je pisati pooblastila sorodnikom, ki - na primer - osebno izkaznico - dvignejo in s pošto pošljejo naprej. 
Druga situacija: po letu dni sem spet na dopustu pri sorodnikih in sem na UE zaprosil za certifikat, s katerim bom namesto Postarce lahko komuniciral z državo. Uradnica ni vedela, kako naj mi pošlje pismo na moj stalni naslov v tujino, saj (mi je pokazala) so bila polja "stalni naslov" enostavno siva in nedostopna za urejanje. Pol ure in nekaj njenih telefonskihh klicev kasneje (res prijazna...) so moj stalni naslov vnesli v rubriko "drugi naslov, kjer želim prevzeti pošto" in upamo, da bo stvar delovala.
Moj predlog torej je, da se sprijaznimo, da smo v EU in da bo določen delež državljanov pač živel drugje in naj uradnikom zastareli sistemi ne povzročajo sivih las, ker jih potem posledično tudi nam, državljanom/strankam in vsem kradejo čas. Moj direktni predlog torej je:  država naj neha diskriminirati med stalnimi naslovi v Sloveniji in tujini na vseh ravneh.
 
Hvala in upam, da se še kdo strinja.