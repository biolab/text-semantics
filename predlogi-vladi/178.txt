Predlagam, da Notranje ministstvo v sodelovanju s Policijo izvede preventivno-propagandno akcijo pravilne uporabe smernikov s povdarkom na vožnji skozi krožišča.
Opažam, da mnogo voznikov ne zna pravilno uporabljati smernikov pri vožnji skozi krožišča. Nekateri, predvsem starejši vozniki, se tega dejansko niso učili, nekateri sploh ne vedo kako je prav, spet drugi jih jih ne uporabljajo iz objestnosti. 
Posledice neuporabe ali napačne uporabe so naslednje:
- Nevarnost trčenja, ko voznik uporabi smernik ob vstopu v križišče in s tem spravi v zmoto ostale udeležence, ki menijo, da bo zapustil križišče na prvem izvozu. - Manjša prepustnos krožišč, ko vstopajoča vozila čakajo na vstop (ne speljejo), ker vozilo, ki izstopa, nima smernika. - Neposredna nevarnost trčenj, ker nekateri vozniki ob vstopu v križišče že "pričakujejo", da je njihov levi "pozabil" vklopiti smernik in zapeljejo v krožišče ter s tem zaprejo pot vozilu v krožišču.
Menim da je omenjena problematika sicer manj pereča kot trenutno mnogo bolj aktualna problematika avtocest, vseeno pa kaže temu nameniti nekaj pozornosti.
Zato predlagam:
- Da se pripravi propagandna akcija, s katero se osvešča voznike o pravilni vožnji sklozi krožišča.  - Da se (po zgledu nekaterih drugih držav) v vsaj nekaterih krožiščih ob izvozu namestijo male tablice z napisom "Prosim uporabite smernik" in piktogramom smernika. - Da se ob zaključku propagandne akcije napove in izvede poostrena kontrola upoštevanja predpisov v povezavi s krožišči, lahko tudi samo z opozarjanjem voznikov (brez kaznovanja).
Opcije:
- Predlagana propagandna akcija se lahko izvede v sklopu kake druge propagandne akcije Policije - Dodatno se lahko v akcijo vključi še osveščanje o uporabi drugih svetil, predvsem uporaba vzvratne meglenke.
 