Vladi predlagam, da sprejme zakon, na podlagi katerega bi lahko odpustila vsakega javnega uslužbenca ali funkcionarja, ki ni sposoben za delo v državnih organih.
Vse prevečkrat se namreč dogaja, da javni uslužbenci (inšpektorji, policisti, državni uradniki.....) izdajo sodbe, odločbe, ki so protizakonite! Vsak, ki dela v državni upravi bi moral zakone poznati! Državni uradniki pa veselo izdajajo odločbe, ki so protizakonite, pritožba pa ne zadrži izvajanja odločbe tudi če je več kot očitno, da je odločba protizakonita. S tem državni uradniki, ki so na svojih položajih pravzaprav zato, da pomagajo državljanom, le-tem povzročajo ogromno škodo! Da bi se temu izognili predlagam, da vsakemu državnemu uradniku, ki izda tako odločbo ali zavlačuje z izdajo kakršnega koli dokumenta enostavno preneha delovno razmerje! To bi se seveda zgodilo po končanem postopku.
Vse preveč je namreč lokalnih "šerifov", ki vsakodnevno kršijo zakonodajo (policisti, inšpektorji, sodniki...), vendar se jim nikoli ne zgodi nič, ker jih ščiti zakonodaja.
Dokler bodo zakonodajo kršili tisti, ki bi jo morali izvajati ne bomo pravna država.
 