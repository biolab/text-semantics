Predlagam, da se po lokalnih volitvah v manjših občinah, kjer je mogoče glasovati za več kot enega kandidata, za vsaka dva kandidata objavi, koliko volilcev je glasovalo za oba kandidata hkrati. Tako bo mogoče iz rezultatov razbrati nekatere podatke, ki se jih sedaj ne da, na primer število veljavnih glasovnic v volilni enoti in pa koliko občinskih svetnikov so izvolili eni in isti volilci.
Znano je, da je volilni sistem, ki se uporablja za občinske svete v manjših občinah, zelo občutljiv na taktične volitve, in mislim, da je prav, da se lahko ugotovi, ali je taktično glasovanje vplivalo na rezultat.