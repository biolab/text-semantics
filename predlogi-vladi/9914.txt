Vladi predlagam, da izvede javno spletno razpravo o tem, kakšen naj bo portal predlagam.vladi in kakšna naj ima pravila delovanja. Torej tehnično in uporabniško delovanje po meri državljanov!

Ob tem naj vlada poda znesek, ceno s katero razpolaga za izvedbo, ceno vzdrževanja, kdo bo portal vzdrževal in ustvaril ter za kakšno ceno. Možnosti. Hkrati kdo nosi odgovornost, imensko za delovanje in obnovo portala ter sam projekt. Komu se lahko pritožimo in kdo nas bo upošteval, ter kdo nas zakonsko mora upoštevati.

Nedemokratično in nesprejemljivo je, da državljani o tem do sedaj nismo odločali, in da ste izvedbo novega portala izvedli mimo vprašanja uporabnikov, državljanov, ter, da ste za izvedbo novega portala potrebovali več kot 3 leta, če ne celo 4.

Nesprejemljivo, da očitno nimate nikakršnih rokov za izvedbo, da se mnenja o izboljšanju nezadovoljivo upošteva ter ne predebatira z uporabniki, ter o tem odločate povsem samovoljno, četudi vas plačujemo davkoplačevalci.

Nesprejemljivo, da ne ukrepate dovolj, da se s strani ministrstev odgovori na približno 146 predlogov vladi, ki so dobili zadostno število podpore, a nanje kljub temu nikoli ni bilo odgovorjeno.