Gospodarstvo upravičeno negoduje nad vse večjo potrošnjo države, ki je posledica slabe organiziranosti, prevelike zaposlenosti in neučinkovitosti dela. Vlada naj oblikuje skupino, ki bo pripravila nabor ukrepov za učinkovitejše delo javnega sektorja in večjo blaginjo vsem, ne le najvišjemu sloju. Zato predlagam:
 
Prvič: Prepove se izplačevanje dividend vsem družbam, ki ne zagotavljajo zaposlenim dostojnih plač. Dostojne plače so mišljene tako, da je osnovna plača enaka minimalni, potem pa sorazmerno vsem po plačnih razredih navzgor. Ni težko izplačevati dividend na račun nizkih dohodkov zaposlenih.
 
Drugič: Omejiti je potrebno maksimalne plače v odvisnosti od velikosti premoženja, kapitala in zaposlenih, kar je včasih že veljalo. Zaradi najvišjih plač in porušenega razmerja med zaposlenimi, se vrstijo stavke. Najbolj bolijo krivice in danes so se te vzpele v nebo.
 
Tretjič: Nobena družba z manj kot 100 zaposlenimi ne sme imeti veččlanske uprave, ki povzroča le višje stroške in ne vpliva na boljše ali več dela. Te so se zlasti razbohotile v javnem sektorju, ki načeloma pravne ali finančne odločitve prepuščajo dragim ekspertizam zunanjih strokovnjakov, čeprav imajo same tovrstni kader.