Spoštovani,
Z razdelitvijo državne pomoči prosim ne pozabite na brezposlene. Govorim o tistih, ki so službo izgubili sedaj brez nadomestil in tudi o tistih, ki so jo izgubili pred začetkom te krize. Govorim tudi o tistih, ki niso več upravičeni do denarnega nadomestila na zavodu za zaposlovanje in običajno zato niso več uradno registrirani kot brezposelni. Ti že tako nimajo nobenih prihodkov, težko plačujejo položnice in preživljajo družine ter skrbijo za svojce. Zdi se, da je ta marginalizirana skupina ljudi v teh težkih trenutkih popolnoma pozabljena, ignorirana - pomoč pa še kako potrebuje. Nima namreč nobenih prihodkov. Zaposlovanje se je ustavilo, podjetja ne iščejo novih delavcev. Pojavlja se tudi trend nepodaljševanj pogodb za določen čas. Vsi ti ljudje postajajo brezposelni, brez pomoči in prihodkov.
V prvem delu paketa bo pomoč namenjena primarno omilitvi direktnih posledic na gospodarstvo.
V drugem delu se sedaj potrjuje pomoč tudi drugim skupinam ljudi npr. pomoč družinam, upokojencem, študentom, kmetom itd., da si bodo najnujnejše potrebščine le lahko proskrbeli. O ljudeh, ki so se znašli na cesti brez nadomestil oz. so že dalj časa brez službe, pa želijo delati a službe ne dobijo in je kot se zdi še nekaj mesecev ne bodo mogli, pa ni niti besede.
 
Pošteno bi bilo, da se država spomni tudi na te ljudi in zanje ustrezno poskrbi. Da tudi njim ponudi ustrezno pomoč, pa četudi v obliki enkratnega nadomestila. Hvala.