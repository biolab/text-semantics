Zvonjenje s cerkva je imelo v preteklosti svoj namen (opozarjanje na čas/uro).
Današnja družba se je toliko spremenila, da je zvonjenje postalo nekaj, kar nima več jasnega namena, zato ni več v javnem interesu.
Glede na to, da je za nekatere katolike zvonjenje še vedno pomembno, naj ministrstvo za okolje in prostor predpiše davek na zvonjenje.
Brezplačno naj bo dovoljeno zvonjenje za božič in veliko noč.
Zneski tega davka naj se porabijo za nujno obnovo neposredne okolice propadajočih slovenskih bolnišnic.
Tako bo na nek način zagotovljeno povračilo ljudem (npr. vernikom drugih veroizpovedi), ki jim zvonjenje nikakor ni pomembno ali jih celo moti.
V 21. stoletju je potrebno omogočiti, da pravice enih ne posegajo v pravice drugih oz. če že, naj se jim določi primerno nadomestilo za poseg v njihove pravice.