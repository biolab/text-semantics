Spoštovani,
v Sloveniji se osebi, ki ob opravljanju vozniškega izpita in s tem povezanega zdravniškega pregleda ne nosi očal ali leč izda vozniški izpit do 80 leta. Pri tem nato do 80ega leta nihče ne preverja ali je oseba dejansko sposobna za vožnjo.
Oseba, ki je sicer zdrava kot dren, a ob opravljanju zdravniškega za vozniški izpit nosi očala / leče, mora na nekaj let opraviti celoten zdravniški pregled in podaljšati veljavnost vozniškega dovoljenja.
Bilo je že nekaj predlog, da se ta diskriminacija odpravi. Žal so naleteli na gluha ušesa.
Vkolikor se že čuti potreba, da se takim posameznikom izda vozniško dovoljenje z omejinim rokom veljavnosti, vsem ostalim pa glado do 80ega leta, potem predlagam, da za podaljšanje v teh primerih zadostuje potrdilo okulista ali oftamologa.