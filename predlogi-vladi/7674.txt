Spoštovani.
Trenutna zakonodaja v Sloveniji v splošnem ne dopušča tujcem, da pridobijo slovensko državljanstvo ne da bi se prej odrekli staremu. Zakonodaja pa hkrati dopušča slovenskim državljanom, da imajo več državljanstev. Če je moč sklepati, lahko torej tujec obdrži staro državljanstvo, tako da se mu najprej odreče in ko postane slovenski državljan zopet zaprosi za staro državjanstvo.
Vse skupaj je popoln nesmisel in sprašujem se zakaj bi se moral nekdo državljanstvu odreči da lahko pridobi slovenskega.
Potrebno je vedeti, da je za pridobitev slovenskega državljastva potrebno predložiti potrdilo o prenehanju prejšnjega, kar pa je v veliko primerih praktično nemogoče, saj države, katerih državljan je prosilec dostikrat iz takšnih ali drugačnih vzrokov ne želijo ali pravočasno ne ugodijo prošnji.
Predlagam vladi in državnemu zboru naj na glasovanje dajo predlog spremembe zakona, ki bi dovoljeval tujcem, prosilcem za slovensko državljanstvo, da obdržijo svoje staro državljanstvo in se s tem izognejo številnim obrazcem, čakanju in zapravljenim upravnim taksam pri večkratnem pošiljanju prošenj in obrazcev na veleposlaništva in ministrstva. Omogočimo bodočim sodržavljanom enake pravice kot jih imamo ostali državljani in jim s tem olajšamo življenje.