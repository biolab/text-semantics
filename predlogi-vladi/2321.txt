V teh dneh se je veliko govorilo o kulturi. Če pa pogledamo zneske, ki jih pobira SAZAS, vidimo, da so transakcije ogromne. 
Da bi olajšali delo ljubiteljski kulturi, bi bilo dobro spremeniti ZAKON o avtorskih pravicah. 
Velik del dohodka iz ljubiteljske kulture namreč konča ravno v vreči SAZAS-a, saj zaračuna za vsak nastop, po mojih informacijah tudi če so bila izvedena dela Ljudskega izročila, torej že po zakonu ne bi smel zaračunati prispevka. 
Sporno je tudi, da si predelave Ljudskih pesmi potem lastijo avtorji predelav, kar tudi ni dopustno, saj dolgoročno ljudskega izročila ne bo več.
Zato  predlagam spremembo zakona v taki meri, da: 
- se oprosti plačevanja nadomestil SAZAS-u in podobnim organizacijam za društva, ustanove, ki se ukvarjajo z ljubiteljsko kulturo in ki za svoje nastope NE pobirajo vstopnine. 
- se doda sankcijo za združenja, ki za satope, kjer so bila izvedena dela Ljudskih pesmi vseeno zahtevajo plačilo za avtorski honorar. 
Moje mnenje je, da bo velik del kulture podprl tako spremembo, vi pa boste pokazali, da ste naredili nekaj dobrega ravno za del kulutre, ki je najmanj cenjen. 
 
 