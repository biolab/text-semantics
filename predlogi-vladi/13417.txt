Spoštovani,
verjetno ne bo nič (lahko pa vsaj poskusim), ker očitno tudi sam sistem želi še naprej izkoriščati posameznike / potrošnike na področju zdravstvenega varstva, še posebej upokojence.
Zakaj se tega ne uredi sistematično - odgovor imam (verjetno tudi vi) ker je sam sistem skorumpiran in ker vrana vrani ne izkljuje oči, se morda motim?
Vsakdo po zakonodaji od svoje plače plačuje za obvezno zdravstveno zavarovanje (ZZ).
Marsikdo doplačuje za dopolnilno ZZ.
Ko grem k zobozdravniku, mi le-ta gladko predstavi komercialno ponudbo v višini 800 eur, po kateri mi je pripravljen urediti 4 zobe v strnjenem nizu (en zraven drugega).
Nobene "ponudbe" v okviru osnovnega ZZ, nobene ponudbe v okviru dopolnilnega ZZ. Kar direktno samoplačniško...
Seveda je zobozdravnik olikan in spoštuje regulativo, zato prijazno vpraša, če se strnjam, da zadevo uredi.
Prepričan sem, da bi jo z enako odgovornostjo, enako kakovostjo in morda celo v enakem času opravil za podoben znesek iz naslova obveznega / dopolnilnega ZZ.
Tako pa se stalno povečuje nezaupanje v zdravstvo, ker se dopušča sistemska korupcija.
Zdravnik verjetno iz osnovnega / dopolnilnega ZZ dobi manjši znesek za pregled pacienta, morda celo za kako "fiktivno" delo tisti dan, od pacienta pa pridobi še dodaten znesek iz naslova samoplačništva, pri čemer pacient sploh nima izbire, če zanjo sploh ne ve.
Seveda je ravno to namen sistema, ki dopušča taka dejanja. Naveličani pacienti bodo pač raje plačali, pa bo šlo manj denarja iz obveznega in dopolnilnega ZZ.
Kje so moje (očitno kvazi) pravice iz osnovnega ZZ? Ne poznam jih - jih sploh kdo pozna v detajle?
Kje so pravice iz dopolnilnega ZZ? Ne poznam jih - jih sploh kdo pozna v detajle?
Zakaj mi zobozdravnik najprej ne predstavi, da lahko omenjene zobe uredi npr. v dveh letih brez doplačila, ali v enem letu z doplačilom 100 EUR?
Izgleda, kot da zanj obstaja samo opcija, da plačam 800 EUR in to lahko uredi v nekaj mesecih???
Zakaj sistem dopušča takšna koruptivna in izkoriščevalska dejanja?
Zakaj pristojni ne ukrepate, čeprav veste da se to dogaja, ker je zakonsko tako postavljeno?
Ne, ne bom razkril imena zobozdravnika, ker sem podobno že storil pred časom in bil dve leti "persona non grata" v zdravniškem sistemu in sploh nisem prišel do drugega zdravnika, ker sem upal opozoriti na sistemske napake in zavajanja, ki se dogajajo v zdravstvu.
Naj se uredi zdravstveni sistem tako, da bo zobozdravnik oz. drug zdravnik primoran storitve opraviti v sklopu obveznega ZZ in to v doglednem času.
Koliko potrošnikov ve kaj jim sploh pripada v okviru obveznega ZZ? 
Koliko potrošnikov ve kaj jim pripada v okviru dopolnilnega ZZ?
Drži, marsikaj ni mogoče tudi zaradi finančnih limit trenutnega sistema. In v kolikor ni mogoče zagotoviti storitev v doglednem času v okviru obveznega ZZ in dopolnilnega ZZ, ali v kolikor se pacient s pogoji obveznega in / ali dopolnilnega ZZ ne strinja, mora izrecno podpisati dokument, da sprejme storitev za katero bo plačal / doplačal.
V dokumentu mora biti jasno navedeno, katera storitev se bo opravilo v ambulanti, v kolikšnem času bo storitev zaključena in tudi v kolikšni vrednosti bo opravljena storitev. Ne pozabite na specifikacijo iz katerega naslova (obvezno ZZ, dopolnilno ZZ ali samoplačniško) bo storitev opravljena.
Dokument mora biti v štirih izvodih - kot pogodba. En izvod prejme pacient, drugega (zobo)zdravnik, tretjega mora zdravnik poslati na ZZZS, četrtega pa na ministrstvo za zdravje (MZ).
Tako bodo zadeve pisne in goljufij in izkoriščanj s strani zdravnikov bo bistveno manj, saj (zobo)zdravnik ne bo upal dati v podpis dokumenta kjer bi bile lažno navedene informacije, zavajajoče časovnice ali neustrezne cene.
Če bi do tega vseeno prišlo, pa seveda mora slediti kazen za zdravnika, ki zavaja...
Gre za zaščito potrošnikov in sistemsko reševanje goljufij v zdravstvu, ki se ne le dopuščajo, ampak zaradi neukrepanja tudi bliskovito širijo.
S spoštovanjem, Andrej