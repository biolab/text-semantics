Spoštovani,
predlagam, da se uvede splošno opozarjanje in opominjanje pri lažjih prometnih prekrških, obenem pa se ob vsej današnji tehnologiji uvede register že opozorjenih prekrškarjev.
Primer:
- če pešec prečka cesto izven prehoda za pešce, se ga prvič opozori brez plačila kazni, ob naslednjem enakem prekršku pa se ga kaznuje z denarno kaznijo (kar se preveri v registru že opozorjenih).
- če pešec ob mraku nima kresničke, mu jo lahko ob prvem prekršku brezplačno izroči policist, ga prijazno opozori, ob naslednjem prekršku pa plača kazen (preveri se v registru že opozorjenih)
- če pešec hodi ob desni strani cestišča, se ga prvič opozori, ob naslednjem takem prekršku plača kazen.
Enako bi lahko ravnali ob lažjih prometnih prekrških (vožnja 10 km nad omejitvijo ipd.). Kajti po mojih izkušnjah policisti nikoli več zgolj ne opozorijo, temveč takoj ne glede na vse državljanu izročijo plačilni nalog.
Z vsem spoštovanjem,
Saša Šega.
 