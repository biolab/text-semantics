Pozdravljeni, pišem vam kot študent, ki je zaskrbljen nad izražanjem volje ljudstva.
Vsako leto volilna udeležba pada in pada, mladi ne hodijo na volitve, zaposleni nimajo časa, nekateri pa so premalo informirani in ostanejo neodločeni. 
Za rešitev tega problema imam predlog, da se uvede elektronske volitve, ki se varujejo preko digitalnega potrdila (sistem podoben za banke) in se odvija istočasno z fizičnimi volitvami. Tako bo vsak, ki ima 5 min časa lahko oddal svoj glas. Glasovi bi se oddajali preko uradne strani na kateri bi bile tudi dodatne informacije vsake stranke, ki se poteguje za glas in njihovi primarni cilji, ki bi jih določili sami.
Vsekakor nam manjka neko skupno spletno mesto, ki prikaže temeljne cilje vseh strank in njihove namene, v primeru izvolitve. Tako bi lahko hitro primerjal stranke in njihove cilje in se odločil pravilno. Živimo v dobi interneta, kjer rabimo informacije v danem trenutku. 
Stran bi delovala neodvisno od strank in ne bi bila namenjena diskusiji. Na strani bi bili samo točno določeni cilji, ki jih stranka namerava izvesti in možnost volitve.
Vsekakor bi tak ukrep povečal udeležbo mladih in zaposlenih, oz ljudi, ki nimajo časa za fizične volitve ali pa bi zadevo raje uredili preko računalnika.
Prednosti elektronskega glasovanja, pa bi še dodatno razbremenili dosedanja volišča in prispevali h točnemu in hitremu štetju glasov. Dodatno bi se isti sistem lahko uporabil za referendume.
Za konec pa mislim, da bi morali, kot država več narediti, da se volilna udeležba poveča. Volitve so edino in ultimativno orodje izražanje volje ljudstva, ki pa ga uporablja zmeraj manjše število ljudi in tako o usodi države odloča skoraj že manjšina.  
Prosim za kritike in konstruktivno debato, z vašim doprinosom se lahko predlog izboljša in doda. Hvala.