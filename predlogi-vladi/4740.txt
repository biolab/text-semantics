Predlagam, da se v glasbenih šolah predmet Nauk o glasbi (oz. Solfeggio) ukine kot predmet, ki ga je poleg instrumenta (ali pouka plesa) potrebno obiskovati obvezno. Predmet naj se pretvori v neobvezni dodatni ali samostojni predmet.
Obrazložitev:
Kdor se želi naučiti instrumenta, gre v glasbeno šolo. Tam pa se mora po sedanjem sistemu še enkrat toliko kot instrumenta učiti še obveznega Nauka o glasbi (NOG). NOG je sicer koristen v splošnem smislu, k osnovnemu cilju - učinkovitejšemu učenju instrumenta - pa ne prispeva. Učenci se branja not in drugih potrebnih znanj (na)učijo pri pouku instrumenta sproti, pouk NOG pa je namenjen sam sebi.
Sprememba NOG v neobvezni predmet (učenci naj ga vpišejo kot dodatni ali samostojni predmet po lastni izbiri) bi sprostila tako čas, kot tudi osmislila obiskovanje glasbene šole, povečala motivacijo in zadovoljstvo učencev (in njihovih staršev), nenazadnje pa verjetno tudi prihranila nekaj proračunskih sredstev.