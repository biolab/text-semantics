Pozdravljeni!
Bom kratek in jedrnat. V našem bloku večinoma plačujemo precej visoke položnice za ogrevanje, nekateri pa veliko nižje. Upravičeno sumimo (se je že kakšna stranka v določenih primerih hvalila in ima tudi večino radiatorjev izmerjeno 0 enot), da nekaj strank v bloku goljufa tako, da menjava radiatorje z montiranimi delilniki toplote z drugimi radiatorji brez delilnika. Tako imajo porabljeno 0 in plačajo samo 30% pavšalnega dela. Ostali stanovalci pa potem plačujemo njihov del porabe. Po sestanku stanovalcev, nas je bilo 90% za predlog, da bi se na radiatorje dalo plombe, kar bi preprečilo takšne goljufije. Vendar pa smo v Toplarni izvedeli, da to preprečuje stanovanjski zakon in ni možno. Žal mi ni uspelo izvedeti kateri del zakona, ampak to bo verjetno za vas mala malica. Predlagam, da se ta del zakona spremeni in prepreči goljufije.