Sedaj se že vsi zavedamo težav, ki jih imamo z nerazgradljivimi materiali, ki končajo v naravi in se ne razgradijo tudi po več sto let. Največja težava so seveda izdelki iz plastike. Dokazov ne rabim tu dodajat, za vsakega je dovolj, da se sprohodi po okolici. Same plastike se pri nas reciklira zelo malo, tam nekje do 10%, kar pomeni, da vse drugo pristane v naravi, kar je nesprejemljivo.
Prvi korak bi moral biti že zdavnaj prepoved nerazgradljivih vrečk, ki jih kupec dobi zastonj.
Predlagam, da se prepove prodajanje nezmrznjenega sadja, zelenjave, gob in pekovskih izdelkov v nerazgradljivi embalaži. Embalaža naj bo ali iz recikliranega papirja ali pa iz biorazgradljivega alternativnega materiala (najbolje rastlinskega izvora). Tehnologija obstaja, trgovec pa je ne bo uporabil, ker to za njega predstavlja dodaten strošek in tega ne bo spremenil, dokler se ga ne prisili.
Prosim, da moj predlog vzamete resno, saj so spremembe v  to smer ključne za prihodnjost našega bivalnega okolja.
 