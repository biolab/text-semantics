Predlagam vladi zamenjavo in čimprejšnji prehod pri delu vseh zaposlenih v javni upravi iz stacionarnih računalnikov z zasloni na izključno uporabo in zamenjavo z enako zmogljivimi prenosnimi računalniki. Najprej seveda pri vseh zaposlenih v ožjem delu državne uprava potem pa tudi celotne javne uprave.  Z navedenim bi se privarčevalo zelo veliko električne energije saj je znano da prenosni računalnik porabijo najmanj polovico manj energije pri svojem delu, kot stacionarni računalnik in zaslon skupaj. Prav tako pa odpade nakup novih stacionarnih računalnikov in zaslonov ter dodatnih prenosnih računalnikov na posameznega uradnika za dodatno delo na domu, kajti vsak uradnik bo že v osnovi imel svoj prenosni računalnik. Po podatkih je samo v ožjem delu državne uprave zaposlenih 31.750 uslužbencev (vir:http://e-uprava.gov.si/). Pri tej številki pa mislim, da govorimo že o več milijonskem prihranku. Z navedenim pa bi še dodatni pripomogli k opevanemu zelenemu delovanju uprave. Prednosti prenosnih računalnikov vidim predvsem v mobilnosti, manjši porabi električne energije in nižjih cenah pri nakupu le teh v osnovi.
Obenem predlagam, da pristojno ministrstvo naredi analizo prihrankov pri porabi električne energije za celotno državno upravo glede na število stacionarnih računalnikov v uporabi v primerjavi v kolikor bi naredili predlagano zamenjavo ter pri tem  še upošteva dodaten prihranek zmanjšanje potreb po nakupa dodatnih prenosnih računalnikov na letni ravni za posameznega urednika, ki trenutno koristi oba računalnika. Gre za varčevalni projekt z realnim dosežkom pri varčevanju proračunskega denarja.