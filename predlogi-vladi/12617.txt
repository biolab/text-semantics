Pozdravljeni
Sem samozaposlen turistični vodnik in voznik turističnega avtobusa. Z letošnjim poletjem smo imeli končno zapolnjene termine od oktobra do novega leta in upanje da bomo lahko delali.
Logično da smo po suši prve polovice leta, ko smo bili prisiljeni zapreti s.p. le tega ponovno odprli pred jesensko-zimsko sezono, ko smo upali da bo vsaj malo bolje. V mojem primeru npr 1.10.2020. Le malo po tem, ste zopet prepovedali in zaprli vse dejavnosti, razglasili »epidemijo«, in letos delali in zaslužili zagotovo ne bomo nič.
Smo pa že prejeli prve položnice za prispevke itd, jaz in meni podobni pa smo iz pomoči PKP 5 in 6 odpadli. (pogoj odprtje do 1.9.2020)
Zato vprašanje kako naj plačamo stroške, če ne smemo in ne moremo delati, pomoči ne moremo prejeti (vsaj prispevkov) druge stvari (zavod ipd) pa za nas prav tako ne pomenijo niti rešitve niti ne želje. Ker delam kot samozaposlen vodnik in voznik avtobusa torej nimam popolnoma nobene podpore države v 2020.
Vprašanje torej; Kako boste in ali sploh nameravate pomagati malim s.p., ki še vedno ne moremo imeti dohodka prav tako pa nobene pomoči države?
Hvala in lep pozdrav