Uredimo sistem!
Volitve, nova vlada, novi ministri, nov sistem....
"Končno, je že čas!" smo družno ugotovili s sodelavci. Smo zaposleni v javni upravi, v šolstvu, natančneje v vzgojno varstvenih zavodih - vrtcih, na delovnih mestih pomočnik vzgojitelja. Svoje delo radi opravljamo, že dlje časa pa nam zbija motivacijo pri delu razlika v vrednotenju dela vzgojiteljice in pomočnika vzgojiteljice v oddelku. Vsi, ki ste se kdaj srečali z vrtcem, veste, da sta v oddelku z otroci dve osebi, ki delata skupaj, skupaj izvajata dejavnosti, skupaj načrtujeta dejavnosti, imata skupaj sestanke s starši....
Seveda so med njima tudi razlike. Ena teh razlik je naziv, razlika je tudi v stopnji izobrazbe (vzgojitelj - visokošolski strokovni študijski program , pomočnik  vzgojitelja - štiriletni srednješolski program), potem so razlike v delovni obveznosti (vzgojitelj - 6 ali 6,5 ure v oddelku, pomočnik vzgojitelja - 7 ali 7,5 ure v oddelku - čeprav imata oba tedensko 40 urni delavnik), največja razlika pa je v vrednotenju dela - plači. Razlike so daleč prevelike, razlika v neto plači je nekje med 400/500 euri, kar je postalo nesprejemljivo. Nekako nam ne uspe odkriti tega dodatnega dela vzgojiteljic, ki je vredno te razlike v plači. Vse delamo skupaj, skupaj se udeležujemo strokovnih usposabljanj, skupaj načrtujemo in izvajamo, res pa je da so opravili tri leta šolanja več, kar pa ne opraviči takšne razlike pri vrednotenju dela, ki ga opravljamo skupaj. Razlika da, vendar ne 60%!!!
 
Istočasno se udeležujemo istih usposabljanj, s katerimi so si vzgojitelji pridobili laskave nazive mentor, svetovalec, za nas pa so ta izobraževanja pomenila nova znanja, ki smo jih lahko nato skupaj z vzgojiteljico izvajali v oddelku. Vsi ti nazivi, ki so jih z lahkoto tudi vsi pridobili, so tudi mesečno poplačani pri osebnem dohodku, neglede na to ali opravi kakršna koli dela z naslova mentor/svetovalec.
Kljub temu da so napredovanja v plačilne razrede zamrznjena, s čimer se tudi strinjamo, glede na gospodarsko stanje v državi, že veliko pove razvrstitev v te razrede - za pomočnika vzgojitelja, je plačilni razred med 19 in 29. za dipl. vzgojitelja pa med 30 in 35.
Ne želimo ustvarjati negativne klime, ki pa je zaradi nepravične ureditve žal prisotna, želimo pravičnejši sistem, želimo da se razlike zmanjšajo!
 
 V času prihajajočih varčevalnih ukrepov, bi želeli da se ta zavožen sistem spelje nazaj na pravičnejšo pot!!!
 
 