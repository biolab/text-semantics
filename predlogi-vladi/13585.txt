Predlagam, da se postavi zakonska ureditev, da je vsak delodajalec, ki na območju republike Slovenije objavi razpis za prosto delovno mesto, dolžan ob objavi razpisa zapisati tudi minimalno bruto plačo, ki jo za razpisano delovno mesto ponuja.
1. Tak ukrep ni birokratski ukrep, ki bi podjetjem, ki razpisujejo prosto delovno mesto pomenil dodatne razvoje, večje stroške, dodatno delo ali pa birokracijo
2. Portali, ki zagotavljajo objave prostih delovnih mest (npr. Moje delo), se bi na tak predpis zlahka odzvali in bi brez napora zagotovili zakonsko obvezo, da delodajalec ob vnosu prostega delovnega mesta vnese tudi minimalno bruto plačo, ki jo zaposleni lahko pričakuje.
3. Tak način bi pripomogel k transparentnosti predpisov, boljši orientaciji iskalcev zaposlitve. Morda v nekem daljšem roku, tudi na zvišanje plač v zasebnem sektorju. Seveda, da bi delodajalci ob razpisu lahko objavljali minimalne bruto plače ali pa zelo nizke bruto plače. Obstaja pa verjetnost, da bi se na take razpise ustrezni ljudje ne odzivali, kar bi pomenilo popravek objavjene minimalne bruto plače za razpisano delovn mesto.
Skratka, šlo bi za ukrep, ki nobenega ne bi bolel, bi pa s časoma lahko prinesel pozitivne učinke za iskalce zaposlitve.