
Predlagam, da vlada RS sprejme novi sklep, s katerim naj se odpove in ukine Zimsko univerzijado Maribor 2013. Denarja ni v občinskem proračunu občine Maribor, denarja ni v državnem proračunu in nikakor se ne sme dovoliti, da bi se sredstva za univerzijado prerazporejala iz sredstev, ki so namenjena drugim vsebinam: šolstvu, zdravstvu, krepitvi gospodarstva, sociali in  ostalim prepotrebnim vsebinam.
Slovenci živimo na robu preživetja, pod pragom revščine, že srednji sloj ne more več dostojno preživeti in po vseh mnenjih politikov v državi in v EU bo naslednje leto še huje in enako velja za naslednja leta.  In iz teh razlogov si Slovenija ne more in NE sme privoščiti takega projekta! In ali pove kaj dejstvo, da smo bili edini kandidati!
 