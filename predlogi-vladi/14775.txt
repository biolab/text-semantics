Predlagam, da se spremeni način po katerem gostilne, ki so v bližini oz del stanovanjskega objekta dobijo dovoljenje za obratovanje ter spremembe delovnega časa.
Problem so alkoholizirani in glasni gostje, ki zganjajo hrup po možnosti pa še gostilničar nabija glasno glasbo. Kaj šele ko kateri na črno podaljšajo delovni čas.
Sostanovalci, ki so pa v neposredni bližini ali še huje v isti zgradbi pa morajo vse to prenašat.
Saj drugo kot stalno prijavljanje policiji/inšpekciji ne morejo. Če si zaradi določenih nasilnih gostov/gostilničarjev sploh upajo oddat prijavo.
Policija/inšpektorji pa seveda ne morejo stalno nadzirat vse gostilne.
Predlagam da se uvede, da:
1. Za vsako podaljšano spremembo delovnega časa, ali za delovni čas med vikendi/prazniki, mora gostilna/lokal predložit podpise večinskega deleža stanovalcev iste zgradbe.
Oziroma če je ločena zgradba, podpise večinskega deleža najbližjih stanovanjskih objektov če je razdalja do njih manjša kot npr 1km(dodal: določit neko smiselno razdaljo, različne če gre za mesto,vas...).
Trajanje odobritve velja največ 1 leto, nato mora gostilna ponovno zbrat podpise in oddat vlogo.
2. Za vsako odprtje nove gostilne/lokala je potrebno prav tako zbrati podpise strinjanja sostanovalcev, in vsakih 5 let je potrebno podpise znova zbrati, če ne se odvzame obratovalno dovoljenje.
Dodal:
3. V primeru da  je potrebno zbrati podpise več kot npr 10 stanovanj, veljajo podpisi tistih najbližjih stanovanj npr 10x več (primer: blok/stolpnica, tistim v 15nadstropju bo glasna gostilna seveda občutno manj moteča kot tistim v 1nadstropju)