Glede na absurdno situacijo, da se danes cepijo ljudje izključno zaradi svobode gibanja in potovanja, odnosno zadostitve pogojem PCT, in da preboleli po naravni poti tem pogojem zadovoljujemo samo 6 mesecev po prebolitvi, predlagam obvezno testiranje vseh dvakrat cepljenih na prisotnost protiteles v krvi in šele tovrstna laboratorijska potrditev bi lahko bila osnova za potrditev pogojev PCT.
Na lastnem primeru lahko namreč dokažem, da imam 6 mesecev po prebolitvi v krvi več kot dvakrat več protiteles kot en mesec po prebolitvi, uslužbenka priznanega laboratorija me je po primerjanju količine protiteles namreč direktno vprašala, kdaj sem dobil drugi odmerek cepiva!? Nihče od mojih prijateljev, ki so resnično dobili po dva odmerka cepiva, ne želi ali ne upa iti na test, saj jih je strah, da bi ugotovili, da sem jaz, ki sem po naravni poti pridobil tolikšno količino protiteles, na boljšem, kot oni po dveh cepljenjih.(sem pa jaz, za razliko od njih, po preteku 6 mesecev od prebolitve, drugorazredni državljan)
Dejstvo je torej, da se pri nas po dveh odmerkih avtomatsko smatra, da je cepljeni zaščiten, za kar pa ni prav nobenega dokaza! Nasprotno - javno je objavljeno, da tudi dvakrat cepljeni še vedno lahko zbolijo ali prenašajo bolezen, v jeseni bodo najverjetneje primorani še v tretji letošnji odmerek in kljub vsemu bodo še naprej morali tedensko opravljati testiranja za redno opravljanje svojega dela!?