Že danes je jasno:
- današnji otroci, predvsem pa otroci, ki še pridejo na svet: bodo v velikem deležu opravljali službo "ki jo bodo izumili sami"
 
Zato predlagam:
- da se v osnovno šolski sistem vpelje predmet izumi po več področjih, spoznavanje različnih tehnik poslovanja, iskanja inovativnih načinov izobraževanja, usmerjanje v razmišljanje o izumiteljstvu ...
- da se enako vpelje v srednje tehniške šole, specializirano na področju, ki se ga izobražujejo (npr. frizer - novodobni frizerski saloni, avtomehanik - pogled v prihodnost avtomobilov, tehnik, ...), skratka intenzivnejša razširitev pogleda na določeno področje z elementi "futurizma"
 
Zakaj bi to bilo dobro?
- vsaka država, ki je danes uspešna, je naredila pred tem že nekaj, kar druge niso (Švica-bančni siste, Luksembur-Juncker vsem velikim multinacionalkam podelil brezplačne bančne račune....) in zato so danes kapitalsko uspešne.
- v kolikor bi v Sloveniji vpeljali takšno možnost, bi morda čez 30 let imeli najbolj v prihodnost usmerjene delavce, samozaposlene, ambiciozne... ki bi imeli bolj kot državljani drugih držav okrepljeno znanje alternativnega iskanja izobrazbe, globljega, futurističnega razmišljanja po široki paleti področij, v to bi prepletli elemente psihologije in z njimi dodatno motivirali učence po inovativnih stvareh ...
- zelo uspešne države (kot so Kanada, Avstralija...) danes sprejemajo zgolj visoko kvalificirane delovne sile, z izrazito dobrimi sposobnostmi, izkušnjami na določenem področju... ker vedo, da bodo na ta način čez 30 let spet korak pred ostalimi.
Ne vem zakaj Slovenija vedno zgolj hodi za ostalimi državami (celo samo v okviru EU), ko pa bi lahko bila prva. boljša. odlična. Danes to ni tako - vse imamo v povprečju; v šolski sistem ne verjamem, koliko je dober, kajti v spominu imam, kako veliko knjih, zvezkov morajo otroci nositi v šolo
 
Mimogrede:
- če danes slovenski učenec še nima računalnika vsak na svoji mizi, kot npr. v drugih državah (zaradi epidemije bo ta sistem gotovo šel v to smer s svetlobnim preskokom), pa dajmo v Sloveniji korak nad to: uvedemo nekaj drugega (več kot računalnik na mizi že težko), torej ostane nov modul učenja - ki bi ga lahko testirali na nekaj šolah v začetni fazi.
Kakšen bi tak modul bil? Tak, starinski - učitelj pove nekaj stavkov, pokaže delovni zvezek, učbenik, in domača naloga - mislim da ni potreben. Stroka bi se lahko vprašala: kako uvesti nekaj novega. Če bomo uvajali vedno samo to, kar se evropski šolniki dogovorijo, potem bomo najmanj enaki kot so oni. Torej bodimo boljši...