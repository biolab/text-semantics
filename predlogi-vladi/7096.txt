Predlagam Vladi Republike Slovenije izvedbo ukrepov za ohranitev  delovnih mest v Posavju, še zlasti na področjih, ki so pod okupacijo s  strani migrantov.
Dejansko na terenu se že dogaja, da je kmetijska in gozdarska  dejavnost na okupiranih področjih popolnoma zamrla. Prav tako je zaznati  upad v turističnih panogah in storitveni dejavnosti. Vse to prinaša  zmanjšanje števila delovnih mest in povečanje brezposelnosti.
Terme Paradiso, ki so v Dobovi tik ob železniški postaji, poročajo o  90-odstotnem upadu gostov. Odpovedi pa se še vrstijo. Pred prihodom  migrantov je kazalo odlično, saj so imeli rezervacij za največ otrok  doslej, zdaj so v hotelu trije, pričakujejo pa še enega ali dva, če ne  bodo odpovedali prihoda. Iz stoodstotne zasedenosti so v teh termah  padli za skoraj sto odstotkov.
Franc Furlan, lastnik Vulkanizerstva Furlan z Dobove, ki ima več  hrvaških kot slovenskih strank, je povedal, da je pri njih upad prometa v  primerjavi z lani 80-odstoten. Dodal je še, da je zdaj glavna sezona,  zaposlenih ima 25 ljudi, pa na dvorišču nima niti enega avtomobila.
Uprava za varno  hrano, veterinarstvo in varstvo rastlin (UVHVVR) je sporočila, da so živali na območjih, kjer so se zadrževali migranti, lahko  izpostavljene povzročiteljem bolezni, ki se prenašajo z ljudi na živali.  Zlasti to velja za živali na pašnikih ter živali, ki se krmijo s krmo s  teh območij (travniki in polja). Po nekaterih neuradnih  podatkih naj bi se prek slame, ki so jo uporabljali migranti, v okolici  Brežic okužil hlev govedi okoliškega kmeta.
Ena od možnih rešitev je znižanje davčnih obveznosti za gospodarske subjekte za čas, ko imajo zaradi migrantov znižanje dohodkov. 
Kmetovalcem naj se odpiše plačilo davka na katastrski dohodek na zemljišča, po katerih prehajajo ali se na njih nahajajo migranti. Ker kmetijskih zemljišč daljši čas zaradi kontaminacije ni priporočljivo uporabljati za kmetijske namene, naj se kmetovalcem zagotovi ustrezna odškodnina, ki naj jo poravnavajo osebe, ki so za nastalo kontaminacijo odgovorne. Ob tem pa se naj kmetovalcem dopusti, da tudi za takšna zemljišča prejmejo kmetijske subvencije, s katerimi bi vsaj delno pokrili izpad prihodkov iz teh zemljišč. Samega katastrskega dohodka na takih zemljiščih pa naj se ne izračunava. Prav tako naj se odpiše pristojbina za vzdrževanje gozdnih cest za gozdna zemljišča, preko katerih prehajajo migranti.
Žurnal24.si: Begunska kriza hudo seka po podjetjih - http://www.zurnal24.si/begunci-v-sloveniji-kriza-hudo-seka-po-podjetji...
Slovenske novice: »Živali ne pasite na pašnikih, kjer so se zadrževali migranti« - http://www.slovenskenovice.si/novice/slovenija/zivali-ne-pasite-na-pas...