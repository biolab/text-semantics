Otroci danes v šolah doživljajo stres mnogo pogosteje (več), kot ga je »naša« generacija.
Vzroki za to so različni, eden od njih je zagotovo tudi ta, da je naš šolski sistem po mojem mnenju zastavljen povsem napačno. Sloni zgolj in samo na ocenah. Če smo te včasih dobivali vse leto, pa je zdaj tako, da se vse zgosti naenkrat. Ob koncu šolskega leta je to mesec maj in začetek junija. Otroci so praktično vsak dan pod pritiskom. Danes test pri angleščini, jutri spraševanje pri matematiki, pojutrišnjem spet test in tako iz dneva v dan. Tako se niti ne čudim, da je med otroki vse več tistih, ki takšnih pritiskov ne prenesejo in jih popade takšna tesnoba, da si niti v šolo ne upajo več.
V osmem razredu so otroci še dodatno obremenjeni, saj je pred njimi vpis v srednjo šolo in »nabiranje točk« je ena od večjih neumnosti, ki jih seboj prinaša naš šolski sistem. V nekaterih državah so se takšnemu sistemu že davno odpovedali. Na primer v Angliji, kjer v osnovnih šolah sploh nimajo pravih ocen in vse temelji bolj na opisnem ocenjevanju. Naša šola zahteva od otrok enostavno preveč.
Predlagam opisno ocenjevanje in ukinitev t.i. »nabiranja točk«, seveda hkrati tudi redno preverjanje znanja "za življenje" preko celotnega šolskega leta. 