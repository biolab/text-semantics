1. člen
Zaradi zagotovitve ustavne pravice državljank in državljanov
do volitev organov lokalne skupnosti se razpišejo redne volitve organov Mestne
občine Koper.
2. člen
(1) Redne lokalne volitve v Mestni občini Koper razpiše
predsednik Državnega zbora naslednji dan po uveljavitvi zakona. 
(2) Volitve se izvedejo po pravilih predčasnih volitev.
3. člen
Organom Mestne občine Koper, izvoljenim na prejšnjih lokalnih
volitvah, se podaljša mandat do prve seje občinskega sveta, izvoljenega na
volitvah iz 1. člena tega zakona. 
4. člen
Mandatna doba članov občinskega sveta in župana Mestne občine
Koper, izvoljenih na podlagi tega zakona, traja do prve seje občinskega sveta,
izvoljenega na rednih lokalnih volitvah v letu 2014.
5. člen
Ta zakon začne veljati naslednji dan po objavi v Uradnem
listu Republike Slovenije.
Št. 004-03/11-4/22
Ljubljana, dne 17. maja 2011
EPA 1675-V
Državni zbor
Republike Slovenije
dr. Pavel Gantar l.r.
Predsednik