1. člen
Za dobo treh let se zadrži izvajanje 27.
člena zakona o denacionalizaciji (Uradni list RS, št. 27/91-I, 56/92 - odločba
US, 13/93 - odločba US, 31/93, 24/95 - odločba US) v vseh tistih primerih:
-       
ko se za enega upravičenca zahteva vrnitev nad 200 ha kmetijskih
zemljišč in gozdov,
-       
ko je upravičenec dobil odškodnino za odvzeto premoženje od tuje države,
-       
ko je imel upravičenec pravico dobiti odškodnino za odvzeto premoženje
od tuje države,
-       
ko je pristojni upravni organ z ugotovitveno odločbo iz 63. člena zakona
o denacionalizaciji odločil, da je imel upravičenec v času podržavljenja
jugoslovansko državljanstvo.
Določba prejšnjega odstavka se ne uporablja
za vračanje premoženja agrarnim skupnostim.
Upravni organi so dolžni poslati Državnemu
tožilcu in pristojnemu ministrstvu odločbe, s katerimi je bilo v postopku
denacionalizacije odločeno o vrnitvi kmetijskih zemljišč in gozdov v primerih
iz prvega odstavka tega člena.
Državni tožilci in pristojna ministrstva so
dolžni v primerih, ko so izpolnjeni z zakoni določeni pogoji, v skladu s
svojimi zakonskimi pooblastili vložiti ustrezna pravna sredstva zoper odločbe
iz prejšnjega odstavka.
2. člen
Ta zakon začne veljati osmi dan po objavi v
Uradnem listu Republike Slovenije.
Št. 720-03/94-5/1
Ljubljana, dne 19. decembra 1995.
Predsednik
Državnega zbora
Republike Slovenije
Jožef Školč l. r.