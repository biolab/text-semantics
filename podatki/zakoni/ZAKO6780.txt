1. člen
Z dnem uveljavitve tega zakona preneha
veljati Zakon o biocidnih proizvodih (Uradni list RS, št. 61/06 in 77/11).
2. člen
(1) Z dnem uveljavite tega zakona prenehajo
veljati tudi naslednji predpisi, izdani na podlagi zakona iz prejšnjega člena:
-       
Pravilnik o pakiranju in označevanju biocidnih proizvodov (Uradni list
RS, št. 101/11),
-       
Pravilnik o zahtevani dokumentaciji za ocenjevanje aktivnih snovi
biocidnih proizvodov (Uradni list RS, št. 53/07 in 41/08),
-       
Pravilnik o postopku, rokih in načinu obveščanja Evropske komisije,
držav članic Evropske unije in predlagatelja v postopku za vključitev aktivne
snovi na seznam snovi I, IA ali IB (Uradni list RS, št. 53/07),
-       
Pravilnik o dovoljenjih za biocidne proizvode na podlagi medsebojnega
priznavanja znotraj Evropske unije (Uradni list RS, št. 62/07 in 100/11),
-       
Pravilnik o rednih dovoljenjih za biocidne proizvode (Uradni list RS,
št. 62/07, 41/08 in 5/12),
-       
Pravilnik o splošnih načelih za ocenjevanje biocidnih proizvodov (Uradni
list RS, št. 70/07),
-       
Pravilnik o posebnih pogojih za dajanje biocidnih proizvodov v promet in
merilih za določitev biocidnih proizvodov, ki se prodajajo le na določenih
mestih prodaje (Uradni list RS, št. 70/07, 6/12 in 14/13),
-       
Pravilnik o pogojih za uporabo podatkov biocidnih proizvodov za druge
predlagatelje (Uradni list RS, št. 70/07 in 57/10),
-       
Pravilnik o pogojih, ki jih morajo izpolnjevati laboratoriji za
preskušanje biocidnih proizvodov za postopek priglasitve (Uradni list RS, št.
73/07),
-       
Pravilnik o sporočanju in vodenju evidenc o biocidnih proizvodih (Uradni
list RS, št. 73/07),
-       
Pravilnik o pravilni uporabi biocidnih proizvodov za poklicne uporabnike
(Uradni list RS, št. 79/07),
-       
Seznam snovi I, IA in IB (Uradni list RS, št. 16/08, 5/09, 8/10, 75/10,
32/11, 100/11 in 7/13),
-       
Register biocidnih proizvodov (Uradni list RS, št. 102/10),
-       
Pravilnik o vsebini vloge za priglasitev biocidnih proizvodov (Uradni
list RS, št. 34/09).
(2) Ne glede na določbo prejšnjega odstavka
se do 31. decembra 2024 za izvajanje postopka priglasitve biocidnih
proizvodov uporabljajo Register biocidnih proizvodov (Uradni list RS, št.
102/10), Pravilnik o posebnih pogojih za dajanje biocidnih proizvodov v promet
in merilih za določitev biocidnih proizvodov, ki se prodajajo le na določenih
mestih prodaje (Uradni list RS, št. 70/07, 6/12 in 14/13) in Pravilnik o
pogojih, ki jih morajo izpolnjevati laboratoriji za preskušanje biocidnih
proizvodov za postopek priglasitve (Uradni list RS, št. 73/07).
3. člen
Postopki, ki so se začeli pred
uveljavitvijo tega zakona, se končajo po dosedanjih predpisih.
4. člen
Ta zakon začne veljati petnajsti dan po
objavi v Uradnem listu Republike Slovenije.
Št. 321-09/14-1/12
Ljubljana, dne 2. aprila 2014
EPA 1774-VI
Državni zbor Republike Slovenije
Janko Veber l.r.
Predsednik