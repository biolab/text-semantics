1. člen
(splošna določba)
Ta zakon določa pogoje, ki jih morajo
izpolnjevati zdravstveni delavci in zdravstveni sodelavci, državljani drugih
držav članic Evropske unije, za opravljanje svojega poklica v Republiki
Sloveniji (v nadaljnjem besedilu: tuji zdravstveni delavci).
Določbe tega zakona, ki se nanašajo na
fizične osebe, veljajo enako za ženske in za moške.
2. člen
(splošen pogoj za
opravljanje poklica v zdravstveni dejavnosti)
Pogoj za opravljanje poklica iz prejšnjega člena je:
-    
odločba o priznanju kvalifikacij za opravljanje poklica v Republiki
Sloveniji, pridobljena v postopku za priznavanje kvalifikacij po posebnem
zakonu,
3. člen
(uporaba jezika)
Tuji zdravstveni delavec uporablja pri
svojem delu slovenski jezik, na območju italijanske ali madžarske narodne
skupnosti pa tudi italijanski ali madžarski jezik.
Delodajalec v svojih aktih določi stopnjo
znanja jezika iz prejšnjega odstavka in način preverjanja izpolnjevanja tega
pogoja za posamezna delovna mesta.
Vlada pripravi standarde o stopnji
potrebnega znanja slovenskega jezika za orientacijska delovna mesta.
4. člen
(poseben pogoj za opravljanje poklica
zdravnika oziroma zobozdravnika)
Poleg pogoja iz 2.
člena tega zakona se morajo tuji zdravstveni delavci, ki opravljajo poklic
zdravnika in zobozdravnika, vpisati v register zdravnikov, ki ga vodi
Zdravniška zbornica Slovenije. Z dnem vpisa v register Zdravniška zbornica
Slovenije tujemu zdravstvenemu delavcu, ki opravlja poklic zdravnika ali
zobozdravnika, izda licenco za samostojno opravljanje zdravniške ali
zobozdravniške službe na določenem strokovnem področju.
5. člen
(možnost uporabe drugih jezikov v
medsebojnem sporazumevanju)
Kadar uporabnik zdravstvene storitve ne
obvlada jezika iz 3. člena tega zakona, lahko poteka sporazumevanje med tujim
zdravstvenim delavcem in uporabnikom zdravstvene storitve v jeziku, ki je
uporabniku razumljiv.

Zakon o opravljanju zdravstvenih poklicev v
Republiki Sloveniji za državljane drugih držav članic Evropske unije – ZOZPEU (Uradni
list RS, št. 86/02)
vsebuje naslednji končni določbi:
»6. člen
(prenehanje
veljavnosti)
Z dnem pristopa Republike Slovenije k
Evropski uniji se za tuje zdravstvene delavce prenehajo uporabljati:
-    
63. in 64. člen zakona o zdravstveni dejavnosti (Uradni list RS, št.
9/92, 26/92 – popravek, 37/95, 8/96, 59/99 – odločba US, 90/99 – popravek
odločbe US, 90/99, 98/99 – ZZdrS, 31/2000, 36/2000 – ZPDZC, 45/2001 in 62/2001
– sklep US);
-    
11., 12., 19., 34., 70. člen in 1. točka 81. člena zakona o zdravniški
službi (Uradni list RS, št. 98/99 in 67/2002);
-    
prva in druga alinea prvega odstavka in drugi odstavek 7. člena ter 8.
člen zakona o lekarniški dejavnosti (Uradni list RS, št. 9/92 in 38/99).
Z dnem pristopa Republike Slovenije k
Evropski uniji se za tuje zdravstvene delavce smiselno uporablja 5. člen zakona
o zdravniški službi (Uradni list RS, št. 98/99 in 67/2002).
Podzakonske akte je potrebno uskladiti z
določbami tega zakona v roku šestih mesecev od uveljavitve tega zakona,
delodajalci pa morajo svoje akte uskladiti do dne pristopa Republike Slovenije
k Evropski uniji.
7. člen
(končna
določba)
Ta zakon začne veljati petnajsti dan po
objavi v Uradnem listu Republike Slovenije, uporablja pa se od dne pristopa
Republike Slovenije k Evropski uniji.«.

Zakon o spremembah in dopolnitvah zakona o
zdravstveni dejavnosti – ZZDej-G (Uradni list RS, št. 2/04)
vsebuje naslednjo končno določbo:
»15. člen
Ta zakon začne veljati naslednji dan po
objavi v Uradnem listu Republike Slovenije, določbi 2. in 8. člena tega zakona
pa se začneta uporabljati z dnem pristopa Republike Slovenije k Evropski uniji.«.