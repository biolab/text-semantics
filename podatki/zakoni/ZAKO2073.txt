1. člen
Ta zakon določa:
1)    
delovna mesta, na katerih je delo posebno težko in za zdravje škodljivo,
v skladu s 40. členom in prvim odstavkom 41. člena temeljnega zakona o
pokojninskem zavarovanju;
2)    
delovna mesta, na katerih zavarovanci zaradi narave in teže dela po
določenih letih starosti ne morejo več uspešno opravljati svoje poklicne
dejavnosti, v skladu s 40. členom in drugim odstavkom 41. člena temeljnega
zakona o pokojninskem zavarovanju;
3)    
povečanje zavarovalne dobe, ki se priznava za vsakih 12 mesecev dela na
posameznih delovnih mestih (1. in 2. točka);
4)    
postopek z zahtevami za določitev novih in za revizijo že določenih
delovnih mest, na katerih se zavarovalna doba šteje s povečanjem.
2. člen
Delovna mesta, na katerih je delo posebno
težko in za zdravje škodljivo in se po 1. točki 1. člena tega zakona za delo na
njih zavarovalna doba ustrezno poveča, so tale:
I.      
V RUDNIKIH
1) Delovna mesta delavcev, ki delajo
pri neposredni proizvodnji v rudniških jamah, v katerih se pri dobivajo jedrske
surovine.
2) Delovna mesta delavcev, ki delajo
pri neposredni proizvodnji v rudniških jamah, v katerih se sicer ne pridobivajo
jedrske surovine, pač pa nastaja tam po ugotovitvah zveznega upravnega organa,
ki je pristojen za jedrsko energijo, ionizirajoče sevanje, ki precej presega
povprečno naravno sevanje in se približuje sevanju v rudniških jamah, v katerih
se pridobivajo jedrske surovine.
Vsakih 12 mesecev dela na delovnih mestih
pod 1) in 2) se šteje za 18 mesecev zavarovanja.
3) Delovna mesta delavcev, ki delajo v
rudnikih neposredno pri proizvodnji pod zemljo.
4) Delovna mesta delavcev, ki
opravljajo dela v zvezi z neposredno proizvodnjo v rudniških jamah, v katerih
se pridobivajo jedrske surovine, oziroma v rudniških jamah, v katerih se sicer
ne pridobivajo jedrske surovine, pač pa nastaja tam po ugotovitvah zveznega
upravnega organa, ki je pristojen za jedrsko energijo, jonizirajoče sevanje, ki
se približuje sevanju v rudniških jamah, v katerih se pridobivajo jedrske
surovine.
Vsakih 12 mesecev dela na delovnih mestih
pod 3) in 4) se šteje za 16 mesecev zavarovanja.
5) Delovna mesta delavcev, ki
opravljajo v jamah rudnikov jedrskih surovin delo v zvezi z varstvom pred
ionizirajočimi sevanji.
6) Delovna mesta delavcev, ki opravljajo v
rudnikih podzemeljska dela v zvezi s proizvodnjo in prebijejo najmanj
80% vsega dejanskega delovnega časa med letom na teh delih (jamski
snemalci in merilci, upravniki, inženirji, tehnični referenti, delovodje,
delavci, ki opravljajo obrtna dela, in pomožni delavci pri jamskih snemalcih in
merilcih, pri delavcih, ki opravljajo obrtna dela in pri delavcih na glavnih
podzemeljskih spravilnih poteh).
Vsakih 12 mesecev dela na delovnih mestih
pod 5) in 6) se šteje za 15 mesecev zavarovanja.
7) Delovna mesta delavcev, ki delajo pri neposrednem vrtanju
minskih lukenj na dnevnih kopih (vrtalci in pomočniki vrtalcev).
8) Delovna mesta voznikov težkih vozil z nosilnostjo nad 20
ton na dnevnih kopih.
Vsakih 12 mesecev dela na delovnih mestih pod 7) in 8) še šteje
za 14 mesecev zavarovanja.
II.     
V ŽELEZARNAH
1) Delovna mesta pri plavžih
Delovna mesta delavcev, ki delajo
neposredno pri taljenju rude, v plavžih in TH pečeh.
Vsakih 12 mesecev dela na takih delovnih mestih
se šteje za 15 mesecev zavarovanja.
2.     
Delovna mesta v jeklarnah
1) Delovna mesta talilcev v jeklarnah in
livarnah jekla, ki delajo poln delovni čas neposredno pri taljenju in
prebadanju.
2) Delovna mesta delavcev pri ulivanju
jekla v livnih grapah.
Vsakih 12 mesecev dela na delovnih mestih
pod 1) in 2) se šteje za 15 mesecev zavarovanja.
3.     
Delovna mesta v valjarnah
1) Delovna mesta delavcev v valjarnah,
kjer delavci valjajo jeklo z ročnim orodjem na vroče (vlaganje, prijemanje,
izvlačenje, ločevanje, obračanje in čiščenje valjarniških izdelkov).
2) Delovna mesta pri žarilnih in
ogrevalnih pečeh z nepretrganim produkcijskim procesom, pri katerih opravljajo
delavci delo z ročnim orodjem (pomikači).
Vsakih 12 mesecev dela na delovnih mestih
pod 1) in 2) se šteje za 15 mesecev zavarovanja.
4.     
 Delovna mesta v pocinkovalnicah
Delovna mesta delavcev, ki delajo neposredno pri pocinkovanju
in luženju žice, cevi in pločevine.
Vsakih 12 mesecev dela na teh delovnih mestih se šteje za 14
mesecev zavarovanja."
5.     
Delovna mesta pri aglomeraciji
Delovna mesta delavcev, ki delajo poln delovni
čas neposredno pri aglomeraciji.
Vsakih 12 mesecev dela na teh delovnih
mestih se šteje za 14 mesecev zavarovanja.
6.     
Delovna mesta v železarniških in drugih kovačnicah
Delovna mesta delavcev, ki opravljajo delo
mehaniziranega strojnega kovanja pri kladivih, pri katerih tehta bat nad 800
kg, in pri težkih stiskalnicah v nepretrgani proizvodnji, pri kateri tehtajo
odkovki več kot 150 kg (prvi kovač in preddelavec pri kladivu, tretji kovač in
njegovi pomočniki, preddelavec pri stiskalnici, prvi kovač stiskalnice,
stiskalničar in njihovi pomočniki).
Vsakih 12 mesecev dela na teh delovnih
mestih se šteje za 14 mesecev zavarovanja.
7.     
Delovna mesta pri vzdrževanju naprav
Delovna mesta delavcev, ki prebijajo najmanj 80% vsega
dejanskega delovnega časa v posameznem letu pri strojnem in električnem
vzdrževanju naprav v železarnah.
Vsakih 12 mesecev dela na teh delovnih mestih se šteje za 15
mesecev zavarovanja.
III.     V KOKSARNAH
Delovna mesta delavcev, ki odpirajo pokrove
koksnih baterij (deklerji).
Vsakih 12 mesecev dela na teh delovnih
mestih se šteje za 15 mesecev zavarovanja.
IV.   
V NEŽELEZNI METALURGIJI
1.     
Delovna mesta pri aglomeraciji
Delovna mesta delavcev v neželezni
metalurgiji, ki delajo poln delovni čas neposredno pri aglomeraciji.
Vsakih 12 mesecev dela na teh delovnih
mestih se šteje za 14 mesecev zavarovanja.
2.     
Delovna mesta pri drobljenju rud
(1) Delovna mesta delavcev, ki delajo
neposredno na sekundarnem in terciarnem drobljenju neželeznih rud in kremenčeve
rude (drobilci, lomilci rude, delavci pri presevanju rude ter strežno osebje
pri transportnih trakovih v drobilnicah).
Vsakih 12 mesecev dela na delovnih mestih
pod 1) se šteje za 15 mesecev zavarovanja.
2) Delovna mesta delavcev, ki delajo na
primarnem drobljenju neželeznih rud pri odprtih drobilnikih.
3) Delovna mesta delavcev, ki delajo
neposredno na vzdrževanju strojev in priprav v drobilnicah, in delovna mesta
nadzorno-tehničnega osebja, ki dela neposredno v drobilnicah na sekundarnem in
terciarnem drobljenju neželeznih rud in kremenčeve rude.
Vsakih 12 mesecev dela na delovnih mestih
pod 2) in 3) se šteje za 14 mesecev zavarovanja.
3.     
Delovna mesta v proizvodnji bakra
1) Delovna mesta delavcev, ki delajo
neposredno pri WJ-pečeh (delavci, ki imajo opravka pri šaržiranju peči,
izpuščanju bakrovega kamna, čiščenju žlindre in praznjenju prahu).
2) Delovna mesta delavcev, ki delajo neposredno na šaržiranju
koncentrata in izpuščanju praženca v pražarnah bakra.
Vsakih 12 mesecev dela na delovnih mestih
pod 1) in 2) se šteje za 16 mesecev zavarovanja.
3) Delovna mesta delavcev, ki delajo
neposredno pri plamenskih pečeh (delavci pri šaržiranju peči, izpuščanju
bakrovega kamna in čiščenju žlindre).
4) Delovna mesta delavcev, ki delajo neposredno kot pražilci
v kontroli procesa praženja v pražarnah bakra.
5) Delovna mesta delavcev, ki delajo neposredno pri čiščenju
gorilnikov pri plamenski peči.
6) Delovna mesta delavcev, ki delajo neposredno pri
odpraševanju kotlov pri plamenski peči.
7) Delovna mesta delavcev, ki delajo neposredno pri vlaganju
kremenca v konvertor.
8) Delovna mesta delavcev, ki delajo neposredno pri lomljenju
rude v predoru WJ peči.
9) Delovna mesta delavcev, ki delajo neposredno pri taljenju
neželeznih kovin.
10) Delovna mesta delavcev, ki delajo neposredno pri
predelavi anodnega blata pri pridobivanju plemenitih kovin.
11) Delovna mesta delavcev, ki delajo neposredno pri
pripravljanju apna in reagensov v flotaciji in cianizaciji.
12) Delovna mesta delavcev, ki prebijejo najmanj 80% vsega
dejanskega delovnega časa v posameznem letu pri strojnem vzdrževanju WJ peči,
plamenskih peči in pražarn, pri strojnem in električnem vzdrževanju žerjavov,
ki so namenjeni za šaržiranje konvertorja in plemenske peči.
Vsakih 12 mesecev dela na delovnih mestih
pod 3) do 12) se šteje za 15
mesecev zavarovanja.
13) Delovna mesta delavcev, ki delajo
neposredno pri konvertorjih (delavci, ki šaržirajo konvertor, izpuščajo baker
in čistijo žlindro).
14) Delovna mesta delavcev, ki delajo neposredno pri
odpraševanju električnih filtrov.
15) Delovna mesta delavcev, ki delajo neposredno pri sušenju
in mletju materiala za taljenje neželeznih kovin.
16) Delovna mesta delavcev, ki delajo neposredno pri
elektrolitičnem rafiniranju bakra (elektrolitiki).
17) Delovna mesta delavcev, ki delajo neposredno pri pečeh za
taljenje v livarni brona (talilci).
18) Delovna mesta delavcev, ki delajo neposredno pri
vzdrževanju električnih strojnih priprav v livarni bakrovih zlitin, pri
pridobivanju plemenitih kovin in v hali za elektrolizo.
19) Delovna mesta delavcev, ki prebijejo najmanj 80% vsega
dejanskega delovnega časa v posameznem letu pri strojnem vzdrževanju
konvertorjev ali pri električnem vzdrževanju vseh metalurških priprav v
talilnici.
20) Delovna mesta upravnikov, inženirjev, tehničnih vodij,
delovodij in tehnikov, ki prebijejo najmanj 80% vsega dejanskega delovnega časa
v posameznem letu neposredno na delu v talilnici.
Vsakih 12 mesecev dela na delovnih mestih
pod 13) do 20) se šteje za 14
mesecev zavarovanja.
4.     
Delovna mesta v proizvodnji svinca
1) Delovna mesta delavcev, ki delajo
neposredno pri koritastih pečeh in komorah mehaničnih filtrov v talilnici
svinca.
2) Delovna mesta delavcev, ki delajo neposredno v pražarni
svinca.
Vsakih 12 mesecev dela na delovnih mestih
pod 1) in 2) se šteje za 16 mesecev zavarovanja.
3) Delovna mesta delavcev, ki stalno
opravljajo pomožna dela v dvorani pri koritastih pečeh (dela, ki so v
neposredni zvezi s strežbo pri koritastih pečeh — pripravljanje šarž, zbiranje
žlindre in dr.).
4) Delovna mesta delavcev, ki
šaržirajo peči v talilnici svinca.
5) Delovna mesta talilcev pri jaškovnih,
bobnastih, plamenskih in rotacijskih pečeh.
6) Delovna mesta delavcev, ki čistijo
kleti, plinovode in električne filtre v talilnici svinca.
7) Delovna mesta delavcev, ki delajo neposredno na drobljenju
surovin za jaškovne peči in aglomerata za aglomerirajoče praženje svinčevih
koncentratov (vodja drobilnika, drobilec in čistilec transportnih trakov).
8) Delovna mesta delavcev, ki delajo neposredno na
pripravljanju flotacijskih reagensov.
9) Delovna mesta delavcev, ki prebijejo najmanj 80% vsega
dejanskega delovnega časa v posameznem letu pri električnem in strojnem
vzdrževanju jaškovnih peči, pražarne, naprave za filtriranje plinov, za
rafiniranje svinca, naprav v procesu kloriranja, plamenskih peči, elektrolize
srebra in na vzdrževanju žerjavov v halah za pridobivanje svinca.
Vsakih 12 mesecev dela na delovnih mestih
pod 3) do 9) se šteje za 15 mesecev zavarovanja.
10) Delovna mesta delavcev, ki delajo pri
pečeh v rafineriji svinca, proizvodnji anodnega srebra in bizmuta.
11) Delovna mesta upravnikov, inženirjev, tehničnih vodij,
delovodij in tehnikov, ki prebijejo najmanj 80% vsega dejanskega delovnega časa
v posameznem letu neposredno na delu v talilnici in rafineriji svinca.
Vsakih 12 mesecev dela na delovnih mestih
pod 10) in 11) se šteje za 14
mesecev zavarovanja.
5.     
Delovna mesta v proizvodnji minija
Delovna mesta delavcev, ki delajo
neposredno v proizvodnji minija.
Vsakih 12 mesecev na teh delovnih mestih se
šteje za 14 mesecev zavarovanja.
6.     
Delovna mesta v proizvodnji cinka
1) Delovna mesta talilcev pri
nemehaniziranih destilacijskih pečeh, ki destilirajo cink.
Vsakih 12 mesecev na delovnih mestih pod 1)
se šteje za 16 mesecev zavarovanja.
2) Delovna mesta delavcev, ki kopljejo
in premetavajo cinkov aglomerat z naprav za aglomeracijo.
3) Delovna mesta delavcev, ki stalno
čistijo plinovode mehaničnih in električnih filtrov pri pražarnah cinka.
4) Delovna mesta delavcev, ki delajo neposredno v pražarni
cinka.
5) Delovna mesta delavcev, ki delajo stalno pri pomožnih
delih na destilacijskih pečeh (dela v spodnjem postroju destilacijske peči in
dela pri zbiranju žlindre).
6) Delovna mesta delavcev, ki delajo neposredno pri mletju
surovin za izdelovanje retort za destilacijske peči pri destilaciji cinka.
7) Delovna mesta delavcev, ki delajo neposredno na
drobljenju, mletju in presevanju žlindre v talilnici elektrolize cinka.
8) Delovna mesta delavcev, ki prebijejo najmanj 80% vsega
dejanskega delovnega časa v posameznem letu na strojnem in električnem vzdrževanju
naprav v proizvodnji cinka.
Vsakih 12 mesecev na delovnih mestih pod 2)
do 8) se šteje za 15 mesecev zavarovanja.
9) Delovna mesta delavcev, ki delajo neposredno na
elektrolitičnem pridobivanju cinka (delavci pri posnemanju cinka, čiščenju
celic in kontroli celic).
10) Delovna mesta delavcev, ki delajo neposredno pri pečeh za
drobljenje anodnega cinka (delavci pri litju in obdelavi žlindre).
11) Delovna mesta delavcev, ki delajo neposredno na
vzdrževanju poliestrske mase v elektrolizi cinka.
12) Delovna mesta delavcev, ki delajo neposredno na taljenju
kadmija.
13) Delovna mesta delavcev, ki prebijejo najmanj 80% vsega
dejanskega delovnega časa v posameznem letu na delih tehničnega nadzorstva v
proizvodnji cinka (upravniki, inženirji, tehnični vodje, delovodje in tehniki).
Vsakih 12 mesecev dela na delovnih mestih pod 9) do 13) se šteje
za 14 mesecev zavarovanja.
7.     
Delovna mesta v proizvodnji antimona
1) Delovna mesta delavcev, ki delajo
neposredno pri plamenskih pečeh, v katerih se predeluje antimonov trioksid
(delavci, bi delajo pri šaržiranju, taljenju in izlivanju).
2) Delovna mesta delavcev, ki delajo
neposredno pri jaškovnih pečeh, v katerih se predeluje žlindra (delavci pri
šaržiranju, taljenju in izlivanju).
3) Delovna mesta delavcev, ki delajo
neposredno pri pečeh za predrafinacijo in rafinacijo (delavci, ki delajo pri
taljenju, šaržiranju in izlivanju).
4) Delovna mesta delavcev, ki neposredno strežejo pri
mehaničnih filtrih in plinskih ceveh v talilnici antimona.
Vsakih 12 mesecev dela na delovnih mestih 1) do 4) se šteje za 15 mesecev
zavarovanja.
5) Delovna mesta delavcev, ki delajo pri
rotacijskih pečeh in neposredno pražijo antimonove rude in koncentrate.
6) Delovna mesta delavcev, ki prebijejo najmanj 80% vsega
dejanskega delovnega časa v posameznem letu pri strojnem in električnem
vzdrževanju naprav in priprav v talilnici antimona.
7) Delovna mesta upravnikov, inženirjev, tehničnih vodij,
delovodij in tehnikov, ki prebijejo najmanj 80% vsega dejanskega delovnega časa
v posameznem letu neposredno v talilnici antimona.
Vsakih 12 mesecev dela na delovnih mestih
pod 5) do 7) se šteje za 14
mesecev zavarovanja.
8.     
Delovna mesta v proizvodnji živega srebra
1) Delovna mesta delavcev, ki delajo
neposredno pri špirkovih pečeh in jaškovnih pečeh (talilci in pomočniki).
2) Delovna mesta delavcev, ki delajo
neposredno na zgornjem in spodnjem delu špirkovih in jaškovnih peči.
3) Delovna mesta delavcev, ki
neposredno predelujejo živosrebrni prašek.
4) Delovna mesta delavcev, ki
neposredno polnijo steklenice z živim srebrom.
5) Delovna mesta delavcev, ki
neposredno presevajo živosrebrni oksid.
6) Delovna mesta delavcev, ki delajo v
proizvodnji živosrebrnega sublimata (sinteza, spravljanje sublimata iz komore,
priprava sublimata za pakiranje in pakira nje sublimata).
Vsakih 12 mesecev dela na delovnih mestih
pod 1), 2), 3), 4), 5) in 6) se šteje za 16 mesecev zavarovanja.
7) Delovna mesta talilcev pri
rotacijskih pečeh.
8) Delovna mesta delavcev, ki delajo
na spodnjem delu rotacijske peči.
9) Delovna mesta delavcev, ki delajo v
proizvodnji živosrebrnih spojin (šaržiranje, centrifugiranje, odlivanje in
rafiniranje).
10) Delovna mesta delavcev, ki prebijejo najmanj 80% vsega
dejanskega delovnega časa v posameznem letu na vzdrževanju naprav v talilnici
živega srebra.
11) Delovna mesta delavcev, ki prebijejo najmanj 80% vsega
dejanskega delovnega časa v posameznem letu na delih tehničnega nadzorstva v
proizvodnji živega srebra (upravniki, inženirji, tehnični vodje, delovodje in
tehniki).
Vsakih 12 mesecev dela na delovnih mestih
pod 7) do 11) se šteje za 15 mesecev zavarovanja.
V.    
NA DELIH S SVINCEM
Delovna mesta varilcev, ki stalno varijo
svinčeno pločevino, cevi in svinčene armature (kemična industrija, neželezna
metalurgija in dr.).
Vsakih 12 mesecev dela na teh delovnih
mestih se šteje za 14 mesecev zavarovanja.
VI.   
NA ELEKTRIČNEM IN AVTOGENEM VARJENJU
Delovna mesta delavcev, ki delajo neposredno pri mikro
zvarjanju kot tudi pri električnem in avtogenem varjenju v vročih obratih v
železni in neželezni metalurgiji ter v livarnah.
Vsakih 12 mesecev dela na teh delovnih mestih se šteje za 14
mesecev zavarovanja.
VII.   V PROIZVODNJI
AKUMULATORJEV
1.     
V proizvodnji svinčevih akumulatorjev
1) Delovna mesta delavcev, ki delajo neposredno pri mletju in
mešanju svinčevih oksidov.
2) Delovna mesta delavcev, ki delajo neposredno na sušenju
svinčenih plošč in elektrod.
3) Delovna mesta delavcev, ki delajo neposredno pri
formiranju svinčenih plošč.
4) Delovna mesta delavcev, ki delajo neposredno na obdelavi
svinčenih elektrod.
5) Delovna mesta delavcev, ki delajo neposredno na montaži akumulatorjev
in akumulatorskih baterij.
6) Delovna mesta delavcev, ki delajo neposredno pri litju
svinčenih elementov za akumulatorje.
Vsakih 12 mesecev dela na delovnih mestih pod 1) do 6) se
šteje za 15 mesecev zavarovanja.
7) Delovna mesta delavcev, ki delajo neposredno na mazanju
svinčenih plošč.
8) Delovna mesta delavcev, ki delajo neposredno pri
vskladiščenju svinčenih elektrod.
Vsakih 12 mesecev dela na delovnih mestih pod 7) in 8) se
šteje za 14 mesecev zavarovanja.
2.     
V proizvodnji nikelj-kadmijevih alkalnih akumulatorjev
1) Delovna mesta delavcev, ki delajo neposredno pri
izdelovanju in obdelavi negativne kadmijeve mase.
2) Delovna mesta delavcev, ki delajo neposredno na mehanični
izdelavi elektrod.
Vsakih 12 mesecev dela na delovnih mestih pod 1) in 2) se
šteje za 15 mesecev zavarovanja.
3) Delovna mesta delavcev, ki delajo neposredno na
izdelovanju in obdelavi pozitivne nikljeve mase.
4) Delovna mesta delavcev, ki delajo neposredno na
briketiranju mas in pakiranju briketov v mrežice.
5) Delovna mesta delavcev, ki delajo neposredno na montiranju
elektrod.
6) Delovna mesta delavcev, ki prebijejo najmanj 80% vsega
dejanskega delovnega časa v posameznem letu na vzdrževanju strojev pri
mehanični izdelavi elektrod (reglerji).
7) Delovna mesta načelnikov oddelkov, delovodij, vodij skupin
in tehnikov, ki prebijejo najmanj 80% vsega dejanskega delovnega časa v
posameznem letu neposredno na delu pri mehanični izdelavi elektrod.
Vsakih 12 mesecev dela na delovnih mestih od 3) do 7) se
šteje za 14 mesecev zavarovanja.
VIII. V GRAFIČNI INDUSTRIJI
1) Delovna mesta delavcev, ki delajo kot strojni stavci na
linotipu, črkostavci na teletipsterju in ročni črkostavci (tipografi).
2) Delovna mesta delavcev, ki delajo kot črkolivarji na
monotipu, livarji na monotip-supri, livarji slepega stavnega gradiva (livarji
razpornikov in medvrstnikov) in pomočniki v črkolivnici.
3) Delovna mesta delavcev, ki delajo kot livarji svinca.
4) Delovna mesta delavcev, ki delajo kot stereotiperji
svinčenih plošč in pomočniki v stereotipiji.
5) Delovna mesta delavcev, ki delajo kot jedkavci bakra,
jedkavci klišejev (cinkografi) in pomočniki v delavnici klišejev.
Vsakih 12 mesecev dela na delovnih mestih pod 1) do 5) se šteje
za 14 mesecev zavarovanja.
IX.   
V PROIZVODNJI ŽELEZOVIH ZLITIN IN KAL CIJEVEGA KARBIDA
1.     
Delovna mesta v proizvodnji železnih zlitin
1) Delovna mesta delavcev, ki delajo
neposredno pri električnih pečeh v proizvodnji feromangana — šaržiranje,
taljenje, prebadanje, odlivanje in odstranjevanje žlindre.
Vsakih 12 mesecev dela na delovnih mestih
pod 1) se šteje za 16 mesecev zavarovanja.
2) Delovna mesta delavcev, ki delajo
neposredno pri električnih pečeh v proizvodnji železovih zlitin, izvzemši
feromangan — šaržiranje, taljenje in prebadanje.
Vsakih 12 mesecev dela na delovnih mestih
pod 2) se šteje za 15 mesecev zavarovanja.
3) Delovna mesta delavcev, ki delajo
neposredno pri električnih pečeh v proizvodnji železovih zlitin, izvzemši
feromangan — odlivanje in odstranjevanje žlindre.
Vsakih 12 mesecev dela na delovnih mestih
pod 3) se šteje za 14 mesecev zavarovanja.
2.     
Delovna mesta v proizvodnji kalcijevega karbida
Delovna mesta delavcev, ki delajo
neposredno pri električnih pečeh (delavci, ki šaržirajo, talijo, prebadajo in
odlivajo).
Vsakih 12 mesecev dela na teh delovnih
mestih se šteje za 15 mesecev zavarovanja.
X.    
V LIVARNAH
1) Delovna mesta delavcev v čistilnici
odlitkov, ki delajo na visečih brusilnikih.
2) Delovna mesta delavcev, ki v kabini
peskajo odlitke.
Vsakih 12 mesecev dela na delovnih mestih
pod 1) in 2) se šteje za 15 mesecev zavarovanja.
3) Delovna mesta delavcev, ki njihovo
delo kontinuirano obsega formanje (ročno in strojno), ne pa tudi pripravo in
dr.
4) Delovna mesta talilcev na kupolnih
pečeh pri kontinuiranem ulivanju.
5) Delovna mesta delavcev v čistilnici
odlitkov, ki delajo z ročnimi in stabilnimi brusilniki ali peskajo odlitke.
6) Delovna mesta delavcev ki ročno in
na stresalni rešetki iztresajo odlitke iz form.
7) Delovna mesta delavcev, ki ročno
ali s pnevmatičnim orodjem izbijajo jedra.
Vsakih 12 mesecev dela na delovnih mestih
pod 3) 4), 5), 6) in 7) se šteje za 14 mesecev zavarovanja.
XI.   
V VOJAŠKIH REMONTNIH ZAVODIH
Delovna mesta delavcev, ki delajo v kabini na peskanju delov
temeljnih tehničnih sredstev.
Vsakih 12 mesecev dela na teh delovnih mestih se šteje za 15
mesecev zavarovanja.
XII.   DELO ŽERJAVOVODIJ
Delovna mesta delavcev, ki delajo kot
žerjavovodje na livnih poljih pri kontinuiranem obratovanju peči v železarstvu
in neželezni metalurgiji, v proizvodnji železovih zlitin in v livarnah.
Vsakih 12 mesecev dela na teh delovnih
mestih se šteje za 14 mesecev zavarovanja.
XIII. V PROIZVODNJI NEKOVINSKIH RUDNIN
Delovna mesta delavcev, ki delajo
neposredno pri drobljenju azbestne rude ter pri separaciji in pakiranju
azbestnega vlakna.
Vsakih 12 mesecev dela na teh delovnih mestih
se šteje za 15 mesecev zavarovanja.
XIV. V PROIZVODNJI V OGNJU OBSTOJNEGA
MATERIALA
1) Delovna mesta oblikovalcev pri pnevmatičnih kladivih v
proizvodnji specialnih fazonskih šamotnih opek, ki jih ni mogoče izdelovati na
stiskalnicah.
2) Delovna mesta praznilcev peči.
Vsakih 12 mesecev dela na delovnih mestih pod 1) in 2) se šteje
za 14 mesecev zavarovanja.
XV. 
V PROIZVODNJI STEKLA
1) Delovna mesta delavcev, ki delajo kot
ročni pihalci stekla, nabiralci stekla, nabiralci stekla na kiko stroju,
nabiralci stekla na stiskalnici, krogličarji.
2) Delovna mesta brusilcev kristala - graverjev in brusilcev
koničnega brušenja.
3) Delovna mesta vodij strojev v strojni proizvodnji stekla
(strojni steklarji).
4) Delovna mesta delavcev, ki delajo neposredno na ročni
pripravi zmesi in metanju zmesi v steklarsko peč.
5) Delovna mesta steklopihalcev v proizvodnji industrijskih
aparatur, steklenih aparatov in instrumentov, toplomerov in dr.
6) Delovna mesta delavcev, ki v proizvodnji toplomerov delajo
pri merjenju z živim srebrom ter pri polnjenju živega srebra v toplomere in
njegovem odstranjanju iz toplomerov.
Vsakih 12 mesecev dela na delovnih mestih
pod 1) do 6) se šteje za 15 mesecev zavarovanja.
7) Delovna mesta delavcev, ki delajo na brušenju steklenih
aparatov.
8) Delovna mesta delavcev, ki delajo na steklu z barvami
(stekloslikarji).
9) Delovna mesta delavcev, ki delajo na graduiranju steklenih
izdelkov (steklograduirci).
10) Delovna mesta delavcev, ki delajo na litju živega srebra
pri izmeritvi laboratorijskih instrumentov.
Vsakih 12 mesecev dela na delovnih mestih pod 7) do 10) se šteje
za 14 mesecev zavarovanja.
XVI. V POMORSKEM LADJEDELNIŠTVU
1) Delovna mesta delavcev, ki delajo na
spajanju elementov v sekcije in na spajanju sekcij v konstrukcijo ladijskega
trupa (monterji ladij).
2) Delovna mesta delavcev, ki delajo na
montiranju odrov na ladjah (monterji odrov).
Vsakih 12 mesecev dela na delovnih mestih
pod 1) in 2) se šteje za 15 mesecev zavarovanja.
3) Delovna mesta delavcev, ki delajo
kot elektrovarilci v ladijskem trupu.
4) Delovna mesta delavcev, ki čistijo
rjo oziroma na grobo barvajo ladijski trup.
5) Delovna mesta delavcev, ki delajo na obdelavi in spajanju
kovinskih ladijskih elementov s pnevmatičnimi orodji.
6) Delovna mesta delavcev, ki delajo na izdelovanju,
montiranju in preizkušanju cevovodov, kotlov, hladilnih naprav na ladjah
(izdelovalci ladijskih cevi in kotlov).
7) Delovna mesta delavcev, ki delajo na plinskem rezanju in
ravnanju ladijskih elementov (plinski rezalci).
8) Delovna mesta delavcev, ki delajo na izoliranju ladijskih
elementov (ladijski izolaterji).
9) Delovna mesta delavcev, ki delajo na premazovanju
ladijskih elementov (ladijski pleskarji).
Vsakih 12 mesecev dela na delovnih mestih
pod 3) do 9) se šteje za 14
mesecev zavarovanja.
XVII.      V
KEMIČNO-FARMACEVTSKI INDUSTRIJI
1) Delovna mesta delavcev, ki delajo
neposredno pri sintezi in ekstrakciji opijevih alkaloidov.
2) Delovna mesta delavcev, ki delajo
neposredno v proizvodnji morfina iz makovih glavic.
Vsakih 12 mesecev dela na delovnih mestih
pod 1) in 2) se šteje za 15 mesecev zavarovanja.
3) Delovna mesta delavcev, ki delajo
pri sintezi in ekstrakciji opijevih alkaloidov, razen delavcev, ki so omenjeni
pod 1) (šefi oddelkov, tehnologi in snažilke).
4) Delovna mesta delavcev, ki delajo v
proizvodnji morfina iz makovih glavic, razen delavcev, ki so omenjeni pod 2)
(šefi oddelkov, snažilke, skladiščniki alkaloidov).
Vsakih 12 mesecev dela na delovnih mestih
pod 3) in 4) se šteje za 14 mesecev zavarovanja.
XVIII.  V PROIZVODNJI NAFTE
1) Delovna mesta vodje izmene na vrtanju in pomočnika vodje
izmene na vrtanju.
2) Delovna mesta delavcev klinašev pri vrtanju in delavcev
klinašev pri remontu.
3) Delovna mesta delavcev na vrtalnem stolpu pri vrtanju in
pri remontu.
4) Delovna mesta motoristov pri vrtanju.
Vsakih 12 mesecev dela na delovnih mestih pod 1) do 4) se
šteje za 15 mesecev zavarovanja.
XIX.V PROIZVODNJI
UMETNIH GNOJIL NA BAZI FOSFORJA
1) Delovna mesta delavcev, ki delajo neposredno na mletju in
drobljenju surovin in gotovih izdelkov (vodje mlina in njihovi pomočniki ter vodje
drobilnika).
2) Delovna mesta delavcev, ki delajo neposredno na predelavi
surovega fosforja pri reaktorju (vodje reaktorja in njihovi pomočniki, ter
vodje transporterja pod reaktorjem).
3) Delovna mesta delavcev, ki delajo neposredno na
absorbiranju in predelavi fluornih plinov (vodje absorberjev in delavci na
vzdrževanju plinskega kanala in absorbicijskega ventilatorja, vodje priprav za
proizvodnjo natrijevih in kalijevih silikofluoridov in njihovi pomočniki).
4) Delovna mesta delavcev, ki delajo neposredno kot vodje
vibracijskih sit.
5) Delovna mesta delavcev, ki delajo neposredno na polnjenju
bunkerjev ter na oskrbovanju, vzdrževanju in čiščenju transportnih trakov v
zaprtih kanalih in galerijah (vodje transportnih trakov).
Vsakih 12 mesecev dela na delovnih mestih pod 1) do 5) se
šteje za 16 mesecev zavarovanja.
6) Delovna mesta delavcev, ki delajo neposredno pri
granulatorju na pripravljanju in doziranju surovin za granulator (vodje
granulatorja in njihovi pomočniki, vodje priprave za doziranje, delavci na
pripravljanju Thomasove moke in surovine ter vodje sprejemnega bunkerja za
surovine).
7) Delovna mesta delavcev, ki delajo neposredno na pakiranju
surovega fosfata.
8) Delovna mesta delavcev, ki delajo neposredno pri merilnih
pripravah in na pakiranju gotovih izdelkov.
Vsakih 12 mesecev dela na delovnih mestih pod 6) do 8) se
šteje za 15 mesecev zavarovanja.
9) Delovna mesta delavcev, ki delajo neposredno kot vodje
peči, sušilnic in hladilnikov.
10) Delovna mesta delavcev, ki delajo neposredno na ročnem
pripravljanju surovin za predelavo in gotovih izdelkov za pakiranje.
Vsakih 12 mesecev dela na delovnih mestih pod 9) in 10) se
šteje za 14 mesecev zavarovanja.
XX.  V PROIZVODNJI LAKIRANE ŽICE
Delovna mesta delavcev, ki delajo na neposrednem ličenju
lakirane žice (ličarji).
Vsakih 12 mesecev dela na teh delovnih mestih se šteje za 14
mesecev zavarovanja.
XXI. NA DELIH Z RAZSTRELIVI IN
RAZSTRELILNIMI SNOVMI
1) Delovna mesta delavcev, ki delajo
neposredno v proizvodnji inicialnih in kemično čistih brizantnih razstreliv,
nitroceluloze, plastičnih razstreliv, črnega smodnika, malodimnih smodnikov,
specialnih smodnikov in inicialnih zmesi.
2) Delovna mesta delavcev, zaposlenih
neposredno pri predelavi inicialnih in brizantnih razstreliv ali pri
delaboraciji elementov, napolnjenih s tako snovjo.
Vsakih 12 mesecev dela na delovnih mestih
pod 1) in 2) se šteje za 16 mesecev zavarovanja.
3) Delovna mesta delavcev, zaposlenih
neposredno pri dodelavi brizantnih razstreliv in pri izdelovanju praškastih
razstreliv in pirotehničnih zmesi.
4) Delovna mesta delavcev, ki imajo
neposredno opravka pri laboraciji z inicialnimi in brizantnimi razstrelivi.
5) Delovna mesta delavcev, ki v
proizvodnih obratih neposredno raziskujejo inicialna in brizantna raz streliva,
vnetljive snovi in črni smodnik.
Vsakih 12 mesecev dela na delovnih mestih
pod 3), 4) in 5) se šteje za 15 mesecev zavarovanja.
XXII.      V
PROIZVODNJI GRADBENEGA MATERIALA
1) Delovna mesta delavcev, ki
opravljajo delo žgalca klinkerja.
2) Delovna mesta delavcev, ki delajo
kot upravljalci rešetk pri izstopu klinkerja.
Vsakih 12 mesecev dela na delovnih mestih
pod 1) in 2) se šteje za 14 mesecev zavarovanja.
XXIII.    V GRADBENIŠTVU
Delovna mesta delavcev, ki najmanj 80%
skupnega dejanskega delovnega časa v letu neposredno prebijajo predore (vrtalci,
minerji-strelci, nakladalci in njihovi pomožni delavci).
Vsakih 12 mesecev dela na teh delovnih
mestih se šteje za 15 mesecev zavarovanja.
XXIV.    PRI GEOLOŠKIH IN
RUDARSKIH RAZISKOVANJIH
Delovna mesta vrtalcev pri raziskovalnem vrtanju, vrtalcev
inicircev in torkretircev.
Vsakih 12 mesecev dela na teh delovnih mestih se šteje za 15
mesecev zavarovanja.
XXV.     DELO
ZIDARJEV PROTI OGNJU ODPORNIH PEČI
Delovna mesta delavcev, ki najmanj 80%
skupnega dejanskega delovnega časa v letu prebijejo kot zidarji na vročih
remontnih in generalnih remontih industrijskih in metalurških peči (martinovk,
plavžev, koksnih peči, mešalnih peči, valjarniških peči in kovaških peči za
segrevanje vložkov v valjarnah oziroma odkovkov v kovačnicah, električnih peči
za proizvodnjo elektrojekla in železovih zlitin, nizkih jaškovnih TH peči za
pridobivanje grodlja, rotacijskih peči za žganje rude in rotacijskih peči za
pridobivanje: cementa, sintranega magnezita, sintranega dolomita, neželeznih
kovin, karbida in živega srebra).
Vsakih 12 mesecev dela na teh delovnih
mestih se šteje za 15 mesecev zavarovanja.
XXVI.    NA DELIH PRI
NIZKIH TEMPERATURAH
Delovna mesta delavcev, ki delajo v predorih in komorah
hladilnic pri nizkih temperaturah.
Vsakih 12 mesecev dela na teh delovnih mestih se šteje za 14
mesecev zavarovanja.
XXVII.  PODVODNA DELA
1) Delovna mesta delavcev, ki opravljajo
potapljaška dela.
2) Delovna mesta delavcev, ki opravljajo
dela v kesonih.
Vsakih 12 mesecev dela na delovnih mestih
pod 1) in 2). se šteje za 18 mesecev zavarovanja.
XXVIII. V PROMETU
1.     
Delovna mesta v železniškem prometu
1) Delovna mesta strojevodij na parnih
lokomotivah, dieselskih lokomotivah in električnih lokomotivah.
2) Delovna mesta kurjačev na parnih
lokomotivah.
3) Delovna mesta vodij premika in
premikačev.
Vsakih 12 mesecev dela na delovnih mestih
pod 1) do 3) se šteje za 16 mesecev zavarovanja.
4) Delovna mesta pomočnikov strojevodij.
5) Delovna mesta strojevodij pri premiku.
Vsakih 12 mesecev dela na delovnih mestih
pod 4) in 5) se šteje za 15 mesecev zavarovanja.
6) Delovna mesta zaviralcev.
7) Delovna mesta kretnikov na postajah,
skozi katere vozi v posamezni turnusni izmeni 30 vlakov povprečno na leto.
8) Delovna mesta odpravnikov vlakov na
postajah, skozi katere vozi v posamezni turnusni izmeni 30 vlakov povprečno na
leto.
Vsakih 12 mesecev dela na delovnih mestih
pod 6) do 8) se šteje za 14 mesecev zavarovanja.
2.     
Delovna mesta v pomorskem in pomorsko-rečnem pometu
1) Delovna mesta osebja na tankerjih,
ki prevažajo tekoče gorivo na dolgi, veliki in mali obalni plovbi.
2) Delovna mesta kurjačev s premogom
in premogarjev na dolgi, veliki in mali obalni plovbi.
3) Delovna mesta svetilničarjev na
svetilnikih I. in II. kategorije — po posebnih predpisih.
Vsakih 12 mesecev dela na delovnih mestih
pod 1), 2) in 3) se šteje za 15 mesecev zavarovanja.
4) Delovna mesta vkrcanega osebja,
razen osebja, ki je navedeno pod 1) in 2), na dolgi, veliki
in mali obalni plovbi.
Vsakih 12 mesecev na delovnih mestih pod 4)
se šteje za 14 mesecev zavarovanja.
3.     
Delovna mesta v rečnem prometa
Delovna mesta kurjačev s premogom in
premogarjev.
Vsakih 12 mesecev dela na teh delovnih
mestih se šteje za 15 mesecev zavarovanja.
4.     
Delovna mesta v letalstvu
1) Delovna mesta delavcev, ki
opravljajo delo po klicnih pilotov, s pogojem, da imajo najmanj 200 poletov v
letu.
2) Delovna mesta učiteljev motornega
letenja in jadralnega letalstva, s pogojem, da imajo najmanj 200 poletov v
letu.
3) Delovna mesta padalskih učiteljev,
s pogojem, da napravijo v letu najmanj 30 skokov.
Vsakih 12 mesecev na delovnih mestih pod
1), 2) in 3) se šteje za 18 mesecev zavarovanja.
4) Delovna mesta delavcev, ki letajo
kot radiotelegrafisti, navigatori in letalski mehaniki, s pogojem, da imajo
najmanj 200 poletov v letu.
Vsakih 12 mesecev dela na delovnih mestih
pod 4) se šteje za 16 mesecev zavarovanja.
Za polet se šteje vsak vzlet.
Polet, ki traja brez presledka in spuščanja
več kot 5 ur (čarterski polet), se šteje za dva poleta.
5.     
Delovna mesta v luškem transportu
Delovna mesta luško-transportnih delavcev, ki delajo fizično
(ročno, nemahinizirano) na neposrednem prekladanju blaga v lukah.
Vsakih 12 mesecev dela na teh delovnih mestih se šteje za 14
mesecev zavarovanja.
XXIX.    V KOMUNALNI
DEJAVNOSTI
1) Delovna mesta poklicnih gasilcev na operativnih funkcijah
v gasilskih enotah, ki jih ustanavljajo družbeno-politične skupnosti v krajih,
ki jih s svojim sklepom določi skupnost pokojninskega in invalidskega
zavarovanja.
2) Delovna mesta delavcev, ki delajo pri kanalizaciji na
neposrednem čiščenju, vzdrževanju in popravljanju kanalov in zbiralnih bazenov
ter na ravnanju, vzdrževanju in popravilih črpalnih (fekalnih) postaj in drugih
priprav za zbiranje, transportiranje, predelovanje in odstranjevanje vsebine
kanalov.
Vsakih 12 mesecev dela na delovnih mestih pod 1) in 2) se šteje
za 15 mesecev zavarovanja.
XXX.     NA JEDRSKIH
NAPRAVAH IN V JEDRSKIH LABORATORIJIH
1) Delovna mesta delavcev, ki delajo pri
jedrskih reaktorjih in akceleratorjih v laboratorijih z visoko aktivnostjo, kot
tudi na drugih delovnih mestih, na katerih so delovni pogoji enaki pogojem v
takih laboratorijih, ki jih določi zvezni upravni organ, pristojen za jedrsko
energijo.
2) Delovna mesta delavcev, ki opravljajo
dela dekontaminacije v institutih za jedrske vede.
Vsakih 12 mesecev dela na delovnih mestih
pod 1) in 2) se šteje za 15 mesecev zavarovanja.
XXXI.    DELA NA PODROČJU
RADIOLOGIJE — V ZDRAVSTVENIH ZAVODIH
Delovna mesta zdravnikov in pomožnega
osebja, ki neposredno pripravljajo in uporabljajo zaprte gama-oddajnike.
Vsakih 12 mesecev dela na teh delovnih
mestih se šteje za 15 mesecev zavarovanja.
3. člen
Delovna mesta, na katerih zavarovanci
zaradi narave in teže dela po določenih letih starosti ne morejo več uspešno
opravljati svoje poklicne dejavnosti (2. točka 1. člena) in se za delo na njih
zavarovalna doba ustrezno poveča, so tale:
XXXII.  V UMETNIŠKI DEJAVNOSTI
1) Delovna mesta baletnih plesalcev.
Vsakih 12 mesecev dela na delovnih mestih
pod 1) se šteje za 18 mesecev zavarovanja.
2) Delovna mesta opernih pevcev —
solistov, ki pojejo glavne vloge
Vsakih 12 mesecev dela na delovnih mestih
pod 2) se šteje za 15 mesecev zavarovanja.
3) Delovna mesta plesalcev ljudskih plesov v stalnem delovnem
razmerju v poklicnih ansamblih ljudskih plesov, ki imajo povprečno najmanj 50
nastopov letno.
Vsakih 12 mesecev dela na delovnih mestih pod 3) se šteje za
14 mesecev zavarovanja.
4. člen
Za evidentiranje delovnih mest iz tega
zakona bo veljal postopek, ki je predpisan v 249a oziroma 249b členu temeljnega
zakona o pokojninskem zavarovanju.
5. člen
(1) Določitev novih delovnih mest, na
katerih se zavarovalna doba šteje s povečanjem, ki jih ni v tem zakonu, in
revizijo delovnih mest, ki so določena v tem zakonu, lahko zahtevajo delovne
organizacije in njihova združenja, državni organi, sindikalne organizacije in
zavodi za socialno zavarovanje na način in po postopku, kot je to določeno v
tem členu. Pobude za take zahteve lahko dajejo tudi posamezni delavci ali
skupine delavcev.
(2) Zahtevo iz prvega odstavka tega
člena vloži delavski svet delovne organizacije ali organ, ki ga on pooblasti,
oziroma samoupravni organ združenja. Če naj vloži zahtevo zavod za socialno
zavarovanje, se mora s tem strinjati izvršilni odbor skupščine republiške
oziroma jugoslovanske skupnosti socialnega zavarovanja.
(3) Kadar inšpektor dela ali rudarski
inšpektor pri nadzorstvu nad izvajanjem ukrepov za varstvo pri delu ugotovi, da
so dani pogoji za zahtevo iz prvega odstavka tega člena, poroča o tem
pristojnemu organu delovne organizacije in pristojnemu zavodu za socialno
zavarovanje.
(4) Preden predloži organizacija
oziroma združenje, organ, sindikalna organizacija ali zavod zahtevo po prvem
ali drugem odstavku tega člena v nadaljnji postopek, mora poskrbeti za njeno
strokovno obdelavo z ustrezno dokumentacijo, oceno in mnenjem ustreznih
strokovnih zavodov oziroma organizacij. Tako oceno in mnenje mora dobiti:
1.     
za delovna mesta, na katerih se zavarovalna doba šteje s povečanjem
zato, ker je delo na njih posebno težko in za zdravje škodljivo — od zavoda
oziroma organizacije, ki se ukvarja s problemi varstva pri delu, organizacije
dela, medicine dela ali zdravstvenega varstva ali od drugega ustreznega zavoda;
8.     
za delovna mesta, na katerih se zavarovalna doba šteje s povečanjem
zato, ker je trajanje poklicne dejavnosti omejeno z dopolnitvijo določene
starosti — od zavoda oziroma organizacije, ki se ukvarja s problemi fiziologije
dela in organizacije umetniških dejavnosti.
(5) Zahteva iz tega člena mora
obsegati dokumentacijo o tem:
2.     
kateri splošni in posebni ukrepi so bili po veljavnih predpisih
uporabljeni za varstvo pri delu na delovnih mestih, ki jih obsega zahteva;
9.     
kateri drugi ukrepi so bili storjeni, da bi bili odpravljeni oziroma
omiljeni škodljivi vplivi dela na zadevnih delovnih mestih (1. točka prvega
odstavka 41. člena temeljnega zakona o pokojninskem zavarovanju);
10.  
da so na zadevnih mestih kljub vsem ukrepom iz 1. in 2. točke tega
odstavka ostali škodljivi vplivi določene intenzivnosti;
11.  
da so glede okoliščin dela na zadevnih delovnih mestih oziroma delih
izpolnjeni pogoji iz 2. in 3. točke prvega odstavka 41. člena temeljnega zakona
o pokojninskem zavarovanju;
12.  
da so glede dejavnosti iz drugega odstavka 41. člena temeljnega zakona o
pokojninskem zavarovanju izpolnjeni tam določeni pogoji, tj. da določena
starostna meja objektivno onemogoča uspešno in kvalitetno opravljanje poklicne
dejavnosti.
(6)  O zahtevi iz četrtega odstavka
tega člena mora vselej dati mnenje in predlog skupščina Jugoslovanske skupnosti
socialnega zavarovanja, kadar gre za delovna mesta pri organizacijskih enotah
Jugoslovanske ljudske armade, pa Državni sekretariat za narodno obrambo. To mnenje
da na podlagi zahtevi priložene oziroma pozneje dopolnjene dokumentacije, ki si
jo v smislu četrtega odstavka preskrbi sama skupščina oziroma sam sekretariat.

Zakon o delovnih mestih, na katerih se
zavarovalna doba šteje s povečanjem (Uradni list SFRJ, št. 17/68) vsebuje
naslednjo končno določbo:
»6. člen
Ta zakon začne veljati osmi dan po objavi v
»Uradnem listu SFRJ«.«.

Zakon o dopolnitvi zakona o delovnih mestih,
na katerih se zavarovalna doba šteje s povečanjem (Uradni list SFRJ, št. 20/69)
vsebuje naslednjo končno določbo:
»2. člen
Ta zakon začne veljati osmi dan po objavi v
"Uradnem listu SFRJ", uporabljal pa se bo od 7. maja 1968.«.

Zakon spremembah in dopolnitvah zakona o
delovnih mestih, na katerih se zavarovalna doba šteje s povečanjem (Uradni list
SFRJ, št. 29/71) vsebuje naslednjo prehodno in končno določbo:
»3. člen
Organ, ki je pristojen spremljati izvajanje predpisov o
računanju zavarovalne dobe s povečanjem, mora do 31. decembra 1973 predlagati
revizijo vseh delovnih mest, ki jih zajema zakon o delovnih mestih, na katerih
se zavarovalna doba šteje s povečanjem. Z njo bo določeno, na katerih delovnih
mestih in v katerih rokih preneha računanje zavarovalne dobe s povečanjem ter
na katerih delovnih mestih in v katerih rokih bodo uvedeni določeni varstveni
ukrepi (skrajšanje delovnega časa, občasna nadomestitev delavcev, časovna
omejitev dela na posameznih delovnih mestih in pod.) kot pogoj za računanje
zavarovalne dobe s povečanjem.
4. člen
Ta zakon začne veljati osmi dan po objavi v
"Uradnem listu SFRJ".«: