1. člen
Davki in prispevki, katerih plačilo je bilo
odloženo pravnim osebam na podlagi sklepa Vlade Republike Slovenije št.
422-04/90-2/35-8 z dne 24. septembra 1992 (v nadaljnjem besedilu:
obveznosti) in jih pravne osebe niso poravnale do dneva uveljavitve tega
zakona, se poravnajo pod pogoji in na način določen s tem zakonom.
2. člen
Za obveznosti iz prejšnjega člena se
štejejo neporavnani davki in prispevki ter zamudne obresti, obračunane do dneva
uveljavitve tega zakona.
Obveznosti se poravnajo v 36 enakih
mesečnih obrokih.
Prvi obrok zapade v plačilo
25. septembra 1996, vsak naslednji pa 25. dne v mesecu.
3. člen
Obveznosti na dan uveljavitve tega zakona
ugotovi Agencija Republike Slovenije za plačilni promet, nadziranje in
informiranje.
Obveznosti, ki so izkazane v ECU, se
preračunajo v tolarje po srednjem tečaju Banke Slovenije, ki je veljal na dan
uveljavitve tega zakona.
Za obdobje odloga se ne zaračunavajo
obresti.
4. člen
Za obveznosti, ki niso poravnane v rokih iz
2. člena tega zakona se zaračunajo zamudne obresti v skladu z zakonom.
5. člen
Ta zakon začne veljati naslednji dan po
objavi v Uradnem listu Republike Slovenije.
Št. 435-02/94-4/1
Ljubljana, dne 19. oktobra 1994
Predsednik
Državnega zbora
Republike Slovenije
Jožef Školč l. r.