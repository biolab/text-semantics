1. SPLOŠNE DOLOČBE
1. člen
(infrastrukturni objekti državnega pomena)
(1) Ta zakon ureja določena vprašanja
povezana s pridobivanjem nepremičnin, pripravo in sprejemom lokacijskega načrta
za mejni prehod, izdajo enotnega dovoljenja za gradnjo objektov na območju
mejnega prehoda, ki je potreben zaradi vključevanja Republike Slovenije v
Evropsko unijo.
(2) Mejni prehod je infrastrukturni objekt
državnega pomena in kot tak javna infrastruktura.
(3) Gradnja mejnega prehoda je v javnem
interesu in v javno korist.
2. člen
(uporaba veljavnih predpisov)
Za pripravo in sprejem prostorskega akta,
pridobivanje zemljišč in izdajo dovoljenja v zvezi z gradnjo mejnega prehoda,
se uporabljajo predpisi s področja urejanja naselij in drugih posegov v
prostor, graditve objektov, stavbnih zemljišč, geodetskih zadev ter drugi
predpisi, v kolikor ta zakon ne določa drugače.
3. člen
(investitor)
(1) Investitor graditve mejnega prehoda je
Republika Slovenija. Naloge investitorja za Republiko Slovenijo opravlja ministrstvo,
pristojno za upravo (v nadaljevanju besedila: pooblaščeni investitor).
(2) Pooblaščeni investitor opravlja naloge
v zvezi z prostorskim planiranjem in urbanističnim načrtovanjem, finančnim
inženiringom, pridobivanjem nepremičnin ter pripravlja, organizira in vodi
graditev mejnega prehoda. Pooblaščeni investitor tudi vlaga zahteve za uvedbo
postopka ureditve meje oboda in parcelacijo obodnih parcel ureditvenega območja
mejnega prehoda.
4. člen
(ureditveno območje)
(1) Ureditveno območje mejnega prehoda po
tem zakonu obsega nepremičnine, potrebne za opravljanje varnostnega, carinskega
in inšpekcijskega nadzora ter neposredno okolico z objekti, ki so potrebni za
smotrno in varno odvijanje prometa in mejne kontrole.
(2) V ureditveno območje mejnega prehoda
spadajo tudi infrastrukturni objekti in naprave, ki so potrebni za nemoteno
delovanje mejnega prehoda in so izven območja iz prejšnjega odstavka.
5. člen
(prostorski izvedbeni akti)
Za graditev in pridobivanje nepremičnin v
ureditvenem območju mejnega prehoda so urbanistične podlage poleg lokacijskega
načrta po tem zakonu tudi sprejeti lokacijski načrt po določbah 45.a do 45.j člena
zakona o urejanju naselij in drugih posegov v prostor (Uradni list SRS, št.
18/84, 37/85, 29/86 in 43/89 ter Uradni list RS, št. 26/90, 18/93, 47/93, 71/93
in 47/97 ‑ v nadaljnjem besedilu: ZUN) in prostorski izvedbeni akti lokalne
skupnosti, če je Vlada Republike Slovenije v tem okviru določila ureditveno
območje mejnega prehoda.
2. LOKACIJSKI NAČRT ZA MEJNI PREHOD
6. člen
(obveznost priprave lokacijskega načrta za
mejni prehod)
(1) Lokacijski načrt za mejni prehod se
sprejme za posamezni mejni prehod.
(2) (prenehal
veljati)
7. člen
(prenehal
veljati)
8. člen
(prenehal
veljati)
9. člen
(prenehal
veljati)
10. člen
(prenehal
veljati)
11. člen
(prenehal
veljati)
3. PRIDOBIVANJE NEPREMIČNIN ZA GRADNJO MEJNIH PREHODOV
12. člen
(javna korist)
(1) (prenehal
veljati)
(2) Javna korist je izkazana, kadar je
razlastitev nepremičnine potrebna zaradi gradnje mejnega prehoda in je
urbanistična podlaga zanj prostorski izvedbeni akt lokalne skupnosti, tudi z
uredbo Vlade Republike Slovenije, s katero se na podlagi elaborata za
ugotavljanje javne koristi določi ureditveno območje mejnega prehoda.
(3) Elaborat za ugotavljanje javne koristi
iz drugega odstavka tega člena mora vsebovati:
-      
izvleček iz prostorskega izvedbenega akta
lokalne skupnosti,
-      
parcelacijski načrt z mejo ureditvenega območja
mejnega prehoda,
-      
seznam parcel na ureditvenem območju mejnega
prehoda s površinami in podatki o njihovih lastnikih in imetnikih drugih
stvarnih pravic,
-      
obrazložitev javne koristi.
(4) Elaborat za ugotavljanje javne koristi
iz prejšnjega odstavka zagotovi pooblaščeni investitor.
13. člen
(prenehal
veljati)
14. člen
(prenehal
veljati)
15. člen
(prenehal
veljati)
16. člen
(prenehal
veljati)
17. člen
(prenehal
veljati)
18. člen
(prenehal
veljati)
19. člen
(prenehal
veljati)
20. člen
(prenehal
veljati)
21. člen
(prenehal
veljati)
4. DOVOLJEVANJE POSEGOV V PROSTOR
22. člen
(prenehal
veljati)
23. člen
(prenehal
veljati)
24. člen
(prenehal
veljati)
25. člen
(prenehal
veljati)
26. člen
(prenehal
veljati)
5. DOKAZILA
27. člen
(prenehal
veljati)
6. FINANCIRANJE IZGRADNJE MEJNIH PREHODOV
28. člen
(sredstva za izgradnjo)
Sredstva za pridobivanje nepremičnin in
graditev mejnih prehodov po tem zakonu, se zagotavljajo v proračunu Republike
Slovenije iz rednih proračunskih sredstev, donacij in drugih virov ter se
uporabljajo v skladu s pravili, ki urejajo proračunsko financiranje.
7. PREHODNE DOLOČBE
29. člen
(začeti postopki)
(1) Začeti postopki za izdajo lokacijskih,
gradbenih ali enotnih dovoljenj se nadaljujejo po tem zakonu.
(2) Za mejne prehode se ne uporabljajo določbe
73. člena ZUN, razen v območjih in objektih kulturne dediščine, ki so varovani
po zakonu.

Zakon o ureditvi določenih vprašanj v zvezi z
graditvijo objektov na mejnih prehodih – ZDVGOMP (Uradni list RS, št. 111/01)
vsebuje naslednjo končno določbo:
»8. KONČNA DOLOČBA
30. člen
Ta zakon začne veljati naslednji dan po
objavi v Uradnem listu Republike Slovenije.«.

Zakon o spremembah in dopolnitvah Zakona o
ureditvi določenih vprašanj v zvezi z graditvijo objektov na mejnih prehodih –
ZDVGOMP-A (Uradni list RS, št. 14/07)
vsebuje naslednjo prehodno in končno določbo:
»PREHODNA DOLOČBA
10. člen
(1) Če ob uveljavitvi tega zakona obstoječe
območje mejnega prehoda poteka po nepremičninah, ki niso v lasti Republike
Slovenije, razlastitveni upravičenec za vložitev zahteve za razlastitev ni
vezan na rok iz drugega odstavka 95. člena ZUreP-1. 
(2) Vsi postopki, ki so se začeli pred
uveljavitvijo tega zakona, se zaključijo po določilih tega zakona.
KONČNA DOLOČBA
11. člen
Ta zakon začne veljati naslednji dan po
objavi v Uradnem listu Republike Slovenije.«.

Zakon o umeščanju prostorskih ureditev
državnega pomena v prostor – ZUPUDPP (Uradni list RS, št. 80/10)
v zvezi s prenehanjem veljavnosti določb 18. člena, ki pa se še uporabljajo za
dokončanje postopkov po 67. členu tega zakona, določa:
»Z dnem začetka uporabe določb iz drugega
odstavka 72. člena tega zakona se prenehajo uporabljati določbe 18. člena
ZDVGOMP.«;
ter vsebuje naslednjo končno določbo:
»8. Končna določba
72. člen
(začetek veljavnosti)
(1) Ta zakon začne veljati petnajsti dan po
objavi v Uradnem listu Republike Slovenije.
(2) Določbe 53., 55., 56., 57., 58. in 59.
člena tega zakona se začnejo uporabljati 1. januarja 2012.«.