1. člen
Zaradi zagotovitve ustavne pravice
državljanov do volitev organov lokalnih skupnosti se razpišejo redne lokalne
volitve organov Mestne občine Koper.
2. člen
Redne lokalne volitve v Mestni občini Koper
razpiše predsednik Državnega zbora takoj po uveljavitvi tega zakona.
3. člen
Ne glede na določbe 4. člena zakona o
postopku za ustanovitev občin ter za določitev njihovih območij (Uradni list
RS, št. 44/96) se pri uresničevanju odločbe ustavnega sodišča št. U-I-301/98 z
dne 17. 9. 1998 (Uradni list RS, št. 67/98) postopek ali postopki za
ustanovitev novih občin na območju sedanje Mestne občine Koper lahko izvedejo
tudi večkrat.
4. člen
Ta zakon začne veljati naslednji dan po
objavi v Uradnem listu Republike Slovenije.
Št. 004-02/99-2/1
Ljubljana, dne 23. junija 1999.
Predsednik
Državnega zbora
Republike Slovenije
Janez Podobnik, dr. med. l. r.