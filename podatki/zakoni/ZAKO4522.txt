1. člen
(1) Republika Slovenija daje poroštvo za obveznosti Javne
agencije za železniški promet Republike Slovenije iz naslova kreditov, ki jih v
letih od 2006 do 2009 najema za zagotavljanje lastne udeležbe Republike
Slovenije pri pripravi in izvedbi projektov v okviru programa investicijskih
projektov skupnih evropskih politik in za financiranje razvoja in vzdrževanja
javne železniške infrastrukture zaradi zagotavljanja varnosti v železniškem
prometu, do skupne višine glavnic 99.692.380.000 tolarjev, in sicer:
-       
v letu 2006 v višini 2.796.922.000 tolarjev,
-       
v letu 2007 v višini 30.192.021.000 tolarjev,
-       
v letu 2008 v višini 46.698.124.000 tolarjev,
-       
v letu 2009 v višini 20.005.313.000 tolarjev,
s pripadajočimi obrestmi in drugimi stroški
kreditov.
(2) Republika Slovenija daje poroštvo pod naslednjimi
osnovnimi pogoji:
-       
krediti se lahko najemajo v več delih,
-       
višina obrestne mere in stroškov kreditov mora biti primerljiva z višino
obrestne mere in stroškov primerljivih kreditov z državnim poroštvom,
-       
rok odplačila kredita je največ 20 let z vključenim dvoletnim
moratorijem na odplačilo glavnice,
-       
rok črpanja kreditov je do konca leta 2009.
(3) Če v posameznem letu krediti niso črpani v višini, kot je
predvideno v prvem odstavku tega člena, se lahko za razliko poveča višina
črpanja kreditov v naslednjem letu v skladu s sprejetimi programi dela in
finančnimi načrti Javne agencije za železniški promet Republike Slovenije.
(4) Sredstva, zagotovljena s krediti, se črpajo po namenu in
obsegu, skladno s nacionalnim programom in letnimi načrti gradnje,
modernizacije in vzdrževanja javne železniške infrastrukture, kot je prikazano
v prilogi 1, ki je sestavni del tega zakona.
(5) Ne glede na določbo prvega odstavka tega člena se črpana
sredstva najprej namenijo za poplačilo celotne obveznosti iz likvidnostnega
zadolževanja Javne agencije za železniški promet Republike Slovenije v sistemu
enotnega zakladniškega računa države.
2. člen
Če Javna agencija za železniški promet Republike Slovenije ne
poravna obveznosti iz naslova najetih kreditov, za katere Republika Slovenija
daje poroštvo po tem zakonu, Republika Slovenija na podlagi pisnega poziva
kreditodajalca poravna zapadle obveznosti namesto Javne agencije za železniški
promet Republike Slovenije.
3. člen
Sredstva za poravnavo poroštvenih obveznosti Republike
Slovenije iz prejšnjega člena se zagotovijo v proračunu Republike Slovenije.
4. člen
Obseg izdajanja poroštev Republike Slovenije iz 1. člena tega
zakona se zmanjšuje z vsakokratnim zneskom najetega kredita, za katerega je
dano poroštvo Republike Slovenije.
5. člen
Poroštvene pogodbe s kreditodajalci sklepa v imenu in za
račun Republike Slovenije minister oziroma ministrica (v nadaljnjem besedilu:
minister), pristojna za finance.
6. člen
(1) Za izvajanje tega zakona in vseh pravic ter obveznosti
Republike Slovenije, ki iz njega izhajajo, skrbi ministrstvo, pristojno za
finance.
(2) Ne glede na prejšnji odstavek izvaja nadzor nad namensko
porabo sredstev kreditov, za katera se daje poroštvo s tem zakonom,
ministrstvo, pristojno za promet.
7. člen
Ta zakon začne veljati naslednji dan po objavi v Uradnem
listu Republike Slovenije.
Št. 440-03/06-146/1
Ljubljana, dne 2. novembra 2006
EPA 1111-IV
Predsednik
Državnega zbora
Republike Slovenije
France Cukjati, dr. med., l.r.

Priloga
1: Program projektov, sofinanciranih s sredstvi EU in domači projekti