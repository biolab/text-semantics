1. člen
S tem zakonom se uvaja obveznost plačevanja
davka od prometa motornih vozil.
2. člen
Prihodki od davka pripadajo proračunu
Republike Slovenije.
3. člen
Davek se plačuje od motornih vozil iz
tarifnih oznak: 8703 21, 8703 22, 8703 23, 8703 24, 8703 31, 8703 32, 8703 33 in 8703 90 ter iz tarifne oznake 8711, določenih v carinski tarifi Evropske skupnosti, objavljeni
kot Priloga I Uredbe Sveta (EGS) št. 2658/87 z dne 23. julija 1987 o
tarifni in statistični nomenklaturi ter skupni carinski tarifi (UL L št. 256 z
dne 7. 9. 1987, str. 1), zadnjič spremenjene z Uredbo Komisije (ES) št.
179/2009 z dne 5. marca 2009 o spremembi Priloge I k Uredbi Sveta (EGS)
št. 2658/87 o tarifni in statistični nomenklaturi ter skupni carinski tarifi
(UL L št. 63 z dne 7. 3. 2009, str. 1), ki se dajo prvič v promet ali se
prvič registrirajo na območju Republike Slovenije.
4. člen
Zavezanec za obračunavanje in plačevanje
davka (v nadaljnjem besedilu: davčni zavezanec) je proizvajalec oziroma oseba,
ki pridobi motorno vozilo v drugi državi članici Evropske unije oziroma uvoznik
motornih vozil.
Pridobitev motornega vozila iz druge države
članice Evropske unije za namene tega zakona pomeni pridobitev blaga znotraj
Skupnosti, kot je opredeljena v Zakonu o davku na dodano vrednost (Uradni list
RS, št. 117/06, 33/09 in 85/09; v nadaljnjem besedilu: ZDDV-1).
Uvoznik iz prvega odstavka tega člena je
carinski dolžnik, določen v skladu s carinskimi predpisi oziroma prejemnik
motornega vozila.
5. člen
Davka od cestnih motornih vozil se ne plačuje:
1.    
od vozil, ki se pred prvo registracijo izvozijo ali dobavijo v drugo
državo članico Evropske unije;
2.    
od vozil, ki so nabavljena za prevoz družin, ki imajo tri ali več otrok,
in sicer od enega motornega vozila s pet ali več sedeži, ki ga največ enkrat v
treh letih kupi eden od roditeljev v družini, ki ima tri ali več otrok, ki še
niso dopolnili 18 let. Oprostitev po tej točki se uveljavlja na podlagi
dokazila o skupnem gospodinjstvu ob vložitvi napovedi pri davčnem organu ali ob
vložitvi carinske deklaracije za sprostitev v prost promet pri carinskem organu
oziroma z vložitvijo zahtevka za povračilo plačanega davka pri davčnem organu v
treh mesecih od nakupa, v primeru uvoza pa pri carinskem organu v treh mesecih
od uvoza. Davčni oziroma carinski organ vrne plačani davek iz tega zakona v 30
dneh po prejemu zahtevka. V prometno dovoljenje in register gospodinjstev se
vpiše, da je za kupljeno vozilo uveljavljeno povračilo davka. Oseba iz prvega
stavka te točke motornega vozila ne sme prodati ali ga brezplačno ali kako
drugače odtujiti pred potekom triletnega roka od dneva nakupa, sicer mora
plačati razliko do polnega zneska davka, obrestovano po obrestni meri za
zamudne obresti, določeni v posebnem zakonu;
3.    
od vozil, ki so nabavljena za prevoz invalidov, in sicer od enega
motornega vozila z delovno prostornino bencinskega motorja do 1,8 l in dieselskega motorja do 1,9 l oziroma z delovno prostornino bencinskega motorja do 2 l in dieselskega motorja do 2,2 l za motorno vozilo z avtomatskim upravljanjem ter od motornega
vozila, posebej prirejenega za prevoz invalidov na invalidskem vozičku, ki ga
največ enkrat v petih letih kupijo invalidske organizacije in osebe, ki imajo
vozniško dovoljenje ali jim je potrebna pomoč drugih oseb, ki imajo vozniško
dovoljenje.
Za osebe po tej točki se štejejo:
-      
osebe, pri katerih je zaradi izgube, okvare ali
paraliziranosti spodnjih okončin ali medenice nastala najmanj 80% telesna
okvara;
-      
osebe, ki so popolnoma izgubile vid na obeh očesih;
-      
osebe z zmerno, težjo ali težko telesno ali
duševno prizadetostjo, ki jim je priznana invalidnost po zakonu, ki ureja
družbeno varstvo telesno in duševno prizadetih oseb;
-      
otroci, ki potrebujejo posebno nego in varstvo.
Oprostitev po prvi in drugi alinei
prejšnjega odstavka se uveljavlja po predpisih o pokojninskem in invalidskem
zavarovanju na podlagi odločbe Zavoda za pokojninsko in invalidsko zavarovanje
Slovenije.
Oprostitev po tretji alinei drugega odstavka
te točke se uveljavlja na podlagi odločbe o priznanem statusu invalida v skladu
s predpisi iz te alinee oziroma odločbe pristojnega centra za socialno delo,
izdane na podlagi izvedenskega mnenja o razvrščanju otrok in mladostnikov z
motnjami v telesnem in duševnem razvoju.
Oprostitev po četrti alinei drugega odstavka
te točke se uveljavlja na podlagi odločbe centra za socialno delo o priznanju
dodatka za nego otroka, ki potrebuje posebno nego in varstvo, v skladu z
zakonom, ki ureja starševsko varstvo in družinske prejemke.
Oprostitev za invalidske organizacije se
uveljavlja na podlagi potrdila ministrstva, pristojnega za delo, družino in
socialne zadeve.
Oprostitev po tej točki se uveljavlja ob
vložitvi napovedi pri davčnem organu ali vložitvi carinske deklaracije za
sprostitev v prost promet pri carinskem organu oziroma z vložitvijo zahtevka za
povračilo plačanega davka pri davčnem organu v treh mesecih od nakupa, v
primeru uvoza pa pri carinskem organu v treh mesecih od uvoza. Davčni oziroma
carinski organ vrne plačani davek iz tega zakona v 30 dneh po prejemu zahtevka.
V prometno dovoljenje tako kupljenega
oziroma uvoženega avtomobila se vpiše, da je za kupljeno vozilo uveljavljeno
povračilo davka.
Če invalidska organizacija, invalid oziroma
njegovi starši ali skrbniki prodajo motorno vozilo ali ga brezplačno ali kako
drugače odtujijo pred potekom petletnega roka od dneva nakupa oziroma uvoza,
morajo plačati davek v višini davka, za katerega se je zahtevalo vračilo in
pripadajoče obresti od dneva nakupa oziroma uvoza do dneva plačila davka. Ob
izpolnjevanju osnovnih pogojev se pravica do oprostitev po tej točki na novo
vzpostavi dan po takšnem plačilu. Če je bilo motorno vozilo poškodovano v
prometni nesreči za več kot 70% tržne vrednosti motornega vozila na dan
nesreče, se sme poškodovano motorno vozilo prodati, ne da bi bil plačan davek.
Če invalid umre pred potekom petletnega roka od dneva nakupa oziroma uvoza
motornega vozila, smejo zakoniti dediči prodati motorno vozilo, ki so ga
podedovali, ne da bi plačali davek. Vojni invalid prve skupine, ki uveljavi
pravico do doplačila k stroškom tehničnega pripomočka – osebnega motornega
vozila po Zakonu o vojnih invalidih (Uradni list RS, št. 63/95, 19/97 in
75/97), nima pravice do davčne oprostitve iz te točke.
Če upravičenci po tej točki niso vozniki,
lahko v njihovem imenu motorno vozilo po tej točki vozijo starši oziroma
skrbnik ali osebe, ki imajo pisno pooblastilo upravičenca, njegovih staršev
oziroma skrbnika brez obvezne navzočnosti invalida v motornem vozilu;
4.    
od vozil za:
- 
službene potrebe diplomatskih in konzularnih
predstavništev, akreditiranih v Sloveniji;
- 
službene potrebe mednarodnih organizacij, če to
določajo mednarodne pogodbe, ki obvezujejo Slovenijo;
- 
osebne potrebe tujega osebja diplomatskih in
konzularnih predstavništev, akreditiranih v Sloveniji, vključno z njihovimi
družinskimi člani;
- 
osebne potrebe tujega osebja mednarodnih
organizacij, vključno z njihovimi družinskimi člani, če to določajo mednarodne
pogodbe, ki obvezujejo Slovenijo;
Upravičenci do oprostitve iz prejšnjega
odstavka motornega vozila ne smejo prodati ali ga brezplačno ali kako drugače
odtujiti pred potekom treh let od dneva nakupa ali uvoza, dokler davek ni
plačan. Če upravičenci do oprostitve po tej točki prodajo vozilo ali ga
brezplačno ali kako drugače odtujijo pred potekom treh let od dneva nakupa ali
uvoza, morajo plačati davek v višini davka, ki bi moral biti plačan, če ne bi bilo
oprostitve, in pripadajoče obresti od dneva nakupa ali uvoza do dneva plačila
davka.
Ne glede na prejšnji odstavek se davek ne
plača, če je odtujitev posledica uradnega predčasnega odpoklica ali smrti
upravičenca ali če motorno vozilo odtuji družinski član upravičenca, ki preneha
bivati v Sloveniji zaradi predčasnega odpoklica ali smrti upravičenca. Davek se
tudi ne plača, če je bilo motorno vozilo, ki se odtujuje, poškodovano v
prometni nesreči za več kakor 70% tržne vrednosti vozila na dan nesreče.
Če ministrstvo, pristojno za zunanje zadeve,
ugotovi, da je zaradi spoštovanja pogoja vzajemnosti, treba v zvezi s
prepovedjo odtujitve iz drugega odstavka te točke upoštevati drugačen rok, izda
upravičencu o tem ustrezno potrdilo.
5.    
od vozil, ki imajo v skladu s predpisi o motornih vozilih status
starodobnega vozila;
6.    
od vozil, ki se začasno uvozijo, če so popolnoma oproščena plačila
uvoznih dajatev v skladu s carinskimi predpisi in od vozil, ki se vnesejo v
Slovenijo iz druge države članice Evropske unije zaradi začasne preselitve
lastnika, ki nima stalnega prebivališča v Sloveniji, vendar le, če od teh vozil
v skladu z zakonom, ki ureja davek na dodano vrednost, ni treba obračunati
davka na dodano vrednost;
7.    
od športnih vozil, ki niso prirejena za vožnjo v cestnem prometu in so
namenjena samo za uporabo na tekmovališčih;
7.a  od
prenosa vozil v primeru statusnega preoblikovanja lastnika vozila;
7.b  od intervencijskih reševalnih vozil, ki so posebej
prirejena za prevoz ponesrečencev in bolnikov
8.    
od terenskih motornih vozil, ki se nabavljajo za potrebe Slovenske
vojske in policije ter od interventnih motornih vozil, ki se nabavljajo za
potrebe civilne zaščite, gasilske in reševalne službe. Razvrstitev motornih
vozil med interventna v skladu s prejšnjim stavkom določi Vlada Republike
Slovenije na predlog ministra, pristojnega za obrambo.
Oprostitve plačila davka v skladu s tem
členom je mogoče uveljaviti tudi pri finančnem najemu vozila. Če je finančni
najem prekinjen ali končan in ne pride do prenosa lastništva, mora upravičenec,
ki je uveljavil oprostitev plačila davka, plačati davek, ki mu je bil odpuščen
oziroma vrnjen v skladu s tem členom.
6. člen
Osnova za davek je prodajna cena
posameznega motornega vozila, ki ne vključuje tega davka in davka na dodano
vrednost.
Kot prodajna cena se pri pridobitvi
motornega vozila iz druge države članice Evropske unije šteje nakupna cena, pri
uvozu pa vrednost, določena v prvem do četrtem odstavku 38. člena ZDDV-1.
Če prodajna cena ne ustreza prometni
vrednosti, ali če plačila ni, je davčna osnova prometna vrednost teh motornih
vozil, ki jo ugotovi davčni organ. Davčni organ ugotavlja davčno osnovo na
podlagi vseh okoliščin posameznega primera, pri čemer kot izhodišče za
ugotavljanje prometne vrednosti, razen v primeru uvoza motornega vozila,
uporabi orientacijske vrednosti motornih vozil iz katalogov za vrednotenje
vozil.
Stopnja davka
za motorna vozila iz tarifnih oznak 8703 21, 8703 22, 8703 23, 8703 24, 8703
31, 8703 32, 8703 33, 8703 90, razen za trikolesa, štirikolesa in bivalna
vozila (iz teh tarifnih oznak), je odvisna od izpusta CO2 pri kombinirani
vožnji (v nadaljnjem besedilu: izpust CO2) in vrste goriva, ki se uporablja za
pogon in znaša:


Izpust
  CO2 (g/km)

Stopnja
  davka (%) od davčne osnove glede na vrsto goriva


bencin,
  utekočinjen naftni plin

dizelsko


od 0 do
  vključno 110

0,5

1


nad 110
  do vključno 120

1

2


nad 120
  do vključno 130

1,5

3


nad 130
  do vključno 150

3

6


nad 150
  do vključno 170

6

11


nad 170
  do vključno 190

9

15


nad 190
  do vključno 210

13

18


nad 210
  do vključno 230

18

22


nad 230
  do vključno 250

23

26


nad 250

28

31


Če motorno vozilo
iz prejšnjega odstavka uporablja kateri koli drug pogon, vključno z
električnim, ali kombinacijo različnih pogonov (hibridno vozilo), se stopnja
davka določi z upoštevanjem lestvice, ki velja za vozila z bencinskim gorivom.
Za motorna vozila iz četrtega odstavka tega
člena z najmanj osmimi sedeži se stopnja davka iz četrtega odstavka tega člena
zniža za 30%.
Za motorna vozila iz četrtega odstavka tega
člena s stopnjo izpusta nižjo od Euro 3, se stopnja davka, določena v četrtem
odstavku tega člena, poveča za deset odstotnih točk.
Za motorna vozila iz četrtega odstavka tega
člena s stopnjo izpusta Euro 3, se stopnja davka, določena v četrtem odstavku
tega člena, poveča za pet odstotnih točk.
Za motorna vozila iz četrtega odstavka tega
člena s stopnjo izpusta Euro 4, se stopnja davka, določena v četrtem odstavku
tega člena, poveča za eno odstotno točko, po 1. januarju 2011 pa za dve
odstotni točki.
Za motorna vozila iz četrtega odstavka tega
člena s pogonom na dizelsko gorivo in s stopnjo izpusta Euro 5 se do 1. januarja
2012 upošteva stopnja davka iz lestvice v četrtem odstavku tega člena za
bencinsko gorivo. Za motorna vozila iz četrtega odstavka tega člena s pogonom
na dizelsko gorivo s stopnjo izpusta Euro 6 se upošteva stopnja davka iz
lestvice v četrtem odstavku tega člena za bencinsko gorivo.
Za motorna vozila iz četrtega odstavka tega
člena s pogonom na dizelsko gorivo z izpustom trdnih delcev, večjim od 0,005
g/km, se stopnja davka, določena v četrtem odstavku tega člena, poveča za dve
odstotni točki, po 1. januarju 2011 pa za pet odstotnih točk.
Za motorna vozila iz četrtega odstavka tega
člena, ki nimajo podatka o izpustu CO2, se upošteva stopnja 28% za vozila s
pogonom na bencin ali utekočinjen naftni plin ter 31% za vozila s pogonom na
dizelsko gorivo.
Stopnja davka
za motorna vozila iz tarifne oznake 8711 ter trikolesa in štirikolesa je
odvisna od moči motorja in znaša:


Moč
  motorja (kW)

Stopnja
  davka (%) od davčne osnove


do
  vključno 25

1,5


nad 25
  do vključno 50

2


nad 50
  do vključno 75

3


nad 75

5


Za motorna vozila
iz prejšnjega odstavka z dvotaktnim motorjem na notranje zgorevanje, se stopnja
davka, določena v prejšnjem odstavku, poveča za tri odstotne točke.
Za motorna vozila iz trinajstega odstavka
tega člena s stopnjo izpusta nižjo od Euro 2, se stopnja davka, določena v
trinajstem odstavku tega člena, poveča za deset odstotnih točk.
Za motorna vozila iz trinajstega odstavka
tega člena, razen za kolesa z motorjem, s stopnjo izpusta Euro 2, se stopnja
davka, določena v trinajstem odstavku tega člena, poveča za pet odstotnih točk.
Ne glede na
določbo trinajstega odstavka tega člena, je za motorna vozila iz trinajstega
odstavka tega člena z motorjem izključno na električni pogon, stopnja davka 0,5%.
Stopnja davka za bivalna vozila je odvisna
od moči motorja in znaša:


Moč
  motorja (kW)

Stopnja
  davka (%) od davčne osnove


do
  vključno 60

6


nad 60
  do vključno 90

9


nad 90
  do vključno 120

13


nad 120

18


Za motorna vozila
iz prejšnjega odstavka s stopnjo izpusta nižjo od Euro 3, se stopnja davka,
določena v prejšnjem odstavku, poveča za deset odstotnih točk.
Za motorna vozila iz osemnajstega odstavka
tega člena s stopnjo izpusta Euro 3, se stopnja davka, določena v osemnajstem
odstavku tega člena, poveča za pet odstotnih točk.
Za motorna vozila iz osemnajstega odstavka
tega člena s stopnjo izpusta Euro 4, se stopnja davka, določena v osemnajstem
odstavku tega člena, poveča za eno odstotno točko, po 1. januarju 2011 pa
za dve odstotni točki.
Za motorna vozila iz osemnajstega odstavka
tega člena s pogonom na dizelsko gorivo z izpustom trdnih delcev, večjim od
0,005 g/km, se stopnja davka, določena v osemnajstem odstavku tega člena,
poveča za dve odstotni točki, po 1. januarju 2011 pa za pet odstotnih
točk.
Ne glede na določbo osemnajstega odstavka
tega člena, je za motorna vozila iz osemnajstega odstavka tega člena z motorjem
izključno na električni pogon, stopnja davka 0,5%.
6.a člen
Ne glede na drugi odstavek 6. člena tega
zakona, se za nova motorna vozila, proizvedena ne prej kot 1. januarja 2003 in katerih uradna specifična emisija ogljikovega dioksida ne presega 110 gramov na prevoženi kilometer, davek ne plačuje do 31. decembra 2009.
6.aa člen
Od motornih vozil iz 3. člena tega zakona
davčni zavezanci iz 4. člena tega zakona poleg davka na motorna vozila
plačujejo tudi dodatni davek na motorna vozila (v nadaljnjem besedilu: dodatni
davek). 
Prihodki od dodatnega davka pripadajo
proračunu Republike Slovenije. 
Določbe tega zakona, ki se nanašajo na
oprostitev plačila davka in na pravico do vračila davka, se nanašajo tudi na
dodatni davek. 
Dodatni davek se plačuje od davčne osnove,
določene v skladu s prvim do tretjim odstavkom 6. člena tega zakona. 
Stopnja dodatnega
davka za motorna vozila iz tarifnih oznak 8703 21, 8703 22, 8703 23, 8703 24,
8703 31, 8703 32, 8703 33 in 8703 90, razen za trikolesa in štirikolesa, je
odvisna od prostornine motorja in znaša:


Prostornina
  motorja (v cm3)

Stopnja
  dodatnega davka (%) od davčne osnove


Od

Do


 

2.499

0


2.500

2.999

8


3.000

3.499

10


3.500

3.999

13


4.000

 

16


Stopnja dodatnega davka za motorna vozila iz
tarifne oznake 8711 ter za trikolesa in štirikolesa je odvisna od prostornine
motorja in znaša:


Prostornina
  motorja (v cm3)

Stopnja
  dodatnega davka (%) od davčne osnove


Od

Do


 

999

0


1.000

 

5


Pri ugotavljanju
davčne obveznosti iz naslova dodatnega davka in drugih vprašanj postopka se
smiselno upoštevajo 7. do 10. člen in 14. člen tega zakona. 
Davčni zavezanci, ki v skladu s tem zakonom
obračunavajo svojo davčno obveznost mesečno, v davčnem obračunu ločeno izkažejo
tudi obveznost iz naslova dodatnega davka v skladu s tem členom.
6.b člen
(črtan)
7. člen
Obveznost za obračun davka nastane takrat,
ko je opravljen promet motornih vozil.
Šteje se, da je promet motornih vozil
opravljen:
1.    
ko je izdan račun o prodaji motornega vozila;
2.    
ko je motorno vozilo izročeno, če je izročeno pred izdajo računa ali
brez izdaje računa;
3.    
pri uvozu: ko nastane carinski dolg ali bi nastal, če ne bi bila
predpisana oprostitev plačila carine oziroma določena carinska stopnja prosto;
4.    
ko se motorno vozilo vzame za lastno rabo;
5.    
ko se motorno vozilo izroči, če se odtuji brezplačno;
6.    
ko je motorno vozilo pridobljeno iz druge države članice Evropske unije.
8. člen
Davčni zavezanec, proizvajalec motornih
vozil ali oseba, ki zaradi opravljanja dejavnosti trgovine z motornimi vozili
pridobi iz druge države članice Evropske unije motorno vozilo, ki še ni bilo
predhodno začasno ali trajno registrirano v drugi državi in katerega tip je bil
homologiran v skladu s predpisi o ES-homologaciji ter zanj izdano potrdilo o
skladnosti tipa SA, mora obračunati davčno obveznost za koledarski mesec.
Davčni zavezanec mora v svojih evidencah
zagotoviti podatke o znamki motornega vozila, tipu in modelu vozila,
identifikacijski številki (št. šasije), izpustu CO2, moči motorja v kW, prostornini
motorja v ccm načinu delovanja motorja (dvotaktni, električni), izpustu trdnih
delcev v g/km, stopnji izpusta Euro, datumu izdaje potrdila o skladnosti,
državi dobave, datumu pridobitve, vrednosti, davčni osnovi, stopnji davka,
znesku obračunanega davka ter o stopnji dodatnega davka in znesku obračunanega
dodatnega davka.
Davčni zavezanec sestavi na podlagi evidenc
iz prejšnjega odstavka mesečni obračun davka, ki ga mora predložiti davčnemu
organu do zadnjega dne naslednjega meseca po poteku meseca, za katerega je
sestavil obračun.
Iz obračuna morajo biti razvidni naslednji
podatki: osnovni podatki o zavezancu, davčna številka zavezanca, podatki o
obdobju, za katero se plačuje davek, podatki o znamki motornega vozila, tip in
model vozila, identifikacijska številka (št. šasije), izpust CO2, moč
motorja v kW, prostornina motorja v ccm, način delovanja motorja (dvotaktni,
električni), izpust trdnih delcev v g/km, stopnja izpusta Euro, datum izdaje
potrdila o skladnosti, vrednost, država dobave, davčna osnova, stopnja davka,
znesek obračunanega davka ter stopnja dodatnega davka in znesek obračunanega
dodatnega davka.
Davčni zavezanec mora davčnemu organu
predložiti obračun davka ne glede na to, ali je za obdobje, za katero predloži
obračun, dolžan plačati davek ali ne.
Obračun davka na motorna vozila davčni
zavezanec v skladu z zakonom, ki ureja davčni postopek, predloži v elektronski
obliki na obrazcu, ki ga predpiše minister, pristojen za finance.
Minister, pristojen za finance, predpiše na
predlog generalnega direktorja oziroma generalne direktorice Davčne uprave
Republike Slovenije obrazec za obračun davka na motorna vozila.
8.a člen
Davčnemu zavezancu, ki pridobi motorno
vozilo iz druge države članice Evropske unije in ni dolžan obračunavati davka v
skladu s prejšnjim členom, odmeri davek davčni organ.
Davčni organ iz prejšnjega odstavka odmeri
davek na podlagi napovedi, ki jo davčni zavezanec predloži najpozneje v 15 dneh
od dneva pridobitve motornega vozila.
Davčni zavezanec mora pri pridobitvi
motornega vozila napovedi priložiti izvirnik računa o nakupu vozila, iz
katerega morata biti razvidna prodajna cena in datum pridobitve, izjavo o emisijski
ustreznosti vozila, ki jo zavezanec pridobi pri strokovni organizaciji,
pristojni za ugotavljanje skladnosti, iz katere morajo biti razvidni podatki o
znamki in tipu vozila, identifikacijski številki (številki šasije), izpustu
CO2, moči motorja v kW, in prostornini motorja v ccm, načinu delovanja motorja
(dvotaktni, električni), izpustu trdnih delcev v g/km, stopnji izpusta Euro,
datumu izdaje potrdila o skladnosti, državi dobave, pri vozilu, ki je že bilo
predhodno začasno ali trajno registrirano v drugi državi, pa tudi izvirnik ali
overjeno kopijo registracijskega dokumenta oziroma prometnega dovoljenja.
Strokovna organizacija, pristojna za
ugotavljanje skladnosti, ne sme izdati potrdila o skladnosti motornega vozila
tipa SB, če motorno vozilo ni vpisano v evidenco davčnega organa iz 11.a člena
tega zakona.
Če v skladu s predpisi, ki urejajo tehnične
zahteve za proizvode in ugotavljanje skladnosti, izdaja potrdila o skladnosti
ni potrebna, organ, pristojen za registracijo, oziroma pooblaščena organizacija
pri registraciji vozil ne sme registrirati motornega vozila, če motorno vozilo
ni vpisano v evidenco davčnega organa iz 11.a člena tega zakona.
8.b člen
(črtan)
9. člen
Davčni zavezanec mora obračunani davek iz
8. člena tega zakona plačati do zadnjega delovnega dneva meseca po poteku
meseca, v katerem je nastala davčna obveznost.
Davek iz prejšnjega člena odmeri davčni
organ ne glede na prebivališče ali sedež zavezanca.
10. člen
Pri uvozu motornih vozil obračunava davek
pristojni carinski organ, davek pa se obračunava in plačuje, kot da bi bil
uvozna dajatev.
11. člen
Če upravičenec do vračila plačanega davka
(v nadaljnjem besedilu: upravičenec) motorno vozilo, od katerega je bil plačan
davek, izvozi, dobavi oziroma zaradi selitve prenese v drugo državo članico
Evropske unije in ga zato odjavi iz evidence registriranih vozil v Republiki
Sloveniji, ima pravico do vračila sorazmernega dela plačanega davka.
Upravičenec lahko uveljavi vračilo šele po
odjavi vozila iz evidence registriranih motornih vozil. Upravičenec lahko
uveljavi vračilo plačanega davka na podlagi dokazila o plačilu davka v
Republiki Sloveniji in predložitve dokazil, da je vozilo zapustilo ozemlje
Republike Slovenije. Kot dokazilo o tem, da je vozilo zapustilo ozemlje
Republike Slovenije, se glede na okoliščine primera štejejo predvsem:
-      
dokazilo o izvozu, ki ga izda oziroma potrdi
carinski organ in iz katerega mora biti razvidno, da je motorno vozilo
zapustilo carinsko območje Evropske unije,
-      
dokazilo o registraciji vozila v državi članici
Evropske unije ali drugi državi,
-      
dokazilo o dejanski dobavi oziroma prenosu
vozila v drugo državo članico Evropske unije,
-      
račun, izdan kupcu v drugi državi članici
Evropske unije,
-      
dokazilo o selitvi v drugo državo članico
Evropske unije.
Znesek vračila davka se izračuna na podlagi
podatka o dejansko plačanem davku v Republiki Sloveniji in podatka o obdobju
uporabe motornega vozila v Republiki Sloveniji, in sicer tako, da se za vsako
začeto leto uporabe motornega vozila v Republiki Sloveniji znesek dejansko plačanega
davka zmanjša za 10%. Pri tem se kot začeto leto uporabe motornega vozila v
Republiki Sloveniji šteje datum prve registracije motornega vozila v Republiki
Sloveniji.
Ne glede na določbo prejšnjega odstavka se
za motorna vozila, ki so bila izvožena ali dobavljena v drugo državo članico
Evropske unije, preden so bila registrirana v Republiki Sloveniji in je bil
zanje davek plačan, in za motorna vozila, ki so bila v Republiki Sloveniji
začasno registrirana z namenom izvoza ali dobave v drugo državo članico
Evropske unije, in so bila registrirana največ 30 dni, znesek vračila določi v
višini 100% zneska dejansko plačanega davka.
Ne glede na določbo drugega odstavka tega
člena lahko upravičenec, ki obračunava davčno obveznost za koledarski mesec,
vračilo davka za motorna vozila, za katera so izpolnjeni pogoji za vračilo v
mesecu obračuna davka, vračilo davka uveljavi v okviru mesečnega obračuna
davka.
Ne glede na določbe tretjega in četrtega
odstavka tega člena se davek ne vrača, če bi bil znesek vračila davka manjši od
10 eurov.
Za motorno vozilo, od katerega je bil
vrnjen davek v skladu s tem členom velja, da za namene 3. člena tega zakona v
Republiki Sloveniji še ni bilo registrirano.
Upravičenec lahko zahteva vračilo davka pri
davčnem organu v treh mesecih od poteka meseca, v katerem so nastopile
okoliščine, zaradi katerih bi lahko zahteval vračilo davka.
11.a člen
Davčni organ vodi elektronsko evidenco
motornih vozil (v nadaljnjem besedilu: evidenca), za katera je bil plačan
davek, uveljavljena oprostitev plačila davka ali je bil zanje predložen
instrument zavarovanja izpolnitve davčne obveznosti iz naslova davka na dodano
vrednost.
Evidenca vsebuje naslednje podatke:
-      
znamka in tip motornega vozila,
-      
identifikacijska številka (številka šasije),
-      
vrsta goriva,
-      
izpust CO2 (za motorna vozila iz tarifne oznake
8711, trikolesa, štirikolesa in bivalna vozila, če je na razpolago) in moč ter
prostornina motorja,
-      
način delovanja motorja (dvotaktni,
električni),
-      
izpust trdnih delcev,
-      
stopnja izpusta Euro,
-      
država uvoza oziroma pridobitve,
-      
podatki o davčnem zavezancu (osebno ime oziroma
naziv, naslov prebivališča oziroma sedeža in davčna oziroma matična številka),
-      
podatek o davčni osnovi,
-      
znesek davka,
-      
datum prve registracije vozila,
-      
datum plačila davka,
-      
številka odločbe o odmeri davka;
-      
podatek o oprostitvi po 5. členu tega zakona,
-      
podatki o zavarovanju izpolnitve davčne
obveznosti,
-      
znesek vračila davka,
-      
podatek o pravni podlagi za vračilo davka (5.
člen ali 11. člen).
Podatke za evidenco davčni organ pridobiva
iz obračuna oziroma napovedi za odmero davka in iz evidence carinskega organa o
odmeri davka ob uvozu.
12. člen
(črtan)
13. člen
V skladu z ekonomsko politiko Slovenije
lahko Vlada Republike Slovenije zmanjša ali poveča zneske davka iz 6. člena
tega zakona do 50%.
14. člen
Glede obračunavanja zamudnih obresti,
pravnih sredstev, postopka prisilne izterjave ter vseh drugih vprašanj
postopka, stvarne in krajevne pristojnosti davčnega oziroma carinskega organa,
ki niso urejena s tem zakonom, se uporablja zakon, ki ureja davčni postopek in
zakon, ki ureja davčno službo oziroma carinski zakon in zakon, ki ureja
carinsko službo.
Obvezna navodila za izvajanje tega zakona
izda, če je potrebno, minister, pristojen za finance.
15. člen
Z globo od 2.000 do 75.000 eurov se kaznuje
za prekršek pravna oseba, samostojni podjetnik posameznik ali posameznik, ki
samostojno opravlja dejavnost, če:
1.    
ne obračuna davka ali ne sestavi ali ne predloži mesečnega obračuna
davka davčnemu organu v skladu z 8. členom tega zakona;
2.    
ne predloži napovedi za odmero davka v skladu z 8.a členom tega zakona.
Z globo od 400 do 4.100 eurov se za
prekršek iz prejšnjega odstavka kaznuje tudi odgovorna oseba pravne osebe,
samostojnega podjetnika posameznika ali posameznika, ki samostojno opravlja
dejavnost.
Z globo od 200 do 1.200 eurov se kaznuje za
prekršek posameznik, če ne predloži napovedi za odmero davka v skladu z 8.a
členom tega zakona.
Z globo od 2.000 do 75.000 eurov se kaznuje
organizacija, pristojna za ugotavljanje skladnosti, če izda potrdilo o skladnosti
za motorno vozilo in pooblaščena organizacija pri registraciji vozil, če
registrira motorno vozilo v nasprotju z 8.a členom tega zakona.
Z globo od 400 do 4.100 eurov se za
prekršek iz prejšnjega odstavka kaznuje tudi odgovorna oseba organizacije, pristojne
za ugotavljanje skladnosti, in odgovorna oseba pooblaščene organizacije pri
registraciji vozil.

Zakon o davkih na motorna vozila – ZDMV
(Uradni list RS, št. 52/99)
vsebuje naslednje prehodne in končne določbe:
»16. člen
Določba 8. točke 5. člena tega zakona se
uporablja do 31. 12. 2000.
17. člen
Davek na promet rabljenih motornih vozil in
drugih motornih vozil po drugem odstavku 3. člena tega zakona se plača tudi od
prenosa lastninske pravice na motornih vozilih, ki so bila izročena kupcem pred
1. julijem 1999 na podlagi leasing pogodbe in prodajnih pogodb s pridržkom
lastninske pravice, sklenjenih pred 1. julijem 1999, razen od prenosa, od
katerega se obračunava davek na dodano vrednost, in sicer od odkupne vrednosti
motornega vozila.
18. člen
Ta zakon začne veljati naslednji dan po
objavi v Uradnem listu Republike Slovenije.«.

Zakon o prenosu nalog nekaterih vladnih služb
na ministrstva – ZPNNVSM (Uradni list RS, št. 2/04)
vsebuje naslednjo končno določbo:
»4. člen
Ta zakon začne veljati petnajsti dan po
objavi v Uradnem listu Republike Slovenije.«.

Zakon o spremembah in dopolnitvah zakona o
davkih na motorna vozila – ZDMV-A (Uradni list RS, št. 42/04)
vsebuje naslednje prehodne in končne določbe:
»PREHODNE IN KONČNE DOLOČBE
12. člen
Če so bila motorna vozila pred 1. majem
2004 uvožena na ozemlje Slovenije iz Evropske skupnosti ali iz držav, ki so
pristopile k Evropski uniji 1. maja 2004, in je bil za ta vozila začet eden od odložnih carinskih postopkov ali so bili vnešeni v prosto carinsko cono v
skladu s carinskimi predpisi, se davek po tem zakonu obračuna in plača po
predpisih, ki so veljali ob začetku postopka oziroma ob vnosu vozil v prosto
carinsko cono.
13. člen
Višina globe iz 11. člena tega zakona se
začne uporabljati 1. januarja 2005.
Do roka iz prejšnjega odstavka se za
prekršek iz prvega odstavka 11. člena tega zakona kaznuje:
-      
pravna oseba z denarno kaznijo od 1,000.000 do
18,000.000 tolarjev;
-      
samostojni podjetnik posameznik z denarno
kaznijo od 300.000 do 12,000.000 tolarjev in
-      
odgovorna oseba pravne osebe z denarno kaznijo
od 200.000 do 1,000.000 tolarjev.
14. člen
Ta zakon začne veljati 1. maja 2004.«.

Zakon o spremembah in dopolnitvah Zakona o
davku na motorna vozila – ZDMV-B (Uradni list RS, št. 47/06)
vsebuje naslednjo končno določbo:
»11. člen
Ta zakon začne veljati petnajsti dan po
objavi v Uradnem listu Republike Slovenije. «.

Zakon o spremembah in dopolnitvah Zakona o
davku na motorna vozila – ZDMV-C (Uradni list RS, št. 9/10)
vsebuje naslednjo prehodno in končno določbo:
»PREHODNA IN KONČNA DOLOČBA
14. člen
Ne glede na
stopnjo davka, določeno v četrtem odstavku 4. člena tega zakona, se do 1. januarja
2011 za motorna vozila iz tarifnih oznak 8703 21, 8703 22, 8703 23, 8703 24,
8703 31, 8703 32, 8703 33, 8703 90 (razen trikoles, štirikoles in bivalnih
vozil), z izpustom CO2 do 210 g/km, upošteva stopnja davka, ki znaša:


Izpust
  CO2 (g/km)

Stopnja
  davka (%) od davčne osnove glede na vrsto goriva


bencin,
  utekočinjen naftni plin

dizelsko


od 0 do
  vključno 120

0,5

1


nad 120
  do vključno 130

1

2


nad 130
  do vključno 150

2,5

4


nad 150
  do vključno 170

5,5

9,5


nad 170
  do vključno 190

8

12,5


nad 190
  do vključno 210

10,5

14,5


15. člen
Ta zakon začne veljati petnajsti dan po
objavi v Uradnem listu Republike Slovenije, uporablja pa se od prvega dneva
meseca, ki sledi mesecu, v katerem je zakon uveljavljen.«.

Zakon za uravnoteženje javnih financ –ZUJF
(Uradni list RS, št. 40/12)
določa tudi:
»V. DEL
PREHODNE IN KONČNE DOLOČBE SPREMEMB IN DOPOLNITEV ZAKONOV,
TRAJNIH UKREPOV IN ZAČASNIH UKREPOV
26. Zakon o davku na motorna vozila
241. člen
Dodatni davek na motorna vozila iz 6.aa
člena zakona se prvič odmeri prvega dne drugega meseca, ki sledi mesecu, v
katerem je zakon uveljavljen.«;
ter vsebuje naslednjo končno določbo:
»VI. DEL
KONČNA DOLOČBA
251. člen
(začetek
veljavnosti)
Ta zakon začne veljati naslednji dan po
objavi v Uradnem listu Republike Slovenije.«.