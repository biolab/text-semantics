1. člen
S tem zakonom se za zaposlene v državnih
organih, organih lokalnih skupnosti, agencijah, skladih, javnih zavodih, javnih
podjetjih in v bankah, ki so jih ustanovile lokalne skupnosti oziroma država
ali, ki so v večinski lasti lokalnih skupnosti oziroma v večinski lasti države
in v Slovenski razvojni družbi ter v drugih pravnih osebah javnega prava (v
nadaljnjem besedilu: delodajalci) določajo:
-       
dnevnice za službena potovanja v državi;
-       
kilometrina;
-       
povračilo stroškov prenočevanja;
-       
povračilo stroškov prevoza na delo in z dela;
-       
terenski dodatek;
-       
regres za prehrano med delom;
-       
nadomestilo za ločeno življenje;
-       
odpravnina ob odhodu v pokoj.
Višina povračil stroškov v zvezi z delom in
nekaterih drugih prejemkov, določena s tem zakonom oziroma na njegovi podlagi
se uporablja, v kolikor ni s kolektivno pogodbo na ravni dejavnosti določeno
drugače.
2. člen
(črtan)
3. člen
Dnevnica za službeno potovanje v državi
znaša:
-       
3.500 tolarjev, če traja potovanje več kot 12 ur;
-       
1.750 tolarjev, če traja potovanje od 8 do 12 ur;
-       
1.218 tolarjev, če traja potovanje od 6 do 8 ur.
Do dnevnice za službeno potovanje, ki traja
od 6 do 8 ur je zaposleni upravičen le v primeru, če se je službeno
potovanje pričelo vsaj dve uri pred začetkom oziroma končalo vsaj dve uri po
preteku rednega delovnega časa.
4. člen
Kilometrina za uporabo lastnega avtomobila
v službene namene se za vsak prevoženi kilometer določi v višini 30 % cene
neosvinčenega motornega bencina – 95 oktanov.
5. člen
Stroški prenočevanja na službenem potovanju
se zaposlenemu povrnejo v višini zneska računa za prenočevanje v hotelu, ki ga
odobri delodajalec.
6. člen
Terenski dodatek znaša dnevno 21% dnevnice
za službeno potovanje v državi, ki traja nad 12 ur in je določena s tem
zakonom.
7. člen
Regres za prehrano med delom znaša 500
tolarjev za dneve prisotnosti na delu.
8. člen
Stroški prevoza na delo in z dela se
povrnejo v višini stroškov prevoza z javnimi prevoznimi sredstvi. Če zaposleni
nima možnosti prevoza z javnimi prevoznimi sredstvi, se mu prizna kilometrina v
višini 15 % cene neosvinčenega motornega bencina
– 95 oktanov.
9. člen
Nadomestilo za ločeno življenje se določi
kot nadomestilo stroškov stanovanja v višini 22.994 tolarjev in kot nadomestilo
stroškov prehrane v višini 28.104 tolarjev.
10. člen
Odpravnina ob odhodu v pokoj znaša tri
povprečne plače na zaposlenega v Republiki Sloveniji oziroma tri zadnje plače zaposlenega, če je
to zanj ugodneje.
11. člen
Zneski iz 3. in 9. člena tega zakona se
usklajujejo na enak način kot izhodiščne plače za I. tarifni razred.
Znesek iz 7. člena tega zakona pa se
usklajuje vsakih šest mesecev z rastjo cen prehrambenih izdelkov, ki jih na
podlagi podatkov Statističnega urada Republike Slovenije objavi minister,
pristojen za delo.
12. člen
Z denarno kaznijo najmanj 1,000.000 tolarjev
se kaznuje za prekršek delodajalec, razen državnega organa oziroma organa
lokalne skupnosti, ki izplačuje višje zneske kot so določeni s tem zakonom.
Z denarno kaznijo najmanj 200.000 tolarjev
se kaznuje odgovorna oseba pri delodajalcu, če stori prekršek iz prejšnjega
odstavka.

Zakon o višini povračil stroškov v zvezi z
delom in nekaterih drugih prejemkov – ZPSDP (Uradni list RS, št. 87/97)
vsebuje naslednji končni določbi:
»13. člen
Z dnem uveljavitve tega zakona prenehajo
veljati določbe:
-       
tretjega odstavka 70. člena zakona o delavcih v državnih organih (Uradni
list RS, št. 30/90, 18/91, 22/91, 2/91‑I in 4/93) in
-       
102. člena zakona o notranjih zadevah (Uradni list SRS, št. 28/80,
38/88, 27/89 in Uradni list RS, št. 8/90, 19/91, 4/92 in 58/93).
Z dnem uveljavitve tega zakona se za
zaposlene iz 1. člena tega zakona prenehajo uporabljati določbe kolektivnih
pogodb in drugih predpisov, ki so v nasprotju s tem zakonom.
14. člen
Ta zakon začne veljati 1. januarja 1998.«.

Zakon o spremembah zakona o višini povračil
stroškov v zvezi z delom in nekaterih drugih prejemkov – ZPSDP-A (Uradni list
RS, št. 9/98)
spreminja 13. člen zakona tako, da se glasi:
»13. člen
Z dnem uveljavitve tega zakona prenehajo
veljati določbe:
-       
tretjega odstavka 70. člena zakona o delavcih v državnih organih (Uradni
list RS, št. 15/90, 5/91, 18/91, 22/91, 2/91-I in 4/93) in
-       
102. člena zakona o notranjih zadevah (Uradni list SRS, št. 28/80,
38/88, 27/89 in Uradni list RS, št. 8/90, 19/91, 4/92 in 58/93).
Z dnem uveljavitve tega zakona se za
zaposlene iz 1. člena tega zakona prenehajo uporabljati določbe kolektivnih
pogodb in drugih predpisov, ki so v nasprotju s tem zakonom.«;
ter vsebuje naslednjo končno določbo:
»4. člen
Ta zakon začne veljati naslednji dan po
objavi v Uradnem listu Republike Slovenije, uporablja pa se od 1. januarja 1998
dalje.«.

Zakon o spremembah zakona o višini povračil
stroškov v zvezi z delom in nekaterih drugih prejemkov – ZPSDP-B (Uradni list
RS, št. 48/01)
vsebuje naslednjo končno določbo:
»3. člen
Ta zakon začne veljati naslednji dan po
objavi v Uradnem listu Republike Slovenije, uporablja pa se od 1. julija 2001
dalje.«.

Zakon za uravnoteženje javnih financ – ZUJF
(Uradni list RS, št. 40/12)
vsebuje naslednjo končno določbo:
»KONČNA DOLOČBA
251. člen
(začetek
veljavnosti)
Ta zakon začne veljati naslednji dan po
objavi v Uradnem listu Republike Slovenije.«.

Zakon o spremembi in dopolnitvi Zakona o
višini povračil stroškov v zvezi z delom in nekaterih drugih prejemkov –
ZPSDP-C (Uradni list RS, št. 8/20)
vsebuje naslednjo končno določbo:
»KONČNA DOLOČBA
3. člen
Ta zakon začne veljati petnajsti dan po
objavi v Uradnem listu Republike Slovenije.«.