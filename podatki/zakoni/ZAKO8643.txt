I. DEL
SPLOŠNA DOLOČBA
1. člen
(vsebina)
S tem zakonom se zaradi odprave
organizacijskih slabosti zdravstvenega sistema in nedopustno dolgih čakalnih
dob, nastalih zlasti zaradi preprečevanja in obvladovanja nalezljive bolezni
COVID-19, ter z namenom zagotoviti zadostne zmogljivosti (kader, oprema,
prostor) za zagotovitev stabilnosti zdravstvenega sistema na način, da je
prebivalstvu Republike Slovenije zagotovljena enakopravna, primerna, kakovostna
in varna zdravstvena obravnava,
1.     
spreminjajo in dopolnjujejo določbe naslednjih zakonov:
- 
Zakona o zdravstveni dejavnosti (Uradni list RS, št. 23/05 – uradno
prečiščeno besedilo, 15/08 – ZPacP, 23/08, 58/08 – ZZdrS-E, 77/08 – ZDZdr,
40/12 – ZUJF, 14/13, 88/16 – ZdZPZD, 64/17, 1/19 – odl. US, 73/19, 82/20,
152/20 – ZZUOOP, 203/20 – ZIUPOPDVE, 112/21 – ZNUPZ in 196/21 – ZDOsk; v
nadaljnjem besedilu: ZZDej),
- 
Zakona o spremembah in dopolnitvah Zakona o zdravstveni dejavnosti
(Uradni list RS, št. 64/17, 73/19 – ZZDej-L, 152/20 – ZZUOOP, 203/20 –
ZIUPOPDVE in 112/21 – ZNUPZ; v nadaljnjem besedilu: ZZDej-K),
- 
Zakona o pacientovih pravicah (Uradni list RS, št. 15/08, 55/17 in
177/20; v nadaljnjem besedilu: ZPacP),
- 
Zakona o zdravstvenem varstvu in zdravstvenem zavarovanju (Uradni list
RS, št. 72/06 – uradno prečiščeno besedilo, 114/06 – ZUTPG, 91/07, 76/08, 62/10
– ZUPJS, 87/11, 40/12 – ZUJF, 21/13 – ZUTD-A, 91/13, 99/13 – ZUPJS-C, 99/13 –
ZSVarPre-C, 111/13 – ZMEPIZ-1, 95/14 – ZUJF-C, 47/15 – ZZSDT, 61/17 – ZUPŠ,
64/17 – ZZDej-K, 36/19, 189/20 – ZFRO, 51/21, 159/21, 196/21 – ZDOsk, 15/22 in
43/22; v nadaljnjem besedilu: ZZVZZ),
2.     
odstopa od določb ZZDej in ZZVZZ,
3.     
določajo začasni ukrepi na področju čakalnih dob in poklicev v
zdravstveni dejavnosti.
II. DEL
SPREMEMBE IN DOPOLNITVE ZAKONOV
1. Zakon o zdravstveni dejavnosti
2. člen
V Zakonu o zdravstveni dejavnosti (Uradni
list RS, št. 23/05 – uradno prečiščeno besedilo, 15/08 – ZPacP, 23/08, 58/08 –
ZZdrS-E, 77/08 – ZDZdr, 40/12 – ZUJF, 14/13, 88/16 – ZdZPZD, 64/17, 1/19 – odl.
US, 73/19, 82/20, 152/20 – ZZUOOP, 203/20 – ZIUPOPDVE, 112/21 – ZNUPZ in 196/21
– ZDOsk) se besedilo 25. člena spremeni tako, da se glasi:
»Javni zdravstveni zavod na primarni ravni
ustanovi samoupravna lokalna skupnost s soglasjem ministrstva, pristojnega za
zdravje, in po predhodnem mnenju Zavoda za zdravstveno zavarovanje Slovenije.
Ustanoviteljske pravice in obveznosti samoupravne lokalne skupnosti uresničuje
občinski svet, če s predpisi, ki urejajo področje lokalne samouprave, ni
določeno drugače.
Javni zdravstveni zavod na sekundarni in
terciarni ravni ustanovi Republika Slovenija po predhodnem mnenju Zavoda za
zdravstveno zavarovanje Slovenije. Ustanoviteljske pravice in obveznosti
Republike Slovenije uresničuje Vlada Republike Slovenije, predloge v zvezi z
uresničevanjem ustanoviteljskih pravic in obveznosti pa daje ministrstvo,
pristojno za zdravje.
Mnenje Zavoda za zdravstveno zavarovanje
Slovenije se zahteva tudi za spremembo dejavnosti in za prenehanje javnega
zdravstvenega zavoda.«.
3. člen
V 28. členu se prvi in drugi odstavek
spremenita tako, da se glasita:
»Zdravstveni zavod, ki ga ustanovi
samoupravna lokalna skupnost, upravlja svet zavoda, ki je sestavljen iz
predstavnikov:
-       
ustanovitelja,
-       
delavcev zavoda,
-       
zavarovancev oziroma drugih uporabnikov.
V svet zavoda ne sme biti imenovana oseba,
pri kateri obstaja nasprotje interesov, kot ga opredeljuje zakon, ki ureja
integriteto in preprečevanje korupcije, pri čemer ob imenovanju podpiše izjavo
o odsotnosti obstoja nasprotja interesov.«.
4. člen
Za 28. členom se doda nov 28.a člen, ki se
glasi:
»28.a člen
Zdravstveni zavod, ki ga ustanovi Republika
Slovenija, upravlja svet zavoda, ki je sestavljen iz predstavnikov
ustanovitelja, delavcev zavoda, zavarovancev in uporabnikov.
Svet zdravstvenega zavoda iz prejšnjega
odstavka je pristojen za:
-       
imenovanje in razrešitev direktorja zdravstvenega zavoda s soglasjem
ustanovitelja,
-       
imenovanje in razrešitev strokovnega vodje zdravstvenega zavoda,
-       
nadzor nad delom direktorja zdravstvenega zavoda in strokovnega vodje
zdravstvenega zavoda,
-       
druge naloge, ki jih določa zakon.
Člane sveta zavoda, predstavnike
ustanovitelja, imenuje in razrešuje Vlada Republike Slovenije na predlog
ministra, pristojnega za zdravje, ki jih izbere med strokovnjaki s področja
zdravstva, upravljanja oziroma ekonomije in prava. Člane sveta zavoda,
predstavnike delavcev zavoda, izvolijo predstavniki delavcev. Člane sveta
zavoda, predstavnike zavarovancev, na predlog Zavoda za zdravstveno zavarovanje
Slovenije imenuje Vlada Republike Slovenije. Člane sveta zavoda, predstavnike
uporabnikov, na predlog nevladnih organizacij s področja varstva pacientovih
pravic ali samoupravne lokalne skupnosti, v kateri ima zavod sedež, imenuje
Vlada Republike Slovenije. Predsednika sveta zavoda izvolijo člani med
predstavniki ustanovitelja, podpredsednik pa je član, ki je predstavnik
delavcev zavoda.
V svet zavoda ne sme biti imenovana oseba,
pri kateri obstaja nasprotje interesov, kot ga opredeljuje zakon, ki ureja
integriteto in preprečevanje korupcije, pri čemer ob imenovanju podpiše izjavo
o odsotnosti obstoja nasprotja interesov.
Člani sveta zavoda morajo pri svojem delu
ravnati s skrbnostjo dobrega gospodarja. Člani sveta zavoda so za svoje delo
upravičeni do sejnine in povračila stroškov v skladu s predpisom, ki ureja
sejnine in povračila stroškov v javnih zavodih.
Za škodo, ki je nastala kot posledica
kršitve njihove dolžnosti iz prejšnjega odstavka, člani sveta zavoda
odgovarjajo v skladu s splošnimi pravili civilne odgovornosti. Pred imenovanjem
v svet zavoda morajo kandidati podpisati izjavo o seznanitvi z odgovornostjo.
Podrobnejše pogoje za imenovanje, sestavo
in številčno razmerje predstavnikov v svetu zavoda ter postopek za izbiro
članov sveta zavoda določi minister, pristojen za zdravje.«.
5. člen
Za 30. členom se doda nov 30.a člen, ki se
glasi:
»30.a člen
Svet zavoda iz prvega odstavka 28.a člena
tega zakona imenuje in razrešuje notranjega revizorja, ki ima naziv preizkušeni
državni notranji revizor oziroma državni notranji revizor in opravlja notranje
revidiranje v skladu z zakonom, ki ureja javne finance.
Notranja revizija se v zdravstvenem zavodu
iz prvega odstavka 28.a člena tega zakona opravi vsako leto.
Revizija računovodskih izkazov, ki jo v
skladu z zahtevami zakona, ki ureja revidiranje, opravi revizijska družba, se opravi
vsako drugo leto, vsako leto pa pri zdravstvenih zavodih, ki imajo:
-       
skupno vrednost aktive v bilanci stanja višjo od 40 milijonov eurov ali
-       
več kot 1000 zaposlenih.
Notranji revizor izvaja naloge v skladu z
letnim načrtom notranje revizije, ki ga direktor zavoda in svet zavoda
sprejmeta do konca marca za tekoče leto. Letni načrt mora vsebovati tudi
revizijo upravljanja čakalnih seznamov, čakalnih dob, vzrokov zanje in
predlogov za njihovo odpravo ter revizijo izkoriščenosti zmogljivosti
(prostorov, opreme in kadrov), pri čemer se pri reviziji izkoriščenosti
kadrovskih zmogljivosti ugotavljajo tudi odmiki glede na standarde Zavoda za
zdravstveno zavarovanje Slovenije.
Letno poročilo o delu notranje revizije za
preteklo koledarsko leto, ki vsebuje tudi opredelitev notranjega revizorja, ali
se v zdravstvenem zavodu z javnimi sredstvi, namenjenimi za opravljanje javne
službe, upravlja kot dober gospodar, notranji revizor najpozneje do konca
februarja tekočega leta naslovi na direktorja zavoda in svet zavoda, z njegovo
vsebino pa seznani tudi urad, pristojen za nadzor proračuna. Po potrditvi sveta
zavoda notranji revizor letno poročilo v seznanitev posreduje ministrstvu,
pristojnemu za zdravje, in uradu, pristojnemu za nadzor, kakovost in
investicije v zdravstvu.
Postopek izbire notranjega revizorja ter
revizijske družbe za izvedbo revizije računovodskih izkazov izvede svet zavoda,
pogodbo o zaposlitvi z notranjim revizorjem ali civilno pravno pogodbo z
zunanjim izvajalcem notranje revizije pa sklene predsednik sveta zavoda.«.
6. člen
V 64. členu se v petem odstavku na koncu
druge alineje pika nadomesti z vejico in doda nova, tretja alineja, ki se
glasi:
»– zdravstveni administrativni sodelavec, če
ima zaključeno srednjo izobrazbo, kot jo določa seznam poklicev zdravstvenih
delavcev in zdravstvenih sodelavcev.«.
7. člen
V 80. členu se v drugem odstavku v
napovednem stavku besedilo »ministrstvo, pristojno za zdravje« nadomesti z
besedilom »urad, pristojen za nadzor, kakovost in investicije v zdravstvu«.
V tretjem odstavku se besedilo
»ministrstva, pristojnega za zdravja« nadomesti z besedilom »urada, pristojnega
za nadzor, kakovost in investicije v zdravstvu«, besedilo »ministrstvo,
pristojno za zdravje, samo« pa z besedilom »urad, pristojen za nadzor, kakovost
in investicije v zdravstvu, sam«.
V četrtem odstavku se:
-       
v napovednem stavku besedilo »ministrstvo, pristojno za zdravje«
nadomesti z besedilom »urad, pristojen za nadzor, kakovost in investicije v
zdravstvu«,
-       
v prvi alineji besedilo »ki jo sestavljajo predstavniki ministrstva,
pristojnega za zdravje, in po potrebi zunanji strokovnjaki,« črta.
V šestem odstavku se v napovednem stavku
besedilo »ministru, pristojnemu za zdravje« nadomesti z besedilom »uradu,
pristojnemu za nadzor, kakovost in investicije v zdravstvu«.
V sedmem odstavku se v drugem stavku
besedilo »ministra, pristojnega za zdravje« nadomesti z besedilom »urada,
pristojnega za nadzor, kakovost in investicije v zdravstvu«.
V osmem odstavku se:
-       
v prvem stavku besedilo »ministrstvu, pristojnemu za zdravje« nadomesti
z besedilom »uradu, pristojnemu za nadzor, kakovost in investicije v
zdravstvu«,
-       
v drugem stavku besedilo »ministrstvo, pristojno za zdravje, začne
postopek« nadomesti z besedilom »urad, pristojen za nadzor, kakovost in
investicije v zdravstvu, predlaga ministrstvu, pristojnemu za zdravje, začetek
postopka«.
Deveti odstavek se spremeni tako, da se
glasi:
»V primeru ugotovljenih pomanjkljivosti
oziroma nepravilnosti izvajalec zdravstvene dejavnosti poročilo iz šestega
odstavka tega člena obravnava v okviru organov, pristojnih za kakovost in
varnost zdravstvene dejavnosti, in o tem poroča uradu, pristojnemu za nadzor,
kakovost in investicije v zdravstvu.«.
V enajstem odstavku se v napovednem stavku
besedilo »Ministrstvo, pristojno za zdravje« nadomesti z besedilom »Urad,
pristojen za nadzor, kakovost in investicije v zdravstvu«.
8. člen
V 82. členu v prvem odstavku besedilo »Minister,
pristojen za zdravje« nadomesti z besedilom »Urad, pristojen za nadzor,
kakovost in investicije v zdravstvu«.
V drugem odstavku se v prvem in drugem
stavku besedilo »minister, pristojen za zdravje« v vseh sklonih nadomesti z
besedilom »urad, pristojen za nadzor, kakovost in investicije v zdravstvu« v
ustreznem sklonu.
2. Zakon o spremembah in dopolnitvah Zakona
o zdravstveni dejavnosti
9. člen
V Zakonu o spremembah in dopolnitvah Zakona
o zdravstveni dejavnosti (Uradni list RS, št. 64/17, 73/19 – ZZDej-L, 152/20 –
ZZUOOP, 203/20 – ZIUPOPDVE in 112/21 – ZNUPZ) se v 39. členu v drugem odstavku
beseda »petih« nadomesti z besedo »sedmih«.
3. Zakon o pacientovih pravicah
10. člen
V Zakonu o pacientovih pravicah (Uradni
list RS, št. 15/08, 55/17 in 177/20) se v 85. členu v prvem odstavku besedilo
»ministrstvo, pristojno za zdravje, inšpektorat, pristojen za zdravje«
nadomesti z besedilom »urad, pristojen za nadzor, kakovost in investicije v
zdravstvu, inšpektorji, pristojni za področje čakalnih seznamov oziroma
čakalnih dob«.
V drugem odstavku se besedilo »Ministrstvo,
pristojno za zdravje« nadomesti z besedilom »Urad, pristojen za nadzor, kakovost
in investicije v zdravstvu«.
V tretjem odstavku se besedilo »četrtega
odstavka 14. člena, prvega in osmega odstavka 14.b člena, prvega, drugega,
tretjega, šestega, sedmega, osmega in devetega odstavka 15. člena, drugega in
tretjega odstavka 15.a člena, prvega, tretjega in četrtega odstavka 15.b člena,
15.c in 15.č člena, četrtega odstavka 16. člena,« črta.
Za tretjim odstavkom se doda nov četrti
odstavek, ki se glasi:
»(4) Nadzor nad določbami četrtega odstavka
14. člena, prvega in osmega odstavka 14.b člena, prvega, drugega, tretjega,
šestega, sedmega, osmega in devetega odstavka 15. člena, drugega in tretjega
odstavka 15.a člena, prvega, tretjega in četrtega odstavka 15.b člena, 15.c in
15.č člena ter četrtega odstavka 16. člena tega zakona opravljajo inšpektorji,
pristojni za področje čakalnih seznamov oziroma čakalnih dob.«.
Dosedanji četrti do šesti odstavek
postanejo peti do sedmi odstavek.
V dosedanjem sedmem odstavku, ki postane
osmi odstavek, se besedilo »tretjega, četrtega in petega« nadomesti z besedilom
»tretjega, četrtega, petega in šestega«.
Za novim osmim odstavkom, se dodajo novi
deveti, deseti, enajsti in dvanajsti odstavek, ki se glasijo:
»(9) Naloge inšpekcijskega nadzora na
področju čakalnih seznamov oziroma čakalnih dob opravljajo inšpektorji,
zaposleni na uradu, pristojnem za nadzor, kakovost in investicije v zdravstvu.
(10) Za inšpektorja, pristojnega za
področje čakalnih seznamov oziroma čakalnih dob, ki opravlja nadzor nad
izvajanjem tega zakona v skladu s četrtim odstavkom tega člena, je lahko
imenovana oseba, ki ima:
-       
predpisano izobrazbo v skladu z zakonom, ki ureja sistem javnih
uslužbencev,
-       
ustrezne delovne izkušnje, določene s predpisi, ki urejajo notranjo
organizacijo in sistemizacijo v organih državne uprave,
-       
strokovni izpit za inšpektorja, kot ga določajo predpisi o inšpekcijskem
nadzoru,
-       
najmanj eno leto delovnih izkušenj s področja upravljanja čakalnih
seznamov oziroma čakalnih dob.
(11) Izjemoma se lahko za inšpektorja,
pristojnega za področje čakalnih seznamov oziroma čakalnih dob, imenuje oseba,
ki nima strokovnega izpita za inšpektorja, vendar mora ta izpit opraviti
najpozneje v šestih mesecih od dneva imenovanja za inšpektorja.
(12) Če ni s tem zakonom določeno drugače,
se za inšpektorje iz devetega odstavka tega člena in za izvedbo postopkov
inšpekcijskega nadzora uporabljajo določbe zakona, ki ureja splošni upravni
postopek, ter zakona, ki ureja inšpekcijski nadzor.«.
4. Zakon o zdravstvenem varstvu in
zdravstvenem zavarovanju
11. člen
V Zakonu o zdravstvenem varstvu in
zdravstvenem zavarovanju (Uradni list RS, št. 72/06 – uradno prečiščeno
besedilo, 114/06 – ZUTPG, 91/07, 76/08, 62/10 – ZUPJS, 87/11, 40/12 – ZUJF,
21/13 – ZUTD-A, 91/13, 99/13 – ZUPJS-C, 99/13 – ZSVarPre-C, 111/13 – ZMEPIZ-1,
95/14 – ZUJF-C, 47/15 – ZZSDT, 61/17 – ZUPŠ, 64/17 – ZZDej-K, 36/19, 189/20 –
ZFRO, 51/21, 159/21, 196/21 – ZDOsk, 15/22 in 43/22) se besedilo 63. člena
spremeni tako, da se glasi:
»Zavod, pristojne zbornice, združenja
zdravstvenih zavodov in drugih zavodov ter organizacij, ki opravljajo
zdravstveno dejavnost, (v nadaljnjem besedilu: deležniki) se vsako leto
dogovorijo o programih storitev obveznega zdravstvenega zavarovanja, opredelijo
zmogljivosti, potrebne za njegovo izvajanje, in določijo obseg sredstev (v
nadaljnjem besedilu: dogovor). V dogovoru določijo izhodišča za izvajanje
programov in za oblikovanje cen programov oziroma storitev ter druge podlage za
sklepanje pogodb z zdravstvenimi zavodi, drugimi zavodi in organizacijami, ki
opravljajo zdravstveno dejavnost, ter zasebnimi zdravstvenimi delavci.
Zavod za namen pogajanj z deležniki
pripravi predlog dogovora, pri čemer upošteva resolucijo o nacionalnem planu
zdravstvenega varstva, smernice zdravstvene politike, ki jih vsako leto
najpozneje do konca avgusta za naslednje koledarsko leto določi minister,
pristojen za zdravje, najnovejša spoznanja znanosti in razvoj medicinske
tehnologije, z vidika obsega programov pa tudi aktualna demografska gibanja in
ekonomske razmere v Republiki Sloveniji. Zavod k predlogu dogovora pridobi soglasje
ministra, pristojnega za zdravje. Če se tekom pogajanj z deležniki predlog
dogovora bistveno spremeni, Zavod pridobi ponovno soglasje ministra,
pristojnega za zdravje. Šteje se, da se predlog dogovora bistveno spremeni, če
se spreminja obseg sredstev za več kot 10 odstotkov ali uvaja nove širitve
programov. Minister, pristojen za zdravje, soglasje poda najpozneje v 15 dneh
od prejema predloga dogovora oziroma bistvenih sprememb predloga dogovora.
Zavod začne pogajanja z deležniki
najpozneje do konca septembra za naslednje koledarsko leto. Dogovor se sklene
najpozneje do konca novembra za naslednje koledarsko leto.
Če dogovor ni sklenjen v roku iz prejšnjega
odstavka oziroma v primeru resnih motenj, ki ogrožajo stabilnost zdravstvenega
sistema (večja nesreča, kot jo opredeljuje zakon, ki ureja varstvo okolja,
naravna nesreča, ki jo opredeljuje zakon, ki ureja varstvo pred naravnimi in
drugimi nesrečami, negativno finančno poslovanje zdravstvenih zavodov v obsegu
najmanj 20 milijonov eurov in trajanju najmanj šest mesecev zaporedoma ali
druge resne motnje, ki ogrožajo javno zdravje in jih ni mogoče obvladovati z
običajnimi sredstvi oziroma ukrepi), lahko Vlada Republike Slovenije določi
vsebino dogovora, pri čemer upošteva vsebine iz prvega stavka drugega odstavka
tega člena ter izredne okoliščine, ki so podlaga za določitev vsebine dogovora.
Če dogovor ni sklenjen v roku iz prejšnjega odstavka in Vlada Republike
Slovenije ne določi vsebine dogovora do konca decembra, do določitve vsebine
dogovora velja dogovor, sklenjen za preteklo koledarsko leto.
Postopek sklepanja dogovora iz tega člena
smiselno velja tudi za sklepanje sprememb dogovora tekom koledarskega leta, pri
čemer se lahko spremeni le vsebina, ki ob pripravi dogovora ni bila znana,
neupoštevanje te vsebine pa bi lahko ogrozilo nemoteno izvajanje programov
storitev obveznega zdravstvenega zavarovanja v tekočem koledarskem letu.«.
12. člen
V 77. členu se za tretjim odstavkom doda
nov četrti odstavek, ki se glasi:
»Postopek in način izvajanja nadzora iz
tega člena določi Zavod v soglasju z ministrom, pristojnim za zdravje.«.
III. DEL
ODSTOP OD DOLOČB POSAMEZNIH ZAKONOV
1. Zakon o zdravstveni dejavnosti
13. člen
(podaljšanje koncesije)
(1) Ne glede na drugi, tretji in četrti
odstavek 43. člena ZZDej se koncesiji, katere obdobje podelitve se izteče v
času veljavnosti tega ukrepa, po samem zakonu podaljša obdobje podelitve
koncesije za dve leti.
(2) Do podaljšanja iz prejšnjega odstavka
ne pride, če najpozneje 90 dni pred potekom obdobja podelitve koncesije:
-       
koncesionar koncedenta pisno obvesti, da ne želi podaljšanja obdobja
podelitve koncesije, oziroma
-       
koncedent ugotovi, da koncesija, upoštevajoč razloge iz drugega odstavka
43. člena ZZDej, ni več potrebna in o tem pisno obvesti koncesionarja.
(3) Ukrep iz tega člena velja do 31.
decembra 2024.
2. Zakon o zdravstvenem varstvu in
zdravstvenem zavarovanju
14. člen
(prenos pooblastil izbranega osebnega
zdravnika)
(1) Ne glede na tretji odstavek 80. člena
ZZVZZ lahko za namen razbremenitve in zagotavljanja večje dostopnosti do
zdravstvenega varstva izbrani osebni zdravnik, če oceni, da to narekuje
racionalnost dela, ob upoštevanju kliničnih smernic in strokovnih priporočil
pristojnega razširjenega strokovnega kolegija prenese naslednja pooblastila, če
ne vplivajo na diagnostiko in zdravljenje:
-       
pooblastilo za izdajo listin za uveljavljanje pravice do potnih stroškov
– spremstva in nenujnih reševalnih prevozov, ki ga lahko prenese na diplomirano
medicinsko sestro oziroma diplomiranega zdravstvenika, višjo medicinsko sestro
oziroma višjega zdravstvenega tehnika ali srednjo medicinsko sestro oziroma
zdravstvenega tehnika;
-       
pooblastilo za izdajo listin za izbiro izbranega osebnega zdravnika, ki
ga lahko prenese na diplomirano medicinsko sestro oziroma diplomiranega zdravstvenika,
višjo medicinsko sestro oziroma višjega zdravstvenega tehnika, srednjo
medicinsko sestro oziroma zdravstvenega tehnika ali zdravstvenega
administrativnega sodelavca;
-       
pooblastilo za predpis medicinskih pripomočkov za sanitarne ali gibalne
potrebe pacientov in izdajo potrdila o upravičeni zadržanosti od dela zaradi
bolezni, nege ali spremstva do največ tri koledarske dni, ki ju lahko prenese
na diplomirano medicinsko sestro oziroma diplomiranega zdravstvenika ali višjo
medicinsko sestro oziroma višjega zdravstvenega tehnika.
(2) Natančnejši seznam medicinskih
pripomočkov iz tretje alineje prejšnjega odstavka določi upravni odbor Zavoda
za zdravstveno zavarovanje Slovenije (v nadaljnjem besedilu: Zavod) s sklepom,
ki ga objavi na svojih spletnih straneh.
(3) Prenos pooblastil iz prvega odstavka
tega člena izvede izbrani osebni zdravnik s pisnim pooblastilom, ki velja
znotraj istega izvajalca zdravstvene dejavnosti.
(4) Ukrep iz tega člena velja do 31.
decembra 2024. Vlada Republike Slovenije (v nadaljnjem besedilu: Vlada) lahko
ukrep iz tega člena podaljša s sklepom za obdobje šest mesecev. Sklep o
podaljšanju ukrepa Vlada objavi v Uradnem listu Republike Slovenije.
IV. DEL
ZAČASNI UKREPI
15. člen
(plačilo zdravstvenih storitev po
realizaciji)
(1) Za namen povečane dostopnosti do
zdravstvenih storitev in odprave oziroma skrajševanja čakalnih dob za izbrane
vrste zdravstvenih storitev, za katere se vodi čakalni seznam, se izvajalcem
zdravstvene dejavnosti v mreži javne zdravstvene službe, ki v okviru svojih
zmogljivosti (kader, oprema, prostor) izvajajo zdravstvene storitve nad obsegom
programa, dogovorjenim z Zavodom (v nadaljnjem besedilu: redni obseg programa
zdravstvene dejavnosti), zagotovi plačilo zdravstvenih storitev po realizaciji
brez sklenitve posebne pisne pogodbe. Izbrane vrste zdravstvenih storitev iz
prejšnjega stavka, vključno z obdobjem trajanja ukrepa plačila po realizaciji
za posamezno vrsto zdravstvenih storitev, določi Vlada z uredbo, na predlog
Zavoda, ki pripravi predlog za vsak naslednji kvartal, do konca prvega meseca
tekočega kvartala, na podlagi podatkov Nacionalnega inštituta za javno zdravje
o čakalnih dobah za posamezno vrsto zdravstvenih storitev in upoštevajoč
stopnje nujnosti za posamezno vrsto zdravstvene storitve. Če zavod v roku iz
prejšnjega stavka predloga ne pripravi, izbrane vrste zdravstvenih storitev iz
tega člena, za ta kvartal, določi Vlada na predlog ministrstva, pristojnega za
zdravje, ki predlog pripravi po kriterijih iz tega odstavka. Ne glede na drugi
stavek tega odstavka lahko izbrane vrste zdravstvenih storitev in obdobje
trajanja ukrepa plačila po realizaciji za posamezno vrsto zdravstvenih storitev
kadarkoli določi Vlada z uredbo na predlog ministrstva, pristojnega za zdravje.
Nacionalni inštitut za javno zdravje spremlja podatke o številu čakajočih in
čakalni dobi za izbrane vrste zdravstvenih storitev ter o tem poroča Zavodu in
ministru, pristojnemu za zdravje, vsake tri mesece od njihove določitve, na
zahtevo ministrstva, pristojnega za zdravje, pa tudi v roku treh delovnih dni
od zahteve, ki mora biti pisna, za namene določitve izbranih vrst zdravstvenih
storitev iz četrtega stavka tega odstavka.
(2) Izvajalci lahko izvajajo zdravstvene
storitve iz prejšnjega odstavka nad rednim obsegom programa zdravstvene
dejavnosti, če so predhodno v celoti izpolnili redni obseg programa za izbrane
vrste zdravstvenih storitev. V izvajanje zdravstvenih storitev iz prejšnjega
odstavka izvajalec zdravstvene dejavnosti s koncesijo ne more vključiti
zdravstvenih delavcev, zaposlenih pri javnih zdravstvenih zavodih.
(3) Izvajanje zdravstvenih storitev iz
prvega odstavka tega člena spremlja Zavod, ki ministru, pristojnemu za zdravje,
posreduje mesečna poročila o obsegu izvajanja zdravstvenih storitev.
Podrobnejšo vsebino in način poročanja določi minister, pristojen za zdravje.
Minister, pristojen za zdravje, posreduje pristojnemu odboru Državnega zbora
Republike Slovenije in Vladi poročila o izvajanju zdravstvenih storitev iz tega
člena, vključno z analizo odprave oziroma skrajševanja čakalnih dob za te
storitve, in sicer:
1.     
za obdobje od 1. avgusta 2023 do 31. decembra 2023: do
28. februarja 2024,
2.     
za obdobje od 1. januarja 2024 do 31. marca 2024: do
31. maja 2024,
3.     
za obdobje od 1. aprila 2024 do 30. junija 2024: do
31. avgusta 2024,
4.     
za obdobje od 1. julija 2024 do 30. septembra 2024: do
30. novembra 2024,
5.     
za obdobje od 1. oktobra 2024 do 31. decembra 2024: do
28. februarja 2025.
(4) Vir podatkov o čakalni dobi in
čakajočih so podatki iz centralnega sistema eNaročanje. Nacionalni inštitut za
javno zdravje redno zagotavlja podatke o stanju števila čakajočih in čakalnih
dobah po posameznih stopnjah nujnosti in vrstah zdravstvenih storitev na
podlagi predhodno prečiščenih čakalnih seznamov. Izvajalci zdravstvene
dejavnosti so odgovorni za usklajenost podatkov o čakalni dobi in čakajočih v
lokalnih sistemih glede na centralni sistem eNaročanje. V izvajanje ukrepa iz
tega člena se lahko vključijo le izvajalci, ki imajo usklajene podatke iz tega
odstavka.
(5) Izvajalcem zdravstvene dejavnosti iz
tega člena se zagotovi plačilo glede na obseg opravljenih zdravstvenih
storitev, upoštevaje standarde storitev in cene, dogovorjene v programu
storitev obveznega zdravstvenega zavarovanja v skladu z zakonom, ki ureja
zdravstveno varstvo in zdravstveno zavarovanje.
(6) Ne glede na 53.c člen ZZDej lahko javni
zdravstveni zavod za namen opravljanja zdravstvenih storitev iz tega člena
sklene podjemno pogodbo ali drugo pogodbo civilnega prava (v nadaljnjem
besedilu: podjemna pogodba) z zdravstvenim delavcem, zaposlenim pri njem, za
opravljanje izbranih vrst zdravstvenih storitev, ki presegajo redni obseg
programa zdravstvene dejavnosti, če te zdravstvene storitve tak delavec opravi
zunaj svojega rednega delovnega časa. Ne glede na zakon, ki ureja posebni davek
na določene prejemke, se posebni davek na določene prejemke ne plačuje od
izplačil na podlagi podjemnih pogodb, ki jih javni zdravstveni zavod v tem
primeru sklene z lastnim zaposlenim zdravstvenim delavcem. Javni zdravstveni
zavod Finančni upravi Republike Slovenije sporoči podatke o zneskih izplačil iz
prejšnjega stavka za posamezni mesec po posameznem zaposlenem, in sicer
najpozneje do konca tekočega meseca za pretekli mesec. Javni zdravstveni zavod
v primeru sklenitve podjemne pogodbe iz tega odstavka vodi evidenco opravljenih
zdravstvenih storitev za posameznega zaposlenega tako, da sta iz nje razvidna
datum in časovno obdobje vseh zdravstvenih storitev, ki jih ta zaposleni opravi
za javni zdravstveni zavod izven rednega delovnega časa, in izven rednega
obsega programa tega zaposlenega. Nadzor nad evidenco iz prejšnjega stavka
izvaja Zdravstveni inšpektorat Republike Slovenije.
(7) Sredstva za povečanje obsega programa
oziroma izvedbo zdravstvenih storitev iz tega člena se v deležu obveznega
zdravstvenega zavarovanja zagotovijo iz sredstev nerealiziranega programa
storitev obveznega zdravstvenega zavarovanja. Zavod preveri realizacijo
izvajalcev zdravstvene dejavnosti in sredstva iz nerealiziranih programov
nameni za izvajanje zdravstvenih storitev iz tega člena. Če sredstva iz prvega
stavka tega odstavka ne zadoščajo, se dodatna sredstva za zagotavljanje ukrepa
iz tega člena zagotovijo iz proračuna Republike Slovenije. Zavod izstavlja
zahtevke za izplačilo sredstev iz proračuna, skupaj z dokazili, kvartalno, in
sicer do konca maja za prvi kvartal, do konca septembra za drugi kvartal in do
konca novembra za tretji kvartal. Končna obveznost proračuna Republike
Slovenije do Zavoda za posamezno koledarsko leto se ugotovi na podlagi končnega
letnega obračuna zdravstvenih storitev iz tega člena. Zavod zahtevek za
izplačilo, skupaj z dokazili, izstavi do konca februarja za preteklo leto.
Zahtevki se plačajo Zavodu v 15 dneh po sprejetju zahtevka.
(8) Zavarovalnice, ki izvajajo dopolnilno
zdravstveno zavarovanje, iz neporabljenih sredstev za povečanje obsega programa
iz tega člena, ki so jih oblikovale kot zavarovalno- tehnične rezervacije na
podlagi 35. člena Zakona o začasnih ukrepih za omilitev in odpravo
posledic COVID-19 (Uradni list RS, št. 152/20, 175/20 – ZIUOPDVE, 82/21 –
ZNB-C, 112/21 – ZNUPZ, 167/21 – odl. US in 206/21 – ZDUPŠOP in 18/23 – ZDU-1O)
in 39. člena Zakona o nujnih ukrepih na področju zdravstva (Uradni list
RS, št. 112/21, 189/21, 206/21 – ZDUPŠOP in 132/22) plačujejo izvedbo zdravstvenih
storitev v deležu dopolnilnega zdravstvenega zavarovanja, in sicer do njihove
porabe oziroma najdlje do izteka veljavnosti ukrepa iz tega člena.
(9) Ukrep iz tega člena velja do
31. decembra 2024.
16. člen
(posebne določbe za poklice v zdravstveni
dejavnosti)
(1) Z namenom zagotoviti stabilno delovanje
zdravstvene dejavnosti na primarni ravni in večjo dostopnost do zdravstvenih
storitev se za poklice v zdravstveni dejavnosti določa:
-       
dodatek za povečan obseg dela za posebne obremenitve,
-       
dodatek za zaposlitev dodatnega zdravstvenega kadra (sredstva za plače
in druge prejemke iz delovnega razmerja),
-       
dodatek za posebne pogoje dela na območjih občin z nižjo razvitostjo.
(2) Sredstva za
izvajanje ukrepov iz prve alineje prejšnjega odstavka se zagotavljajo iz sredstev,
pridobljenih na podlagi izvajanja storitev povečanega obsega programa iz osmega
odstavka prejšnjega člena, in sicer v višini, ki se nanaša na kalkulativni
element plač in drugih prejemkov v skladu s predpisi, kolektivnimi pogodbami in
drugimi splošnimi akti, razliko pa zagotovi proračun Republike Slovenije.
Sredstva za izvajanje ukrepov iz druge in tretje alineje prejšnjega odstavka
zagotavlja proračun Republike Slovenije. Sredstva za izplačilo dodatkov iz
prejšnjega odstavka lahko uveljavlja le izvajalec, ki ima usklajene, popolne in
ažurirane podatke v Evidenci gibanja zdravstvenih delavcev in mreža
zdravstvenih zavodov, ki jo upravlja Nacionalni inštitut za javno zdravje.
Sredstva za izvajanje ukrepov iz tega člena se pridobijo neposredno na podlagi zahtevka,
ki se vloži na podlagi tega zakona in predpisov, izdanih na podlagi tretjega
oziroma četrtega odstavka tega člena, razen sredstev, ki so pridobljena na
podlagi izvajanja storitev iz prejšnjega člena.
(3) Zdravstvenim delavcem in zdravstvenim
sodelavcem, ki so zaposleni v ambulantah pri izvajalcih zdravstvene dejavnosti
v mreži javne zdravstvene službe na primarni ravni zdravstvene dejavnosti,
pripada dodatek za povečan obseg dela za posebne obremenitve zaradi pomanjkanja
zdravstvenega kadra in posledično večjega obsega dela v višini do 2000 eurov
mesečno, za polni delovni čas, sorazmerno glede na obseg programa zdravstvene
dejavnosti in glede na stopnjo pomanjkanja posameznega poklica v zdravstveni
dejavnosti. Izvajalcem zdravstvene dejavnosti iz prejšnjega stavka za namen
zaposlitve manka zdravstvenega kadra pripadajo tudi
sredstva za plače in druge prejemke iz delovnega razmerja za zaposlitev dodatnega zdravstvenega kadra, in sicer do največ
1,5 srednje medicinske sestre, največ 0,5 diplomirane medicinske sestre in
največ 1,0 zdravstvenega administrativnega sodelavca. Višino dodatka za povečan
obseg dela za posebne obremenitve in dodatek za
zaposlitev dodatnega zdravstvenega kadra, upoštevajoč
število opredeljenih pacientov in opravljenih zdravstvenih storitev,
podrobnejša merila za posamezni poklic v zdravstveni dejavnosti, način vlaganja
zahtevkov, poročanje, obvezna dokazila in roke za vložitev zahtevkov določi
Vlada. Izvajalec lahko
uveljavlja pravico do dodatka za zaposlitev dodatnega zdravstvenega kadra, če
ima predhodno realizirane zaposlitve tega kadra v obsegu, kot je določen s
standardom in obsegom programa z Zavodom.
(4) Dodatek za posebne pogoje dela na
območjih občin z nižjo razvitostjo pripada zdravnikom, ki opravljajo zdravniško
službo na primarni ravni zdravstvene dejavnosti na območjih občin, ki v skladu
z uredbo, ki določa razvitost občin, dosegajo razmerje med razvitostjo občine
in povprečno razvitostjo občin v državi manjše od 0,9. Dodatek za posebne
pogoje dela na območjih občin z nižjo razvitostjo znaša do 500 eurov mesečno,
za polni delovni čas, sorazmerno glede na obseg programa zdravstvene
dejavnosti. Za razpored dela, upoštevajoč število opredeljenih pacientov iz
občin z nižjo razvitostjo, je pristojen odgovorni nosilec zdravstvene
dejavnosti. Dodatek iz tega odstavka se določi sorazmerno glede na število
opredeljenih pacientov na posameznega zdravnika na območju občin z nižjo
razvitostjo. Višino dodatka za posebne pogoje dela na območjih občin z nižjo
razvitostjo, upoštevajoč število opredeljenih pacientov in delovno obremenitev
ter odstotek razvitosti občin, poročanje, način vlaganja zahtevkov, obvezna
dokazila in roke za vložitev zahtevkov določi Vlada.
(5) Dodatka iz prve in tretje alineje
prvega odstavka tega člena, ki se med seboj ne izključujeta, se ne vštevata v
osnovo za nadomestilo plače za čas odsotnosti z dela in v odpravnino. Dodatek
iz prve alineje prvega odstavka tega člena se izključuje z dodatkom za delovno
uspešnost iz naslova povečanega obsega dela ali drugo možnostjo nagrajevanja za opravljene storitve iz
prejšnjega člena.
(6) Nadzor nad izvajanjem ukrepov iz prve
in tretje alineje prvega odstavka tega člena v javnem sektorju izvajajo
inšpektorji za plače v javnem sektorju v skladu z zakonom, ki ureja sistem plač
v javnem sektorju. V primeru ugotovljenih nepravilnosti pri izplačilu dodatkov
iz tega člena inšpektor izreče ukrep za odpravo nepravilnosti. Nadzor nad
izvajanjem ukrepov iz prve in tretje alineje prvega odstavka tega člena
opravlja tudi inšpekcija, pristojna za nadzor proračuna Republike Slovenije.
(7) Zdravstveni delavec oziroma zdravstveni
sodelavec mora v celoti ali delno vrniti prejeta sredstva iz naslova dodatka iz
tretjega oziroma četrtega odstavka tega člena, če se v nadzoru iz prejšnjega
odstavka ugotovi, da so bila pridobljena neutemeljeno, oziroma če prejemnik ne
poroča v skladu s predpisom, izdanim na podlagi tretjega oziroma četrtega
odstavka tega člena.
(8) Ukrepi iz tega člena veljajo do 31.
decembra 2023.

Zakon o nujnih ukrepih za zagotovitev
stabilnosti zdravstvenega sistema – ZNUZSZS (Uradni list RS, št. 100/22) vsebuje naslednje prehodne in
končne določbe:
»V. DEL
PREHODNE IN KONČNE DOLOČBE
17. člen
(izvajanje določb
o javnih zdravstvenih zavodih)
(1) Vlada uskladi akte o ustanovitvi javnih
zdravstvenih zavodov z določbami novega 28.a člena ZZDej najpozneje do 31.
decembra 2022.
(2) Sveti zdravstvenih zavodov iz novega
28.a člena ZZDej uskladijo statute z akti iz prejšnjega odstavka v 60 dneh od
njihove uveljavitve.
(3) Vlada imenuje člane svetov zavodov iz
novega 28.a člena ZZDej najpozneje v 30 dneh od uveljavitve sprememb in
dopolnitev statutov iz prejšnjega odstavka. Dosedanji člani svetov zavodov
opravljajo svojo funkcijo do imenovanja novih članov svetov zavodov v skladu z
določbami novega 28.a člena ZZDej.
(4) Podrobnejše pogoje za imenovanje,
sestavo in številčno razmerje predstavnikov v svetu zavoda ter postopek za
izbiro članov sveta zavoda iz sedmega odstavka novega 28.a člena ZZDej določi
minister, pristojen za zdravje, najpozneje v dveh mesecih od uveljavitve tega
zakona.
(5) Predsednik sveta zavoda sklene pogodbo
iz šestega odstavka novega 30.a člena ZZDej najpozneje do 31. decembra 2022.
18. člen
(izvajanje
določb o nadzoru v zdravstvu)
(1) Ministrstvo, pristojno za zdravje,
evidenco iz enajstega odstavka 80. člena ZZDej ter vse podatke, dokumentacijo
in arhiv o upravnih in sistemskih nadzorih v zdravstvu, opravljenih ali
uvedenih do začetka uveljavitve tega zakona, prenese na urad, pristojen za
nadzor, kakovost in investicije v zdravstvu, najpozneje v dveh mesecih od
uveljavitve tega zakona.
(2) Minister, pristojen za zdravje, uskladi
predpisa iz trinajstega odstavka 80. in četrtega odstavka 82. člena ZZDej s tem
zakonom najpozneje v dveh mesecih od uveljavitve tega zakona.
(3) Inšpektorji, pristojni za področje
čakalnih seznamov oziroma čakalnih dob, iz spremenjenega 85. člena ZPacP
začnejo z delovanjem v okviru urada, pristojnega za nadzor, kakovost in
investicije v zdravstvu, najpozneje do 1. septembra 2022. Urad, pristojen za
nadzor, kakovost in investicije v zdravstvu prevzame naloge na področju
inšpektorjev, pristojnih za področje čakalnih seznamov oziroma čakalnih dob ter
inšpektorje, ki na dan začetka njegovega delovanja v Zdravstvenem inšpektoratu
Republike Slovenije opravljajo inšpekcijski nadzor nad področjem čakalnih
seznamov oziroma čakalnih dob, skupaj s pripadajočo opremo in sredstvi,
nedokončanimi zadevami, arhivi in evidencami ter pravicami proračunske porabe v
skladu z določbami zakona, ki ureja izvrševanje državnega proračuna. Z dnem
prevzema nalog v skladu s prejšnjim stavkom z vodenjem postopkov na področju
prenesenih nalog, ki so se začeli pred prevzemom nalog, nadaljuje urad, pristojen
za nadzor, kakovost in investicije v zdravstvu. Ustrezno število inšpektorjev,
ki opravljajo nadzor nad izvajanjem zakona, ki ureja pacientove pravice, za
področje čakalnih seznamov oziroma čakalnih dob, se imenuje najpozneje do 1.
septembra 2022. Do imenovanja inšpektorjev na podlagi prejšnjega stavka
opravljajo inšpekcijski nadzor zdravstveni inšpektorji, ki izpolnjujejo pogoje
v skladu s posebnim zakonom.
(4) Zavod določi postopek in način
izvajanja nadzora iz novega četrtega odstavka 77. člena ZZVZZ najpozneje v
štirih mesecih od uveljavitve tega zakona.
19. člen
(prevzem javnih
uslužbencev in dokumentacije)
Urad, pristojen za nadzor, kakovost in
investicije v zdravstvu najpozneje do 1. septembra 2022 prevzame javne
uslužbence in dokumentacijo Urada Vlade Republike Slovenije za centralno
cenovno evidenco medicinskih pripomočkov in medicinske opreme.
20. člen
(izvajanje
določb o prenosu pooblastil)
Upravni odbor Zavoda izda sklep iz drugega
odstavka 14. člena tega zakona v 30 dneh od uveljavitve tega zakona.
21. člen
(izvajanje
določb o dogovoru in izvajanju zdravstvenih storitev nad rednim obsegom
programa zdravstvene dejavnosti)
(1) Smernice zdravstvene politike iz
drugega odstavka spremenjenega 63. člena ZZVZZ za leto 2023 določi minister,
pristojen za zdravje, najpozneje do 31. avgusta 2022.
(2) Vlada v 30 dneh od uveljavitve tega
zakona preveri, ali so izpolnjeni pogoji za določitev programov storitev
obveznega zdravstvenega zavarovanja, opredelitev zmogljivosti, potrebnih za
njegovo izvajanje, in določitev obsega sredstev v skladu s četrtim odstavkom
spremenjenega 63. člena ZZVZZ.
(3) Vlada najpozneje do 15. januarja 2023
preveri obseg odprave oziroma skrajšanja čakalnih dob, ki presegajo najdaljšo
dopustno čakalno dobo, opravljen na podlagi izvajanja zdravstvenih storitev v
skladu s prvim odstavkom 15. člena tega zakona.
(4) Minister, pristojen za zdravje, določi
podrobnejšo vsebino in način poročanja iz prvega odstavka 15. člena tega zakona
v 30 dneh od uveljavitve tega zakona.
(5) Minister, pristojen za zdravje, določi
vrste zdravstvene dejavnosti, podrobnejši postopek in merila za vključitev
izvajalcev iz tretjega odstavka 15. člena tega zakona v štirih mesecih od
uveljavitve tega zakona.
(6) Zavod določi postopek financiranja,
poročanje in nadzor nad izvajanjem zdravstvenih storitev ter tehnične pogoje za
vključitev v poročanje izvajanja zdravstvenih storitev iz tretjega odstavka 15.
člena tega zakona v štirih mesecih od uveljavitve tega zakona.
(7) Zavod najpozneje do 15. decembra 2022
ministrstvu, pristojnemu za zdravje, posreduje poročilo glede izvajanja ukrepa
iz prvega odstavka 15. člena tega zakona za obdobje od začetka uporabe tega
ukrepa do 30. novembra 2022.
(8) Javni zdravstveni zavod iz četrtega
odstavka 15. člena tega zakona preveri izpolnjevanje pogojev soglasij, izdanih
na podlagi prvega odstavka 53.b člena ZZDej, najpozneje do 31. avgusta 2022.
22. člen
(izvajanje
določb glede poklicev v zdravstveni dejavnosti)
(1) Minister, pristojen za zdravje, uskladi
seznam poklicev iz spremenjenega 64. člena ZZDej v 30 dneh od uveljavitve tega
zakona.
(2) Vlada določi višino dodatka za povečan
obseg dela za posebne obremenitve, obseg dodatnega kadra, upoštevajoč število
opredeljenih pacientov in opravljenih zdravstvenih storitev, podrobnejša merila
za posamezni poklic v zdravstveni dejavnosti, ter poročanje, način vlaganja
zahtevkov, obvezna dokazila in roke za vložitev zahtevkov iz tretjega odstavka
16. člena tega zakona v dveh mesecih od uveljavitve tega zakona.
(3) Vlada določi višino dodatka za posebne
pogoje dela na območjih občin z nižjo razvitostjo, poročanje, način vlaganja
zahtevkov, obvezna dokazila in roke za vložitev zahtevkov iz četrtega odstavka
16. člena tega zakona v dveh mesecih od uveljavitve tega zakona.
23. člen
(prenehanje
veljavnosti)
(1) Z dnem uveljavitve tega zakona
prenehajo veljati:
-       
27.a in 27.b točka prvega odstavka 2. člena, štirinajsti odstavek 24.
člena, sedmi odstavek 32. člena, 47.a člen, tretji odstavek 64. člena in tretji
odstavek 84. člena Zakona o javnem naročanju (Uradni list RS, št. 91/15, 14/18,
121/21, 10/22 in 74/22 – odl. US),
-       
Uredba o metodologiji za izračun referenčnih cen za medicinske
pripomočke in medicinsko opremo (Uradni list RS, št. 74/22),
-       
Odlok o ustanovitvi, nalogah in organizaciji Urada Vlade Republike
Slovenije za centralno cenovno evidenco medicinskih pripomočkov in medicinske
opreme (Uradni list RS, št. 37/22),
-       
Sklep Vlade Republike Slovenije št. 10007-130/2021/5 z dne 9. 12. 2021
in št. 10005-96/2022/3 z dne 5. 5. 2022 o Posebnem vladnem projektu za
nagrajevanje timov ambulant družinske medicine oziroma otroškega in šolskega
dispanzerja.
(2) Predpisi, določbe in akti iz prejšnjega
odstavka se uporabljajo do 31. avgusta 2022.
(3) Z dnem uveljavitve tega zakona se
ustavi postopek sprejemanja Aneksa št. 2 k Splošnemu dogovoru za pogodbeno leto
2022. Postopek morebitnega spreminjanja Splošnega dogovora za pogodbeno leto
2022 se nadaljuje v skladu z določbami spremenjenega 63. člena ZZVZZ.
(4) Do ustrezne ureditve v zakonu, ki ureja
zdravstveno varstvo in zdravstveno zavarovanje, se za arbitražo iz prvega
odstavka 65. člena ZZVZZ uporablja določba drugega odstavka 63. člena ZZVZZ.
24. člen
(začetek
uporabe)
Spremenjeni 80. in spremenjeni 82. člen
ZZDej, spremenjeni 85. člena ZPacP ter 15. in 16. člen tega zakona se začnejo
uporabljati 1. septembra 2022.
25. člen
(začetek
veljavnosti)
Ta zakon začne veljati naslednji dan po
objavi v Uradnem listu Republike Slovenije.«.

Zakon o nujnih ukrepih za zajezitev širjenja
in blaženja posledic nalezljive bolezni COVID-19 na področju zdravstva – ZNUNBZ
(Uradni list RS, št. 141/22) spreminja 21. člen zakona tako,
da se glasi:
»21. člen
(izvajanje
določb o dogovoru in izvajanju zdravstvenih storitev nad rednim obsegom
programa zdravstvene dejavnosti)
(1) Smernice zdravstvene politike iz
drugega odstavka spremenjenega 63. člena ZZVZZ za leto 2023 določi minister,
pristojen za zdravje, najpozneje do 31. avgusta 2022.
(2) Vlada v 30 dneh od uveljavitve tega
zakona preveri, ali so izpolnjeni pogoji za določitev programov storitev
obveznega zdravstvenega zavarovanja, opredelitev zmogljivosti, potrebnih za
njegovo izvajanje, in določitev obsega sredstev v skladu s četrtim odstavkom
spremenjenega 63. člena ZZVZZ.
(3) Vlada najpozneje do 15. aprila 2023 preveri obseg odprave oziroma
skrajšanja čakalnih dob, ki presegajo najdaljšo dopustno čakalno dobo,
opravljen na podlagi izvajanja zdravstvenih storitev v skladu s prvim odstavkom
15. člena tega zakona.
(4) Minister, pristojen za zdravje, določi
podrobnejšo vsebino in način poročanja iz prvega odstavka 15. člena tega zakona
v 30 dneh od uveljavitve tega zakona.
(5) Minister, pristojen za zdravje, določi
vrste zdravstvene dejavnosti, podrobnejši postopek in merila za vključitev
izvajalcev iz tretjega odstavka 15. člena tega zakona v šestih mesecih od uveljavitve tega zakona.
(6) Zavod določi postopek financiranja,
poročanje in nadzor nad izvajanjem zdravstvenih storitev ter tehnične pogoje za
vključitev v poročanje izvajanja zdravstvenih storitev iz tretjega odstavka 15.
člena tega zakona v šestih
mesecih od uveljavitve tega zakona.
(7) Zavod
ministrstvu, pristojnemu za zdravje, ne glede na prvi odstavek 15. člena
zakona posreduje tudi poročilo glede izvajanja ukrepa iz prvega odstavka
15. člena zakona, in sicer:
-       
do 30. novembra 2022 za obdobje od 1. septembra 2022 do
uveljavitve Zakona o nujnih ukrepih za zajezitev širjenja in blaženja posledic
nalezljive bolezni COVID-19 na področju zdravstva (Uradni list RS, št. 141/22);
-       
do 15. januarja 2023 za obdobje od uveljavitve Zakona o nujnih
ukrepih za zajezitev širjenja in blaženja posledic nalezljive bolezni COVID-19
na področju zdravstva (Uradni list RS, št. 141/22) do 31. decembra
2022.
(8) Javni zdravstveni zavod iz četrtega
odstavka 15. člena tega zakona preveri izpolnjevanje pogojev soglasij, izdanih
na podlagi prvega odstavka 53.b člena ZZDej, najpozneje do 31. avgusta 2022.«;
ter vsebuje naslednjo končno določbo:
»45. člen
(začetek
veljavnosti)
Ta zakon začne veljati naslednji dan po
objavi v Uradnem listu Republike Slovenije.«.

Zakon o spremembi Zakona o nujnih ukrepih za
zagotovitev stabilnosti zdravstvenega sistema – ZNUZSZS-A (Uradni list RS, št. 76/23) vsebuje naslednje prehodne in
končno določbo:
»PREHODNE IN KONČNA DOLOČBA
2. člen
(1) Zavod pripravi predlog izbranih vrst
zdravstvenih storitev iz prvega odstavka spremenjenega 15. člena zakona za
obdobje od 1. septembra do 31. decembra 2023 in ga posreduje
ministrstvu, pristojnemu za zdravje, najpozneje v 30 dneh od uveljavitve
tega zakona.
(2) Ne glede na prejšnji odstavek izbrane
vrste zdravstvenih storitev iz prvega odstavka spremenjenega 15. člena
zakona za obdobje od 1. avgusta do 31. avgusta 2023 določi Vlada najpozneje
do 31. julija 2023.
(3) Podrobnejšo vsebino in način poročanja
ter izdaje zahtevkov iz tretjega in sedmega odstavka spremenjenega
15. člena zakona določi minister, pristojen za zdravje, najpozneje do
31. julija 2023.
3. člen
(1) Spremenjeni 15. člen zakona se
začne uporabljati 1. avgusta 2023, do takrat pa se uporablja 15. člen
Zakona o nujnih ukrepih za zagotovitev stabilnosti zdravstvenega sistema
(Uradni list RS, št. 100/22 in 141/22 – ZNUNBZ).
(2) Ministrstvo, pristojno za zdravje,
posreduje pristojnemu odboru Državnega zbora Republike Slovenije poročila o
izvajanju zdravstvenih storitev iz devetega odstavka 15. člena Zakona o
nujnih ukrepih za zagotovitev stabilnosti zdravstvenega sistema (Uradni list
RS, št. 100/22 in 141/22 – ZNUNBZ), vključno z analizo odprave oziroma
skrajšanja čakalnih dob, za obdobje od 1. aprila 2023 do 31. julija
2023: do 30. septembra 2023.
4. člen
Ta zakon začne veljati naslednji dan po
objavi v Uradnem listu Republike Slovenije.«.