1. člen
Republika Slovenija najame pri nemški banki
Kreditanstalt für Wiederaufbau iz Frankfurta kredit v skupnem znesku 26,095.000
DEM za delno financiranje nabave radarske, procesne, telekomunikacijske,
radionavigacijske in energetske opreme za potrebe Republiške uprave za zračno
plovbo v skupni vrednosti 30,700.000 DEM, ki jo je kupila pri nemškem podjetju
SIEMENS AG iz Münchna po pogodbah št. 408523-0060-0001/A in št.
408523-0060-0001/B, sklenjenih 31. 3. 1992.
2. člen
Republika Slovenija najame kredit pod
naslednjimi pogoji:
1.     
del kredita v višini 18,054.000 DEM:
- 
odplačilna doba pet let z odlogom začetka vračanja šest mesecev po končani
dobavi opreme
- 
obrestna mera je enaka stroškom refinanciranja Kreditanstalt für
Wiederaufbau iz Frankfurta, povečanimi za 0,75% na leto oziroma londonski
medbančni obrestni meri, povečani za 0,75% na leto.
2.     
del kredita v višini 8,041.000 DEM:
- 
odplačilna doba pet let z odlogom začetka vračanja šest mesecev po
končani dobavi opreme
- 
obrestna mera je enaka stroškom refinanciranja Kreditanstalt für
Wiederaufbau iz Frankfurta, povečanimi za 1,5% na leto oziroma londonski
medbančni obrestni meri, povečani za 1,5% na leto.
3. člen
Sredstva za vračanje kredita se zagotovijo
v proračunu Republike Slovenije v letih 1993 do 1998.
4. člen
Pogodbo o najetju kredita s kreditodajalcem
sklene v imenu Republike Slovenije minister, pristojen za promet in zveze.
5. člen
V skladu z zahtevo kreditodajalca bo
Republika Slovenija pridobila garancijo ustrezne banke za izpolnitev obveznosti
iz kreditne pogodbe.
Medsebojna razmerja med Republiko Slovenijo
in banko v zvezi z izdano garancijo se uredijo s pogodbo, ki jo v imenu
Republike Slovenije sklene z banko minister, pristojen za finance.
6. člen
Ta zakon začne veljati naslednji dan po
objavi v Uradnem listu Republike Slovenije.
Št. 440-03/92-32/1
Ljubljana, dne 18. novembra
1992.
Skupščina Republike Slovenije
Predsednik
dr. France Bučar l. r.