1. člen
S tem zakonom se uvaja obveznost obračunavanja
in plačevanja davka od iger na srečo (v nadaljnjem besedilu: davek) na območju
Republike Slovenije.
2. člen
Prihodki od davka pripadajo proračunu
Republike Slovenije.
3. člen
Davek se obračunava in plačuje od posebnih
in od klasičnih iger na srečo v skladu z zakonom, ki ureja igre na srečo.
4. člen
Zavezanec za davek (v nadaljnjem besedilu:
davčni zavezanec) je:
-       
prireditelj klasičnih iger na srečo,
-       
prireditelj posebnih iger na srečo oziroma koncesionar,
-       
prireditelj posebnih iger na srečo na igralnih avtomatih zunaj igralnic.
5. člen
Pri klasični igri na srečo je osnova za
davek (v nadaljnjem besedilu: davčna osnova) vrednost prejetih vplačil za
udeležbo pri klasični igri na srečo, zmanjšana za vrednost izplačanih dobitkov.
Pri posebni igri na srečo je davčna osnova
vrednost prejetih vplačil za udeležbo pri posebni igri na srečo, zmanjšana za
vrednost izplačanih dobitkov, pri posebni igri na srečo, ki jo igralci igrajo
drug proti drugemu, pa prihodek od te posebne igre.
Davčna osnova se ugotavlja za vsako vrsto
iger na srečo posebej.
6. člen
Davek od klasičnih iger na srečo se plačuje
po stopnji 5% od davčne osnove.
Davek od posebnih iger na srečo v
igralnicah ter od posebnih iger na srečo na igralnih avtomatih zunaj igralnic
se plačuje po stopnji 18% od davčne osnove.
Ne glede na prvi odstavek prejšnjega člena
je davčna osnova pri trajni klasični igri na srečo vrednost prejetih vplačil za
udeležbo pri trajni klasični igri na srečo, zmanjšana za odstotek s pravili predvidenega
sklada za dobitke.
7. člen
Davčni zavezanec mora obračunati davčno obveznost
za koledarski mesec.
Davčni zavezanec mora v svojih evidencah
zagotoviti podatke o davčnih osnovah, na podlagi katerih obračunava in plačuje
davek.
Na podlagi podatkov iz evidenc iz
prejšnjega odstavka sestavi davčni zavezanec mesečni obračun davka, ki ga mora
predložiti davčnemu organu v petih dneh po poteku meseca, za katerega je
sestavil obračun.
Davčni zavezanec, prireditelj klasičnih
iger na srečo, mora poleg mesečnega sestaviti še letni (v nadaljnjem besedilu:
dokončen) obračun davka.
Davčni zavezanec iz prejšnjega odstavka
sestavi dokončen obračun davka za preteklo leto na podlagi podatkov o davčni
osnovi za preteklo leto in ga mora predložiti davčnemu organu do 20. marca
tekočega leta za preteklo leto.
Iz obračuna davka morajo biti razvidni
obdobje, za katero plačuje davek, davčna osnova, davčna stopnja in znesek
obračunanega davka.
Davčni zavezanec mora davčnemu organu
predložiti obračun davka, ne glede na to, ali je dolžan plačati davek ali ne.
8. člen
Davčni zavezanec mora plačati obračunani
davek v petih dneh po poteku meseca, v katerem je prejel vplačila za udeležbo
pri igrah na srečo oziroma prihodke od posebnih iger na srečo, ki jih igrajo
igralci drug proti drugemu.
Če je na podlagi mesečnih obračunov med
letom plačan davek od klasičnih iger na srečo nižji od davka, obračunanega po
dokončnem obračunu, mora davčni zavezanec plačati razliko najpozneje do
20. marca tekočega leta za preteklo leto.
9. člen
Obračunavanje in plačevanje davka nadzoruje
davčni organ v skladu z zakonom, ki ureja davčni postopek in zakonom, ki ureja
davčno službo.
Če davčni zavezanec ne predloži obračuna
davka, ali ga predloži v nepopolni obliki, ali če davčni organ ugotovi, da davčna
obveznost ni pravilno obračunana, kot tudi glede zamudnih obresti, pravnih
sredstev in vseh vprašanj postopka in pristojnosti davčnega organa, ki niso
določeni s tem zakonom, se uporablja zakon, ki ureja davčni postopek in zakon,
ki ureja davčno službo.
10. člen
Ne glede na drugi odstavek 6. člena tega
zakona se plačuje davek od posebnih iger na srečo v igralnicah ter od posebnih
iger na srečo na igralnih avtomatih zunaj igralnic v obdobju do 31. 12.
2000 po stopnji 15,5%, v obdobju od 1. 1. 2001 do 31. 12. 2001 po
stopnji 16%, v obdobju do 1. 1. 2002 do 31. 12. 2002 po stopnji
16,5%, v obdobju od 1. 1. 2003 do 31. 12. 2003 po stopnji 17% in v
obdobju od 1. 1. 2004 do 31. 12. 2004 po stopnji 17,5%.
11. člen
Ne glede na
lestvico iz četrtega odstavka 75. člena zakona o igrah na srečo (Uradni list
RS, št. 27/95), se koncesijska dajatev obračunava in plačuje po naslednji
lestvici:


Če znaša mesečna
  osnova SIT

Znaša mesečna
  koncesijska dajatev


nad

 

do

SIT

+%

nad


–

 

25,000.000

–

5

 


25,000.000

–

55,000.000

1,250.000

10

25,000.000


55,000.000

–

100,000.000

4,250.000

15

55,000.000


100,000.000

–

150,000.000

11,000.000

20

100,000.000


150,000.000

–

200,000.000

21,000.000

25

150,000.000


200,000.000

–

300,000.000

33,500.000

30

200,000.000


300,000.000

–

 

63,500.000

35

300,000.000


(prenehal
veljati)
S sklenitvijo koncesijske pogodbe
koncesionar lokalnim skupnostim preneha plačevati komunalno takso za igralne
naprave, ki je bila uvedena na podlagi zakona o komunalnih taksah (Uradni list
SRS, št. 29/65, 7/70, 7/72 in Uradni list RS, št. 18/91).
12. člen
Posameznik, ki stori prekršek v zvezi s
samostojnim opravljanjem dejavnosti, se kaznuje za prekršek z denarno kaznijo
od 300.000 do 12,000.000 tolarjev, pravna oseba pa z denarno kaznijo od
1,000.000 do 18,000.000 tolarjev, če:
1.     
davčne osnove ne določi na predpisan način (5. člen);
2.     
v svojih evidencah ne zagotovi podatkov o davčnih osnovah, na podlagi
katerih obračunava in plačuje davek in ne obračuna davka ter ne sestavi in ne
predloži obračuna davka davčnemu organu v skladu s 7. členom tega zakona;
3.     
ne plača davka v rokih iz 8. člena tega zakona.
Z denarno kaznijo od 200.000 do 1,000.000
tolarjev se za prekršek iz prejšnjega odstavka kaznuje tudi odgovorna oseba
pravne osebe.

Zakon o
davku od iger na srečo – ZDIS (Uradni list RS, št. 57/99)
vsebuje naslednjo končno določbo:
»13. člen
Ta zakon začne veljati naslednji dan po
objavi v Uradnem listu Republike Slovenije.«.

Zakon o spremembah in dopolnitvah zakona o
igrah na srečo – ZIS-A (Uradni list RS, št. 85/01)
vsebuje naslednjo končno določbo:
»49. člen
Ta zakon začne veljati naslednji dan po
objavi v Uradnem listu Republike Slovenije.«.