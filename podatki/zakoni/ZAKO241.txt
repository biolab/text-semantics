1. člen
Republika Slovenija bo krila izgubo
podjetij v sistemu slovenskih železarn, izkazano v bilanci prihodkov in
odhodkov za leto 1991, v skupni višini 4.369 milijonov tolarjev, pod pogoji in
na način, kot jih določa ta zakon.
2. člen
Za kritje izgube v višini iz prejšnjega
člena izda Republika Slovenija blagajniške zapise.
Blagajniški zapisi se glasijo na DEM in se
izplačajo v tolarski protivrednosti po srednjem tečaju Banke Slove­nije na dan
dospelosti.
3. člen
Blagajniške zapise uporabljajo podjetja v
sistemu slovenskih železarn za poravnavo dospelih neporavnanih obveznosti,
razen obveznosti, za katere je Republika Slovenija prevzela jamstvo z zakonom o
jamstvu Repu­blike Slovenije za obveznice izdane zaradi sanacije sloven­skih
železarn (Uradni list RS, št. 55/92).
4. člen
Blagajniški zapisi se izdajo na ime
podjetij v sistemu slovenskih železarn, ki jih smejo prenašati le na upnike za
poravnavo obveznosti iz prejšnjega člena.
Upniki iz prejšnjega odstavka ne smejo
prenašati blagajniških zapisov na druge osebe.
5. člen
Blagajniški zapisi dospejo v plačilo
23. 6. 1993.
Imetniki blagajniških zapisov lahko
uporabljajo bla­gajniške zapise pred dospelostjo za poravnavo obveznosti do
proračuna Republike Slovenije iz naslova davkov in prispevkov, vendar ne pred
1. 4. 1993.
6. člen
Podrobnejše predpise o izdaji blagajniških
zapisov in o načinu poravnavanja obveznosti z blagajniškimi zapisi izda
minister za finance.
7. člen
Ta zakon začne veljati petnajsti dan po
objavi v Uradnem listu Republike Slovenije.
Št. 430-07/92-1/1
Ljubljana, dne 26. novembra
1992.
Skupščina Republike Slovenije
Predsednik
dr. France Bučar l. r.