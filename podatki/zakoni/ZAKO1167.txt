1. člen
Republika Slovenija daje poroštvo za
obveznosti Stanovanjskega sklada Republike Slovenije in Sklada za regionalni
razvoj ter ohranjanja slovenskega podeželja (v nadaljnjem besedilu:
kreditojemalca) za kredit, ki ga kreditojemalca najameta pri Razvojni
banki Sveta Evrope (v nadaljnjem besedilu: kreditodajalec) v
višini 959,000.000 tolarjev (Stanovanjski sklad RS 225,000.000 tolarjev, Sklad
za regionalni razvoj 734,000.000 tolarjev), za izvedbo programov pri popotresni
obnovi in spodbujanju razvoja Posočja, pod naslednjimi pogoji:
-       
rok odplačila kredita je deset let z vključenim petletnim moratorijem za
odplačilo glavnice;
-       
valuta odplačila glavnice je enaka kot valuta črpanja posamezne tranše;
-       
obrestna mera je obrestna mera za izbrano valuto črpanja in je lahko
spremenljiva (variabilna, trimesečni LIBOR) ali stalna (fiksna). Kreditojemalci
se za obrestno mero in valuto črpanja odločajo pred vsako posamezno tranšo
črpanja s pismenim zahtevkom kreditodajalcu in sicer 30 dni pred nameravanim
črpanjem;
-       
plačilo obresti: obresti za spremenljivo obrestno mero so plačljive
četrtletno, za stalno obrestno mero pa polletno. Plačilo obresti se izvrši v
isti valuti kot plačilo glavnice;
-       
zamudne obresti so vsota enomesečnih variabilnih obresti LIBOR za izbrano
valuto in dodatnih obresti v znesku 2,50% letno za zapadel in neodplačan znesek
kredita in se obračunajo za čas od dneva zapadlosti do dneva dejanskega plačila
zapadlega zneska kredita;
-       
obrestno mero, ki se določa za vsako posamezno tranšo črpanja
kreditodajalec zmanjša za 50 baznih točk.
Republika Slovenija daje poroštvo za
obveznosti Sklada za regionalni razvoj in ohranjanje slovenskega podeželja (v
nadaljnjem besedilu: kreditojemalec) za dodaten znesek kredita, ki ga
kreditojemalec najame pri Razvojni banki Sveta Evrope v višini EUR 2 mio (v
tolarski protivrednosti 418,330.000 tolarjev, preračunano po tečaju na dan
odobritve kredita 21. 9. 2000, ki se v času trajanja kredita spreminja), za
financiranje srednjih in malih podjetij (turizem, trgovina, lokalna industrija)
z namenom pridobitve novih delovnih mest v Posočju, pod enakimi pogoji, kot so
navedeni v prvem odstavku tega člena.
Skladno s prvim in drugim odstavkom tega
člena bo Republika Slovenija v primeru, da kreditojemalca ne bosta poravnala
svojih dospelih obveznosti iz naslova kreditov, na poziv kreditodajalca plačala
te obveznosti namesto kreditojemalcev.
2. člen
Pogodbo o poroštvu v imenu in za račun
Republike Slovenije podpiše s kreditodajalcem minister, pristojen za finance
ali njegov pooblaščenec.
Dodatek k pogodbi o poroštvu, podpisani 12.
novembra 1998 med Skladom Sveta Evrope za socialni razvoj (sedaj Razvojna banka
Sveta Evrope) in Republiko Slovenijo, v imenu in za račun Republike Slovenije
podpiše s kreditodajalcem minister, pristojen za finance ali njegov
pooblaščenec.
3. člen
Sredstva za plačilo obveznosti Republike
Slovenije iz tretjega odstavka 1. člena tega zakona se zagotavljajo v proračunu
Republike Slovenije.

Zakon o poroštvu Republike Slovenije za
obveznosti iz kredita, ki sta ga najela Stanovanjski sklad Republike Slovenije
in Sklad za regionalni razvoj in ohranjanje slovenskega podeželja pri Razvojni
banki Sveta Evrope, za izvedbo programov pri popotresni obnovi in spodbujanju
razvoja Posočja– ZPOKP (Uradni list RS, št. 67/98)
vsebuje naslednjo končno določbo:
»4. člen
Ta zakon začne veljati naslednji dan po
objavi v Uradnem listu Republike Slovenije.«.

Zakon o spremembah in dopolnitvah zakona o
poroštvu Republike Slovenije za obveznosti iz kredita, ki sta ga najela
Stanovanjski sklad Republike Slovenije in Sklad za regionalni razvoj in
ohranjanje slovenskega podeželja pri Razvojni banki Sveta Evrope, za izvedbo
programov pri popotresni obnovi in spodbujanju razvoja Posočja– ZPOKP- A (Uradni
list RS, št. 11/01)
vsebuje naslednjo končno določbo:
»5. člen
Ta zakon začne veljati naslednji dan po
objavi v Uradnem listu Republike Slovenije.«.