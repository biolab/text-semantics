1. člen
Za izvajanje programov zdravstvenega
varstva, ki se zagotavljajo na ravni občine, se za čas od 1. januarja 1992
do uveljavitve novega zakona na področju zdravstvenega varstva in zdravstvenega
zavarovanja plačuje občinski prispevek za zdravstveno varstvo po 19. členu
zakona o prispevkih za pokojninsko in invalidsko zavarovanje, zdravstveno
varstvo in zaposlovanje (Uradni list RS, št. 48/90) po stopnjah, ki so veljale
na dan 31. decembra 1991.
2. člen
Podjetjem za zaposlovanje invalidov in
fizičnim osebam, ki so pri njih v delovnem razmerju, iz 23. člena zakona o
prispevkih za pokojninsko in invalidsko zavarovanje, zdravstveno varstvo in
zaposlovanje se v času od 1. januarja 1992 do uveljavitve novega zakona na
področju pokojninskega in invalidskega zavarovanja ter zdravstvenega varstva in
zdravstvenega zavarovanja prispevki za pokojninsko, in invalidsko zavarovanje
in prispevki za zdravstveno varstvo obračunavajo in izločajo na posebni račun
in se kot odstopljena sredstva uporabljajo za materialni razvoj teh podjetij.
3. člen
Ta zakon začne veljati naslednji dan po
objavi v Uradnem listu Republike Slovenije.
Št. 433-02/92-5/1
Ljubljana, dne 12. februarja
1992.
Skupščina Republike Slovenije
Predsednik
dr. France Bučar l. r.