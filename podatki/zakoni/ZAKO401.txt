1. člen
Državni zbor Republike Slovenije daje
Družbi za avto­ceste v Republiki Sloveniji (v nadaljnjem besedilu: DARS d.d.)
soglasje za najetje kreditov pri evropski investicijski banki za financiranje
gradnje avtocestnih odsekov Malence–Šentjakob, Arja vas–Vransko in
Šentjakob–Blagovica po pogodbi B v višini 32 mio ECU in po pogodbi C v višini
30 mio ECU.
DARS d.d. lahko najame kredita iz
prejšnjega odstavka pod naslednjimi pogoji:
-       
zneska kreditov se črpata v ECU ali v eni od valut držav članic EU;
-       
obrestna mera je variabilna in se zaradi bonifikacije zniža za 2 %
točki pri kreditu B in pri kreditu C, vendar je fiksirana za vsak črpan znesek
za izbrano valuto črpanja;
-       
rok odplačila je 20 let z vključenim 5-letnim morato­rijem za odplačilo
glavnice; odplačevanje kredita B se začne leta 2000, kredita C pa leta 2001;
-       
provizija za odpoved kreditov je 0,75 % za odpovedan znesek
črpanja;
-       
provizija za odlok črpanja je 1 % za obdobje od prvotno določenega
dneva črpanja do dejanskega dneva črpanja;­
-       
stroški plačila kreditov (razen obresti) se obračunavajo in so plačljivi
v ECU;
-       
zamudne obresti so pogodbene obresti, povečane za 2,5 % za posamezno
tranšo.
2. člen
Ta zakon začne veljati naslednji dan po
objavi v Uradnem listu Republike Slovenije.
Št. 440-03/95-52/1
Ljubljana, dne 29. marca 1995.
Predsednik
Državnega zbora
Republike Slovenije
Jožef Školč l. r.