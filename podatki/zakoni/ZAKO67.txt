1. člen
SR Slovenija prevzame obveznosti za
povrnitev škode, nastale na predmetih izjemne kulturne ali umetniške vrednosti,
ki so poslani iz tujine zaradi razstavljanja, če so izpolnjene zahteve, ki jih
določa ta zakon.
2. člen
Obveznost za povrnitev škode po 1. členu
tega zakona prevzame SR Slovenija:
-       
če tisti, ki razpolaga z razstavljenimi predmeti v tujini, tako varstvo
zahteva, ali pa se zadovolji s takšnim varstvom namesto plačila zavarovalnih
stroškov;
-       
če to po sklepu Izvršnega sveta Skupščine SR Slovenije zahteva
pomembnost razstave, na kateri bodo ti predmeti razstavljeni;
-       
če prireditelj razstave zagotovi ustrezne varnostne in strokovne ukrepe
za zavarovanje razstavljenih predmetov.
3. člen
Zaradi prevzema obveznosti varstva po tem
zakonu mora prireditelj po tretji alinei 2. člena tega zakona zagotoviti tele
varnostne ukrepe:
1.     
razstavni predmeti morajo biti neprekinjeno, ves čas, ko traja obveznost
SR Slovenije po tem zakonu, ustrezno fizično zavarovani;
2.     
zgradbe in prostori, v katerih so razstavni predmeti, morajo biti
zavarovani pred vsemi možnostmi ogrožanja, ki jih je mogoče predvidevati;
3.     
klimatske razmere morajo ustrezati naravi razstavnih pedmetov;
4.     
na razpolago morajo biti konservatorji in drugi strokovnjaki za varstvo,
nadzor in vzdrževanje razstavnih predmetov;
5.     
organiziran mora biti ustrezen sistem tehničnega zavarovanja;
6.     
zagotovljeni morajo biti tudi drugi pogoji, ki se dogovorijo za vse ali
za posamezne razstavne predmete.
Posebna komisija, ki jo imenuje Izvršni
svet Skupščine SR Slovenije izmed predstavnikov pristojnih republiških upravnih
organov in prireditelja, ugotavlja, ali so izpolnjeni navedeni pogoji.
4. člen
Ob prevzemu predmetov je potrebno sestaviti
zapisnik o prevzemu, v katerem morajo biti predmeti ustrezno popisani in
deklarirana mora biti vrednost vsakega predmeta.
5. člen
SR Slovenija prevzame obveznost za
povrnitev dejanske škode, ki bi nastala zaradi poškodbe, uničenja ali izgube
razstavnih predmetov, vendar največ do višine vrednosti, ki je bila deklarirana
ob prevzemu teh predmetov.
Obveznost SR Slovenije traja od prevzema
razstavnih predmetov do njihove izročitve pooblaščeni osebi.
6. člen
Obveznost SR Slovenije po tem zakonu
nastane z izjavo Izvršnega sveta SR Slovenije o prevzemu obveznosti.
Izvršni svet SR Slovenije da izjavo po tem,
ko sprejme ustrezno odločitev po 2. členu tega zakona.
7. člen
Republiški komite za kulturo in Republiški
sekretariat za notranje zadeve skrbita, da so izpolnjeni pogoji iz 3. člena
tega zakona.
Republiški komite za kulturo in Republiški
sekretariat za notranje zadeve lahko sporazumno odločita, da se razstava
začasno ali rajno zapre, če menita, da je ogrožena varnost razstave in njenih
delov in bi lahko nastala škoda na eksponatih, za katere jamči SR Slovenija.
8. člen
Ta zakon začne veljati osmi dan po objavi v
Uradnem listu SRS.
Št. 65-15/79
Ljubljana, dne 7. novembra 1979.
Skupščina Socialistične republike
Slovenije
Predsednik
Milan Kučan l. r.