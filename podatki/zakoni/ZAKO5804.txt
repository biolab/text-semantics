I. SPLOŠNE DOLOČBE
1. člen
(vsebina zakona)
(1) Ta zakon ureja pogoje dajanja proizvodov na trg,
dostopnosti na trgu in varne uporabe, tehnične zahteve za proizvode, postopke
ugotavljanja skladnosti, zahteve in postopek določitve organov, ki sodelujejo v
postopkih ugotavljanja skladnosti (v nadaljnjem besedilu: organi za
ugotavljanje skladnosti), in listine, ki morajo biti priložene ob dostopnosti
na trgu oziroma ob začetku uporabe.
(2) S tem zakonom se določajo pristojni inšpekcijski organi
in kazenske določbe za izvajanje:
1.     
Uredbe (ES) št. 765/2008 Evropskega parlamenta in Sveta z dne
9. julija 2008 o določitvi zahtev za akreditacijo in razveljavitvi Uredbe
(EGS) št. 339/93 (UL L št. 218 z dne 13. 8. 2008, str. 30),
zadnjič spremenjene z Uredbo (EU) 2019/1020 Evropskega parlamenta in Sveta z
dne 20. junija 2019 o nadzoru trga in skladnosti proizvodov ter spremembi
Direktive 2004/42/ES in uredb (ES) št. 765/2008 in (EU) št. 305/2011
(UL L št. 169 z dne 25. 6. 2019, str. 1), (v nadaljnjem besedilu:
Uredba 765/2008/ES);
2.     
Uredbe (EU) 2019/515 Evropskega parlamenta in Sveta z dne 19. marca
2019 o vzajemnem priznavanju blaga, ki se zakonito trži v drugi državi članici
in o razveljavitvi Uredbe (ES) št. 764/2008 (UL L št. 91 z dne
29. 3. 2019, str. 1; v nadaljnjem besedilu: Uredba 2019/515/EU); in
3.     
Uredbe (EU) 2019/1020 Evropskega parlamenta in Sveta z dne 20. junija
2019 o nadzoru trga in skladnosti proizvodov ter spremembi Direktive 2004/42/ES
in uredb (ES) št. 765/2008 in (EU) št. 305/2011 (UL L št. 169 z
dne 25. 6. 2019, str. 1), zadnjič popravljene s Popravkom (UL L
št. 297 z dne 17. 11. 2022, str. 86), (v nadaljnjem besedilu: Uredba
2019/1020/EU).
2. člen
(izjeme glede uporabe tega zakona)
(1) Ta zakon se ne uporablja za proizvode, ki so urejeni s
posebnimi zakoni.
(2) Ne glede na prejšnji odstavek, se določbe 9. do 14. člena
tega zakona uporabljajo za proizvode, ki so urejeni s posebnim zakonom, če
posebni zakon ne ureja drugače zahtev za organe za ugotavljanje skladnosti in
postopkov za njihovo določitev, preklic in priglasitev.
3. člen
(pogoji za dajanje proizvodov na trg, v uporabo ali njihovo
dostopnost na trgu)
Proizvodi so lahko dani na trg ali dostopni na trgu ali dani
v uporabo le, če so skladni s tehničnimi zahtevami, če je bila njihova
skladnost ugotovljena po predpisanem postopku, če so označeni s predpisanimi
oznakami o skladnosti in če izpolnjujejo druge pogoje, določene s tem zakonom.
4. člen
(pomen izrazov)
Izrazi, uporabljeni v tem zakonu, pomenijo:
1.     
»akreditacija« je potrditev nacionalnega akreditacijskega organa, da
organ za ugotavljanje skladnosti izpolnjuje zahteve, določene s harmoniziranimi
standardi, in vse dodatne zahteve, določene v sektorskih shemah za opravljanje
posebne dejavnosti ugotavljanja skladnosti;
2.     
»dajanje na trg« pomeni, da je proizvod prvič dostopen na trgu Evropske
unije;
3.     
»distributer« je fizična ali pravna oseba v dobavni verigi, ki ni
proizvajalec ali uvoznik in ki omogoči dostopnost proizvoda na trgu;
4.     
»dostopnost na trgu« je odplačna ali neodplačna dobava proizvoda za
distribucijo, porabo ali uporabo na trgu Evropske unije v okviru gospodarske
dejavnosti;
5.     
»gospodarski subjekt« je proizvajalec, pooblaščeni zastopnik, uvoznik,
distributer, ponudnik storitev odpremnih skladišč ali druga fizična ali pravna
oseba, ki mora izpolnjevati obveznosti v zvezi s proizvodnjo proizvodov,
omogočanjem njihove dostopnosti na trgu ali dajanjem v uporabo v skladu z
ustrezno usklajevalno zakonodajo Evropske unije;
6.     
»harmonizirani standard« je standard, ki ga je sprejel eden od evropskih
organov za standardizacijo iz priloge I k Uredbi (EU) št. 1025/2012
Evropskega parlamenta in Sveta z dne 25. oktobra 2012 o evropski
standardizaciji, spremembi direktiv Sveta 89/686/EGS in 93/15/EGS ter direktiv
94/9/ES, 94/25/ES, 95/16/ES, 97/23/ES, 98/34/ES, 2004/22/ES, 2007/23/ES,
2009/23/ES in 2009/105/ES Evropskega parlamenta in Sveta ter razveljavitvi Sklepa
Sveta 87/95/EGS in Sklepa št. 1673/2006/ES Evropskega parlamenta in Sveta
(UL L št. 316 z dne 14. 11. 2012, str. 12), zadnjič spremenjeni z
Direktivo (EU) 2015/1535 Evropskega parlamenta in Sveta z dne 9. septembra
2015 o določitvi postopka za zbiranje informacij na področju tehničnih
predpisov in pravil za storitve informacijske družbe (UL L št. 241 z dne
17. 9. 2015, str. 1; v nadaljnjem besedilu: Direktiva 2015/1535/EU);
7.     
»izjava EU o skladnosti« je dokument, ki ga izda proizvajalec in v njem
navede, da proizvod izpolnjuje zahteve iz zakona in predpisov, izdanih na
njegovi podlagi – izjava EU o skladnosti mora vsebovati najmanj prvine,
opredeljene v predpisih na podlagi tega zakona;
8.     
»končni uporabnik« je fizična ali pravna oseba, ki prebiva ali ima sedež
v Evropski uniji, ki ji je bil proizvod dostopen kot potrošniku, izven okvira
izvajanja kakršnih koli trgovskih, poslovnih, obrtnih ali poklicnih dejavnosti
ali kot poklicnemu končnemu uporabniku v okviru njegovih gospodarskih ali strokovnih
dejavnosti;
9.     
»korektivni ukrep« je ukrep gospodarskega subjekta, da se odpravi
neskladnost, kadar to zahteva inšpekcijski organ ali na lastno pobudo
gospodarskega subjekta;
10.  
»nacionalni akreditacijski organ« je organ, določen z zakonom, ki ureja
ustanovitev, organizacijo in delovanje javnega zavoda, ki opravlja naloge nacionalne
akreditacijske službe;
11.  
»odpoklic« je ukrep za vrnitev proizvoda, ki je že dostopen končnemu
uporabniku;
12.  
»organ za ugotavljanje skladnosti« je pravna oseba, samostojni podjetnik
posameznik ali posameznik, ki samostojno opravlja dejavnost in je z odločbo
določen za izvajanje dejavnosti ugotavljanja skladnosti, vključno s
kalibracijo, preizkušanjem, certificiranjem in kontrolo;
13.  
»oznaka CE« je oznaka, s katero proizvajalec izjavlja, da je proizvod skladen
z veljavnimi zahtevami iz usklajevalne zakonodaje Evropske unije, ki določa
njeno namestitev;
14.  
»ponudnik storitev informacijske družbe« je ponudnik storitev, kakor so
opredeljene v točki (b) prvega odstavka 1. člena Direktive 2015/1535/EU;
15.  
»ponudnik storitev odpremnih skladišč« je fizična ali pravna oseba, ki v
okviru poslovne dejavnosti ponuja vsaj dve od naslednjih storitev:
skladiščenje, pakiranje, naslavljanje ali odprema, ne da bi bila lastnica
zadevnih proizvodov, pri čemer so izvzete poštne storitve, kakor so opredeljene
v 1. točki 2. člena Direktive 97/67/ES Evropskega parlamenta in Sveta z
dne 15. decembra 1997 o skupnih pravilih za razvoj notranjega trga poštnih
storitev v Skupnosti in za izboljšanje kakovosti storitve (UL L št. 15 z
dne 21. 1. 1998, str. 14), zadnjič spremenjene z Direktivo 2008/6/ES
Evropskega parlamenta in Sveta z dne 20. februarja 2008 o spremembi
Direktive 97/67/ES glede popolnega oblikovanja notranjega trga poštnih storitev
v Skupnosti (UL L št. 52 z dne 27. 2. 2008, str. 3), storitve dostave
paketov, kakor so opredeljene v 2. točki 2. člena Uredbe (EU) 2018/644
Evropskega parlamenta in Sveta z dne 18. aprila 2018 o storitvah čezmejne
dostave paketov (UL L št. 112 z dne 2. 5. 2018, str. 19), in vse druge
poštne storitve ali storitve tovornega prometa;
16.  
»pooblaščeni zastopnik« je fizična ali pravna oseba s sedežem v Evropski
uniji, ki jo je proizvajalec pisno pooblastil, da v njegovem imenu izvaja
določene naloge, povezane z obveznostmi proizvajalca, v skladu z ustrezno usklajevalno
zakonodajo Evropske unije ali v skladu z zahtevami iz tega zakona;
17.  
»priglašeni organ« je organ za ugotavljanje skladnosti, ki izvaja
postopke ugotavljanja skladnosti, izpolnjuje predpisane zahteve, kot je
določeno v usklajevalni zakonodaji Evropske unije in je določen ter priglašen
Evropski komisiji v skladu s tem zakonom ali predpisi države članice Evropske
unije, v kateri ima sedež;
18.  
»proizvajalec« je fizična ali pravna oseba, ki proizvod izdeluje ali za
katero se tak proizvod načrtuje ali izdeluje in ki ga trži pod svojim imenom
ali blagovno znamko;
19.  
»proizvod, ki pomeni resno tveganje« je proizvod, ki pomeni tveganje, za
katerega se na podlagi ocene tveganja in ob upoštevanju običajne in
predvidljive uporabe proizvoda šteje, da je zaradi kombinacije verjetnosti, da
se pojavi nevarnost, ki povzroča škodo, in stopnje resnosti te škode potrebno
hitro ukrepanje inšpekcijskih organov, vključno s primeri, kadar učinki tveganja
niso neposredni;
20.  
»proizvod, ki pomeni tveganje« je proizvod, ki bi lahko negativno
vplival na zdravje in varnost oseb na splošno, zdravje in varnost pri delu,
varstvo potrošnikov, okolje, javno varnost in druge javne interese v meri, ki
presega tisto, kar velja za razumno in sprejemljivo glede na njegov predvideni
namen ali pod običajnimi ali razumno predvidljivimi pogoji uporabe zadevnega
proizvoda, vključno s trajanjem uporabe in, kadar je to ustrezno, začetkom
njegove uporabe, namestitvijo in zahtevami glede vzdrževanja;
21.  
»proizvod« je proizvod, proizveden v proizvodnem procesu, razen hrane,
krme, živih rastlin in živali, proizvodov človeškega izvora ter rastlinskih in
živalskih proizvodov, ki so neposredno povezani z njihovo prihodnjo reprodukcijo;
22.  
»resno tveganje« je tveganje, za katerega se na podlagi ocene tveganja
in ob upoštevanju običajne in predvidljive uporabe proizvoda šteje, da je
zaradi kombinacije verjetnosti, da se pojavi nevarnost, ki povzroča škodo, in
stopnje resnosti te škode potrebno hitro ukrepanje inšpekcijskih organov,
vključno s primeri, kadar učinki tveganja niso neposredni;
23.  
»spletni vmesnik« je programska oprema, vključno s spletnim mestom,
njegovim delom ali aplikacijo, ki jo upravlja gospodarski subjekt ali se
upravlja v njegovem imenu in služi temu, da končnim uporabnikom omogoča dostop
do proizvodov gospodarskega subjekta;
24.  
»tveganje« je kombinacija verjetnosti, da se pojavi nevarnost, ki
povzroča škodo, in stopnje resnosti te škode;
25.  
»ugotavljanje skladnosti« je ugotavljanje izpolnjevanja posebnih zahtev
glede proizvoda, postopka, storitve, sistema, osebe ali organa;
26.  
»umik« je ukrep za preprečitev dostopnosti proizvoda iz dobavne verige
na trgu;
27.  
»usklajevalna zakonodaja Evropske unije« je zakonodaja Evropske unije,
ki usklajuje pogoje za trženje proizvodov;
28.  
»uvoznik« je fizična ali pravna oseba s sedežem v Evropski uniji, ki da
proizvod iz tretje države na trg Evropske unije;
29.  
»varna uporaba« je uporaba proizvoda pri končnem uporabniku v skladu s
predpisanimi zahtevami, vključno s preverjanjem in zagotavljanjem varnosti
delovanja, vzdrževanjem proizvoda in reševanjem.
II. TEHNIČNE ZAHTEVE ZA PROIZVODE
5. člen
(zahteve za proizvode)
Minister oziroma ministrica, pristojna za posamezno vrsto
proizvodov v skladu z zakoni o delovnem področju ministrstev (v nadaljnjem
besedilu: pristojni minister), izda predpis, s katerim podrobneje predpiše
tehnične zahteve za proizvode, postopke ugotavljanja skladnosti, vključno z
rednimi in izrednimi pregledi proizvodov v uporabi, zahteve za označevanje
proizvodov, zagotavljanje varnosti delovanja, vključno z varnostjo delovanja, razvoja
in uporabe na področju umetne inteligence, interneta stvari in robotike,
vzdrževanje proizvoda in reševanje (v nadaljnjem besedilu: predpis), kadar je
to nujno zaradi zaščite javnega interesa, ki se izkazuje kot:
-       
zagotovitev varnosti,
-       
varovanje življenja in zdravja ljudi, živali in rastlin,
-       
varstvo potrošnikov in drugih uporabnikov,
-       
varstvo okolja,
-       
varstvo premoženja,
-       
dostopnost proizvodov invalidom.
6. člen
(domneva o skladnosti)
(1) S predpisom se lahko določi, da se domneva, da je
proizvod skladen z zahtevami iz predpisa, če proizvod ustreza zahtevam iz
harmoniziranih standardov.
(2) Ministrstvo, pristojno za posamezno vrsto proizvodov v
skladu s predpisi o delovnem področju ministrstev (v nadaljnjem besedilu:
pristojno ministrstvo), objavi seznam harmoniziranih standardov iz prejšnjega
odstavka na svojih spletnih straneh.
III. OBVEZNOSTI GOSPODARSKIH SUBJEKTOV IN SKLADNOST
PROIZVODOV
7. člen
(obveznosti gospodarskih subjektov)
(1) Gospodarski subjekt mora, glede na svojo vlogo v dobavni
verigi, za proizvode, preden so dani na trg ali dostopni na trgu:
-       
izdelati ali zagotoviti razpoložljivost tehnične dokumentacije v
predpisanem obsegu, obliki in rokih,
-       
zagotoviti izvedbo postopkov ugotavljanja skladnosti s predpisanimi
tehničnimi zahtevami,
-       
zagotoviti ustrezno izjavo EU o skladnosti,
-       
zagotoviti označitev proizvoda s predpisanimi oznakami skladnosti,
-       
zagotoviti predpisane spremne listine in oznake.
(2) Gospodarski subjekt mora, glede na svojo vlogo v dobavni
verigi, za proizvode, ki so dostopni na trgu ali so v uporabi:
-       
preverjati in zagotavljati skladnost s predpisanimi tehničnimi
zahtevami,
-       
izvajati korektivne ukrepe za zagotavljanje skladnosti in če je potrebno
umakniti ali odpoklicati proizvod,
-       
voditi evidence neskladnih proizvodov in sprejetih ukrepov,
-       
obveščati ustrezen gospodarski subjekt in pristojni inšpekcijski organ o
proizvodu, ki pomeni tveganje, in o sprejetih ukrepih,
-       
sodelovati s pristojnimi inšpekcijskimi organi pri vseh dejavnostih,
katerih cilj je odpraviti tveganja.
(3) Gospodarski subjekt mora, glede na svojo vlogo v dobavni
verigi, zagotavljati trajno izpolnjevanje zahtev za proizvode.
(4) Gospodarski subjekt mora na zahtevo pristojnega
inšpekcijskega organa za obdobje, določeno v predpisu, zagotoviti
identifikacijske podatke o vsakem gospodarskem subjektu, ki mu je dobavil
proizvod in kateremu je dobavil proizvod.
(5) Proizvodov, ki niso skladni s predpisanimi tehničnimi
zahtevami in za katere ni predpisana označitev z oznakami skladnosti, ni
dovoljeno označiti z njimi. Prav tako ni dovoljeno proizvodov označiti z
drugimi oznakami, ki so predpisanim oznakam skladnosti toliko podobni, da bi
lahko ustvarili zmedo na trgu ali zavedli potrošnike.
(6) Podrobnejše obveznosti posameznih gospodarskih subjektov
se določijo v predpisih iz 5. člena tega zakona.
7.a člen
(obveznosti lastnika in skrbnika proizvoda)
(1) Lastnik in skrbnik proizvoda morata za zagotavljanje
varne uporabe proizvoda zagotoviti periodično preverjanje in varnost delovanja,
vzdrževanje proizvoda in reševanje.
(2) Podrobnejše zahteve za izpolnjevanje obveznosti iz
prejšnjega odstavka se določijo v predpisih iz 5. člena tega zakona.
8. člen
(postopki ugotavljanja skladnosti)
(1) Postopki ugotavljanja skladnosti se določijo v predpisih
ali posredno v harmoniziranih standardih.
(2) Zahtevnost predpisanih postopkov ugotavljanja skladnosti
mora biti odvisna od tehnične zahtevnosti proizvodov in ocene mogoče
nevarnosti, povezane z njihovo uporabo.
(3) Ob upoštevanju meril iz prejšnjega odstavka se s
predpisom določi postopek, več postopkov ali ustrezna kombinacija različnih
postopkov ugotavljanja skladnosti, kot so:
-       
proizvajalčevo samostojno ugotavljanje skladnosti proizvoda pod
določenimi pogoji,
-       
ugotavljanje skladnosti proizvoda, ki ga organ za ugotavljanje
skladnosti izvaja na enem vzorcu ali na statistično izbranem vzorcu iz
proizvodnega procesa,
-       
proizvajalčevo vodenje sistema zagotavljanja kakovosti proizvodnega
procesa,
-       
ugotavljanje primernosti in izvajanje nadzora proizvajalčevega sistema
kakovosti proizvodnega procesa, ki ga izvaja organ za ugotavljanje skladnosti.
IV. ORGANI ZA UGOTAVLJANJE SKLADNOSTI
9. člen
(zahteve za organe za ugotavljanje skladnosti)
(1) Organ za ugotavljanje skladnosti mora glede na vrsto in
obseg postopkov ugotavljanja skladnosti izpolnjevati zahteve predpisa iz 5.
člena tega zakona in harmoniziranih standardov. Pri tem mora izpolnjevati
najmanj naslednje zahteve:
-       
razpolagati mora s strokovno usposobljenim osebjem in potrebno opremo,
-       
v postopku ugotavljanja skladnosti mora zagotoviti neodvisnost in nepristranskost
do organizacije ali proizvoda, ki ga ocenjuje,
-       
zagotoviti mora zaupnost podatkov,
-       
imeti mora zavarovanje odgovornosti za opravljeno delo, razen v primeru,
ko je odgovornost zavarovana s strani države na podlagi zakona,
-       
izpolnjevati mora druge pogoje, ki zagotavljajo ustrezno opravljanje
predpisanih nalog ugotavljanja skladnosti.
(2) Šteje se, da je organ za ugotavljanje skladnosti
usposobljen za izpolnjevanje zahtev iz prejšnjega odstavka, predpisa iz 5.
člena tega zakona in harmoniziranih standardov, če predloži akreditacijsko
listino za določeno vrsto in obseg postopkov.
10. člen
(vloga za določitev organa za ugotavljanje skladnosti)
Vloga za določitev organa za ugotavljanje skladnosti se vloži
na pristojno ministrstvo.
11. člen
(komisija za ocenjevanje)
(1) Pristojni minister imenuje za vsak predpis komisijo za
ocenjevanje vlog iz prejšnjega člena (v nadaljnjem besedilu: komisija).
(2) Komisijo sestavljajo predsednik in dva člana. Predsednik
in en član komisije sta predstavnika pristojnega ministrstva, tretji član pa je
predstavnik nacionalnega akreditacijskega organa Republike Slovenije.
(3) Komisija predloži ministru mnenje o vložnikovi
usposobljenosti za izpolnjevanje zahtev iz 9. člena tega zakona.
12. člen
(odločba o določitvi organa za ugotavljanje skladnosti)
(1) Pristojni minister izda na podlagi mnenja komisije iz
prvega odstavka prejšnjega člena odločbo o določitvi organa za ugotavljanje
skladnosti.
(2) Veljavnost odločbe iz prejšnjega odstavka je lahko
časovno omejena ali pa velja do preklica.
(3) Pristojno ministrstvo vodi na svojih spletnih straneh
evidenco organov za ugotavljanje skladnosti, ki vsebuje najmanj naziv organa za
ugotavljanje skladnosti ter predpis, na podlagi katerega je bil določen.
13. člen
(spremljanje trajnega izpolnjevanja zahtev za določitev in
preklic)
(1) Organ, določen za ugotavljanje skladnosti, mora:
-       
trajno izpolnjevati zahteve iz 9. člena tega zakona,
-       
dokumentirati vse postopke ugotavljanja skladnosti, za katere je
določen,
-       
hraniti vse zapise opravljenih delovnih nalog in njihovih rezultatov
najmanj deset let,
-       
nemudoma obvestiti pristojno ministrstvo o vseh spremembah, ki bi lahko
vplivale na njegovo usposobljenost, obseg nalog ugotavljanja skladnosti iz
odločbe ali na izpolnjevanje zahtev za določitev.
(2) Komisija lahko pri organu za ugotavljanje skladnosti
opravi pregled, če obstaja dvom o pravilnosti njegovega delovanja.
(3) Če se pri pregledu ugotovi, da organ za ugotavljanje
skladnosti ne izpolnjuje vseh zahtev za določitev iz 9. člena tega zakona,
pristojni minister na predlog komisije izda odločbo, s katero naloži ukrepe in
rok za odpravo nepravilnosti.
(4) Pristojni minister izda odločbo o preklicu, pristojno
ministrstvo pa izbriše organ za ugotavljanje skladnosti iz evidence, če:
-       
organ za ugotavljanje skladnosti ne odpravi ugotovljenih nepravilnosti v
določenem roku,
-       
komisija ugotovi nepravilnosti, ki jih ni mogoče odpraviti,
-       
organ za ugotavljanje skladnosti obvesti ministra, pristojnega za
predpis, da ne želi več opravljati nalog v okviru odločbe.
14. člen
(priglasitev organa za ugotavljanje skladnosti Evropski
komisiji in državam članicam Evropske unije)
(1) Pristojno ministrstvo na podlagi zahteve organa za
ugotavljanje skladnosti obvesti Evropsko komisijo in države članice Evropske
unije o določitvi, spremembah v zvezi z določitvijo in preklicu določitve
organa za ugotavljanje skladnosti, skupaj s podatki o nalogah ugotavljanja
skladnosti, za katere je organ določen.
(2) Organ za ugotavljanje skladnosti lahko začne opravljati
naloge priglašenega organa po pridobitvi identifikacijske številke, ki jo izda
Evropska komisija.
V. NADZOR
15. člen
(inšpekcijski nadzor)
(1) Izvajanje določb tega zakona in na njegovi podlagi
izdanih predpisov, Uredbe 765/2008/ES, Uredbe 2019/515/EU, Uredbe 2019/1020/EU
in uredbe, ki ureja izvajanje Uredbe 2019/1020/EU, nadzorujejo inšpekcijski
organi, pristojni za posamezno vrsto proizvodov, v skladu s predpisi, ki
določajo pristojnosti in naloge pristojnih inšpekcijskih organov.
(2) Pristojni inšpektorji oziroma inšpektorice (v nadaljnjem
besedilu: inšpektorji) imajo na podlagi tega zakona pooblastila, da:
a)    
od gospodarskih subjektov zahtevajo predložitev pomembnih dokumentov,
tehnične dokumentacije, tehničnih specifikacij, podatkov ali informacij v zvezi
s skladnostjo in tehničnimi vidiki proizvoda, vključno z dostopom do vdelane
programske opreme, če je takšen dostop potreben za oceno skladnosti proizvoda,
v kakršni koli obliki ali formatu in neodvisno od nosilca ali mesta, na katerem
so dokumenti, tehnična specifikacija, podatki ali informacije shranjeni, ter
izdelavo ali pridobitvijo njihove kopije;
b)    
od gospodarskih subjektov zahtevajo predložitev pomembnih informacij o
dobavni verigi, distribucijskem omrežju, količini proizvodov na trgu in drugih
modelih proizvodov z enakimi tehničnimi lastnostmi, kot jih ima zadevni
proizvod, kadar je to potrebno zaradi skladnosti z veljavnimi predpisi;
c)    
od gospodarskih subjektov zahtevajo predložitev pomembnih informacij,
potrebnih za dokazovanje lastništva spletnih mest, kadar se te informacije nanašajo
na zadevo, ki se preiskuje;
č)    nenajavljeno izvedejo
preverjanje na kraju samem in fizične preglede proizvodov;
d)    
pridobijo vzorce proizvodov, vključno pod skrivno identiteto, z namenom,
da jih pregledajo in odkrijejo ter pridobijo dokaze o njihovi neskladnosti;
e)    
vstopijo v katero koli prevozno sredstvo, ki ga gospodarski subjekt
uporablja za svoje trgovske, poslovne, obrtne ali poklicne dejavnosti, da se
odkrije neskladnost in pridobijo dokazi;
f)     
izvedejo ustrezne preglede in preizkuse proizvodov, potrebne za
ugotavljanje njihove skladnosti s predpisi, tudi potem, ko so bili ti dostopni
na trgu, bili dani na trg ali se uporabljajo.
(3) Pristojni inšpektorji v primeru kršitev zakona ali
drugega predpisa odredijo naslednje ukrepe:
a)    
prepovejo ali omejijo dajanje neskladnih proizvodov na trg, njihovo
dostopnost na trgu ali odredijo njihov umik ali odpoklic neskladnih proizvodov
s trga;
b)    
prepovejo uporabo neskladnih proizvodov, omejijo njihovo uporabo ali
odredijo prenehanje njihove uporabe;
c)    
odredijo uničenje neskladnih proizvodov, če je to nujno za zavarovanje
življenja in zdravja ljudi, živali in rastlin, okolja ali premoženja;
č)    začasno prepovejo dajanje
proizvodov na trg, njihovo dostopnost na trgu ali njihovo uporabo do ustrezne
označitve proizvodov ali do predložitve dokazil o skladnosti proizvodov;
d)    
v času, ki je potreben za preglede in preizkuse, začasno prepovejo
dajanje proizvodov na trg, njihovo dostopnost na trgu, ponudbo dobave ali
razstavljanje proizvodov, takoj ko nastane utemeljen sum, da so ti proizvodi
neskladni s predpisi;
e)    
prepovejo uporabo listin o skladnosti za neskladne proizvode;
f)     
zahtevajo, da se proizvodi označijo v skladu s predpisi, ali odredijo odstranitev
nedovoljenih oznak;
g)    
odredijo odpravo ugotovljenih neskladnosti;
h)    
kadar ni drugega učinkovitega načina, s katerim bi odpravili resno
tveganje, ki ga predstavlja proizvod, po postopku, določenem z zakonom, ki ureja
elektronsko poslovanje na trgu, zahtevajo odstranitev vsebine, ki se nanaša na
zadevne proizvode, s spletnega vmesnika ali zahtevajo prikaz izrecnega
opozorila o neskladnosti proizvoda za končne uporabnike, ko dostopajo do
spletnega vmesnika.
(4) Pristojni inšpektorji lahko odredijo ukrepe gospodarskemu
subjektu ali drugi fizični ali pravni osebi, kadar je to potrebno za
zagotovitev izpolnjevanja zahtev iz 3. člena tega zakona glede skladnosti
proizvodov.
(5) Če pristojni inšpekcijski organ ne razpolaga s potrebnim
strokovnim znanjem ali opremo za izvedbo potrebnega pregleda ali preskusa iz
druge alineje drugega odstavka tega člena, izvedbo takih posameznih dejanj v
okviru inšpekcijskega nadzora poveri usposobljeni instituciji.
16. člen
(ukrepi v zvezi s formalno neskladnostjo)
(1) Če pristojni inšpektor ugotovi katero od naslednjih
neskladnosti, od gospodarskega subjekta zahteva, da jo odpravi:
-       
oznake skladnosti niso nameščene ali niso nameščene v skladu s
predpisanimi zahtevami,
-       
izjava EU o skladnosti ni bila izdelana ali ni bila izdelana v skladu s
predpisanimi zahtevami,
-       
tehnična dokumentacija ni na voljo ali ni popolna.
(2) Če gospodarski subjekt neskladnosti iz prejšnjega
odstavka ne odpravi, sprejme pristojni inšpekcijski organ vse primerne ukrepe za
omejevanje ali prepoved omogočanja dostopnosti proizvoda na trgu ali pa
zagotovi umik ali odpoklic proizvoda s trga.
17. člen
(stroški nadzora)
(1) Za preglede in preizkuse proizvodov, potrebne za
ugotavljanje njihove skladnosti, pristojni inšpektor brezplačno odvzame
ustrezen vzorec proizvoda. O odvzemu vzorca se sestavi zapisnik.
(2) Stroške, ki nastanejo v zvezi z inšpekcijskim postopkom,
krije gospodarski subjekt, ki je omogočil dostopnost proizvoda na trgu ali dal
na trg ali v uporabo proizvod, ki ni v skladu z določbami tega zakona.
(3) Če gospodarski subjekt pred končanim inšpekcijskim
postopkom sam prostovoljno umakne ali odpokliče proizvod s trga ali uporabe,
krije stroške inšpekcijskega postopka, ki nastanejo do umika ali odpoklica
proizvoda.
VI. KAZENSKE DOLOČBE
18. člen
(prekrški)
(1) Z globo od 3.000 do 40.000 eurov se za prekršek kaznuje
pravna oseba ki v zvezi z opravljanjem dejavnosti kot proizvajalec, uvoznik ali
pooblaščeni zastopnik v Republiki Sloveniji:
-       
da na trg ali v uporabo ali omogoči dostopnost proizvodov na trgu, ki
niso skladni s predpisanimi tehničnimi zahtevami ali njihova skladnost ni bila
ugotovljena po predpisanem postopku ali niso označeni v skladu s predpisi (3.
člen),
-       
v nasprotju s prvim odstavkom 7. člena tega zakona ne izdela ali ne
zagotovi razpoložljivosti tehnične dokumentacije v predpisanem obsegu, obliki
in rokih ali ne zagotovi izvedbe postopkov ugotavljanja skladnosti s
predpisanimi tehničnimi zahtevami ali ne zagotovi ustrezne izjave EU o
skladnosti ali ne zagotovi označitve proizvodov s predpisanim oznakami
skladnosti ali ne zagotovi predpisanih spremnih listin in oznak,
-       
v nasprotju z drugim odstavkom 7. člena tega zakona ne preverja in ne
zagotavlja skladnosti proizvodov s predpisanimi tehničnimi zahtevami ali ne
izvaja korektivnih ukrepov za zagotavljanje skladnosti ali če je to potrebno ne
umakne ali odpokliče proizvoda ali ne vodi evidenc neskladnih proizvodov in
sprejetih ukrepov ali ne obvešča o proizvodu, ki pomeni tveganje, in o
sprejetih ukrepih ustreznega gospodarskega subjekta in pristojnega
inšpekcijskega organa ali ne sodeluje s pristojnimi inšpekcijskimi organi pri
vseh dejavnostih, katerih cilj je odpraviti tveganja,
-       
v nasprotju s četrtim odstavkom 7. člena tega zakona na zahtevo
pristojnega inšpekcijskega organa ne zagotovi identifikacijskih podatkov
gospodarskih subjektov,
-       
v nasprotju s petim odstavkom 7. člena tega zakona označi proizvode, ki
niso skladni s predpisanimi tehničnimi zahtevami ali proizvode za katere ni
predpisana označitev z oznakami skladnosti ali označi proizvode z oznakami
skladnosti ali drugimi oznakami, ki so predpisanim oznakam skladnosti toliko
podobni, da bi lahko ustvarili zmedo na trgu ali zavedli potrošnike,
-       
proizvode označi v nasprotju s splošnimi pravili za oznako CE, navedenimi
v 30. členu uredbe (ES) št. 765/2008,
-       
ravna v nasprotju z obveznostmi iz tretjega odstavka 4. člena
Uredbe 2019/1020/EU,
-       
na proizvodu ali na njegovi embalaži, paketu ali priloženem dokumentu ne
navede imena, registriranega trgovskega imena ali registrirane blagovne znamke
in kontaktnih podatkov, vključno s poštnim naslovom gospodarskega subjekta
(četrti odstavek 4. člena Uredbe 2019/1020/EU),
-       
pristojnemu organu za nadzor trga ne predloži izvoda pooblastila v
jeziku Evropske unije, ki ga določi ta organ (drugi odstavek 5. člena
Uredbe 2019/1020/EU), ali
-       
skladno s prvim odstavkom 7. člena Uredbe 2019/1020/EU ne sodeluje
z organi za nadzor trga pri ukrepih, s katerimi bi lahko odpravili ali
zmanjšali tveganja, ki jih pomenijo proizvodi, katerih dostopnost na trgu so
omogočili ti gospodarski subjekti.
(2) Z globo od 2.000 do 15.000 eurov se za prekršek kaznuje
samostojni podjetnik posameznik ali posameznik, ki samostojno opravlja
dejavnost, ki v zvezi z opravljanjem dejavnosti kot proizvajalec, uvoznik ali
pooblaščeni zastopnik v Republiki Sloveniji stori prekršek iz prejšnjega
odstavka.
(3) Z globo od 1.200 do 4.000 eurov se za prekršek kaznuje
tudi odgovorna oseba pravne osebe, odgovorna oseba samostojnega podjetnika
posameznika oziroma posameznika, ki samostojno opravlja dejavnost, ki v zvezi z
opravljanjem dejavnosti kot proizvajalec, uvoznik ali pooblaščeni zastopnik v
Republiki Sloveniji stori prekršek iz prvega odstavka tega člena.
(4) Z globo od 1.200 do 3.000 eurov se za prekršek kaznuje
pravna oseba, ki v zvezi z opravljanjem dejavnosti kot distributer, ponudnik
storitev odpremnih skladišč ali uporabnik proizvoda stori prekršek iz prvega
odstavka tega člena.
(5) Z globo 800 do 3.000 eurov se za prekršek kaznuje
samostojni podjetnik posameznik ali posameznik, ki samostojno opravlja
dejavnost, ki v zvezi z opravljanjem dejavnosti kot distributer, ponudnik
storitev odpremnih skladišč ali uporabnik proizvoda stori prekršek iz prvega
odstavka tega člena.
(6) Z globo od 200 do 400 eurov se za prekršek kaznuje tudi
odgovorna oseba pravne osebe, odgovorna oseba samostojnega podjetnika
posameznika oziroma posameznika, ki samostojno opravlja dejavnost, ki v zvezi z
opravljanjem dejavnosti distributerja, ponudnika storitev odpremnih skladišč
ali uporabnika proizvoda stori prekršek iz prvega odstavka tega člena.
(7) Z globo od 3.000 do 40.000 eurov se za prekršek kaznuje
pravna oseba, ki v zvezi z opravljanjem dejavnosti ponudnika storitev
informacijske družbe skladno z drugim odstavkom 7. člena Uredbe 2019/1020/EU
ne sodeluje z organi za nadzor trga na njihovo zahtevo ali ne sodeluje v
posebnih primerih, da bi podprla ukrepe, ki se sprejmejo za odpravo ali, če to
ni mogoče, zmanjšanje tveganj, ki jih pomeni proizvod, ki se ali se je prek
njenih storitev ponujal za prodajo prek spleta.
(8) Z globo od 2.000 do 15.000 eurov se za prekršek kaznuje
samostojni podjetnik posameznik ali posameznik, ki samostojno opravlja
dejavnost, ki v zvezi z opravljanjem dejavnosti ponudnika storitev
informacijske družbe stori prekršek iz prejšnjega odstavka.
(9) Z globo od 1.200 do 4.000 eurov se za prekršek kaznuje
tudi odgovorna oseba pravne osebe, odgovorna oseba samostojnega podjetnika
posameznika oziroma posameznika, ki samostojno opravlja dejavnost, ki v zvezi z
opravljanjem dejavnosti ponudnika storitev informacijske družbe stori prekršek
iz sedmega odstavka tega člena.
18.a člen
(prekrški glede preverjanja in zagotavljanja varnosti
delovanja, vzdrževanja proizvoda in reševanja)
(1) Z globo od 800 do 3.000 eurov se za prekršek kaznujeta
lastnik in skrbnik proizvoda – pravni osebi, če ne upoštevata zahtev glede
preverjanja in zagotavljanja varnosti delovanja, vzdrževanja proizvoda in
reševanja v obsegu in na način, ki je potreben za zagotovitev zaščite javnega
interesa (prvi odstavek 7.a člena).
(2) Z globo od 600 do 2.000 eurov se za prekršek kaznujeta
lastnik in skrbnik proizvoda – samostojni podjetnik posameznik ali posameznik,
ki samostojno opravlja dejavnost, ki storita prekršek iz prejšnjega odstavka.
(3) Z globo od 400 do 1.500 eurov se za prekršek kaznuje tudi
odgovorna oseba pravne osebe, odgovorna oseba samostojnega podjetnika
posameznika oziroma posameznika, ki samostojno opravlja dejavnost, ter
odgovorna oseba v državnem organu ali v samoupravni lokalni skupnosti, ki stori
prekršek iz prvega odstavka tega člena.
(4) Z globo od 200 do 600 eurov se za prekršek kaznuje
lastnik proizvoda – posameznik, ki stori prekršek iz prvega odstavka tega
člena.
19. člen
(višina globe v hitrem postopku)
Za prekrške iz tega zakona se sme v hitrem postopku izreči
globa tudi v znesku, ki je višji od najnižje predpisane globe, določene s tem
zakonom.

Zakon o tehničnih zahtevah za proizvode in o
ugotavljanju skladnosti – ZTZPUS-1 (Uradni list RS, št. 17/11) vsebuje naslednje prehodne in
končne določbe:
»VII. PREHODNE IN KONČNE DOLOČBE
20. člen
(razveljavitev predpisov)
(1) Z dnem uveljavitve tega zakona preneha veljati Zakon o
tehničnih zahtevah za proizvode in o ugotavljanju skladnosti (Uradni list RS,
št. 59/99, 31/2000  popr., 54/2000  ZKme in 73/04).
(2) Z dnem uveljavitve tega zakona prenehajo veljati
naslednji podzakonski predpisi:
-       
Uredba o načinu določanja organov za ugotavljanje skladnosti (Uradni
list RS, št. 24/2000),
-       
Pravilnik o čaju, gorčici, jedilni soli, pecilnem prašku, prašku za
puding in vanilijevem sladkorju (Uradni list RS, št. 56/99, 2/2000, 12/03,
12/03, 48/03 in 70/03),
-       
Odredba o pogojih kakovosti, o postopkih ter metodah jemanja vzorcev in
o analitskih metodah za kmetijske in živilske proizvode (Uradni list RS, št.
17/96, 48/99, 6/01 in 26/03),
-       
Navodilo za izdajanje in prenašanje atestov o ustreznosti, ki se
nanašajo na proizvode iz tujine, in o priznavanju poročil o preskusih, izdanih
v tujini (Uradni list RS, št. 21/94),
-       
Spisek izdanih dovoljenj (atestov) za telekomunikacijsko opremo v letu
1992 (Uradni list RS, št. 9/93),
-       
Spisek izdanih dovoljenj (atestov) za telekomunikacijsko opremo v prvem
trimesečju leta 1993 (Uradni list RS, št. 20/93),
-       
Spisek izdanih dovoljenj (atestov) za telekomunikacijsko opremo v drugem
trimesečju leta 1993 (Uradni list RS, št. 37/93),
-       
Spisek izdanih dovoljenj (atestov) za telekomunikacijsko opremo v
tretjem trimesečju leta 1993 (Uradni list RS, št. 59/93),
-       
Spisek izdanih dovoljenj (atestov) za telekomunikacijsko opremo v
četrtem trimesečju leta 1993 (Uradni list RS, št. 2/94),
-       
Spisek izdanih dovoljenj (atestov) za telekomunikacijsko opremo v prvem
trimesečju leta 1994 (Uradni list RS, št. 20/94),
-       
Spisek izdanih dovoljenj (atestov) za telekomunikacijsko opremo v drugem
in tretjem trimesečju leta 1994 (Uradni list RS, št. 68/94),
-       
Spisek izdanih dovoljenj (atestov) za telekomunikacijsko opremo v
četrtem trimesečju leta 1994 (Uradni list RS, št. 8/95) in
-       
Spisek izdanih dovoljenj (atestov) za telekomunikacijsko opremo v prvih
štirih mesecih leta 1995 (Uradni list RS, št. 28/95).
21. člen
(podaljšanje veljavnosti
predpisov)
(1) Od uveljavitve tega zakona še naprej veljajo naslednji
predpisi, kot predpisi, izdani na podlagi 5. člena tega zakona:
-       
Pravilnik o varnosti strojev (Uradni list RS, št. 75/08 in 66/10),
-       
Pravilnik o varnosti igrač (Uradni list RS, št. 62/03, 35/04, 47/07 in
24/10),
-       
Pravilnik o minimalnih sanitarno zdravstvenih pogojih za opravljanje
dejavnosti higienske nege in drugih podobnih dejavnosti (Uradni list RS, št.
104/09),
-       
Pravilnik o radijski opremi in telekomunikacijski terminalski opremi
(Uradni list RS, št. 17/09),
-       
Pravilnik o označevanju materialov, ki se uporabljajo za glavne sestavne
dele obutve, namenjene prodaji potrošnikom (Uradni list RS, št. 26/2000, 96/03,
21/04 in 55/09),
-       
Pravilnik o metodah kvantitativne analize dvokomponentnih mešanic
tekstilnih vlaken (Uradni list RS, št. 7/2000, 42/04, 138/06, 12/08 in 76/10),
-       
Pravilnik o navajanju surovinske sestave in o tekstilnih imenih (Uradni
list RS, št. 109/99, 92/02, 34/04, 36/05, 2/07, 4/08 in 76/10),
-       
Pravilnik o proizvodih iz kristalnega stekla (Uradni list RS, št.
110/07),
-       
Pravilnik o pomorski opremi (Uradni list RS, št. 24/07, 23/09 in 78/09),
-       
Pravilnik o varnosti dvigal (Uradni list RS, št. 83/07),
-       
Pravilnik o aerosolnih razpršilnikih (Uradni list RS, št. 96/09),
-       
Pravilnik o osebni varovalni opremi (Uradni list RS, št. 29/05 in
23/06),
-       
Pravilnik o pregledovanju in preskušanju opreme pod tlakom (Uradni list
RS, št. 92/08),
-       
Pravilnik o emisiji hrupa strojev, ki se uporabljajo na prostem (Uradni
list RS, št. 106/02, 50/05 in 49/06),
-       
Pravilnik o emisiji plinastih onesnaževal in delcev iz motorjev z
notranjim zgorevanjem, namenjenih za vgradnjo v necestne premične stroje
(Uradni list RS, št. 85/03, 22/05, 92/05 in 95/07),
-       
Pravilnik o emisiji hrupa gospodinjskih strojev (Uradni list RS, št.
13/01 in 43/05),
-       
Pravilnik o zahtevah za energijsko učinkovitost električnih
gospodinjskih hladilnikov in zamrzovalnikov ter njihovih kombinacij (Uradni
list RS, št. 107/01, 16/02 in 40/07),
-       
Pravilnik o elektromagnetni združljivosti (EMC) (Uradni list RS, št.
132/06),
-       
Pravilnik o električni opremi, ki je namenjena za uporabo znotraj
določenih napetostnih mej (Uradni list RS, št. 27/04),
-       
Pravilnik o protieksplozijski zaščiti (Uradni list RS, št. 102/2000,
91/02, 16/08 in 1/11),
-       
Pravilnik o tlačni opremi (Uradni list RS, št. 15/02, 47/02, 54/03,
114/03 in 138/06),
-       
Pravilnik o premični tlačni opremi (Uradni list RS, št. 18/04 in 138/06),
-       
Pravilnik o plinskih napravah (Uradni list RS, št. 105/2000, 28/02 in
60/03),
-       
Pravilnik o zahtevanih izkoristkih za nove toplovodne ogrevalne kotle na
tekoče ali plinasto gorivo (Uradni list RS, št. 107/01, 20/02 in 63/07),
-       
Pravilnik o jeklenih plinskih jeklenkah iz celega (Uradni list RS, št.
73/02 in 18/04),
-       
Pravilnik o plinskih jeklenkah iz nelegiranega aluminija ali
aluminijevih zlitin iz celega (Uradni list RS, št. 73/02 in 18/04),
-       
Pravilnik o varjenih plinskih jeklenkah iz nelegiranega jekla (Uradni
list RS, št. 73/02 in 18/04),
-       
Pravilnik o rekreacijskih plovilih (Uradni list RS, št. 42/05),
-       
Pravilnik o merjenju in razvrščanju gozdnih lesnih proizvodov (Uradni
list RS, št. 72/03),
-       
Odredba o enostavnih tlačnih posodah (Uradni list RS, št. 11/02 in 138/06),
-       
Odredba o metodah kvantitativne analize trikomponentnih mešanic
tekstilnih vlaken (Uradni list RS, št. 7/2000 in 42/04),
-       
Odredba o seznamu standardov, katerih uporaba ustvari domnevo o
skladnosti proizvodov z zahtevami Pravilnika o elektromagnetni združljivosti
(Uradni list RS, št. 3/10, 13/10  popr. in 104/10),
-       
Odredba o seznamu standardov, katerih uporaba ustvari domnevo o
skladnosti proizvoda z zahtevami Pravilnika o električni opremi, ki je
namenjena za uporabo znotraj določenih napetostnih mej (Uradni list RS, št.
6/10),
-       
Odredba o seznamu standardov, ki prevzemajo evropske standarde v skladu
s Pravilnikom o varnosti igrač (Uradni list RS, št. 25/10),
-       
Odredba o seznamu standardov, katerih uporaba ustvari domnevo o
skladnosti dvigal z zahtevami Pravilnika o varnosti dvigal (Uradni list RS, št.
29/10),
-       
Odredba o seznamu standardov, katerih uporaba ustvari domnevo o
skladnosti proizvodov, ki se uporabljajo v domnevno eksplozivnih atmosferah, z
zahtevami iz pravilnika o protieksplozijski zaščiti (Uradni list RS, št.
48/10),
-       
Odredba o seznamu standardov, katerih uporaba ustvari domnevo o
skladnosti proizvoda z zahtevami Pravilnika o osebni varovalni opremi (Uradni
list RS, št. 54/10),
-       
Odredba o seznamu standardov, katerih uporaba ustvari domnevo o skladnosti
rekreacijskih plovil z zahtevami Pravilnika o rekreacijskih plovilih (Uradni
list RS, št. 94/10),
-       
Odredba o seznamu standardov, katerih uporaba ustvari domnevo o
skladnosti proizvodov z zahtevami Pravilnika o radijski in telekomunikacijski
terminalski opremi (Uradni list RS, št. 1/11).
(2) Do izdaje novega predpisa na podlagi tega zakona se še
naprej uporablja Pravilnik o prvih meritvah in obratovalnem monitoringu za vire
elektromagnetnega sevanja ter o pogojih za njegovo izvajanje (Uradni list RS,
št. 70/96).
22. člen
(prenehanje uporabe
predpisov)
Z dnem uveljavitve tega zakona se prenehajo uporabljati:
-       
Pravilnik o tehničnih normativih in pogojih za projektiranje in gradnjo
železniških predorov (Uradni list SFRJ, št. 55/73),
-       
Pravilnik o kakovosti kurilnih olj (Uradni list SFRJ, št. 49/83 in
36/90),
-       
Pravilnik o tehničnih normativih za naprave, v katerih se nanašajo in
sušijo premazna sredstva (Uradni list SFRJ, št. 57/85),
-       
Pravilnik o kakovosti neosvinčenega motornega bencina (Uradni list SFRJ,
št. 13/86),
-       
Pravilnik o natančnejši vsebini tehničnega navodila, ki mora biti
priloženo napravam s področja radiokomunikacij, avdio in video tehnike in
napravam, ki se priključujejo nanje (Uradni list SFRJ, št. 28/89),
-       
Pravilnik o kakovosti aditivov za živilske izdelke (Uradni list SFRJ,
št. 39/89 in 22/90  popr.),
-       
Pravilnik o kakovosti goriva za reaktivne motorje (Uradni list SFRJ, št.
24/82 in 84/89),
-       
Pravilnik o tehničnih normativih za dela pri čiščenju in razmaščevanju
opreme za kisik (Uradni list SFRJ, št. 74/90),
-       
Pravilnik o obveznem atestiranju proizvodov, ki povzročajo
radiofrekvenčne motnje, in o pogojih, ki jih morajo izpolnjevati podjetja in
druge pravne osebe, pooblaščeni za atestiranje teh proizvodov (Uradni list
SFRJ, št. 30/91),
-       
Odredba o načinu mletja pšenice (Uradni list SFRJ, št. 62/82, 10/83 in
50/87  odločba US),
-       
Odredba o obveznem atestiranju kotalnih ležajev (Uradni list SFRJ, št.
62/83, 85/87 in 37/88),
-       
Odredba o obveznem atestiranju sistema za zračenje zaklonišč in
dvonamenskih objektov (Uradni list SFRJ, št. 61/87),
-       
Odredba o pakiranju in deklariranju detergenta za ročno pomivanje posode
(Uradni list SFRJ, št. 34/90),
-       
Seznam organizacij združenega dela, pooblaščenih za atestiranje jeklenih
vrvi za splošne namene (Uradni list SFRJ, št. 3/85),
-       
Seznam organizacij združenega dela, ki so pooblaščene za atestiranje
verig in sestavnih delov verig (Uradni list SFRJ, št. 11/85),
-       
Seznam organizacij združenega dela, pooblaščenih za atestiranje čelad
gasilcev (Uradni list SFRJ, št. 53/87),
-       
Seznam organizacij, pooblaščenih za atestiranje dvigal na električni
pogon za navpični prevoz oseb in tovora (Uradni list SFRJ, št. 31/91).
23. člen
(uveljavitev zakona)
Ta zakon začne veljati petnajsti dan po objavi v Uradnem
listu Republike Slovenije.«.

Zakon o  spremembah in dopolnitvah Zakona o
tehničnih zahtevah za proizvode in o ugotavljanju skladnosti – ZTZPUS-1A
(Uradni list RS, št. 29/23) vsebuje naslednjo prehodno in
končno določbo:
»PREHODNA IN KONČNA DOLOČBA
11. člen
(ukrep, povezan s spletnimi
vmesniki)
(1) Do ureditve postopka zahtevati odstranitev vsebine, ki se
nanaša na zadevne proizvode, s spletnega vmesnika ali zahtevati prikaz
izrecnega opozorila o neskladnosti proizvoda za končne uporabnike, ko dostopajo
do spletnega vmesnika, iz točke h) novega tretjega odstavka 15. člena
zakona (v nadaljnjem besedilu: ukrep, povezan s spletnimi vmesniki) v zakonu,
ki ureja elektronsko poslovanje na trgu, sodišče, kadar ni drugega učinkovitega
načina za odpravo resnega tveganja, ki ga predstavlja proizvod, v skladu s tem
členom na predlog pristojnega inšpektorja odredi ponudniku storitev
informacijske družbe ukrep, povezan s spletnimi vmesniki.
(2) O ukrepu, povezanem s spletnimi vmesniki, odloči Upravno
sodišče Republike Slovenije v 15 dneh od prejema predloga pristojnega
inšpektorja.
(3) Predlog pristojnega inšpektorja mora ob upoštevanju
načela sorazmernosti in učinkovitosti in načel iz zakona, ki ureja elektronsko
poslovanje na trgu, ter v okviru tehničnih možnosti vsebovati obseg in način
izvršitve predlaganega ukrepa, povezanega s spletnimi vmesniki.
(4) Ukrep, povezan s spletnimi vmesniki, se lahko odredi in
izvaja le v obsegu, nujno potrebnem za odpravo resnega tveganja, ki ga
predstavlja proizvod, in na način, ki je najmanj obremenjujoč za ponudnika
storitev informacijske družbe.
(5) Zoper odločbo iz drugega odstavka tega člena lahko
ponudnik storitev informacijske družbe ali gospodarski subjekt, ki mu je
odrejen ukrep, povezan s spletnimi vmesniki, v treh dneh vloži pritožbo, o
kateri Vrhovno sodišče Republike Slovenije odloči najpozneje v 15 dneh po
prejemu pritožbe.
12. člen
(začetek veljavnosti)
Ta zakon začne veljati petnajsti dan po objavi v Uradnem
listu Republike Slovenije.«.