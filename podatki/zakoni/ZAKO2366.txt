1. člen
Republika Slovenija z Mednarodno banko za
obnovo in razvoj (v nadaljnjem besedilu: MBOR) sklepa posojilno pogodbo za
Projekt razvoja upravljanja sistema zdravstvenega varstva v Sloveniji v znesku
9,000.000 EUR pod naslednjimi pogoji:
-       
Rok črpanja posojila: 30. junij 2004.
-       
Valuta črpanja: EUR, vendar pa se med samim črpanjem posojila po potrebi
lahko nadomesti z drugo valuto.
-       
Rok odplačila je 15 let, s 5-letnim odlogom odplačila z začetkom
odplačevanja 15. maja 2005.
-       
Valuta odplačila glavnice je EUR, obrestna mera je variabilna.
Sestavljena je iz obrestne mere LIBOR za EUR in fiksne marže.
-       
Plačilo obresti: obresti so plačljive na isti datum kot glavnica
posojila, pri čemer se v prvih 5 letih črpanja posojila odplačujejo samo
obresti.
-       
Stroški najema posojila znašajo 1% vrednosti posojila in bodo plačani direktno
iz sredstev posojila.
-       
Stroški nečrpanega posojila znašajo 0,85% letno na nečrpano glavnico
posojila v prvih štirih letih, s pričetkom 60 dni po podpisu posojilne pogodbe,
po četrtem letu se stroški nečrpanja znižajo na 0,75% letno.
-       
Razpisi za nakup blaga in storitev, ki se financirajo iz posojila MBOR,
se morajo izvajati v skladu s pravili za izvajanje javnih naročil za posojila
MBOR in posojila Mednarodne agencije za razvoj, na podlagi odprtih mednarodnih
razpisov in pod enakimi pogoji za udeležence iz vseh držav.
2. člen
Posojilno pogodbo s prilogami z MBOR v
imenu in za račun Republike Slovenije podpiše minister, pristojen za finance
ali veleposlanik Republike Slovenije v Združenih državah Amerike. Ministrstvo,
pristojno za finance, skrbi za izvajanje tega zakona ter vseh pravic in
obveznosti Republike Slovenije, ki iz njega izhajajo.
3. člen
Sredstva za izpolnitev pogodbenih
obveznosti Republike Slovenije, ki izhajajo iz posojilne pogodbe, se
zagotavljajo v proračunu Republike Slovenije.
4. člen
Ta zakon začne veljati naslednji dan po
objavi v Uradnem listu Republike Slovenije.
Št. 440-03/00-101/1
Ljubljana, dne 23. marca 2000.
Predsednik
Državnega zbora
Republike Slovenije
Janez Podobnik, dr. med. l. r.