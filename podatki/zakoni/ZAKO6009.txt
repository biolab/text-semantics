1. člen
(1) Republika Slovenija daje poroštvo za
obveznosti Eko sklada, Slovenskega okoljskega javnega sklada (v nadaljnjem
besedilu: Eko sklad), iz tretjega okvirnega kredita, ki ga Eko sklad najame pri
Evropski investicijski banki (v nadaljnjem besedilu: EIB), v znesku do 50
milijonov eurov glavnice s pripadajočimi obrestmi in drugimi stroški kredita.
Sredstva, pridobljena s tem kreditom, bodo namenjena financiranju projektov,
usmerjenim predvsem v energetsko učinkovitost in obnovljive vire, varčevanje z
vodo in recikliranje vode, oskrbo s pitno vodo, odvajanje in čiščenje odpadnih
voda ter ravnanje z odpadki.
(2) Republika Slovenija daje poroštvo iz
prejšnjega odstavka pod naslednjimi temeljnimi pogoji:
-       
skrajni rok črpanja kredita je do 30. 11. 2016,
-       
moratorij na vračilo glavnice kredita je pet let od dneva črpanja,
-       
zadnji obrok glavnice kredita zapade v plačilo najpozneje 15 let od
dneva črpanja zadnje tranše kredita,
-       
obrestna mera je določena ob črpanju posamezne tranše, in sicer je lahko
izbrana obrestna mera nespremenljiva ali spremenljiva,
-       
valuta črpanja je euro,
-       
valuta odplačila glavnice in plačila obresti je enaka valuti črpanja
posamezne tranše kredita,
-       
Eko sklad ter v imenu in za račun Republike Slovenije minister oziroma
ministrica (v nadaljnjem besedilu: minister), pristojen za finance, pred
sklenitvijo pogodbe o poroštvu skleneta pogodbo o načinu in pogojih zavarovanja
poroštva Republike Slovenije.
(3) Če Eko sklad ne bo poravnaval svojih
veljavnih in zapadlih obveznosti iz kredita iz prvega odstavka tega člena, jih
bo namesto Eko sklada na pisni poziv EIB plačala Republika Slovenija.
2. člen
(1) Pogodbo o poroštvu z EIB sklene v imenu
in za račun Republike Slovenije minister, pristojen za finance.
(2) Ministrstvo, pristojno za finance,
skrbi za izvajanje tega zakona ter uresničevanje vseh pravic in obveznosti
Republike Slovenije, ki izhajajo iz njega.
3. člen
(1) Če Republika Slovenija plača obveznosti
iz kredita namesto Eko sklada, pridobi Republika Slovenija v razmerju do Eko
sklada pravico do regresiranja plačanih zneskov, obresti in vseh stroškov, ki
so v zvezi s tem nastali.
(2) S pogodbo o zavarovanju poroštva iz
sedme alineje drugega odstavka 1. člena tega zakona Republika Slovenija in Eko
sklad podrobneje uredita vire za vračilo zneskov, plačanih iz naslova poroštva,
instrumente zavarovanja in stroške poroštva.
4. člen
Sredstva za izpolnitev poroštvenih
obveznosti iz tega zakona se zagotavljajo v proračunu Republike Slovenije.
5. člen
Izdano poroštvo iz prvega odstavka 1. člena
tega zakona se všteva v kvoto poroštev, določeno z zakonom, ki ureja
izvrševanje proračuna Republike Slovenije.
6. člen
Ta zakon začne veljati naslednji dan po
objavi v Uradnem listu Republike Slovenije.
Št. 450-07/13-8/10
Ljubljana, dne 24. oktobra 2013
EPA 1355-VI
Državni zbor
Republike Slovenije
Janko Veber l.r.
Predsednik