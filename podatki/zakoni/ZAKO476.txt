1. člen
S tem zakonom se urejajo vprašanja članstva
Banke Slovenije v Banki za mednarodne poravnave s sedežem v Baslu in nasledstva
nekdanje Narodne Banke Jugoslavije v Banki za mednarodne poravnave.
2. člen
Banki Slovenije se dovoli udeležba na
delniškem kapitalu Banke za mednarodne poravnave v višini 1.310 delnic kapitala
Banke za mednarodne poravnave.
Banka Slovenije postane lastnica
sorazmernega deleža drugega dobroimetja nekdanje Narodne banke Jugoslavije v
Banki za mednarodne poravnave.
Banki Slovenije se dovoli članstvo v Banki
za mednarodne poravnave.
3. člen
Vlada Republike Slovenije določi podpisnika
pisma, s katerim se potrdi zakonitost članstva Banke Slovenije v Banki za
mednarodne poravnave in nasledstva Banke Slovenije v dobroimetju nekdanje
Narodne banke Jugoslavije pri tej banki ter veljavnost določil protokola o
imunitetah Banke za mednarodne poravnave, podpisanega dne 30. julija 1936 v
Bruslju, v Republiki Sloveniji.
4. člen
Ta zakon začne veljati naslednji dan po
objavi v Uradnem listu Republike Slovenije.
Št. 450-03/96-17/1
Ljubljana, dne 15. oktobra 1996.
Predsednik
Državnega zbora
Republike Slovenije
Jožef Školč l. r.