1. člen
S tem zakonom se ureja financiranje nalog Republike Slovenije
v obdobju začasnega financiranja v letu 1997.
Pri financiranju nalog iz prejšnjega odstavka se uporabljajo določbe
zakona o izvrševanju proračuna Republike Slovenije (Uradni list RS, št. 5/96, v
nadaljnjem besedilu: ZIPro), kolikor ta zakon ne določa drugače.
2. člen
Za financiranje nalog Republike Slovenije se v obdobju začasnega
financiranja uporabljajo sredstva zagotovljena v skladu s 17. členom zakona o
financiranju javne porabe (Uradni list RS, št. 48/90, 34/91, 30/92, 52/92 -
odločba US, 43/93 - odločba US in 7/93), ki so natančneje opredeljena z uredbo
o začasnem financiranju potreb iz proračuna Republike Slovenije v prvem
polletju leta 1997 (Uradni list RS, št. 77/96) in s tem zakonom.
V prvem polletju leta 1997 se za
financiranje nalog Republike Slovenije sredstva zagotavljajo tudi za naslednje namene:


Šifra

Proračunski
  uporabnik oziroma ministrstvo

Znesek
  v mio SIT

Namen


133

Agencija za revidiranje
  postopkov lastninskega preoblikovanja podjetij

10,0

Materialni stroški


1520

Servis skupnih služb
  vlade

800,0

Materialni stroški,
  vzdrževanje, investicije


1521

Center vlade za
  informatiko

150,0

Informatizacija uprave


16

Ministrstvo za finance

150,0
200,0

Informatizacija
DURS – materialni
  stroški


 

 

3.500,0

Obveznosti do ZPIZ


 

 

674,0

Obresti


 

 

630,0

Jamstva


 

 

1.700,0

Sredstva za izgradnjo
  avtocest (DARS)


 

 

800,0

Tekoča proračunska
  rezerva


17

Ministrstvo za notranje
  zadeve

350,0

Materialni stroški,
  vzdrževanje, investicije


18

Ministrstvo za zunanje
  zadeve

528,0

Predstavništva v tujini


 

 

78,0

Članarine


19

Ministrstvo za obrambo

121,0

Zdravstveni pregledi
  nabornikov


 

 

122,0

Intendantska in druga
  oprema


 


Šifra

Proračunski
  uporabnik oziroma ministrstvo

Znesek
  v mio SIT

Namen


21

Ministrstvo za
  gospodarske dejavnosti

130,0

Javni zavodi (turizem +
  RAO)


 

 

200,0

Plačila storitev


 

 

180,0

Subvencije – prenova
  podjetij


 

 

400,0

Zapiranje rudnikov


 

 

400,0

Anhovo


 

 

2.000,0

Dokapitalizacija Sklada
  za razvoj


23

Ministrstvo za
  kmetijstvo, gozdarstvo in prehrano

1.800,0

Subvencije


 

 

102,0

Melioracije


24

Ministrstvo za promet
  in zveze

1.500,0

Slovenske železnice


 

 

465,0

Žel. povezava z
  Madžarsko


 

 

1.600,0

Investicije – ceste


26

Ministrstvo za delo,
  družino in socialne zadeve

1.950,0

Socialni transferi
  (zaposlovanje)


 

 

394,0

Javni zavodi


 

 

400,0

Subvencije (presežni
  delavci)


 

 

76,0

Teharje, Kočevski Rog


 

 

116,0

Investicije


27

Ministrstvo za
  zdravstvo

270,0

Sekundariji


 

 

170,0

Javni zavodi


 

 

60,0

Investicije


33

Ministrstvo za šolstvo
  in šport

1.000,0

Plače izvajalskih
  organizacij


 

 

371,0

Socialni transferi


 

 

2.261,0

Investicije


34

Ministrstvo za znanost
  in tehnologijo

1.796,0

Javni zavodi


 

 

233,0

Investicije


35

Ministrstvo za kulturo

160,0

Evropski mesec kulture


 

 

160,0

Investicije


39

Slovenska akademija
  znanosti in umetnosti

15,0

Investicije


41-51

Pravosodni organi

115,0

Materialni stroški


52

Upravne enote

74,0

Materialni stroški


 

Skupaj

28.301,0

 


Podrobno razporeditev sredstev po
postavkah določi vlada.
3. člen
Če proračun Republike Slovenije za leto 1997 ni sprejet do
30. junija tega leta, se v obdobju začasnega financiranja v drugem polletju
leta 1997 odhodki proračuna določijo v višini, ki je v vsakem kvartalu enaka
polovici obsega sredstev, določenih za prvo polletje leta 1997 v skladu s prejšnjim
členom.
Sredstva iz prejšnjega odstavka se razporedijo na uporabnike po
postavkah in za namene določene s proračunom Republike Slovenije za leto 1996.
Podrobno razporeditev sredstev po postavkah določi vlada.
4. člen
Ne glede na določila zakona o zagotovitvi namenskih sredstev
za gradnjo avtocestnega omrežja v Republiki Sloveniji (Uradni list RS, št.
46/93) in določbo 78. člena ZIPro, se zagotovijo v proračunu Republike
Slovenije sredstva za graditev avtocest v prvem polletju leta 1997 v višini 10.200,000.000
tolarjev.
Ministrstvo za finance nakaže do 25. dne v mesecu na posebno
podpartijo žiro računa proračuna znesek, ki ustreza eni šestini zneska iz prejšnjega
odstavka. Razlika med že nakazanimi sredstvi na posebno podpartijo žiro računa
proračuna v letu 1997 na podlagi zakona o zagotovitvi namenskih sredstev za
gradnjo avtocestnega omrežja v Republiki Sloveniji in zneski določenimi po tem
zakonu se poračuna pri nakazilih šestin po uveljavitvi tega zakona.
Če proračun Republike Slovenije za leto 1997 ni sprejet do
30. junija tega leta, se v obdobju začasnega financiranja v drugem polletju
leta 1997 sredstva za graditev avtocest zagotavljajo mesečno v višini
1.875,000.000 tolarjev.
5. člen
Obseg sredstev, določen za obdobje začasnega financiranja se
lahko poveča za znesek odhodkov potrebnih za financiranje izvajanja obveznega
pokojninskega in invalidskega zavarovanja v skladu z 82. členom ZIPro.
6. člen
V obdobju začasnega financiranja v letu 1997 lahko proračunski
uporabniki prevzemajo obveznosti, ki bodo terjale plačilo po prenehanju
veljavnosti uredbe in v prihodnjih letih, če je za to že odprta proračunska
postavka. Skupaj prevzete obveznosti iz naslova investicijskih izdatkov ne smejo
presegati 50% sredstev, iz drugih naslovov pa ne 25% sredstev, določenih v
proračunu Republike Slovenije za leto 1996 za te namene.
Ne glede na določbo prejšnjega odstavka skupaj prevzete obveznosti
Direkcije Republike Slovenije za ceste iz naslova plačila storitev ne smejo
presegati 50% sredstev, določenih v proračunu Republike Slovenije za leto 1996
za ta namen.
Ne glede na določbo prvega odstavka tega člena lahko Vlada
Republike Slovenije v obdobju začasnega financiranja razporedi sredstva na nove
proračunske postavke, če je to potrebno zaradi izvedbe nujnih investicijskih,
obnovitvenih in vzdrževalnih del na magistralni in regionalnih cestah ter v
objektih za vzgojo in izobraževanje.
7. člen
Zaradi pridobivanja sredstev, ki se namenijo za odplačilni
sklad iz 10. člena zakona o zamenjavi obveznic Republike Slovenije za obveznice
Agencije Republike Slovenije za sanacijo bank in hranilnic (Uradni list RS, št.
59/95) lahko ministrstvo, pristojno za finance, odprodaja terjatve Republike Slovenije
ter delnice in deleže v gospodarskih družbah, ki niso javna podjetja in v
katerih je Republika Slovenija manjšinski delničar oziroma družbenik.
Odprodaja terjatev in kapitalskih vlog iz prejšnjega odstavka
se izvrši po postopku zbiranja ponudb. Plačilo terjatev, delnic in deležev je
možno le v denarju. 
8. člen
V obdobju začasnega financiranja v letu 1997 se Republika Slovenija
lahko zadolži do višine 41.000,000.000 tolarjev.
V zadolžitev iz prejšnjega odstavka se ne šteje zadolžitev po
zakonu o zagotavljanju sredstev za realizacijo razvojnih programov obrambnih
sil Republike Slovenije v letih 1994-2003 (Uradni list RS, št. 13/94) in
dodatna zadolžitev po prvem odstavku 83. člena ZIPro, če je to potrebno za izvajanje
obveznega pokojninskega in invalidskega zavarovanja.
9. člen
Vlada Republike Slovenije lahko v obdobju začasnega financiranja
odloča o dajanju poroštev na podlagi zakona o merilih in postopku za dajanje
poroštev Republike Slovenije (Uradni list RS, št. 21/95 in 18/96) za kreditne
obveznosti domačih pravnih oseb, pri katerih skupna višina glavnic ne presega
15.000,000.000 tolarjev.
Ne glede na določilo prejšnjega odstavka lahko Vlada Republike
Slovenije v obdobju začasnega financiranja odloča o dajanju poroštev za
obveznosti Slovenskih železnic d.d., Ljubljana, iz naslova domačih kreditov,
najetih za odplačilo obveznosti do domačih in tujih kreditodajalcev, ki dospejo
v letu 1997 in plačilo obveznosti iz poslovanja, pri katerih skupna višina
glavnic ne presega 3.000,000.000 tolarjev.
Minister za finance sklene poroštvene pogodbe s
kreditodajalci za kredite iz prejšnjega odstavka pod pogojem, da krediti vključujejo
enoletni moratorij za odplačilo glavnice in končno dospelost najmanj tri leta
od črpanja posameznega kredita.
10. člen
Občinam, ki so jim bila v obsegu zagotovljene porabe za leto
1996 priznana sredstva po tretjem odstavku 20. člena zakona o financiranju občin
(Uradni list RS, št. 80/94) za nujne investicije, se lahko v obdobju začasnega
financiranja v letu 1997 zagotovijo sredstva za ta namen skladno z merili pristojnih
ministrstev.
V obdobju začasnega financiranja se za namen iz prejšnjega
odstavka lahko porabi v posameznem obdobju največ sorazmerni delež sredstev, ki
je bil v ta namen opredeljen z merili za leto 1996.
11. člen
Sredstva razporejena v obdobju začasnega financiranja se
vključijo v proračun Republike Slovenije za leto 1997.
12. člen
Ta zakon začne veljati naslednji dan po objavi v Uradnem listu
Republike Slovenije.
Št. 411-01/97-49/1
Ljubljana, dne 16. maja 1997.
Predsednik
Državnega zbora
Republike Slovenije
Janez Podobnik, dr. med. l. r.