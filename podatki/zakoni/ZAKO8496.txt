1. člen
(vsebina zakona)
Ta zakon določa:
1.     
pristojni organ za nadzor ponudnikov oziroma distributerjev
vseevropskega osebnega pokojninskega produkta (v nadaljnjem besedilu: PEPP) ali
za opravljanje dolžnosti iz Uredbe (EU) 2019/1238 Evropskega parlamenta in
Sveta z dne 20. junija 2019 o vseevropskem osebnem pokojninskem produktu (UL L
št. 198 z dne 25. 7. 2019, str. 1), zadnjič spremenjene z Delegirano uredbo
Komisije (EU) 2021/896 z dne 24. februarja 2021 o dopolnitvi Uredbe (EU)
2019/1238 Evropskega parlamenta in Sveta v zvezi z dodatnimi informacijami za
namene zbliževanja nadzornega poročanja (UL L št. 197 z dne 4. 6. 2021, str. 5;
v nadaljnjem besedilu: Uredba 2019/1238/EU) in tega zakona;
2.     
izvajanje nalog pristojnega organa in njegovo obveznost sodelovanja v
skladu z Uredbo 2019/1238/EU in tem zakonom;
3.     
merila, ki se uporabljajo za ocenjevanje znanja in sposobnosti oseb, ki
opravljajo distribucijo PEPP;
4.     
pogoje varčevanja v PEPP in pogoje izplačevanja iz PEPP;
5.     
obveznosti poročanja Evropskemu organu za zavarovanja in poklicne
pokojnine (v nadaljnjem besedilu: EIOPA);
6.     
objavo podatkov o izrečenih nadzornih ukrepih in sankcijah na spletni
strani pristojnega organa in
7.     
nadzorne ukrepe in prekrške ter globe v zvezi z izvajanjem Uredbe
2019/1238/EU.
2. člen
(pristojni organ)
Organ, pristojen za nadzor ponudnikov oziroma distributerjev
PEPP, za izvajanje Uredbe 2019/1238/EU in tega zakona je Agencija za
zavarovalni nadzor (v nadaljnjem besedilu: agencija).
3. člen
(pristojnost agencije)
Za opravljanje nadzora agencije, postopkov odločanja v
posamičnih zadevah, izrekanje nadzornih ukrepov in za sodno varstvo se smiselno
uporabljajo določbe zakona, ki ureja zavarovalništvo.
4. člen
(sodelovanje agencije z drugimi pristojnimi organi in EIOPA)
(1) Za izpolnjevanje svojih pristojnosti iz Uredbe
2019/1238/EU in tega zakona agencija sodeluje s pristojnim organom ponudnika
oziroma distributerja PEPP in EIOPA ter si z njimi izmenjuje vse dokumente in
informacije, potrebne za opravljanje svojih nalog, zlasti za prepoznavanje in
odpravo kršitev iz Uredbe 2019/1238/EU.
(2) Agencija obvesti EIOPA o vseh nadzornih ukrepih in
sankcijah, ki so bili javno objavljeni, ter o vseh nadzornih ukrepih in
sankcijah, ki so bili izrečeni, vendar niso bili objavljeni v skladu z 10.
členom tega zakona, vključno z morebitnimi pritožbami in upravnim sporom v
zvezi z njimi in njihovim izidom.
5. člen
(način opravljanja nadzora)
(1) Agencija v okviru pristojnosti nadzora nad ponudniki
oziroma distributerji PEPP:
1.     
spremlja, zbira in preverja poročila in obvestila ponudnikov oziroma
distributerjev PEPP, ki so v skladu z Uredbo 2019/1238/EU in tem zakonom dolžni
poročati agenciji in jo obveščati o posameznih dejstvih in okoliščinah;
2.     
opravlja preglede poslovanja ponudnikov oziroma distributerjev PEPP;
3.     
izreka nadzorne ukrepe in sankcije v skladu z zakonom, ki ureja
zavarovalništvo.
(2) Agencija lahko:
1.     
zahteva dostop do vseh dokumentov v vsakršni obliki in prejem njihovega
izvoda ter informacij od vsake osebe, za katero obstaja sum, da ponuja oziroma
distribuira PEPP;
2.     
zahteva dostop do vseh dokumentov in informacij od ponudnika oziroma
distributerja PEPP;
3.     
zahteva dokumente in informacije od katere koli osebe, povezane z
dejavnostjo ponujanja oziroma distribuiranja PEPP;
4.     
izvaja preglede poslovanja na kraju samem tudi brez predhodne najave v
skladu z zakonom, ki ureja zavarovalništvo.
(3) Agencija pri opravljanju nadzora izvaja naloge pravočasno
in sorazmerno glede na velikost, vrsto, obseg in zahtevnost tveganj, povezanih
z dejavnostjo ponujanja in distribucije PEPP. Obseg zbranih sredstev in
zahtevnost tveganj PEPP se upošteva tudi pri določitvi pogostosti in obsega
izvajanja nadzora.
6. člen
(izvajanje nalog agencije in uporaba določb o postopku)
V postopkih iz prejšnjega člena agencija upošteva tudi
dokumente in informacije iz prvega odstavka 4. člena tega zakona.
7. člen
(pogoji varčevanja v PEPP)
(1) Varčevanje v PEPP smejo skleniti osebe, ki so dopolnile
starost 15 let.
(2) V skladu z Uredbo 2019/1238/EU pogoje, povezane s fazo
varčevanja, objavi in posodablja ministrstvo, pristojno za delo, na svoji
spletni strani.
8. člen
(pogoji izplačevanja v PEPP)
(1) Varčevalec v PEPP pridobi pravico do izplačevanja
izplačil v okviru PEPP, ko dopolni starost 65 let ali ko uveljavi pravico do
predčasne pokojnine, starostne pokojnine, invalidske pokojnine, vdovske
pokojnine ali poklicne pokojnine v skladu s predpisi, ki urejajo obvezno
pokojninsko in invalidsko zavarovanje.
(2) Ne glede na prejšnji odstavek ponudnik PEPP omogoči
izplačilo enkratnega zneska pred izpolnitvijo pogojev iz prejšnjega odstavka,
če so za to podani utemeljeni razlogi v zvezi s socialnim položajem (kot na
primer: izguba zaposlitve, prenehanje zakonske zveze in drugi) ali zdravstvenim
stanjem (kot na primer: nastanek invalidnosti in drugi) varčevalca v PEPP.
(3) V skladu z Uredbo 2019/1238/EU pogoje, povezane s fazo
izplačevanja, objavi in posodablja ministrstvo, pristojno za delo, na svoji
spletni strani.
9. člen
(pogoji za izvajanje poslov distribucije PEPP)
(1) Distribucijo PEPP lahko izvaja le fizična oseba, ki je
pridobila dovoljenje agencije za opravljanje poslov zavarovalnega zastopanja
oziroma posredovanja, pri čemer distribucija zajema storitve, kot so
opredeljene za distribucijo zavarovalnih produktov z zakonom, ki ureja
zavarovalništvo.
(2) Agencija izda dovoljenje iz prejšnjega odstavka, če je
oseba uspešno opravila tudi preizkus strokovnega znanja, potrebnega za
opravljanje poslov distribucije PEPP in izpolnjuje druge pogoje, ki jih določa
zakon, ki ureja zavarovalništvo.
(3) Slovensko zavarovalno združenje organizira izobraževanje
ter opravlja preizkuse strokovnega znanja za opravljanje poslov distribucije
PEPP.
10. člen
(razkritje informacij o izrečenih nadzornih ukrepih,
sankcijah zaradi prekrškov in identiteti kršitelja)
(1) Agencija po pravnomočno končanem postopku, s katerim je
bil izrečen nadzorni ukrep ali sankcija zaradi prekrška, oziroma postopku z
upravnim sporom iz petega odstavka tega člena, na svoji spletni strani javno
objavi vrsto in naravo kršitve, izrečene nadzorne ukrepe in sankcije zaradi
prekrška, ki jih je izrekla fizični ali pravni osebi zaradi kršitve Uredbe
2019/1238/EU oziroma tega zakona, vključno s podatki o identiteti kršitelja, v
skladu z določbami zakona, ki ureja zavarovalništvo, če ta člen ne določa
drugače. Agencija o javni objavi odloča v vsakem posameznem primeru, v skladu z
določbami drugega in tretjega odstavka tega člena.
(2) Ne glede na prejšnji odstavek agencija v odločbi, s
katero izreče nadzorne ukrepe ali izda odločbo o prekršku, odloči tudi, da se
objava vrste in narave kršitve, izrečenih nadzornih ukrepov in sankcij zaradi
prekrška, ki jih je izrekla fizični ali pravni osebi zaradi kršitve Uredbe
2019/1238/EU oziroma tega zakona, vključno s podatki o identiteti kršitelja
odloži, objavi brez podatkov o identiteti kršitelja ali ne objavi, če:
1.     
se nadzorni ukrep ali odločba o prekršku izreče pravni oziroma fizični
osebi in objava osebnih podatkov o kršitelju ni sorazmerna s težo kršitve,
2.     
bi objava informacij o identiteti kršitelja ogrozila stabilnost
finančnih trgov, pri čemer agencija v postopku presojanja zaprosi za mnenje tudi
Banko Slovenije in Agencijo za trg vrednostnih papirjev,
3.     
bi objava informacij o identiteti kršitelja ogrozila izvedbo
predkazenskega ali kazenskega postopka, pri čemer je agencija dolžna pridobiti
in upoštevati mnenje državnega tožilca, ali
4.     
bi z objavo vpletenim osebam verjetno nastala nesorazmerna škoda.
(3) Če agencija ob izdaji odločbe, s katero izreče nadzorne
ukrepe oziroma sankcije zaradi prekrškov, ne ugotovi razlogov iz prejšnjega
odstavka, v odločbi kršitelja opozori, da bodo vrsta in narava kršitve ter
identiteta kršitelja (naziv in sedež pravne osebe ali osebno ime fizične osebe
ter funkcija odgovorne osebe) javno objavljene kot javno opozorilo na spletni
strani agencije, in ga pouči, da v primeru obstoja razlogov iz prejšnjega
odstavka te razloge navede v ugovoru, ki se vloži v roku, ki je določen za
vložitev pravnega sredstva zoper odločbo o nadzornem ukrepu po določbah zakona,
ki ureja zavarovalništvo. Agencija v odločbi določi rok trajanja objave, ki ne
sme biti krajši od petih let od objave, in svojo odločitev utemelji.
(4) Če agencija na podlagi ugovora kršitelja ugotovi, da so
podani razlogi iz drugega odstavka tega člena, v odločbi, s katero ugodi
ugovoru, odloči, da se identiteta kršitelja ne objavi.
(5) Zoper odločbo, s katero agencija zavrne ugovor iz
tretjega odstavka tega člena, ima kršitelj pravico do sodnega varstva. Za
postopke sodnega varstva se uporabljajo določbe zakona, ki ureja upravni spor.
V tem primeru glede objave odloči sodišče.
11. člen
(kršitve Uredbe 2019/1238/EU)
(1) Z globo od 25.000 do 250.000 eurov se za prekršek kaznuje
pravna oseba, z globo od 25.000 do 500.000 eurov pa pravna oseba, ki se po
zakonu, ki ureja gospodarske družbe, šteje za srednjo ali veliko gospodarsko
družbo, če:
1.     
pogodba o PEPP ne vsebuje obveznih elementov iz drugega odstavka 4.
člena Uredbe 2019/1238/EU;
2.     
ponuja ali distribuira PEPP pred datumom registracije PEPP v javnem
centralnem registru (tretji odstavek 7. člena Uredbe 2019/1238/EU) ali brez
registracije;
3.     
uporablja oznako »PEPP« ali »vseevropski osebni pokojninski produkt« v
nasprotju z 9. členom Uredbe 2019/1238/EU;
4.     
distribuira PEPP v nasprotju z 10. členom Uredbe 2019/1238/EU;
5.     
kot ponudnik PEPP ne zagotavlja podračunov PEPP v skladu z 19. členom
Uredbe 2019/1238/EU;
6.     
v nasprotju s prvim odstavkom 20. člena Uredbe 2019/1238/EU ne zagotovi
dokumenta s ključnimi informacijami o posebnih zahtevah iz (g) točke tretjega
odstavka 28. člena Uredbe 2019/1238/EU oziroma v nasprotju s četrtim odstavkom
20. člena Uredbe 2019/1238/EU ne zagotovi individualiziranega priporočila;
7.     
kot ponudnik PEPP, ki želi prvič odpreti nov podračun za državo
gostiteljico, ne obvesti pristojnih organov matične države v skladu s prvim
odstavkom 21. člena Uredbe 2019/1238/EU ali obvestilu ne priloži informacij ali
dokumentov iz drugega odstavka 21. člena Uredbe 2019/1238/EU;
8.     
ne seznanijo varčevalcev na letni ravni z obvestilom o pravicah v okviru
PEPP med fazo varčevanja na letni ravni ali ne upoštevajo posebne narave
nacionalnih pokojninskih sistemov ter vsega ustreznega prava, vključno z
nacionalnim delovnim in davčnim pravom ali so informacije v obvestilu o
pravicah netočne oziroma spremembe informacij o pravicah v okviru PEPP niso
jasno navedene oziroma niso točne ali posodobljene (prvi do peti odstavek 35.
člena Uredbe 2019/1238/EU);
9.     
nemudoma ne obvesti vlagateljev o spremembah pogodbenih pogojev,
spremembah podatkov v zvezi s ponudnikom PEPP ali o tem, kako naložbena
strategija upošteva okoljske, socialne in upravljavske dejavnike (šesti
odstavek 35. člena);
10.  
obvestilo o pravicah v okviru PEPP ne vsebuje informacij iz prvega
odstavka 36. člena Uredbe 2019/1238/EU;
11.  
v obvestilu o pravicah v okviru PEPP ni navedeno, kje vlagatelj pridobi
dodatne informacije iz prvega odstavka 37. člena Uredbe 2019/1238/EU;
12.  
ne podajo pravočasno oziroma na zahtevo varčevalca informacij o
prihodnjem začetku faze izplačevanja, možnih oblikah izplačil ter možnostih, da
varčevalec spremeni obliko izplačil, ki se varčevalcem v PEPP dajo v obdobju
pred upokojitvijo in upravičencem iz naslova PEPP v fazi izplačevanja (prvi
odstavek 38. člena Uredbe 2019/1238/EU);
13.  
med fazo izplačevanja upravičencem ne zagotavlja letnih informacij o
prejemkih iz naslova PEPP in ustreznih oblikah izplačil oziroma varčevalcem, ki
v fazi izplačevanja nadaljujejo s plačevanjem vplačil, ne zagotovijo obvestil o
pravicah v okviru PEPP (drugi odstavek 38. člena Uredbe 2019/1238/EU);
14.  
varčevalcem v PEPP ali upravičencem iz naslova PEPP na njihovo zahtevo
ne predloži dopolnilnih informacij (39. člen Uredbe 2019/1238/EU);
15.  
agenciji ne predložijo letnih ali drugih zahtevanih informacij za namene
nadzora iz 40. člena Uredbe 2019/1238/EU;
16.  
nima vzpostavljenih sistemov in struktur za zagotavljanje stalne
primernosti predloženih informacij (šesti odstavek 40. člena Uredbe
2019/1238/EU);
17.  
ne predloži agenciji informacij, kadar so prispevki ali prejemki PEPP
upravičeni do ugodnosti ali spodbud (osmi odstavek 40. člena Uredbe
2019/1238/EU);
18.  
ne upošteva naložbenih pravil iz 41. člena Uredbe 2019/1238/EU;
19.  
ne ponudi naložbenih možnosti varčevalcem PEPP v skladu z 42. členom
Uredbe 2019/1238/EU;
20.  
ne poda pogojev za spremembo izbrane naložbene možnosti varčevalca v
skladu s 44. členom Uredbe 2019/1238/EU oziroma brezplačno;
21.  
stroški in provizije osnovnega PEPP presegajo 1 % zbranega kapitala na
letni ravni (drugi odstavek 45. člena Uredbe 2019/1238/EU);
22.  
ne uporabi tehnik za zmanjševanje tveganja iz 46. člena Uredbe
2019/1238/EU;
23.  
za hrambo sredstev v zvezi z zagotavljanjem PEPP in nalogami glede
nadzora ne imenuje enega ali več skrbnikov po določbah zakona, ki ureja
investicijske sklade (48. člen Uredbe 2019/1238/EU);
24.  
ne vzpostavi ali uporablja ustreznih in učinkovitih postopkov za
reševanje pritožb v vsaki državi članici, kjer ponuja ali distribuira PEPP, ki
jih vložijo varčevalci PEPP v zvezi s svojimi pravicami in obveznostmi na
podlagi Uredbe 2019/1238/EU (prvi, drugi in peti odstavek 50. člena Uredbe
2019/1238/EU);
25.  
ne odgovarja na pritožbe strank PEPP v rokih ali na način iz tretjega
odstavka 50. člena Uredbe 2019/1238/EU;
26.  
ne obvesti varčevalca PEPP o subjektu za alternativno reševaje sporov
glede pravic in obveznosti strank PEPP (četrti odstavek 50. člena Uredbe
2019/1238/EU);
27.  
ne zagotavlja jasnih in izčrpnih postopkov za reševanje pritožb na
spletnem mestu, v podružnici ter splošnih pogojih pogodbe (peti odstavek 50.
člena Uredbe 2019/1238/EU);
28.  
ne zagotovi storitve zamenjave računa v primerih in na način iz 52.
člena Uredbe 2019/1238/EU;
29.  
ne zagotovi storitve zamenjave v rokih in postopkih iz 53. člena Uredbe
2019/1238/EU;
30.  
ne sprejema plačil od datuma, ki ga določi varčevalec PEPP (peti
odstavek 53. člena Uredbe 2019/1238/EU);
31.  
varčevalcu v PEPP ne zagotovi brezplačnega dostopa do osebnih podatkov
(prvi odstavek 54. člena Uredbe 2019/1238/EU);
32.  
ne zagotovi informacij varčevalcu PEPP brezplačno, ki jih zahteva
ponudnik PEPP prejemnik (drugi odstavek 54. člena Uredbe 2019/1238/EU);
33.  
skupne provizije in stroški za zaprtje računa presegajo 0,5 % prenesenih
sredstev (tretji odstavek 54. člena Uredbe 2019/1238/EU);
34.  
zaračunava tudi druge upravne in transakcijske stroške storitve
zamenjave in krši četrti odstavek 54. člena Uredbe 2019/1238/EU;
35.  
nemudoma ne povrne finančne izgube, provizij in stroškov z obrestmi
varčevalcu v PEPP, če ni ravnal v skladu s 53. členom Uredbe 2019/1238/EU, pa
ne gre za izjemne in nepredvidljive primere ter okoliščine, na katere ni mogel
vplivati (prvi in drugi odstavek 55. člena Uredbe 2019/1238/EU);
36.  
varčevalcu ne zagotovi informacij iz prvega odstavka 56. člena Uredbe
2019/1238/EU o storitvi zamenjave za ozaveščeno odločitev;
37.  
varčevalcu na njegovo zahtevo ne zagotovi informacije o storitvi
zamenjave na način iz 24. člena Uredbe 2019/1238/EU (drugi odstavek 56. člena
Uredbe 2019/1238/EU);
38.  
varčevalcu PEPP v nasprotju z drugim odstavkom 58. člena Uredbe
2019/1238/EU ne zagotovi izbrane oblike izplačila;
39.  
ne zagotovi brezplačne spremembe oblike izplačila varčevalcu PEPP (prvi
odstavek 59. člena Uredbe 2019/1238/EU);
40.  
ob prejemu zahteve varčevalca PEPP za spremembo oblike izplačil ne
zagotovi informacij in finančnih posledic take spremembe (drugi odstavek 59.
člena Uredbe 2019/1238/EU);
41.  
na začetku faze izplačevanja varčevalcu PEPP ne ponudi pokojninskega
načrtovanja in svetovanja o izplačilih (60. člen Uredbe 2019/1238/EU);
42.  
v vlogi za registracijo PEPP navaja lažne podatke ali zavajajoče izjave
oziroma pridobi registracijo na drug nedovoljen način s kršitvijo 6. ali 7.
člena Uredbe 2019/1238/EU (točka (a) drugega odstavka 67. člena Uredbe
2019/1238/EU);
43.  
kot ponudnik PEPP ne zagotavlja storitev prenosljivosti iz 17. člena
Uredbe 2019/1238/EU in s tem krši 18. ali 19. člen Uredbe 2019/1238/EU ali
informacij o tej storitvi, ki se zahtevajo na podlagi 20. ali 21. člena Uredbe
2019/1238/EU (točka (c) drugega odstavka 67. člena Uredbe 2019/1238/EU);
44.  
za PEPP opravlja skrbniške storitve v nasprotju z zakonom, ki ureja
upravljanje investicijskih skladov (točka (d) drugega odstavka 67. člena Uredbe
2019/1238/EU).
(2) Z globo od 2.400 do 10.000 eurov se za prekrške iz
prejšnjega odstavka kaznuje odgovorna oseba pravne osebe.
12. člen
(prekrški po tem zakonu)
(1) Z globo od 25.000 do 250.000 eurov se za prekršek kaznuje
pravna oseba, z globo od 25.000 do 500.000 eurov pa pravna oseba, ki se po
zakonu, ki ureja gospodarske družbe, šteje za srednjo ali veliko gospodarsko
družbo, če:
1.     
krši pogoje varčevanja iz 7. člena tega zakona;
2.     
krši pogoje izplačevanja iz 8. člena tega zakona;
3.     
svetovanje o PEPP izvaja oseba, ki ni pridobila dovoljenja agencije iz
9. člena tega zakona oziroma ni opravila izobraževanja s področja Uredbe
1238/2019 in tega zakona ter preizkusa strokovnega znanja iz tretjega odstavka
9. člena tega zakona.
(2) z globo od 2.400 do 10.000 eurov se za prekrške iz
prejšnjega odstavka kaznuje odgovorna oseba pravne osebe.
13. člen
(hujše kršitve Uredbe 2019/1238/EU)
(1) V primerih, ko je narava prekrška iz prvega odstavka 11.
člena posebno huda zaradi višine povzročene škode oziroma višine pridobljene
protipravne premoženjske koristi ali zaradi storilčevega naklepa oziroma
njegovega namena koristoljubnosti, se pravna oseba kaznuje z globo v višini:
1.     
5.000.000 eurov ali do 10 % skupnega letnega prometa glede na zadnje
razpoložljive računovodske izkaze, ki jih je odobril pristojni organ družbe,
oziroma skupnega letnega prometa ali ustrezne vrste prihodka, ki izhaja iz
zadnjih razpoložljivih konsolidiranih letnih računovodskih izkazov, ki jih je
odobril pristojni organ matične družbe, če pravna oseba pripravi konsolidirane
računovodske izkaze na podlagi zakona, ki ureja gospodarske družbe, pri čemer
se upošteva višji znesek, ali
2.     
dvakratnega zneska koristi, če jo je mogoče opredeliti, če ta znesek
presega najvišji znesek iz prejšnje točke.
(2) Z globo v višini od 700.000 do 1.000.000 eurov se za
prekrške iz prejšnjega odstavka kaznuje odgovorna oseba pravne osebe.
(3) Za potrebe tega člena se šteje, da je narava prekrška
posebno huda zaradi višine pridobljene protipravne premoženjske koristi, če
pravna oseba s prekrškom iz prvega odstavka prejšnjega člena povzroči škodo
oziroma pridobi protipravno premoženjsko korist, ki presega 15.000 eurov.
14. člen
(višina globe v hitrem prekrškovnem postopku)
Za prekrške iz tega zakona se sme v hitrem postopku izreči
globa tudi v znesku, ki je višji od najnižje predpisane globe, določene s tem
zakonom.
15. člen
(uporaba določb o prekrških)
Višine in razponi glob, ki so določeni v 13. členu tega
zakona, veljajo in se uporabljajo ne glede na določbe zakona, ki ureja
prekrške.
PREHODNI IN KONČNA DOLOČBA
16. člen
(pogoji za izvajanje distribucije PEPP)
Agencija v roku treh mesecev od uveljavitve tega zakona
uskladi predpis, ki ureja pogoje, potrebne za opravljanje poslov zavarovalnega
zastopanja oziroma posredovanja, in predpis, ki ureja podrobnejše pogoje za
stalno poklicno usposabljanje zavarovalnih zastopnikov in zavarovalnih
posrednikov, z določbami Uredbe 2019/1238/EU in tega zakona.
17. člen
(uskladitev za fizične osebe, ki imajo dovoljenje agencije
za opravljanje poslov zavarovalnega zastopanja ali zavarovalnega posredovanja)
Za osebo, ki ima na dan uveljavitve tega zakona že izdano
dovoljenje za opravljanje poslov zavarovalnega zastopanja ali zavarovalnega
posredovanja po zakonu, ki ureja zavarovalništvo, se šteje, da ima dovoljenje
za distribucijo PEPP po tem zakonu, če opravi izobraževanje s področja Uredbe
1238/2019 in tega zakona ter preizkus strokovnega znanja pri Slovenskem
zavarovalnem združenju v okviru izobraževanj na podlagi tretjega odstavka 9.
člena tega zakona.
18. člen
(začetek veljavnosti)
Ta zakon začne veljati petnajsti dan po objavi v Uradnem
listu Republike Slovenije.
Št. 412-01/22-12/13
Ljubljana, dne 21. februarja 2023
EPA 457-IX
Državni zbor
Republike Slovenije
mag. Urška Klakočar Zupančič
predsednica