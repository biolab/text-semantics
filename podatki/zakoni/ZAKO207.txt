I. SPLOŠNE DOLOČBE
1. člen
S tem zakonom se ureja zagotavljanje in
uporaba sredstev za delno povračilo neposredne in posredne škode povzročene z vojaško
agresijo na Republiko Slovenijo v letu 1991.
Upravičenci po tem zakonu so lahko fizične
in pravne osebe, ki so utrpele škodo nastalo z vojaško agresijo v Republiki
Sloveniji.
Sredstva zbrana po tem zakonu se lahko
uporabijo tudi za oskrbo beguncev iz Republike Hrvaške v Republiki Sloveniji.
2. člen
Sredstva za delno povračilo škode iz
prejšnjega člena se zagotavljajo s posebnim prispevkom iz osebnega dohodka
oziroma od pokojnin ter katastrskega dohodka in s posebnim prispevkom k ceni
določenih proizvodov.
II. POSEBNI PRISPEVEK IZ OSEBNEGA DOHODKA IN POKOJNIN
3. člen
Posebni prispevek za odpravljanje posledic
vojaške agresije plačujejo v letu 1991 (v nadaljnjem besedilu: posebni
prispevek):
-      
fizične osebe, ki so v delovnem razmerju (v
nadaljnjem besedilu: delavci),
-      
zasebniki, ki opravljajo dejavnost kot redni
poklic (v nadaljnjem besedilu: zasebniki),
-      
fizične osebe, ki so lastniki podjetij v
zasebni lastnini in niso zavezanci za prispevek po prvi, drugi, četrti in peti
alinei tega člena,
-      
fizične osebe, ki so zavezanci za davek od dohodka
iz kmetijstva,
-      
upokojenci.
4. člen
Delavci plačujejo posebni prispevek iz
bruto osebnega dohodka in bruto nadomestil osebnega dohodka za čas odsotnosti z
dela v skladu s predpisi o delovnih razmerjih, izplačanih za mesece avgust,
september, november in december 1991.
Poseben prispevek se plačuje po stopnji
2,5%.
5. člen
Zasebniki in fizične osebe, ki so lastniki
podjetij v zasebni lastnini, plačujejo posebni prispevek od bruto osnove in
bruto nadomestil za čas odsotnosti z dela, od katerih bodo za mesece avgust,
september, november in december 1991 obračunali prispevek za pokojninsko in
invalidsko zavarovanje, in sicer po stopnji iz prejšnjega člena.
6. člen
Če za izpolnitev obveznosti iz 4. in 5. člena tega zakona delavci v podjetju ali drugi pravni osebi s področja gospodarstva in
delavci, zaposleni pri zasebniku, dodatno organizirajo delo preko polnega
delovnega časa do konca posameznega meseca, iz 4. člena tega zakona, in tako
dosežene enodnevne osebne dohodke za posamezni mesec vplačajo v bruto znesku
kot sredstva za odpravo posledic vojaške agresije, iz tega osebnega dohodka ne
plačajo dohodnine in prispevkov za socialno varnost.
7. člen
Fizične osebe, ki so zavezanci za davek od
dohodka iz kmetijstva, plačujejo posebni prispevek v višini 2% katastrskega
dohodka od kmetijskih in gozdnih zemljišč.
8. člen
Upokojenci, ki prejemajo starostno,
družinsko ali invalidsko pokojnino in upokojenci, ki prejemajo pokojnino iz
tujine, plačujejo posebni prispevek za meseca avgust in december 1991 v višini
1/31 pokojnine za navedena meseca in za meseca september in november 1991 v
višini 1/30 pokojnine za navedena meseca.
Upokojenci, ki prejemajo pokojnino po
predpisih o invalidskem in pokojninskem zavarovanju, plačujejo prispevek od
pokojnine, odmerjene z odločbo, upokojenci, ki prejemajo pokojnino iz tujine,
pa od pokojnine, zmanjšane za plačane prispevke za zdravstveno varstvo.
9. člen
Posebnega prispevka ne plačujejo zavezanci
iz 3. člena tega zakona, ki so neposredno utrpeli škodo ob vojaški agresiji na
Republiko Slovenijo, ki je večja od 10% bruto osebnega dohodka na zaposlenega v
Republiki Sloveniji za mesec julij 1991.
Posebnega prispevka po 4. in 8. členu tega zakona ne plačujejo delavci, katerih bruto osebni dohodek oziroma bruto
nadomestilo ne presega najnižjega zneska, ki zagotavlja materialno in socialno
varnost in upokojenci, katerih pokojnina je enaka ali nižja od zneska najnižje
pokojnine za polno pokojninsko dobo.
Posebnega prispevka po 7. členu tega zakona
ne plačujejo fizične osebe, ki so zavezanci za davek iz kmetijstva, katerih
katastrski dohodek od kmetijskih in gozdnih zemljišč ne presega 3.630 din.
Zavezanci iz prvega odstavka tega člena
uveljavljajo oprostitev plačevanja posebnega prispevka na podlagi potrdila
pristojne občinske komisije za oceno škode.
10. člen
Posebni prispevek iz 4. in 8. člena tega zakona obračunajo in neposredno vplačajo izplačevalci osebnih dohodkov, ki so
pravne osebe in izplačevalci pokojnin na poseben račun sredstev za odpravo
posledic vojaške agresije v Republiki Sloveniji v letu 1991.
Posebni prispevek iz 5. in 7. člena tega zakona, posebni prispevek od pokojnin, prejetih iz tujine in posebni prispevek za
zaposlene delavce vplačajo zasebniki, fizične osebe in upokojenci na zbirni
prehodni račun dohodnine in drugih obveznosti sredstva iz tega računa pa se
prenesejo na poseben račun iz prejšnjega odstavka.
11. člen
Glede postopka, načina in rokov za
plačevanje posebnega prispevka ter zamudnih obresti za nepravočasno plačilo
posebnega prispevka se smiselno uporabljajo določbe zakona o prispevkih za
pokojninsko in invalidsko zavarovanje, zdravstveno varstvo in zaposlovanje
(Uradni list RS, št. 48/90).
Za prisilno izterjavo posebnega prispevka,
ki so ga po tem zakonu dolžni plačevati zasebniki zase in za delavce, zaposlene
pri njih in za fizične osebe, ki so zavezanci za davek od dohodka iz
kmetijstva, se upoštevajo določbe zakona o davkih občanov (Uradni list SRS, št.
36/88, 8/89 in RS, št. 48/90).
III. POSEBNI PRISPEVEK K CENI DOLOČENIH PROIZVODOV
12. člen
Posebni prispevek v ceni določenih
proizvodov se v letu 1991 plačuje od prometa določenih proizvodov iz tarifnih
številk 2, 3 in 4 Tarife temeljnega prometnega davka, ki je sestavni del zakona
o začasnih ukrepih o davku od prometa proizvodov in storitev (Uradni list SFRJ,
št. 4/91).
13. člen
Zavezanec za plačevanje posebnega prispevka
k ceni določenih proizvodov je trgovsko podjetje ali trgovska obratovalnica, ki
proda proizvode iz 12. člena tega zakona končnim potrošnikom.
14. člen
Posebni prispevek k ceni določenih
proizvodov se plačuje v višini:
-      
0,50 dinarjev od litra naftnih derivatov iz
tarifne številke 2, razen butana in propana;
-      
2,00 dinarjev od zavitka cigaret iz 1. do 3.
točke tarifne številke 3;
-      
10,00 dinarjev od litra alkoholnih pijač iz 2.
točke tarifne številke 4, razen piva.
15. člen
Trgovsko podjetje ali trgovska
obratovalnica plačuje posebni prispevek k. ceni določenih proizvodov do 7. v
mesecu za prodane količine v predhodnem mesecu.
16. člen
Posebni prispevek k ceni določenih
proizvodov se vplačuje na račun iz 10. člena tega zakona.
4. člen
Plačevanje posebnega prispevka k ceni
določenih proizvodov po tem zakonu nadzorujeta Služba družbenega knjigovodstva
in pristojna občinska uprava za družbene prihodke.
18. člen
Glede postopka in načina za plačevanje
posebnega prispevka k ceni določenih proizvodov ter zamudnih obresti za
nepravočasno plačilo, se smiselno uporabljajo določbe zakona o začasnih ukrepih
o davku od prometa proizvodov in storitev (Uradni list SFRJ, št. 4/91).
IV. UGOTAVLJANJE ŠKODE IN UPORABA SREDSTEV
19. člen
Škoda in njena višina se ugotavlja na podlagi
metodologije, ki jo določi Izvršni svet Skupščine Republike Slovenije.
20. člen
Škodo ugotavlja in ocenjuje stalna komisija
pri izvršnem svetu občinske skupščine.
Občinska komisija pripravi zbirno poročilo
o oceni škode v občini ter ga posreduje izvršnemu svetu občinske skupščine, ki
mora prejeto poročilo posredovati Komisiji Izvršnega sveta Skupščine Republike
Slovenije za oceno škode (v nadaljnjem besedilu: Komisija).
21. člen
Oceno škode in namensko porabo dodeljenih
sredstev preverja Komisija.
22. člen
Sredstva zbrana po tem zakonu, se
dodeljujejo v skladu s programi, ki jih na podlagi predlogov izvršnih svetov
občinskih skupščin pripravijo pristojna ministrstva.
Komisija obravnava in sprejme programe in
odloča o višini in načinu dodelitve sredstev za odpravo škode.
Komisija odloča tudi o uporabi sredstev za
namen iz tretjega odstavka 1. člena tega zakona.
O uporabi sredstev po tem zakonu Izvršni
svet Skupščine Republike Slovenije obvešča Skupščino Republike Slovenije.
23. člen
Pri sanaciji škode se prioritetno odpravlja
škoda na:
-      
stanovanjskih objektih – porušenih ali
poškodovanih, kjer je potrebna takojšnja adaptacija za zagotovitev nastanitve;
-      
osnovnih sredstvih in gospodarskih objektih na
kmetijah, ki se uporabljajo za opravljanje gospodarske dejavnosti, ki je
izključni vir preživljanja in
-      
na vozilih fizičnih in pravnih oseb, uničenih
na barikadah in angažiranih s strani oblastnih organov.
Škoda po prejšnjem odstavku se poravnava v
celoti, druga škoda pa v skladu z razpoložljivimi sredstvi.
24. člen
Komisija lahko zaradi hitrejše odprave
škode pred dokončno oceno škode in odločitvijo o dodelitvi sredstev odobri
začasno uporabo sredstev, vendar le v primeru, če upravičenec pridobi
garancijo, s katero jamči za vračilo preveč dodeljenih sredstev ali vseh
sredstev v primeru, če Komisija z dokončno odločitvijo ne dodeli sredstev za
odpravo posledic vojaške agresije.
25. člen
Izvršni sveti občinskih skupščin in
pristojna ministrstva skrbijo za odpravljanje škode in so odgovorni za namensko
uporabo dodeljenih sredstev.
V. KAZENSKA DOLOČBA
26. člen
Z denarno kaznijo najmanj 50.000 dinarjev
se kaznuje za prekršek trgovsko podjetje oziroma obratovalnica, ki ne vplača
posebnega prispevka iz 14. člena v rokih in na način iz 15. člena tega zakona.
Z denarno kaznijo najmanj 10.000 dinarjev
se kaznuje tudi odgovorna oseba trgovskega podjetja, ki stori dejanje iz
prejšnjega odstavka tega člena.

Zakon o delnem
povračilu škode povzročene z vojaško agresijo na Republiko Slovenijo v letu 1991 (Uradni list RS, št. 11/91)
vsebuje naslednjo končno določbo:
»VI. KONČNA DOLOČBA
27. člen
Ta zakon začne veljati naslednji dan po
objavi v Uradnem listu Republike Slovenije.«.

Zakon o spremembah in dopolnitvah
zakona o delnem povračilu škode povzročene z vojaško agresijo
na Republiko Slovenijo v letu 1991
(Uradni list RS, št. 32/91)
vsebuje naslednjo končno določbo:
»4. člen
Ta zakon začne veljati naslednji dan po
objavi v Uradnem listu Republike Slovenije.«.

Zakon o
spremembah in dopolnitvah zakona o
prekrških (Uradni list RS, št. 13/93)
določa tudi:
»24. člen
V zakonih, uredbah in odlokih Izvršnega
sveta Skupščine Republike Slovenije oziroma Vlade Republike Slovenije in v
odlokih občinskih skupščin in skupščin posebnih družbenopolitičnih skupnosti se
denarni zneski, s katerimi je določena spodnja ali zgornja meja predpisane
denarne kazni za prekršek ali znesek denarne kazni, ki se izterja takoj na
kraju prekrška (241. člen zakona o prekrških):
-      
zvišajo za 3-krat, če so bile uveljavljene pred
22. 3. 1991;
-      
zvišajo za 2-krat, če so bile uveljavljene od 22. 3.
1991 dalje.«;
ter vsebuje naslednjo končno
določbo:
»28. člen
Ta zakon začne veljati petnajsti dan po
objavi v Uradnem listu Republike Slovenije.«.