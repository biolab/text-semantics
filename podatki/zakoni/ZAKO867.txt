1. člen
Ob prvi obletnici plebiscita o
samostojnosti in neodvisnosti Republike Slovenije izdaja Republika Slovenija
priložnostne kovance – priložnostne zlatnike in priložnostne srebrnike.
Priložnostni kovanci so zakonito plačilno
sredstvo na ozemlju Republike Slovenije.
2. člen
Priložnostni zlatniki se izdajo v apoenu
5.000 tolarjev, v količini 4.000 kovancev in v skupni vrednosti 20.000.000
tolarjev.
Priložnostni srebrniki se izdajo v apoenu
500 tolarjev v količini 50.000 kovancev in v skupni vrednosti 25.000.000
tolarjev.
3. člen
Glavna znamenja priložnostnih kovancev
določi Izvršni svet Skupščine Republike Slovenije na predlog Banke Slovenije.
4. člen
Strokovne in tehnične naloge v zvezi z
izdajo priložnostnih kovancev opravlja Banka Slovenije na podlagi pogodbe, ki
jo v imenu Republike Slovenije sklene minister za finance.
Priložnostne kovance izdela specializirana
organizacija, ki jo določi Banka Slovenije.
5. člen
Priložnostni kovanci se prodajajo po ceni,
ki je večja od njihove nominalne vrednosti.
Prodajno ceno priložnostnih kovancev določi
Banka Slovenije.
6. člen
Banka Slovenije določi dan izročitve
priložnostnih kovancev v prodajo.
Priložnostne kovance prodaja Banka
Slovenije neposredno ali preko bank in drugih specializiranih organizacij.
7. člen
Prihodki od prodaje priložnostnih kovancev
se po odbitku stroškov stekajo v republiški proračun.
8. člen
Ta zakon začne veljati naslednji dan po
objavi v Uradnem listu Republike Slovenije.
Št. 450-05/91-5/1
Ljubljana, dne 11. decembra
1991.
Skupščina Republike Slovenije
Predsednik
dr. France Bučar l. r.