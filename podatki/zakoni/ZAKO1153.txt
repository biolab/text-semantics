1. člen
Republika Slovenija daje poroštvo v skladu
s splošnimi pogoji za najemanje kreditov Sklada za Socialni razvoj Sveta Evrope
(v nadaljevanju: Sklad) za alocirane obveznosti iz kreditnih pogodb, ki ju
skleneta Nova Ljubljanska banka, d.d., Ljubljana in Nova Kreditna banka
Maribor, d.d.,Maribor s Skladom za obveznosti slovenskih dolžnikov iz kreditov,
ki jih je Sklad za financiranje povečanja zaposlovanja v gospodarsko manj
razvitih in izrazito emigracijskih področjih SFR Jugoslavije najel pri Skladu
dne 30. marca 1988, 30. avgusta 1989 in 30. julija 1990.
2. člen
Poroštvo za obveznosti iz prejšnjega člena
daje Republika Slovenija do skupnega zneska glavnic 2,807.603,54 DEM po stanju
na dan 30. 10. 1997 iz naslova:
-       
zaostalih glavnic v višini:
Nova Ljubljanska banka, d.d., Ljubljana:
1,810.662,78 DEM,
-       
v bodoče dospevajočih glavnic v višini:
Nova Ljubljanska banka, d.d., Ljubljana:
636.375,69 DEM,
Nova Kreditna banka Maribor, d.d., Maribor:
360.565,07 DEM,
povečanega za pripadajoče obresti.
3. člen
Če Nova Ljubljanska banka, d.d., Ljubljana
oziroma Nova Kreditna banka Maribor, d.d., Maribor zaradi svoje plačilne
nesposobnosti ne poravna svojih dospelih obveznosti iz kreditne pogodbe, bo
Republika Slovenija na poseben poziv Sklada plačala te obveznosti namesto Nove
Ljubljanske banke, d.d., Ljubljana oziroma Nove Kreditne banke Maribor, d.d.,
Maribor.
4. člen
Minister, pristojen za finance podpiše v
svojstvu garanta kreditni pogodbi iz 1. člena tega zakona in zadolžnici, ki sta
sestavni del kreditnih pogodb.
5. člen
Sredstva za izpolnitev poroštvenih
obveznosti iz 1. člena tega zakona se zagotavljajo v proračunu Republike
Slovenije v tolarski protivrednosti na dan izpolnitve poroštva.
6. člen
Če Republika Slovenija plača obveznosti iz
kreditne pogodbe namesto Nove Ljubljanske banke, d.d., Ljubljana oziroma Nove
Kreditne banke Maribor, d.d., Maribor, pridobi pravico do regresa za izplačane
zneske in stroške, ki so v zvezi s tem nastali.
Pravica Republike Slovenije do regresa iz
prejšnjega odstavka se zavaruje tako, da Nova Ljubljanska banka, d.d.,
Ljubljana oziroma Nova Kreditna banka Maribor, d.d., Maribor izdata abstraktno
nepreklicno prvovrstno garancijsko obljubo plačljivo na prvi poziv, ki se glasi
na celotno višino obveznosti s pripadajočimi obrestmi, za katero Skladu jamči
Republika Slovenija, in sicer v roku 30 dni od dneva podpisa kreditnih pogodb
iz 1. člena tega zakona.
Garancijski obljubi se deponirata pri Banki
Slovenije kot plačilnemu agentu Republike Slovenije.
Stroške, povezane z garancijsko obljubo,
nosi Nova Ljubljanska banka, d.d., Ljubljana in Nova Kreditna banka Maribor,
d.d., Maribor.
7. člen
Ta zakon začne veljati naslednji dan po
objavi v Uradnem listu Republike Slovenije.
Št. 440-03/97-71/1
Ljubljana, dne 8. januarja 1998.
Predsednik
Državnega zbora
Republike Slovenije
Janez Podobnik, dr. med. l. r.