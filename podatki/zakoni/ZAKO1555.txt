I. SPLOŠNE DOLOČBE
Splošno
1. člen
Ta zakon določa v katerih primerih se
opravljanje dejavnosti oziroma dela šteje kot delo na črno, v katerih primerih
je šteti zaposlovanje delavcev kot zaposlovanje na črno, kdo je soudeleženec
dela na črno in kaj je nedovoljeno reklamiranje.
(2) S tem zakonom se v pravni red Republike
Slovenije delno prenašata: 
-      
Direktiva 2009/52/ES Evropskega parlamenta in
Sveta z dne 18. junija 2009 o minimalnih standardih glede sankcij in ukrepov
zoper delodajalce nezakonito prebivajočih državljanov tretjih držav (UL L št.
168 z dne 30. 6. 2009, str. 24), 
-      
Direktiva 2010/41/EU Evropskega parlamenta in
Sveta z dne 7. julija 2010 o uporabi načela enakega obravnavanja moških in
žensk, ki opravljajo samostojno dejavnost, in o razveljavitvi Direktive Sveta
86/613/EGS (UL L št. 180 z dne 15. 7. 2010, str. 1).
Pojmi
2. člen
(1) Domača ali tuja pravna oseba po tem
zakonu je gospodarska družba, zadruga, zavod oziroma druga pravna oseba, ki
opravlja registrirano dejavnost.
(2) Podjetnik po tem zakonu je domača ali
tuja fizična oseba, ki na trgu skladno z veljavno zakonodajo samostojno
opravlja pridobitno dejavnost.
(3) Posameznik po tem zakonu je domača ali
tuja oseba, ki opravlja dejavnost oziroma delo brez registracije ali
priglasitve in brez izpolnjevanja drugih z zakonom predpisanih pogojev.
(4) Nezakonito prebivanje je prebivanje
državljana tretje države, ki v Republiki Sloveniji ne prebiva v skladu z
določbami zakona, ki ureja vstop, prebivanje in odstranitev tujcev, ali zakona,
ki ureja mednarodno zaščito. 
(5) Nezakonita zaposlitev pomeni zaposlitev
nezakonito prebivajočega državljana tretje države. 
(6) Podizvajalec je vsaka pravna oseba,
podjetnik ali posameznik, ki mu je dodeljena izvedba vseh ali del obveznosti iz
že sklenjene pogodbe. 
(7) Plačilo za delo na črno zaposlene osebe
pomeni plačo ali kakršne koli druge prejemke v denarju ali naravi, ki jih
delavec prejme iz zaposlitve neposredno ali posredno od pravne osebe,
podjetnika ali posameznika, in je enakovredno tistemu, ki bi ga uživali
primerljivi delavci v zakonitem delovnem razmerju. 
(8) Posebno izkoriščevalski delovni pogoji
so delovni pogoji, vključno s tistimi, ki nastanejo zaradi diskriminacije, kjer
obstaja očitno nesorazmerje v primerjavi s pogoji zaposlitve zakonito
zaposlenih delavcev. 
(9) Državljan tretje države je državljan
države, ki ni država članica Evropske unije, Evropskega gospodarskega prostora
ali Švicarske konfederacije ali ni družinski član državljana države članice
Evropske unije, Evropskega gospodarskega prostora ali Švicarske konfederacije.
Delo na črno
3. člen
(1) Za delo na črno se šteje opravljanje
dejavnosti oziroma dela v naslednjih primerih:
-      
če pravna oseba opravlja dejavnost, ki je nima
vpisane v sodni register, oziroma opravlja dejavnost, ki je nima določene v
temeljnem aktu, ali če nima z zakonom predpisanih listin o izpolnjevanju
pogojev za opravljanje registrirane ali v temeljnem aktu določene dejavnosti,
-      
če podjetnik opravlja dejavnost, katere nima
vpisane v ustrezen register, ali če nima z zakonom predpisanih listin o
izpolnjevanju pogojev za opravljanje registrirane dejavnosti,
-      
če pravna oseba ali podjetnik opravlja
dejavnost kljub začasni prepovedi opravljanja dejavnosti,
-      
če tuje podjetje, razen podjetja s sedežem v
državi članici Evropske unije, Evropskega gospodarskega prostora ali Švicarske
konfederacije, ki opravlja storitvene dejavnosti v skladu z zakonom, ki ureja
storitve na notranjem trgu ne opravlja dejavnosti v Republiki Sloveniji prek
podružnic ali opravlja dejavnost brez ustreznega dovoljenja,
-      
če posameznik opravlja dejavnost oziroma delo
in ni vpisan ali priglašen kot to določa ta ali drugi zakoni.
(2) Opravljanje dela na črno iz prejšnjega
odstavka je prepovedano.
Soudeleženec dela na črno
4. člen
(1) Pravna oseba, podjetnik ali posameznik,
ki omogoči eni ali več osebam opravljanje dela na črno, za katere ve, da
opravljajo delo na črno, je soudeleženec dela na črno.
(2) Pravna oseba, podjetnik ali posameznik,
ki sklene pogodbo z drugo pravno osebo, podjetnikom ali posameznikom, za katere
ve, da opravljajo delo na črno, je soudeleženec dela na črno.
Zaposlovanje na črno
5. člen
(1) Prepovedano je zaposlovanje na črno, za
kar se šteje, če pravna oseba ali podjetnik, ki izpolnjuje pogoje za
opravljanje dejavnosti:
-      
z delavcem ni sklenil pogodbe o zaposlitvi
oziroma pogodbe civilnega prava, na podlagi katere se lahko opravlja delo, in
delavca ni prijavil v zdravstveno ter pokojninsko in invalidsko zavarovanje,
-      
zaposli tujca ali osebo brez državljanstva v
nasprotju s predpisi o zaposlovanju tujcev, omogoči delo dijaka ali študenta
brez ustrezne napotnice pooblaščene organizacije za posredovanje dela, ali če
omogoči, da to napotnico uporabi za delo druga oseba,
-      
omogoči delo dijaka ali študenta brez ustrezne
napotnice pooblaščene organizacije za posredovanje dela, ali če omogoči, da to
napotnico uporabi za delo druga oseba,
-      
nezakonito zaposli državljana tretje države.
(2) Za zaposlovanje na črno se šteje tudi,
kadar posameznik v svojem imenu in za svoj račun zaposli delavca, ki zanj
opravlja delo na črno.
(3) Če je v primeru iz prve alinee prvega
odstavka tega člena na črno zaposlena brezposelna oseba, se domneva, da ima
sklenjeno delovno razmerje za nedoločen čas. Pravna oseba ali podjetnik mora
takšni osebi izročiti pisno pogodbo o zaposlitvi za nedoločen čas v roku 3 dni
po tem, ko inšpektor za delo ugotovi zaposlitev na črno. Če ji pogodba v tem
roku ni vročena, lahko zahteva sodno varstvo.
(4) Na črno zaposlena oseba lahko kadar
koli med zaposlitvijo na črno pri pristojnih nadzornih organih vloži pritožbo
zoper pravno osebo, podjetnika ali posameznika zaradi zaposlitve na črno. 
(5) Če pravna oseba, podjetnik ali
posameznik ali na črno zaposlena oseba ne dokaže, koliko časa je trajala
zaposlitev, se šteje, da je bila oseba na črno zaposlena tri mesece. 
(6) Pravna oseba, podjetnik ali posameznik,
ki na črno zaposli brezposelno osebo, mora poravnati vse obveznosti iz
delovnega razmerja za obdobje celotne zaposlitve na črno najmanj v višini
minimalne plače za vsak mesec opravljenega dela, če oseba v tem času ni bila
prijavljena v obvezno zdravstveno ter pokojninsko in invalidsko zavarovanje na
podlagi delovnega razmerja. 
(7) Pravna oseba, podjetnik ali posameznik,
ki zaposli državljana tretje države, ki nezakonito prebiva v Republiki
Sloveniji, mora državljanu tretje države plačati vse morebitne še neporavnane
obveznosti za opravljeno delo najmanj v višini minimalne plače za vsak mesec
opravljenega dela, kot če bi bil državljan tretje države zakonito zaposlen,
hkrati pa mora plačati vse stroške pošiljanja neporavnanih plačil v državo,
kamor se je državljan tretje države vrnil ali je bil vrnjen. 
(8) Pravna oseba, podjetnik ali posameznik
mora v osmih delovnih dneh po tem, ko inšpektor za delo ugotovi kršitev,
poravnati obveznosti iz šestega in sedmega odstavka tega člena ter v petih
delovnih dneh od poteka roka za plačilo inšpektoratu za delo o tem predložiti
dokazilo. 
(9) Če na črno zaposlena oseba iz šestega
oziroma sedmega odstavka tega člena ni prejela vseh plačil za opravljeno delo
oziroma za povračilo vseh stroškov za pošiljanje neporavnanih plačil v državo,
kamor se je državljan tretje države vrnil ali je bil vrnjen, lahko poravnavo
obveznosti iz šestega oziroma sedmega odstavka tega člena uveljavlja neposredno
pred pristojnim sodiščem. 
(10) Pravna oseba, podjetnik ali posameznik
mora pred sklenitvijo delovnega razmerja od državljana tretje države zahtevati,
da mu predloži dokazilo o zakonitem prebivanju v Republiki Sloveniji. Kopijo
dokazila o zakonitem prebivanju mora hraniti ves čas zaposlitve državljana
tretje države pri njem. 
(11) Če je pravna oseba, podjetnik ali
posameznik, ki je na črno zaposlil osebo iz prvega odstavka tega člena,
podizvajalec, so za obveznosti iz šestega oziroma sedmega odstavka tega člena
solidarno odgovorni glavni izvajalec in vsi vmesni podizvajalci, če se jim
dokaže, da so vedeli, da je pravna oseba, podjetnik ali posameznik na črno
zaposloval osebe ter o tem niso obvestili pristojnih nadzornih organov. 
(12) Pravna oseba, podjetnik ali posameznik
iz desetega odstavka tega člena ali glavni izvajalec oziroma vsi vmesni
podizvajalci iz prejšnjega odstavka so odgovorni za nezakonito zaposlitev, če: 
-      
so vedeli, da je državljan tretje države
predložil ponarejeno dokazilo o zakonitem prebivanju, 
-      
za državljana tretje države ni bila opravljena
prijava dela v skladu z 49. ali 50. členom Zakona o zaposlovanju in delu tujcev
(Uradni list RS, št. 26/11).
Nedovoljena reklama
6. člen
(1) Prepovedano je naročanje in objavljanje
oglasov (nedovoljena reklama) v časopisih, revijah, radiu, televiziji in drugih
elektronskih medijih (oglaševalska organizacija) ali posredovanje in
objavljanje reklamnih sporočil na drug način, ki je dostopen javnosti, če:
-      
pravna oseba, podjetnik ali posameznik ponuja
oziroma reklamira delo na črno po določbah 3. člena tega zakona,
-      
pravna oseba, podjetnik ali posameznik objavlja
potrebo po delavcu, katerega delo ni vezano na registrirano oziroma priglašeno
dejavnost.
(2) Naročnik oglasa je dolžan ob naročilu
oglasa navesti podatke o njegovi identiteti: firmo in sedež firme ter ime in
priimek odgovorne osebe ali ime in priimek naročnika ter njegovo stalno
prebivališče.
(3) Oglaševalska organizacija ne sme
objavljati oglasov, če naročnik oglasa ne posreduje podatkov iz prejšnjega
odstavka.
(4) Oglaševalska organizacija je dolžna
organom iz 13. člena tega zakona na njihovo zahtevo posredovati podatke o
naročniku oglasa.
II. IZJEME, KI SE NE ŠTEJEJO ZA DELO OZIROMA ZAPOSLOVANJE NA
ČRNO
Aktivnosti, ki niso delo oziroma
zaposlovanje na črno
7. člen
(1) Ne glede na določbe 3. člena tega
zakona se za delo na črno ne štejejo:
-      
medsebojna sosedska pomoč,
-      
delo v lastni režiji,
-      
nujno delo,
-      
humanitarno, karitativno, prostovoljno in
dobrodelno delo po tem zakonu in po drugih predpisih,
-      
osebno dopolnilno delo.
(2) Ne glede na določbe 5. člena tega
zakona se za zaposlovanje na črno ne štejejo:
-      
kratkotrajno delo,
-      
(prenehala
veljati),
-      
nujno delo ter humanitarno, karitativno,
prostovoljno in dobrodelno po tem zakonu in po drugih predpisih.
Sosedska pomoč
8. člen
Za medsebojno sosedsko pomoč se šteje
opravljanje dela med sosedi, kadar med njimi obstaja določena bližina v smislu
prebivanja, če med njimi ni sklenjene pogodbe in je delo opravljeno brez
plačila ter če ga ne opravi pravna oseba ali podjetnik, ki opravlja dejavnost,
ki je neposredno vezana na opravljeno delo, kakor tudi druge oblike medsosedske
pomoči, določene v zakonu.
Delo v lastni režiji
9. člen
Za opravljanje del v lastni režiji se šteje
opravljanje vseh del na nepremičninah, razen če s posebnim zakonom ni drugače
določeno, in na premičninah v osebni lasti, ter opravljanje storitev, kadar jih
opravlja lastnik sam ali njegov zakonec ali oseba, s katero živi v zunaj
zakonski skupnosti ali partner v registrirani istospolni skupnosti, ali z
osebami, s katerimi je v sorodstvu v ravni vrsti do tretjega kolena.
Nujno delo
10. člen
Za opravljanje nujnih del za preprečitev
nesreč ali odstranitev posledic naravnih in drugih nesreč se štejejo vsa dela,
ki so namenjena preprečevanju naravnih nesreč (poplave, plazovi) ali
odstranjevanju posledic naravnih nesreč (odstranjevanje ruševin, naplavin) in
drugih nesreč (odprava posledic požara in podobno).
Humanitarno, karitativno,
prostovoljno in dobrodelno delo
11. člen
(1) Za humanitarno, karitativno in
prostovoljno delo se šteje brezplačno opravljanje dela za organizacije, ki so
registrirane kot humanitarne ali karitativne ter organizirano prostovoljno delo
v okviru drugih nevladnih organizacij.
(2) Za dobrodelno delo se šteje brezplačno
opravljanje dela, ki je namenjeno varovancem v vzgojnovarstvenih zavodih,
šolarjem, dijakom in študentom v izobraževalnih zavodih, bolnikom v bolnišnicah
ter osebam v domovih za ostarele.
Osebno dopolnilno delo
12. člen
(1) Za osebno dopolnilno delo se šteje,
kadar posameznik osebno sam opravlja dela pomoči v gospodinjstvu in njim
podobna dela, nabira in prodaja gozdne sadeže in zelišča ter opravlja druga
manjša dela, pod pogojem, da posebni predpisi ne določajo drugače.
(2) Za osebno dopolnilno delo se šteje
tudi, kadar posameznik osebno sam izdeluje izdelke domače in umetne obrti, za
katere ima pridobljeno mnenje po določbi 15. člena obrtnega zakona (Uradni list
RS, št. 50/94).
(3) Dela iz prvega in drugega odstavka tega
člena se lahko opravljajo pod pogojem, če letni prihodki iz naslova tega dela
ne presegajo minimalne letne plače v Republiki Sloveniji iz preteklega leta, in
če so določena v pravilniku o delih, ki jih je šteti za osebno dopolnilno delo
ter o postopku priglasitve teh del.
(4) Posameznik je dolžan osebno dopolnilno
delo iz prvega in drugega odstavka tega člena pred pričetkom opravljanja
priglasiti pristojni upravni enoti, ki ga vpiše v seznam zavezancev, ki
opravljajo osebno dopolnilno delo.
Kratkotrajno delo
12.a člen
(1) Za kratkotrajno delo se šteje
brezplačno opravljanje dela v mikro družbi, zasebnem zavodu ali pri podjetniku
z največ 10 zaposlenimi, kadar jih opravlja zakonec, zunajzakonski partner ali
partner v registrirani istospolni skupnosti podjetnika ali lastnika oziroma
solastnika gospodarske družbe oziroma zasebnega zavoda ali oseba, s katero je v
sorodu v ravni vrsti do prvega kolena, in traja največ 40 ur mesečno.
(2) Delo iz prejšnjega odstavka se mora
opravljati v skladu s predpisi o delovnih razmerjih glede dela otrok, mlajših
od 15 let, delovnega časa, nočnega dela, odmorov in počitkov, varstva žensk,
varstva delavcev, ki še niso dopolnili 18 let starosti, in predpisi o varnosti
ter zdravju pri delu.
(3) To delo se lahko opravlja na podlagi
predhodne prijave upravni enoti, kjer se delo opravlja. Prijava vsebuje navedbo
osebe, ki bo delo opravljala, kraj in čas opravljanja dela ter izjavo o
izpolnjevanju pogojev iz tega zakona. Upravna enota mora en izvod prijave
nemudoma posredovati pristojnemu inšpektoratu za delo.
Malo delo
12.b člen
(prenehal
veljati)
III. NADZOR
Nadzorni organi
13. člen
(1) Kršitve določb tega zakona ugotavljajo
inšpektorati in drugi organi v okviru pooblastil, določenih s tem zakonom in s
posebnimi zakoni:
-      
tržni inšpektorat nadzoruje kršitve določb 3. in 4. člena ter prve alineje prvega odstavka in drugega, tretjega in četrtega odstavka
6. člena tega zakona;
-      
inšpektorat za delo nadzoruje kršitve določb 5.
člena in druge alinee prvega odstavka 6. člena tega zakona;
-      
prometni inšpektorat nadzoruje kršitve določb
3. člena tega zakona;
-      
davčna inšpekcija nadzoruje kršitve določb
3. člena tega zakona.
(2) Davčna uprava Republike Slovenije vodi
evidenco o doseženih letnih prihodkih iz naslova osebnega dopolnilnega dela po
tretjem odstavku 12. člena tega zakona, njene pooblaščene osebe pa opravljajo
posreden nadzor o kršitvah določb tega zakona. Posreden nadzor o kršitvah
določb tega zakona izvajajo tudi: carinska uprava, kmetijski, gozdarski in
gradbeni inšpektorat, inšpektorat za okolje in prostor, zdravstveni
inšpektorat, šolska inšpekcija in policija. Ti organi so dolžni o sumih ali
ugotovitvah kršitev določb tega zakona nemudoma pisno obvestiti pristojni organ
iz prejšnjega odstavka.
(3) Prekrškovni organi iz prvega in drugega
odstavka tega člena imajo pri ugotavljanju kršitev določb tega zakona pravico
zahtevati od pravne osebe, podjetnika in posameznika vse listine, na podlagi
katerih je mogoče ugotoviti kršitve določb tega zakona.
(4) Če se opravlja delo na črno iz 3. člena
tega zakona, izda prekrškovni organ iz prvega odstavka tega člena odločbo, s
katero prepove opravljanje tega dela.
(5) Rok za pritožbo zoper odločbo iz
prejšnjega odstavka je osem dni od dneva vročitve. Pritožba zoper odločbo ne
zadrži izvršitve odločbe.
(6) Če je po tem zakonu mogoče odvzeti
predmet, s katerim je bilo opravljeno delo na črno, lahko prekrškovni organ iz
prvega odstavka tega člena predmet začasno zaseže.
Državna komisija
14. člen
(1) Za določanje, koordiniranje in
spremljanje aktivnosti za preprečevanje dela in zaposlovanja na črno imenuje
Vlada Republike Slovenije komisijo za odkrivanje in preprečevanje dela in
zaposlovanja na črno.
(2) Komisija iz prejšnjega odstavka
koordinira delo inšpekcijskih služb iz prejšnjega člena ter enkrat letno izdela
poročilo o aktivnostih in učinkih preprečevanja dela in zaposlovanja na črno. Komisija
vsako leto opredeli dejavnosti, za katere ocenjuje, da se v njih državljani
tretjih držav v večji meri nezakonito zaposlujejo, in pripravi načrt
inšpekcijskih pregledov. Vsako koledarsko leto komisija pripravi tudi poročilo
o opravljenih inšpekcijskih pregledih iz prejšnjega stavka ter o ugotovitvah
teh pregledov obvesti Evropsko komisijo do konca junija naslednjega leta za preteklo
koledarsko leto.
(3) Poročilo iz prejšnjega odstavka
komisija predloži v obravnavo ekonomsko-socialnemu svetu in Vladi Republike
Slovenije.
IV. KAZENSKE DOLOČBE
15. člen
(1) Z globo od 1,000.000 tolarjev do
5,000.000 tolarjev se za prekršek kaznuje pravna oseba, ki opravlja dejavnost,
določeno v prvi alinei 3. člena tega zakona.
(2) Z globo od 1,000.000 tolarjev do
5,000.000 tolarjev se za prekršek kaznuje podjetnik, ki opravlja dejavnost,
določeno v drugi alinei 3. člena tega zakona.
(3) Z globo od 800.000 tolarjev do
3,000.000 tolarjev se za prekršek kaznuje pravna oseba ali podjetnik, ki
opravlja dejavnost, določeno v tretji alinei 3. člena tega zakona.
(4) Z globo od 1,000.000 tolarjev do
5,000.000 tolarjev se za prekršek kaznuje tuja pravna oseba ali podjetnik, ki
opravlja dejavnost, določeno v četrti alinei 3. člena tega zakona.
(5) Z globo od 50.000 tolarjev do 450.000
tolarjev se za prekršek kaznuje posameznik, ki opravlja dejavnost oziroma delo,
določeno v peti alinei 3. člena tega zakona.
(6) Poleg globe se lahko za prekršek iz
prvega, drugega, tretjega in petega odstavka tega člena izreče sankcija odvzem
predmetov.
(7) Z globo od 100.000 tolarjev do 500.000
tolarjev se kaznuje za prekršek iz prvega, tretjega in četrtega odstavka tega
člena tudi odgovorna oseba pravne osebe.
16. člen
(1) Z globo od 500.000 tolarjev do
3,000.000 tolarjev se kaznuje pravna oseba ali podjetnik, ki je soudeleženec
dela na črno po 4. členu tega zakona.
(2) Z globo od 80.000 tolarjev do 300.000
tolarjev se kaznuje tudi odgovorna oseba pravne osebe iz prejšnjega odstavka.
17. člen
Z globo od 50.000 tolarjev do 450.000
tolarjev se kaznuje posameznik, ki je soudeleženec dela na črno po 4. členu
tega zakona.
18. člen
(1) Z globo od 4.100 eurov do 20.800 eurov
se kaznuje pravna osebe ali podjetnik, ki stori prekršek iz prve, druge in
tretje alineje prvega odstavka 5. člena tega zakona. 
(2) Z globo od 400 eurov do 2.000 eurov se
kaznuje za prekršek iz prejšnjega odstavka tudi odgovorna oseba pravne osebe. 
(3) Z globo od 400 eurov do 1.800 eurov se
kaznuje posameznik, ki stori prekršek po drugem odstavku 5. člena tega zakona. 
(4) Z globo od 400 eurov do 1.800 eurov se
kaznuje posameznik, ki stori prekršek iz tretje alineje prvega odstavka 5.
člena tega zakona. 
(5) Z globo od 4.100 eurov do 12.500 eurov
se kaznuje pravna oseba ali podjetnik, ki ni izročil pisne pogodbe o zaposlitvi
v roku iz tretjega odstavka 5. člena tega zakona. 
(6) Z globo od 400 eurov do 2.000 eurov se
kaznuje za prekršek iz prejšnjega odstavka tudi odgovorna oseba pravne osebe. 
(7) Z globo od 4.000 eurov do 12.000 eurov
se kaznuje pravna oseba ali podjetnik, ki v osmih delovnih dneh od ugotovitve
kršitve ne poravna vseh obveznosti iz šestega in sedmega odstavka 5. člena tega
zakona ali v petih delovnih dneh od poteka roka za plačilo inšpektoratu za delo
ne predloži dokazila, da je te obveznosti poravnal. 
(8) Z globo od 2.000 eurov do 4.000 eurov
se kaznuje posameznik, ki v osmih delovnih dneh od ugotovitve kršitve ne
poravna vseh obveznosti iz šestega in sedmega odstavka 5. člena tega zakona ali
v petih delovnih dneh od poteka roka za plačilo inšpektoratu za delo ne
predloži dokazila, da je te obveznosti poravnal. 
(9) Z globo od 2.000 eurov do 4.000 eurov
se kaznuje pravna oseba, podjetnik ali posameznik, ki pred sklenitvijo
delovnega razmerja od državljana tretje države ne zahteva, da mu na podlagi
desetega odstavka 5. člena tega zakona predloži dokazilo o zakonitem prebivanju
v Republiki Sloveniji. 
(10) Z globo od 1.000 eurov do 2.000 eurov
se kaznuje pravna oseba, podjetnik ali posameznik, ki kopije dokazila o
zakonitem prebivanju državljana tretje države ne hrani ves čas zaposlitve pri
njem. 
(11) Z globo 4.000 eurov se kaznuje pravna
oseba ali podjetnik, ki ima nezakonito zaposlenega enega državljana tretje
države. Če ima pravna oseba ali podjetnik nezakonito zaposlenih več državljanov
tretjih držav, je globa za vsakega naslednjega nezakonito zaposlenega
državljana 2.000 eurov, vendar skupna višina globe za pravno osebo ali
podjetnika ne sme presegati 12.000 eurov. 
(12) Z globo 2.000 eurov se kaznuje
posameznik, ki ima nezakonito zaposlenega enega državljana tretje države. Če
ima posameznik nezakonito zaposlenih več državljanov tretjih držav, je globa za
vsakega naslednjega nezakonito zaposlenega državljana 1.000 eurov, vendar
skupna višina globe za posameznika ne sme presegati 5.000 eurov. 
(13) Z globo od 1.000 eurov do 2.000 eurov
se za prekršek iz sedmega, devetega, desetega in enajstega odstavka tega člena
zakona kaznuje tudi odgovorna oseba pravne osebe.
19. člen
(1) Z globo od 300.000 tolarjev do
3,000.000 tolarjev se kaznuje pravna oseba ali podjetnik, ki je storil prekršek
po 6. členu tega zakona.
(2) Z globo od 50.000 tolarjev do 300.000
tolarjev se kaznuje za prekršek iz prejšnjega odstavka tudi odgovorna oseba
pravne osebe.
20. člen
Z globo od 50.000 tolarjev do 450.000
tolarjev se kaznuje posameznik, ki stori prekršek po 6. členu tega zakona.
21. člen
Posamezniku –
tujcu se lahko za prekršek po tem zakonu poleg globe izreče sankcija izgona
tujca iz države v trajanju od enega do petih let.
21.a člen
(1) Pravna oseba ali podjetnik, ki mu je
bila pravnomočno izrečena globa za prekršek po tem zakonu, se za dve leti od
pravnomočnosti odločbe, s katero je bila izrečena globa za prekršek po tem
zakonu, izključi iz upravičenosti do javnih sredstev, vključno s sredstvi EU,
dodeljenimi na podlagi javnega razpisa ali javnega povabila namenjenega
programom zaposlovanja in usposabljanja, ki predstavljajo državno pomoč ali
pomoč po pravilu »de minimis«. 
(2) Ministrstvo, pristojno za delo, je
dolžno v postopkih dodeljevanja sredstev iz prvega odstavka tega člena pri
inšpektoratu za delo preveriti, ali je bila pravni osebi ali podjetniku iz
prvega odstavka tega člena pravnomočno izrečena globa za prekršek po tem
zakonu. 
(3) Pravna oseba ali podjetnik iz prvega
odstavka tega člena je dolžna vrniti javna sredstva, vključno s sredstvi EU,
dodeljenimi na podlagi javnega razpisa ali javnega povabila namenjenega
programom zaposlovanja in usposabljanja, ki predstavljajo državno pomoč ali
pomoč po pravilu »de minimis«, izplačana v obdobju dvanajstih mesecev pred
pravnomočnim izrekom globe za prekršek po tem zakonu. 
(4) V pogodbi, iz katere izhaja
upravičenost do javnih sredstev, vključno s sredstvi EU, dodeljenimi na podlagi
javnega razpisa ali javnega povabila namenjenega programom zaposlovanja in
usposabljanja, ki predstavljajo državno pomoč ali pomoč po pravilu »de
minimis«, se določi obveznost vračila sredstev iz prejšnjega odstavka tega
člena. 
(5) Ministrstvo, pristojno za delo, je
dolžno v postopkih dodeljevanja sredstev iz tretjega odstavka tega člena pri
inšpektoratu vsakih šest mesecev preveriti ali je bila pravni osebi ali
podjetniku iz tretjega odstavka tega člena pravnomočno izrečena globa za
prekršek po tem zakonu.

Zakon o preprečevanju dela in zaposlovanja na črno – ZPDZC (Uradni
list RS, št. 36/00) vsebuje naslednje prehodne in
končne določbe:
»V. PREHODNE IN KONČNE DOLOČBE
22. člen
(1) V roku šestih mesecev po uveljavitvi
tega zakona izda minister, pristojen za delo, v soglasju z ministrom,
pristojnim za finance, pravilnik iz tretjega odstavka 12. člena tega zakona.
(2) Vlada Republike Slovenije imenuje
komisijo iz  14. člena tega zakona v roku šestih mesecev po uveljavitvi tega
zakona.
23. člen
Z dnem, ko se začne uporabljati ta zakon,
prenehajo veljati:
-      
druga točka prvega odstavka 573. člena zakona o
gospodarskih družbah (Uradni list RS, št. 30/93, 29/94, 82/94, 20/98, 94/98 in
54/99),
-      
28. člen zakona o trgovini (Uradni list RS, št.
18/93),
-      
23. člen zakona o gostinstvu (Uradni list RS,  št.
1/95 in 40/99),
-      
12. člen zakona o spremembah in dopolnitvah
zakona o inšpekciji dela (Uradni list RS, št. 32/97),
-      
34. člen zakona o zunanjetrgovinskem poslovanju
(Uradni list RS, št. 13/93, 66/93, 7/94, 1/95, 28/95, 58/95 in 23/99),
-      
tretja in trinajsta točka prvega odstavka 132.
člena zakona o delovnih razmerjih (Uradni list RS, št. 14/90, 5/91 in 71/93),
-      
prva alinea prvega odstavka 84. člena zakona o
javnih glasilih (Uradni list RS, št. 18/94),
-      
90. in 91. člen zakona
o zdravstveni dejavnosti (Uradni list RS, št. 9/92, 26/92, 13/93, 45/94, 37/95,
8/96, 59/99 in 90/99),
-      
druga alinea prvega odstavka 55. člena ter
tretja in četrta alinea prvega odstavka 56. člena zakona o telekomunikacijah
(Uradni list RS, št. 35/97),
-      
43. člen obrtnega zakona (Uradni list RS, št.
50/94),
-      
55. člen zakona o prevozih v cestnem prometu
(Uradni list RS, št. 72/94, 18/95, 54/96, 48/98 in 65/99),
-      
prva in druga točka 117. člena zakona o
socialnem varstvu (Uradni list RS, št. 54/92, 42/94, 1/99 in 41/99),
-      
60. člen in prva točka prvega odstavka 61.
člena zakona o zavodih (Uradni list RS, št. 12/91, 17/91, 55/92, 13/93, 66/93,
45/94 in 8/96).
24. člen
Ta zakon začne
veljati petnajsti dan po objavi v Uradnem listu Republike Slovenije,
uporabljati pa se začne po preteku dvanajst mesecev od njegove uveljavitve,
razen določb 6., 19. in 20. člena, ki se uporabljajo od dneva uveljavitve tega
zakona.«.

Zakon o spremembah in dopolnitvah Zakona o
preprečevanju dela in zaposlovanja na črno –
ZPDZC-A (Uradni list RS, št. 118/06) vsebuje naslednjo prehodno in
končno določbo:
»12. člen
Minister, pristojen za delo, izda
podrobnejša navodila in predpiše obrazce za opravljanje del iz 12.a in 12.b
člena zakona v treh mesecih po uveljavitvi tega zakona.
13. člen
Ta zakon začne
veljati petnajsti dan po objavi v Uradnem listu Republike Slovenije.«.

Zakon o dopolnitvi Zakona o preprečevanju dela
in zaposlovanja na črno – ZPDZC-B
(Uradni list RS, št. 29/10) vsebuje naslednjo končno določbo:
»2. člen
Ta zakon začne veljati naslednji dan po
objavi v Uradnem listu Republike Slovenije.«.

Zakon o spremembah in dopolnitvah Zakona o
preprečevanju dela in zaposlovanja na črno –
ZPDZC-C (Uradni list RS, št. 57/12) vsebuje naslednjo končno določbo:
»9. člen
Ta zakon začne veljati naslednji dan po
objavi v Uradnem listu Republike Slovenije.«.

Zakon o spremembah in dopolnitvah Zakona o
urejanju trga dela – ZUTD-A (Uradni list RS, št. 21/13)
v zvezi s prenehanjem veljavnosti druge alineje drugega odstavka 7. člena in
12.b člena zakona določa:
»36. člen
(zakon o
preprečevanju dela in zaposlovanja na črno)
Z dnem uveljavitve tega zakona prenehata
veljati druga alineja drugega odstavka 7. člena in 12.b člen Zakona o
preprečevanju dela in zaposlovanja na črno (Uradni list RS, št. 12/07 – uradno
prečiščeno besedilo, 29/10 in 57/12), uporabljata pa se do 1. julija 2013.«;
ter vsebuje naslednjo končno določbo:
»42. člen
(uveljavitev
zakona)
Ta zakon začne veljati trideseti dan po
objavi v Uradnem listu Republike Slovenije.«.