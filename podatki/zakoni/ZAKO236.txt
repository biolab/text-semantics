1. člen
S tem zakonom se ureja odkup neplačanih
terjatev podjetij s sedežem v Republiki Sloveniji iz poslov v Iraku in terjatev
iz poslov, ki so bili realizirani preko Zvezne direkcije za promet in rezerve
izdelkov posebnega namena v Beogradu, ter terjatev do Kube v okviru kreditne
linije po meddržavnem sporazumu med Kubo in nekdanjo SFR Jugoslavijo.
S tem zakonom se ureja tudi odkup
neplačanih terjatev do Ljudske republike Angole.
2. člen
Za neplačane terjatve iz prejšnjega člena
se štejejo terjatve za izvoženo blago in opravljene storitve ter izve­dena
investicijska dela s plačilom v gotovini ali na kredit, pri katerih nastopa
podjetje kot nosilec posla oziroma kooperant nosilca posla s sedežem na območju
nekdanje SFR Jugoslavije, če je bila pogodba sklenjena pred 25. junijem
1991.
3. člen
Republika, odkupi terjatve po tem zakonu po
njiho­vem stanju na dan 30. junija 1992.
Republika Slovenija odkupi terjatve z
diskontom v višini 30% od priznane terjatve.
4. člen
Republika odkupi terjatve tako, da izda in
vroči podjetjem obveznice.
Obveznice se glasijo na ECU, izplačajo pa v
tolarjih.
Obveznice se izdajo z rokom odplačila 7 let
z dvolet­nim moratorijem in letno obrestno mero 7%.
Obresti se obračunavajo in izplačujejo
polletno, za­čenši z letom 1993. Glavnica se amortizira v desetih polletnih
anuitetah, začenši z letom 1995.
5. člen
Obveznice, ki so jih prejela podjetja na
podlagi odloka o uporabi dela obveznic za pospeševanje izvoza v letu 1990
(Uradni list RS, št. 8/91), se štejejo kot avans za kupnino za terjatve pp tem
zakonu.
6. člen
Republika Slovenija lahko prodaja terjatve,
ki jih odkupi po tem zakonu.
7. člen
Posle v zvezi z ugotavljanjem terjatev po
tem zakonu in vročanjem obveznic opravlja v imenu in za račun Republike
Slovenije Banka Slovenije.
Vrsto dokumentacije, način in rok
predložitve doku­mentacije predpiše Banka Slovenije v soglasju z Ministrs­tvom
za finance.
8. člen
Vlada Republike Slovenije določi znesek, do
kate­rega se izdajo obveznice na podlagi podatkov o priznanih terjatvah, ki jih
ugotovi Banka Slovenije.
9. člen
Minister za finance sklene v imenu
Republike Slove­nije pogodbe o odkupu terjatev po tem zakonu.
Minister za finance izda podrobnejši
predpis o načinu obračunavanja terjatev, izdaji in vročanjem obveznic.
10. člen
Ta zakon začne veljati naslednji dan po
objavi v Uradnem, listu Republike Slovenije.
Št. 450-07/92-2/1
Ljubljana, dne 18. novembra
1992.
Skupščina Republike Slovenije
Predsednik
dr. France Bučar l. r.