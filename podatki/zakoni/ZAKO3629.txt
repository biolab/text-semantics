1. člen
Republika Slovenija daje poroštva za
kredite, ki jih Termoelektrarna Trbovlje d.o.o., Termoelektrarna Šoštanj d.o.o.
in ELES GEN d.o.o. (v nadaljnjem besedilu: kreditojemalci) najamejo za
refinanciranje obveznosti iz naslova kreditov, najetih na podlagi zakona o
ukrepih za sanacijo finančnega položaja podjetij s področja elektrogospodarstva
in rudnikov rjavega premoga v zapiranju (Uradni list RS, št. 59/96) in skladno
z zakonom o poroštvu Republike Slovenije za restrukturiranje obveznosti
podjetij s področja elektrogospodarstva (Uradni list RS, št. 4/98).
Republika Slovenija daje poroštvo za
kredite, ki jih Rudnik Trbovlje-Hrastnik d.o.o. (v nadaljnjem besedilu:
kreditojemalec) najame za refinanciranje kredita, najetega skladno z zakonom o
poroštvu Republike Slovenije za najetje posojil za financiranje postopnega
zapiranja Rudnika Trbovlje-Hrastnik v letu 2001 (Uradni list RS, št. 33/2001).
Republika Slovenija soglaša, da ELES GEN
d.o.o., kot pravni naslednik slovenskih vlagateljev in ustanoviteljev Nuklearne
elektrarne Krško, prevzame kredite, ki jih je Nuklearna elektrarna Krško d.o.o.
najela skladno z zakonom o poroštvu Republike Slovenije za najete kredite
Nuklearne elektrarne Krško, Termoelektrarne Šoštanj, Termoelektrarne Trbovlje
in Savskih elektrarn Ljubljana (Uradni list RS, št. 60/95) in zakonom o
poroštvu Republike Slovenije za restrukturiranje obveznosti podjetij s področja
elektrogospodarstva (Uradni list RS, št. 4/98).
2. člen
Refinanciranje po prejšnjem členu pomeni
najemanje novih kreditov pri domačih ali tujih bankah za odplačilo obstoječih
kreditov pod ugodnejšimi finančnimi pogoji.
3. člen
Republika Slovenija daje poroštva po prvem
odstavku 1. člena tega zakona pod naslednjimi pogoji:
-       
skupna višina glavnic novih kreditov ne sme preseči skupnega zneska
nezapadlih glavnic kreditov iz prvega odstavka 1. člena tega zakona na dan 31.
10. 2002 v znesku 19.025,395.472,66 tolarjev oziroma protivrednosti navedenega
zneska v katerikoli tuji valuti na dan najema kredita,
-       
obrestna mera posameznega novega kredita mora biti nižja vsaj za
petdeset bazičnih točk (to je 0,50%) od trenutne obrestne mere posameznega kredita,
ki se z novim kreditom refinancira,
-       
skupni stroški posameznega novega kredita ne smejo presegati skupnih
stroškov kredita, ki se z novim kreditom refinancira,
-       
končni rok vračila ne sme biti poznejši kot je dogovorjen v kreditih, ki
se refinancirajo,
-       
pred sklenitvijo poroštvenih pogodb s posameznimi kreditodajalci sklene
minister, pristojen za finance, s kreditojemalci pogodbe o zavarovanju
poroštvene obveznosti.
Republika Slovenija daje poroštva po drugem
odstavku 1. člena tega zakona pod naslednjimi pogoji:
-       
skupna višina glavnic novih kreditov ne sme preseči skupnega zneska
nezapadlih glavnic kreditov iz drugega odstavka 1. člena tega zakona na dan 1.
1. 2003 v znesku 2.112,100.000 tolarjev oziroma protivrednosti navedenega
zneska v katerikoli tuji valuti na dan najema kredita,
-       
obrestna mera posameznega novega kredita mora biti nižja vsaj za
petinsedemdeset bazičnih točk (to je 0,75%) od obrestne mere posameznega
kredita, ki se z novim kreditom refinancira,
-       
skupni stroški posameznega novega kredita ne smejo presegati skupnih
stroškov kredita, ki se z novim kreditom refinancira,
-       
glavnice kreditov se odplačujejo polletno, v enakih obrokih z začetkom
1. 6. 2006,
-       
končni rok vračila novih kreditov je lahko največ 7 let od sklenitve
posamezne kreditne pogodbe,
-       
pred sklenitvijo poroštvenih pogodb s posameznimi kreditodajalci sklene
minister, pristojen za finance, s kreditojemalcem pogodbe o zavarovanju
poroštvene obveznosti.
4. člen
Republika Slovenija izpolni poroštveno
obveznost iz prvega in drugega odstavka 1. člena tega zakona, ko prejme pisni
poziv banke, iz katerega je razvidno, da kreditojemalec navkljub pozivu banke
ni izpolnil zapadle obveznosti iz kredita.
5. člen
Krediti iz prvega in drugega odstavka 1.
člena tega zakona, ki se refinancirajo z novimi krediti, za katere daje
poroštvo Republika Slovenija po tem zakonu so:
 


Zap.
  št.

Dolžnik

Št.
  kred. pog.

Datum
  podpisa

Pog.
  znesek v SIT

Stanje
  kredita 31. 10. 2002 v SIT

Zakonska
  osnova – Uradni list RS


1

NEK

2010-101600880-SJ

27.
  12. 1996

21.789,834.209

4.165,724.764,00

59/96


2

NEK

3021-101800218-SJ

11.
  5. 1998

17.000,000.000

9.500,156.980,04

4/98


3

TEŠ

2010-101600882-BŠ

27.
  12. 1996

4.825,886.059

1.126,659.370,00

59/1996


4

TEŠ

3021-101800216-SJ

11.
  5. 1998

4.000,000.000

2.805,664.008,34

4/1998


5

TET

2010-101600881-SJ

27.
  12. 1996

1.675,576.160

661,738.845,00

59/1996


6

TET

3021-101800217-SJ

11.
  5. 1998

1.100,000.000

765,451.505,28

4/1998


7

RTH

8/01-SIN

11.
  9. 2001 in dodatek z dne 9. 10. 2001

2.112,100.000

2.112.100.000

33/01


 
6. člen
Če Republika Slovenija izpolni poroštveno
obveznost v zvezi s krediti iz prvega odstavka 1. člena tega zakona, pridobi
pravico do povračila izplačanih zneskov in stroškov, ki so ji v zvezi s tem
nastali, od posameznega kreditojemalca.
7. člen
Poroštvene pogodbe s kreditodajalci sklene
minister, pristojen za finance.
8. člen
Ta zakon začne veljati naslednji dan po
objavi v Uradnem listu Republike Slovenije.
Št. 440-03/03-118/1
Ljubljana, dne 26. marca 2003.
Predsednik
Državnega zbora
Republike Slovenije
Borut Pahor l. r.