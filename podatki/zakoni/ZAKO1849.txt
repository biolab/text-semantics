I. SPLOŠNI DOLOČBI
1. člen
Ta zakon ureja priprave, organizacijo in
izvajanje popisa prebivalstva, gospodinjstev in stanovanj v Republiki Sloveniji
leta 2002 (v nadaljnjem besedilu: popis), določa organe, pristojne za izvedbo
popisa, ureja pravice in obveznosti udeležencev popisa, varstvo osebnih
podatkov, zbranih s popisom, objavljanje rezultatov popisa in financiranje
popisa.
2. člen
Popis v Republiki Sloveniji poteka od 1. do
15. aprila 2002.
Takoj po popisu se v vzorčno izbranih
popisnih okoliših opravi statistična kontrola zajetja in kakovosti s popisom
zbranih podatkov.
Popis in statistična kontrola zajetja in
kakovosti s popisom zbranih podatkov se opravi po stanju na dan 31. marca 2002 ob 24. uri.
II. ENOTE POPISOVANJA, VSEBINA POPISA IN ZAGOTAVLJANJE
PODATKOV
3. člen
S popisom se zajamejo:
1.     
osebe:
- 
državljani oziroma državljanke Republike Slovenije s stalnim ali
začasnim prebivališčem v Republiki Sloveniji, ne glede na to, ali so v
kritičnem trenutku popisa v Republiki Sloveniji navzoči ali ne;
- 
tujci oziroma tujke z dovoljenjem za stalno ali začasno prebivanje v
Republiki Sloveniji in osebe z začasnim zatočiščem v Republiki Sloveniji, ne
glede na to, ali so v kritičnem trenutku popisa v Republiki Sloveniji navzoči
ali ne;
- 
druge osebe, ki so ob popisu navzoče na območju Republike Slovenije;
2.     
gospodinjstva oseb iz 1. točke tega člena;
3.     
stanovanja in drugi naseljeni prostori v Republiki Sloveniji;
4.     
stavbe v Republiki Sloveniji, v katerih so stanovanja in drugi naseljeni
prostori.
4. člen
S popisom se ne zajamejo diplomatsko osebje
tujih diplomatskih in konzularnih predstavništev ter predstavniki mednarodnih
organizacij in teles v Republiki Sloveniji, njihovi družinski člani in
stanovanja v lasti tujih držav v Republiki Sloveniji.
5. člen
Stavbam in stanovanjem se za potrebe
vzpostavitve registra stavb in stanovanj določi identifikacija.
Lastnik ali upravnik, določen s pogodbo o
upravljanju večstanovanjske stavbe, ali lastniki stanovanj označijo stanovanja
in druge prostore v večstanovanjskih stavbah s številko stanovanja najkasneje
do 31. januarja 2002. Številko stanovanja in številko drugih prostorov v obliki
tablice, nalepke ali v drugi trajni obliki namestijo nad ali ob vhodna vrata
stanovanja in drugih prostorov.
Stanovanja se oštevilčijo z zaporedno
številko v okviru ene stavbe. Če ima stavba več ločenih vhodov in za vsak vhod
določeno svojo hišno številko, se številke stanovanj določijo za vsak vhod
posebej. Pomožni prostori, ki pripadajo stanovanju, se oštevilčijo s številko
stanovanja in dodatkom a, b, c, itd. 
Vlada Republike Slovenije na predlog
Ministrstva za okolje in prostor v sodelovanju z Ministrstvom za notranje
zadeve in Statističnim uradom Republike Slovenije sprejme v uredbo o
identifikacijskih oznakah stavb in stanovanj.
6. člen
S popisom se za osebo zberejo podatki o:
-       
priimku in imenu,
-       
enotni matični številki občana (EMŠO) oziroma datumu rojstva,
-       
spolu,
-       
naslovu prebivališča,
-       
naslovu stanovanja,
-       
številki stanovanja,
-       
navzočnosti / odsotnosti v kritičnem trenutku popisa,
-       
prebivališču leto dni pred popisom,
-       
kraju rojstva,
-       
prebivališču ob rojstvu,
-       
selitvah,
-       
državljanstvu,
-       
narodni (etnični) pripadnosti,
-       
veroizpovedi,
-       
materinem jeziku,
-       
pogovornem jeziku v gospodinjstvu (družini),
-       
zakonskem stanu,
-       
številu živorojenih otrok,
-       
izobrazbi,
-       
izobraževanju,
-       
statusu aktivnosti,
-       
zaposlitvenem statusu,
-       
dejavnosti,
-       
poklicu,
-       
običajnem delovnem času,
-       
kraju dela / izobraževanju,
-       
potovanju na delo / v šolo,
-       
glavnem viru preživljanja,
-       
vzdrževanosti,
-       
stanovanjskem razmerju osebe,
-       
drugih stanovanjih v lasti osebe (lastnik oziroma solastnik stanovanja).
7. člen
S popisom se za gospodinjstvo zberejo
podatki o:
-       
vrsti gospodinjstva,
-       
številu članov gospodinjstva,
-       
referenčni osebi gospodinjstva,
-       
razmerju do referenčne osebe zasebnega gospodinjstva,
-       
številu družin v zasebnem gospodinjstvu,
-       
družinskem statusu osebe,
-       
pravni ali drugi podlagi, po kateri gospodinjstvo naseljuje stanovanje,
-       
članu zasebnega gospodinjstva, ki je lastnik, solastnik oziroma najemnik
stanovanja,
-       
lastništvu oziroma najemu garaže,
-       
pridelavi hrane za lastne potrebe ali prodajo.
8. člen
S popisom se za stanovanje zberejo podatki
o:
-       
vrsti in uporabi stanovanja,
-       
lastništvu stanovanja,
-       
površini stanovanja, številu sob in številu sob za opravljanje
dejavnosti,
-       
opremljenosti stanovanja s kuhinjo ter njeno površino, kopalnico in
straniščem,
-       
drugih prostorih v sklopu stanovanja,
-       
številu oseb v stanovanju,
-       
številu gospodinjstev v stanovanju,
-       
letu zadnje prenove stanovanja,
-       
napeljavah,
-       
načinih in virih ogrevanja,
-       
legi stanovanja v stavbi,
-       
številki stanovanja v stavbi.
9. člen
S popisom se za stavbo zberejo podatki o:
-       
vrsti stavbe,
-       
številu nadstropij v stavbi,
-       
materialu nosilne konstrukcije,
-       
letu zgraditve stavbe,
-       
vrsti kritine stavbe in letu zadnje menjave kritine,
-       
napeljavah,
-       
načinih in viru ogrevanja,
-       
številu stanovanj v stavbi.
10. člen
Popisana oseba mora brezplačno posredovati
pravilne in popolne odgovore na vsa vprašanja iz popisnih vprašalnikov.
Podatke o odsotnih članih gospodinjstva
posreduje tisti član gospodinjstva, ki so mu podatki najbolj znani, o otrocih,
starih do 15 let, pa eden od staršev, posvojitelj ali skrbnik. Za odsotne člane gospodinjstva, ki so na dan popisa dopolnili 14
let starosti, se podatki o veroizpovedi in narodnosti posredujejo tako, da se
predloži njihovo pisno soglasje za posredovanje teh podatkov za namene tega
popisa ter njihova pisna opredelitev o njihovi narodnosti in veroizpovedi.
Popisana oseba se ni dolžna izreči o
narodni (etnični) pripadnosti in veroizpovedi, popisni
vprašalnik pa mora vsebovati o tem pravni pouk.
Popisovalec mora v popisne vprašalnike
vnesti podatke, kot mu jih posreduje popisana oseba.
11. člen
Podatki z identifikacijami za osebo,
gospodinjstvo, stanovanje in stavbo, potrebni za izvedbo popisa, se lahko
zbirajo oziroma pridobijo iz vseh obstoječih uradnih in drugih administrativnih
zbirk podatkov javnega in zasebnega sektorja.
12. člen
Upravljalci zbirk podatkov, ki so
pooblaščeni za njihovo vodenje in vzdrževanje, morajo posredovati potrebne
podatke iz teh zbirk Statističnemu uradu Republike Slovenije (v nadaljevanju:
urad) brezplačno, v roku in na način, kot ga določi urad.
13. člen
Ministrstvo, pristojno za zdravstvo, javni
zavodi, ki opravljajo dejavnost socialnega varstva, ter drugi upravljalci zbirk
podatkov socialnega varstva sodelujejo z uradom pri posredovanju podatkov za
osebe, za katere vodijo zbirke podatkov.
Ministrstvo, pristojno za notranje zadeve,
sodeluje z uradom pri posredovanju podatkov za osebe, za katere vodi uradne
evidence.
Ministrstvo, pristojno za okolje in prostor,
in Služba vlade za lokalno samoupravo sodelujeta z uradom pri posredovanju
podatkov o stavbah in stanovanjih.
Ministrstvo, pristojno za pravosodje,
sodeluje z uradom pri posredovanju podatkov za osebe, ki prestajajo zaporno
kazen.
Ministrstvo, pristojno za šolstvo, sodeluje
z uradom pri posredovanju podatkov za osebe, ki prebivajo v dijaških in
študentskih domovih.
Ministrstvo, pristojno za zunanje zadeve,
sodeluje z uradom pri posredovanju podatkov za osebe na delu v diplomatskih in
konzularnih predstavništvih in tiste državljane Republike Slovenije, ki delajo
v tujini, ter osebe, ki z njimi prebivajo v tujini.
Zavod Republike Slovenije za zaposlovanje
sodeluje z uradom pri posredovanju podatkov o brezposelnih osebah.
Zavod za pokojninsko in invalidsko
zavarovanje sodeluje z uradom pri posredovanju podatkov o osebah, ki prejemajo
pokojnino ali kakršnokoli drugo dajatev iz naslova pokojninskega in
invalidskega zavarovanja.
Zavod za zdravstveno zavarovanje sodeluje z
uradom pri posredovanju podatkov o osebah, ki so v Republiki Sloveniji
zdravstveno zavarovane.
III. PRIPRAVA, ORGANIZACIJA IN IZVEDBA POPISA
14. člen
Popis pripravi in organizira urad ob
sodelovanju izvajalcev, določenih s tem zakonom.
Nosilec povezovanja in usklajevanja dela je
urad.
15. člen
Naloge, za katere je zadolžen urad:
1.     
vodenje, organiziranje, usklajevanje in nadziranje priprav na popis in
izvedbo popisa,
2.     
priprava metodoloških osnov popisa,
3.     
zagotovitev prevoda popisnih vprašalnikov in navodil za popisovanje v
jezika narodnosti,
4.     
določitev tehnologije za vnos in obdelavo podatkov in arhiviranje s
popisom zbranih podatkov,
5.     
celovito in pravočasno obveščanje prebivalstva o popisu,
6.     
dajanje navodil pooblaščenim izvajalcem popisa,
7.     
organiziranje in izvedba strokovno-metodološkega usposabljanja državnih
inštruktorjev,
8.     
nudenje strokovno-metodološke pomoči pri izvedbi strokovno-metodološkega
usposabljanja območnih popisnih komisij, inštruktorjev in popisovalcev ter
priprava, organiziranje in izvedba popisovanja,
9.     
priprava metodoloških osnov in izvedba statistične kontrole kakovosti s
popisom zbranih podatkov,
10.  
zagotovitev ustreznih prostorov za shranjevanje popisnega gradiva,
11.  
zagotovitev arhiviranja popisnega gradiva,
12.  
priprava popisnega gradiva za obdelavo in njegova obdelava,
13.  
definiranje kontrole za popravljanje napak v popisnem gradivu in njihova
izvedba,
14.  
objava zbranih podatkov ter njihovo arhiviranje,
15.  
posredovanje podatkov popisa uporabnikom.
16. člen
V popisnih območjih organizira in izvede
popis območna popisna komisija.
Območna popisna komisija ima predsednika in
najmanj tri člane, ki jih imenuje predstojnik urada.
17. člen
Za podporo izvedbe nalog območnih popisnih
komisij se racionalno uporabijo kadri, storitve in tehnična oprema javne
uprave.
18. člen
Urad izbere in imenuje območne
inštruktorje, popisovalce in kontrolorje na podlagi seznamov, ki jih pripravijo
območne popisne komisije v sodelovanju z javno upravo.
Območna popisna komisija na območju, na
katerem je zadolžena za izvedbo popisa, nadzira delo oseb iz prvega odstavka.
19. člen
Popisovanje in drugo delo na terenu
izvajajo popisovalci, območni inštruktorji popisa, kontrolorji popisa, člani
območnih popisnih komisij in državni inštruktorji popisa, ki dosledno
upoštevajo določila metodoloških osnov popisa in organizacijska navodila, ki so
pripravljena za popis.
20. člen
Državne inštruktorje popisa imenuje
predstojnik urada.
Naloge državnih inštruktorjev se opredelijo
v metodoloških osnovah popisa.
21. člen
Na območjih občin, kjer živijo pripadniki
italijanske oziroma madžarske narodne skupnosti, mora biti imenovano ustrezno
število članov območnih popisnih komisij, območnih inštruktorjev in
popisovalcev tudi izmed predstavnikov samoupravnih narodnih skupnostih, ki jih
predlaga narodna skupnost, z znanjem italijanskega oziroma madžarskega jezika.
Za popisovanje na območjih občin, kjer
živijo pripadniki italijanske oziroma madžarske narodne skupnosti, mora biti
zagotovljeno tudi ustrezno število popisnih vprašalnikov v italijanskem oziroma
madžarskem jeziku.
22. člen
Osebe iz 19. člena tega zakona morajo imeti
za svoje delo pisno pooblastilo, ki ga izda predstojnik urada. Pri izvrševanju
svojih nalog morajo to pooblastilo pokazati popisani osebi brez njene predhodne
zahteve.
Izdajatelj pooblastil vodi evidenco izdanih
in vrnjenih pooblastil.
Po preteku veljavnosti pooblastila morajo
pooblastilo vrniti izdajatelju, in sicer po zaključenem delu oziroma najkasneje
naslednji dan po izteku veljavnosti.
IV. UPORABA IN VARSTVO PODATKOV IN NJIHOVA ZAŠČITA
23. člen
Podatki, zbrani s popisom, se uporabljajo
samo za statistične namene, razen tistih, ki jih bosta v svoji pristojnosti
uporabila organa, pristojna za vzpostavitev registra stavb in stanovanj in
registra gospodinjstev.
Podatki, ki se bodo uporabili za
vzpostavitev registrov iz prejšnjega odstavka, so: 
-       
identifikacija stavbe in identifikacija stanovanja, 
-       
naslov stanovanja, 
-       
EMŠO, priimek in ime ter naslov prebivališča lastnika stanovanja, morebitnega
solastnika in najemnika – če ta tudi prebiva v stanovanju, 
-       
EMŠO, priimek in ime ter naslov prebivališča drugih oseb v stanovanju, 
-       
referenčna oseba gospodinjstva, 
-       
razmerje do referenčne osebe zasebnega gospodinjstva, 
-       
lastništvo stanovanja, 
-       
pravna ali druga podlaga po kateri gospodinjstvo naseljuje stanovanje, 
-       
vrsta in uporaba stanovanja, 
-       
površina stanovanja, 
-       
število sob v stanovanju, 
-       
kuhinja, kopalnica, stranišče in drugi prostori v sklopu stanovanja, 
-       
leto zadnje prenove stanovanja, 
-       
napeljave v stanovanju, 
-       
lega stanovanja v stavbi, 
-       
številka stanovanja v stavbi, 
-       
vrsta stavbe, 
-       
število nadstropij v stavbi, 
-       
material nosilne konstrukcije, 
-       
leto zgraditve stavbe. 
Podatki, ki se uporabijo za vzpostavitev
registrov iz prvega odstavka tega člena, morajo biti na popisnih vprašalnikih
označeni s črko R. 
Uporaba podatkov iz drugega odstavka tega
člena za vzpostavitev registrov iz prvega odstavka tega člena je možna največ
dve leti po končanem popisu, vzpostavita pa ju pristojna organa za vzpostavitev
registra stavb in stanovanj in registra gospodinjstev.
24. člen
Urad in drugi izvajalci, ki v okviru popisa
zbirajo, obdelujejo, shranjujejo in posredujejo podatke, ki se nanašajo na
določenega ali določljivega posameznika, sprejmejo in zagotovijo izvajanje
organizacijskih in logičnih tehničnih postopkov ter ukrepov za zavarovanje
podatkov v skladu z zakonom, ki ureja varstvo osebnih podatkov.
25. člen
Varstvo podatkov, zbranih s popisom, ki se
nanašajo na določenega ali določljivega posameznika, se zagotavlja v skladu z
zakonom, ki ureja varstvo osebnih podatkov.
26. člen
Osebe, ki sodelujejo pri izvajanju popisa
in pri svojem delu izvedo za vsebino podatkov, zbranih s popisom, ki se
nanašajo na določenega ali določljivega posameznika, so jo dolžni varovati kot
uradno tajnost.
27. člen
Na popisnih vprašalnikih mora biti vidno
označeno, da vsi podatki na njih predstavljajo uradno tajnost.
28. člen
Po končani obdelavi s popisom zbranih
podatkov urad oblikuje popisno bazo podatkov.
S povezovanjem podatkov iz popisne baze
podatkov s podatki iz administrativnih in drugih zbirk podatkov urad oblikuje,
vodi in vzdržuje popopisno bazo podatkov.
V. OBJAVA PODATKOV
29. člen
Podatkov, zbranih s popisom, ki se nanašajo
na določenega ali določljivega posameznika, ni dovoljeno objavljati ali dajati
v javnost.
30. člen
Statistični podatki popisa smejo biti
objavljeni samo v agregatni obliki in na enak način dostopni vsem uporabnikom.
Predstojnik urada v enem letu po
uveljavitvi tega zakona določi program posredovanja podatkov popisa
uporabnikom.
31. člen
Rezultate popisa objavi urad, in sicer
najkasneje:
1.     
prve v 60 dneh po končanem popisu,
2.     
osnovne podatke leto po končanem popisu,
3.     
celovite in podrobne rezultate popisa pa dve leti po končanem popisu.
VI. ZAGOTAVLJANJE FINANČNIH SREDSTEV
32. člen
Finančna sredstva za pripravo, organizacijo
in izvedbo popisa se zagotovijo uradu v okviru proračuna za leta 2001, 2002, 2003 in
2004.
Celotna finančna sredstva znašajo
3.335.302.000 tolarjev in se razporedijo na posamezna leta v zneskih:
1.     
za leto 2001: 326. 202.000 tolarjev, 
2.     
za leto 2002: 2.606.218.300 tolarjev, 
3.     
za leto 2003: 252.781.700 tolarjev, 
4.     
za leto 2004: 150.000.000 tolarjev. 
Finančna sredstva iz prejšnjega odstavka se
tekoče revalorizirajo v skladu s stopnjo rasti cen življenjskih potrebščin v
Republiki Sloveniji.
33. člen
Finančna sredstva za pripravo, organizacijo
in izvedbo popisa se uporabijo za plačilo materialnih stroškov, plačilo
izvajalcev popisa in nakup potrebne opreme.
VII. KAZENSKI DOLOČBI
34. člen
Z denarno kaznijo od 500.000 do 1,000.000
tolarjev se kaznuje za prekršek pravna oseba, če ne da podatkov, ki se od nje
zahtevajo s popisom ali če jih ne da pravočasno (12. člen).
Z denarno kaznijo od 50.000 do 100.000
tolarjev se kaznuje za prekršek odgovorna oseba pravne osebe, ki stori prekršek
iz prejšnjega odstavka tega člena.
35. člen
Z denarno kaznijo od 50.000 do 100.000
tolarjev se kaznuje za prekršek:
-       
posameznik, če ne da podatkov, ki se od njega zahtevajo s popisom, ali
če da nepravilne podatke (prvi odstavek 10. člena),
-       
popisovalec, če pobira podatke o narodni pripadnosti in veroizpovedi v
nasprotju z drugim in tretjim odstavkom 10. člena,
-       
popisovalec, če v popisne vprašalnike ne vnese podatkov, ki mu jih da
popisana oseba oziroma vnese napačne podatke (četrti odstavek 10. člena).

Zakon o popisu prebivalstva, gospodinjstev in
stanovanj v Republiki Sloveniji leta 2001 – ZPPG01 (Uradni list RS, št. 66/00)
vsebuje naslednje končne določbe:
»VIII. KONČNE DOLOČBE
36. člen
Predstojnik urada predpiše vsebino popisnih
vprašalnikov in metodološke osnove popisa ter vsa potrebna organizacijska
navodila za izvedbo popisa.
37. člen
V času od 1. januarja 2001 do 30. junija
2001 je prepovedano spreminjanje imen ulic, naselij in mest ter hišnih številk.
38. člen
Geodetska uprava Republike Slovenije na
predlog urada opravi do začetka priprave kartografske dokumentacije revizijo
obstoječih popisnih okolišev, tako da le-te oblikuje na velikost, ki omogoča,
da popisovalec v 15 dneh v njih opravi popis.
39. člen
Urad poroča Vladi Republike Slovenije in
splošni javnosti o opravljenih nalogah in porabljenih finančnih sredstvih za
pripravo, organizacijo in izvedbo popisa vsako leto najkasneje do 31. marca za
predhodno leto.
Zaključno poročilo in dokončen obračun
porabljenih sredstev predloži Urad Vladi Republike Slovenije in splošni
javnosti najkasneje do 31. decembra 2003.
40. člen
Ta zakon začne veljati petnajsti dan po
objavi v Uradnem listu Republike Slovenije.«.

Zakon o spremembah in dopolnitvah zakona o
popisu prebivalstva, gospodinjstev in stanovanj v Republiki Sloveniji leta 2001
– ZPPG01- A (Uradni list RS, št. 26/01)
spreminja 37. člen zakona tako, da se glasi:
»37. člen
V času od 1. januarja 2002 do 30. junija 2002 je prepovedano
spreminjanje imen ulic, naselij in mest ter hišnih številk.«;
spreminja 39. člena zakona tako, da se glasi:
»39. člen
Urad poroča Vladi Republike Slovenije in
splošni javnosti o opravljenih nalogah in porabljenih finančnih sredstvih za
pripravo, organizacijo in izvedbo popisa vsako leto najkasneje do 31. marca za
predhodno leto.
Zaključno poročilo in dokončen obračun
porabljenih sredstev predloži Urad Vladi Republike Slovenije in splošni
javnosti najkasneje do 31. decembra 2004.«;
ter vsebuje naslednjo prehodno in končno
določbo:
»PREHODNA IN KONČNA DOLOČBA
14. člen
Uredbo o identifikacijskih oznakah stavb in
stanovanj iz 4. člena tega zakona sprejme vlada v treh mesecih po uveljavitvi
tega zakona.
15. člen
Ta zakon začne veljati petnajsti dan po
objavi v Uradnem listu Republike Slovenije.«.