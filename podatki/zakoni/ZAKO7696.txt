1. člen
(vsebina zakona)
S tem zakonom se spreminjajo in dopolnjujejo določbe
naslednjih zakonov:
1.     
Zakon o zdravstvenem varstvu in zdravstvenem zavarovanju (Uradni list
RS, št. 72/06 – uradno prečiščeno besedilo, 114/06 – ZUTPG, 91/07, 76/08, 62/10
– ZUPJS, 87/11, 40/12 – ZUJF, 21/13 – ZUTD-A, 91/13, 99/13 – ZUPJS-C, 99/13 –
ZSVarPre-C, 111/13 – ZMEPIZ-1, 95/14 – ZUJF-C in 47/15);
2.     
Zakon o subvencioniranju študentske prehrane (Uradni list RS, št. 86/14
– uradno prečiščeno besedilo);
3.     
Zakon o štipendiranju (Uradni list RS, št. 56/13, 99/13 – ZUPJS-C in
8/16);
4.     
Zakon o uveljavljanju pravic iz javnih sredstev (Uradni list RS, št.
62/10, 40/11, 40/12 – ZUJF, 57/12 – ZPCP-2D, 14/13, 56/13 – ZŠtip-1, 99/13,
14/15 – ZUUJFO, 57/15, 90/15, 38/16 – odl. US, 51/16 – odl. US in 88/16) in
5.     
Zakon o visokem šolstvu (Uradni list RS, št. 32/12 – uradno prečiščeno
besedilo, 40/12 – ZUJF, 57/12 – ZPCP-2D, 109/12, 85/14 in 75/16).
Zakon o zdravstvenem varstvu in
zdravstvenem zavarovanju
2. člen
V Zakonu o zdravstvenem varstvu in zdravstvenem zavarovanju se
v prvem odstavku 22. člena besedilo »vendar največ do dopolnjenega 26. leta
starosti.« nadomesti z besedilom »vendar največ do konca šolskega oziroma
študijskega leta, v katerem dopolni 26 let.«.
Zakon o subvencioniranju
študentske prehrane
3. člen
V Zakonu o subvencioniranju študentske prehrane se četrti
odstavek 7. člena spremeni tako, da se glasi:
»Subvencionirani obroki se lahko nudijo le od 8.00 ure do
21.00 ure.«.
Zakon o štipendiranju
4. člen
V Zakonu o štipendiranju se 12. člen spremeni tako, da se
glasi:
»12. člen
(splošni pogoji za pridobitev štipendije)
Če ta zakon ne določa drugače, se štipendija dodeli:
-       
državljanom Republike Slovenije s prebivališčem v Republiki Sloveniji,
-       
državljanom Republike Slovenije s prebivališčem v Republiki Sloveniji,
ki so pripadniki italijanske ali madžarske narodne skupnosti,
-       
državljanom držav članic Evropske unije (v nadaljnjem besedilu: EU) in
njihovim vzdrževanim družinskim članom s stalnim prebivališčem v Republiki
Sloveniji,
-       
delavcem migrantom, ki so državljani države članice EU, če so zaposleni
ali samozaposleni v Republiki Sloveniji, in njihovim vzdrževanim družinskim
članom, ki prebivajo v Republiki Sloveniji,
-       
obmejnim delavcem, ki so državljani države članice EU in prebivajo v
drugi državi članici EU, če so zaposleni ali samozaposleni v Republiki
Sloveniji, in njihovim vzdrževanim družinskim članom, za izobraževanje v
Republiki Sloveniji,
-       
državljanom tretjih držav, ki so pridobili status rezidenta za daljši
čas.«.
5. člen
Za šestim odstavkom 18. člena se doda nov sedmi odstavek, ki
se glasi:
»(7) Štipendist, ki med šolskim ali študijskim letom izpolni pogoje
za pridobitev dodatka za bivanje, je s prvim dnem naslednjega meseca od
nastanka spremembe upravičen do tega dodatka za tekoče šolsko ali študijsko
leto.«.
Zakon o uveljavljanju pravic
iz javnih sredstev
6. člen
V Zakonu o uveljavljanju pravic iz javnih sredstev se v prvem
odstavku 23. člena besedilo »upravičeni državljani Republike Slovenije«
nadomesti z besedama »upravičene osebe«.
Zakon o visokem šolstvu
7. člen
V Zakonu o visokem šolstvu se za 69. členom doda nov 69.a
člen, ki se glasi:
»69.a člen
(študenti s posebnimi potrebami in posebnim statusom)
Študenti s posebnimi potrebami so slepi in slabovidni
študenti oziroma študenti z okvaro vidne funkcije, gluhi in naglušni študenti,
študenti z govornojezikovnimi motnjami, gibalno ovirani študenti, dolgotrajno
bolni študenti, študenti z avtističnimi motnjami ter študenti s čustvenimi in
vedenjskimi motnjami.
Študenti s posebnim statusom po tem zakonu so študenti vrhunski
športniki, študenti priznani umetniki ter drugi študenti, ki se udeležujejo
(področnih) mednarodnih tekmovanj. Študenti s posebnim statusom so tudi
študenti, ki v času študija postanejo starši.
Študenti s posebnimi potrebami in študenti s posebnim
statusom so upravičeni do:
-       
ugodnejše obravnave v izbirnem postopku v primeru omejitve vpisa,
-       
prilagoditve izvajanja študijskih programov in dodatne strokovne pomoči
pri študiju, pri čemer lahko napredujejo in dokončajo študij v daljšem času,
kot je predvideno s študijskim programom, in pri tem obdržijo druge pravice in
ugodnosti študentov iz prvega odstavka 69. člena tega zakona.
Postopke in podrobnejši način izvrševanja pravic iz
prejšnjega odstavka določi minister, pristojen za visoko šolstvo.«.
8. člen
V drugi alineji prvega odstavka 70. člena se za besedilom »program
druge stopnje,« doda besedilo »z iztekom študijskega leta, v katerem je
zaključil študij,«.
Za četrtim odstavkom se dodata nova peti in šesti odstavek, ki
se glasita:
»V primerih iz prve in druge alineje prvega odstavka tega
člena se lahko študent po zaključku študijskega programa odpove statusu
študenta.
Način in obliko zagotavljanja podatkov glede odpovedi statusa
študenta iz prejšnjega odstavka določi minister, pristojen za visoko šolstvo.«.
PREHODNE IN KONČNE DOLOČBE
9. člen
Minister, pristojen za visoko šolstvo, s tem zakonom uskladi
Pravilnik o razpisu za vpis in izvedbi vpisa v visokem šolstvu (Uradni list RS,
št. 4/16 in 3/17) ter Pravilnik o zagotavljanju podatkov za eVŠ (Uradni list
RS, št. 12/17) v šestih mesecih od uveljavitve tega zakona.
Študenti s posebnimi potrebami in študenti s posebnim statusom
uveljavljajo pravice iz tretjega odstavka 69.a člena Zakona o visokem šolstvu
od vpisa v študijskem letu 2019/2020.
Študent se po zaključku študijskega programa na podlagi petega
odstavka 70. člena Zakona o visokem šolstvu lahko odpove statusu študenta od
1. oktobra 2018.
10. člen
Štipendijsko razmerje upravičencev, ki so do uveljavitve tega
zakona pridobili štipendije po Zakonu o štipendiranju (Uradni list RS, št.
56/13, 99/13 – ZUPJS-C in 8/16) in Zakonu o uveljavljanju pravic iz javnih
sredstev (Uradni list RS, št. 62/10, 40/11, 40/12 – ZUJF, 57/12 – ZPCP-2D,
14/13, 56/13 – ZŠtip-1, 99/13, 14/15 – ZUUJFO, 57/15, 90/15, 38/16 – odl. US,
51/16 – odl. US in 88/16), se do zaključka šolskega oziroma študijskega leta,
za katerega so pridobili štipendijo, presoja po dosedanjih predpisih.
11. člen
Ta zakon začne veljati petnajsti dan po objavi v Uradnem
listu Republike Slovenije.
Št. 602-04/17-18/20
Ljubljana, dne 23. oktobra 2017
EPA 2020-VII
Državni zbor
Republike Slovenije
dr. Milan Brglez l.r.
Predsednik