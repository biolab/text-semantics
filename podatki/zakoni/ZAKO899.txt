I. SPLOŠNI DOLOČBI
1. člen
Za uresničevanje posebnih pravic, ki jih
zagotavlja ustava Republike Slovenije, za uveljavljanje svojih potreb in
interesov in za organizirano sodelovanje pri javnih zadevah, ustanovijo
pripadniki italijanske in madžarske narodne skupnosti na območjih, kjer.
avtohtono živijo, samoupravne narodne skupnosti.
2. člen
Samoupravne narodne skupnosti so osebe
javnega prava.
II. NALOGE SAMOUPRAVNIH NARODNIH SKUPNOSTI
3. člen
Samoupravne narodne skupnosti opravljajo
naslednje naloge:
-       
v skladu z ustavo in zakonom samostojno odločajo o vseh vprašanjih iz
svoje pristojnosti,
-       
v skladu z zakonom dajejo soglasje k zadevam, ki se nanašajo na varstvo
posebnih pravic narodnih skupnosti, o katerih odločajo skupaj z organi
samoupravnih lokalnih skupnosti,
-       
obravnavajo in proučujejo vprašanja, ki zadevajo položaj narodnih
skupnosti, sprejemajo stališča in dajejo predloge ter pobude pristojnim
organom,
-       
spodbujajo in organizirajo dejavnosti, ki prispevajo k ohranjanju
narodne identitete pripadnikov italijanske in madžarske narodne skupnosti.
4. člen
Samoupravne narodne skupnosti uresničujejo
naloge iz prejšnjega člena s tem, da:
-       
spodbujajo in organizirajo kulturne, raziskovalne, informativne,
založniške in gospodarske dejavnosti za razvoj narodnih skupnosti,
-       
ustanavljajo organizacije in javne zavode,
-       
spremljajo in spodbujajo razvoj vzgoje in izobraževanja za pripadnike
narodnih skupnosti in v skladu z zakonom sodelujejo pri načrtovanju in
organiziranju vzgojnoizobraževalnega dela in pri pripravi vzgojnoizobraževalnih
programov,
-       
razvijajo stike z matičnim narodom, pripadniki narodnih skupnosti v
drugih državah in z mednarodnimi organizacijami,
-       
v skladu z zakonom opravljajo naloge iz državne pristojnosti,
-       
opravljajo druge naloge v skladu s statutom.
5. člen
Samoupravne narodne skupnosti sodelujejo s
predstavniki narodnih skupnosti,' izvoljenimi v organe samoupravnih lokalnih
skupnosti in državni zbor, z organi samoupravnih lokalnih skupnosti in
državnimi organi.
III. ORGANIZIRANOST
6. člen
Pripadniki italijanske in madžarske narodne
skupnosti, ki avtohtono živijo na narodnostno mešanih območjih, ustanovijo
občinske samoupravne narodne skupnosti.
7. člen
Najvišji organ občinske samoupravne narodne
skupnosti je svet samoupravne narodne skupnosti, ki ga izvolijo pripadniki
narodne skupnosti na neposrednih volitvah.
8. člen
Pravico voditi in biti voljen za člana
sveta občinske samoupravne narodne skupnosti imajo pripadniki narodne
skupnosti, ki imajo volilno pravico in so evidentirani s posebnim občinskim
volilnim imenikom občanov, pripadnikov narodne skupnosti.
Volitve v svet občinske samoupravne narodne
skupnosti se opravijo praviloma hkrati ž volitvami v organe samoupravnih
lokalnih skupnosti. Pri tem se smiselno uporabljajo določbe zakona o lokalnih
volitvah.
9. člen
Občinske samoupravne narodne skupnosti se
povezujejo v italijansko oziroma madžarsko samoupravno narodno skupnost v
Republiki Sloveniji.
Najvišji organ samoupravne narodne
skupnosti je svet samoupravne narodne skupnosti.
10. člen
Svet samoupravne narodne skupnosti v okviru
svojih pristojnosti:
-       
sprejema statut in druge akte samoupravne narodne skupnosti,
-       
sprejema finančni načrt in zaključni račun,
-       
v skladu s statutom voli delovna telesa in imenuje funkcionarje
samoupravne narodne skupnosti,
-       
opravlja druge naloge v skladu s statutom.
11. člen
S statutom samoupravne narodne skupnosti se
podrobneje določijo naloge in pristojnosti samoupravne narodne skupnosti,
organiziranost, način odločanja, način in oblike predstavljanja samoupravne
narodne skupnosti v Republiki Sloveniji in način volitev v organe samoupravne
narodne skupnosti.
S statutom se določijo tudi način in oblike
sodelovanja samoupravne narodne skupnosti z organizacijami, društvi, združenji
ali drugimi oblikami dela, ki jih ustanavljajo pripadniki narodne skupnosti za
uresničevanje svojih posebnih pravic.
IV. RAZMERJE DO ORGANOV LOKALNIH SAMOUPRAVNIH SKUPNOSTI
12. člen
Samoupravne narodne skupnosti dajejo
samoupravnim lokalnim skupnostim predloge, pobude in mnenja o zadevah, ki se
nanašajo na položaj narodnih skupnosti in ohranjanje značilnosti narodnostno
mešanih območij.
Organi samoupravnih lokalnih skupnosti
morajo obravnavati pobude iz prejšnjega odstavka in se do njih opredeliti.
13. člen
Predstavniki narodne skupnosti, izvoljeni v
svete samoupravnih lokalnih skupnosti, morajo pred odločitvijo o soglasju k
zadevam, ki se nanašajo na posebne pravice pripadnikov narodnih skupnosti,
pridobiti soglasje samoupravnih narodnih skupnosti.
14. člen
Samoupravne lokalne skupnosti morajo
samoupravni narodni skupnosti zagotoviti nujno potrebne prostore in druge
materialne možnosti za delo.
V. RAZMERJE DO DRŽAVNIH ORGANOV
15. člen
Samoupravne narodne skupnosti dajejo
državnemu zboru, vladi in drugim državnim organom predloge, pobude in mnenja o
vseh zadevah iz svoje pristojnosti.
Kadar državni organi odločajo o zadevah, ki
se nanašajo na položaj pripadnikov narodnih skupnosti, morajo predhodno
pridobiti mnenje samoupravnih narodnih skupnosti.
VI. STIKI Z MATIČNIM NARODOM IN NARODNIMI SKUPNOSTMI V DRUGIH
DRŽAVAH
16. člen
Samoupravne narodne skupnosti sodelujejo z
matičnima narodoma in njunima državama, s pripadniki narodnih skupnosti v
drugih državah in z, mednarodnimi organizacijami.
17. člen
Pri pripravi meddržavnih sporazumov, ki se
nanašajo na položaj narodnih skupnosti in varstvo njihovih pravic, sodelujejo
tudi predstavniki samoupravnih narodnih skupnosti.
VII. FINANCIRANJE
18. člen
Sredstva za delovanje italijanske oziroma
madžarske samoupravne narodne skupnosti v Republiki Sloveniji se zagotavljajo
iz proračuna Republike Slovenije. Sredstva za delovanje občinskih samoupravnih
narodnih skupnosti se v skladu z zakonom, ki ureja financiranje občin,
zagotavljajo iz proračuna Republike Slovenije neposredno ali posredno.
Sredstva za delovanje organizacij in javnih
zavodov, ki delujejo za potrebe narodnih skupnosti in za financiranje
dejavnosti iz 16. člena, se v skladu z zakonom zagotavljajo iz sredstev
samoupravnih lokalnih skupnosti, iz proračuna Republike Slovenije in iz drugih
virov.

Zakon o samoupravnih narodnih skupnostih
(Uradni list RS, št. 65/94) vsebuje naslednji prehodni in
končno določbo:
»VIII. PREHODNI IN KONČNA DOLOČBA
19. člen
Sklep o razpisu prvih volitev v svet
občinske samoupravne narodne skupnosti in sklep o številu članov sveta
sprejmejo dosedanje občinske samoupravne skupnosti italijanske in madžarske
narodnosti za območje dosedanjih občin.
20. člen
Samoupravne narodne skupnosti se
organizirajo in prilagodijo svoje delovanje določbam tega zakona najpozneje v
šestih mesecih po prvih volitvah v organe samoupravnih lokalnih skupnosti.
21. člen
Ta zakon začne veljati petnajsti dan po
objavi v Uradnem listu Republike Slovenije.«.

Zakon o spremembah Zakona o financiranju občin
– ZFO-1C (Uradni list RS, št. 71/17) vsebuje naslednjo končno določbo:
»15. člen
(začetek
veljavnosti)
Ta zakon začne veljati 1. januarja
2018, razen četrtega odstavka spremenjenega 26. člena zakona, ki začne
veljati 1. januarja 2020. Do 1. januarja 2010 so občine upravičene do
sofinanciranja nalog iz drugega odstavka spremenjenega 26. člena v višini
50 % sredstev za plače in druge izdatke ter prispevke delodajalca
zaposlenim v skupnih občinskih upravah, povečane za 20 %.«.