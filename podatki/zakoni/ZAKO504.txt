1. člen
Republika Slovenija daje poroštva za
kredite, ki jih bodo podjetja s področja elektrogospodarstva najela za
restrukturiranje obveznosti iz naslova kreditov, za katere je Republika
Slovenija na podlagi zakona o ukrepih za sanacijo finančnega položaja podjetij
s področja elektrogospodarstva in rudnikov rjavega premoga v zapiranju (Uradni
list RS, št. 59/96) dala poroštvo ter zapadejo v plačilo v letih 1998 in 1999.
2. člen
Restrukturiranje obveznosti po tem zakonu
pomeni:
-       
najemanje kreditov za odplačilo glavnic in obresti obstoječih kreditov,
ki zapadejo v letih 1998 in 1999,
-       
spremembo pogojev plačila obstoječih kreditov (reprogramiranje).
3. člen
Republika Slovenija daje poroštvo iz 1.
člena tega zakona za obveznosti podjetij s področja elektrogospodarstva pod
naslednjimi pogoji:
-       
restrukturiranje mora vključevati najmanj 24-mesečni odlog odplačila
glavnice,
-       
obrestne mere novih obveznosti ne smejo biti višje od obrestnih mer
obveznosti, ki se nadomeščajo,
-       
višina novih glavnic mora biti enaka višini glavnic, ki se nadomeščajo,
s pripadajočimi obrestmi,
-       
zavarovanje upnikovih terjatev iz novih kreditov mora biti urejeno s
pogodbo, ki jo skleneta upnik in dolžnik.
4. člen
Če Republika Slovenija izpolni poroštveno
obveznost, pridobi pravico do povračila izplačanih zneskov in stroškov, ki so
ji v zvezi s tem nastali.
5. člen
Poroštvene pogodbe z upniki sklene
minister, pristojen za finance, na podlagi sklepa Vlade Republike Slovenije, ko
so izpolnjeni vsi pogoji iz 3. člena tega zakona.
6. člen
Ta zakon začne veljati naslednji dan po
objavi v Uradnem listu Republike Slovenije.
Št. 440-03/97-73/1
Ljubljana, dne 8. januarja 1998.
Predsednik
Državnega zbora
Republike Slovenije
Janez Podobnik, dr. med. l. r.