I. SPLOŠNE DOLOČBE
(neuradno prečiščeno besedilo št. 1)
1. člen
(vsebina)
Ta zakon določa javni interes Republike
Slovenije na področju promocije kmetijskih in živilskih proizvodov (v
nadaljnjem besedilu: promocija), vrste in oblike promocije, načrtovanje
promocije, financiranje promocije, prispevek za promocijo, zbiranje,
upravljanje in vodenje osebnih in drugih podatkov o zavezancih za prispevek,
organe in posvetovalna telesa za promocijo, izvajanje strokovnih nalog in
nadzor izvajanja zakona.
2. člen
(zagotavljanje javnega interesa za
promocijo)
(1) Javni interes na področju promocije se
uresničuje:
-      
s sistemskim financiranjem, načrtovanjem in
izvajanjem promocije;
-      
z izboljšanjem informiranosti potrošnikov o
pridelavi in predelavi ter o kakovosti, varnosti, posebnih lastnostih in
prehranjevalnih koristih kmetijskih in živilskih proizvodov;
-      
z utrjevanjem kompetenc potrošnikov pri
odločanju za nakup kmetijskih in živilskih proizvodov z neodvisnimi,
verodostojnimi informacijami;
-      
s spodbujanjem sodelovanja kmetijskih
pridelovalcev, živilsko predelovalnih podjetij, njihovih reprezentativnih
organizacij in države pri načrtovanju, financiranju in izvajanju promocije;
-      
s krepitvijo konkurenčnosti agroživilstva v
Republiki Sloveniji;
-      
s povečanjem prodaje slovenskih kmetijskih in
živilskih proizvodov potrošnikom;
-      
s spodbujanjem lokalne pridelave in potrošnje;
-      
z možnostjo za vključitev kmetijskih in
živilskih proizvodov iz shem kakovosti oziroma prostovoljnih označb v promocijo
po tem zakonu;
-      
z vplivom zavezancev za plačilo prispevka na
načrtovanje promocije in namensko porabo zbranih sredstev na podlagi tega
zakona.
(2) Civilna družba je udeležena v postopku
oblikovanja in spremljanja promocije preko kmetijske in živilske stroke in zainteresirane
javnosti na način, kot ga določa ta zakon.
3. člen
(pomen izrazov)
Izrazi, uporabljeni v tem zakonu, imajo
naslednji pomen:
-      
promocija pomeni skupno splošno promocijo,
promocijo shem kakovosti in prostovoljnih označb ter tako zaščitenih proizvodov;
-      
skupna splošna promocija je zagotavljanje
splošnih informacij o pridelavi, predelavi, lastnostih kmetijskih in živilskih
proizvodov ter o njihovih prehranjevalnih koristih in priporočeni rabi;
-      
promocija shem kakovosti in prostovoljnih
označb zajema aktivnosti v skladu s predpisi Evropske unije, ki urejajo državne
pomoči;
-      
sheme kakovosti so sheme po predpisih, ki
urejajo kmetijstvo, oziroma predpisih Evropske unije, ki neposredno urejajo
sheme kakovosti;
-      
prostovoljne označbe so označbe, ki jih urejajo
predpisi o kmetijstvu, oziroma se vzpostavijo na podlagi predpisov Evropske
unije, ki neposredno urejajo prostovoljne označbe;
-      
kmetijski in živilski proizvodi so proizvodi iz
priloge I Pogodbe o Evropski uniji in Pogodbe o delovanju Evropske unije (UL C
št. 306 z dne 17. 12. 2007, str. 1) in proizvodi iz priloge II Uredbe
Sveta (ES) št. 1216/2009 z dne 30. november 2009 o trgovinskih režimih za
nekatero blago, pridobljeno s predelavo kmetijskih proizvodov (UL L št. 328 z
dne 15. 12. 2009, str. 10);
-      
interna realizacija pomeni predelavo lastnih
primarnih kmetijskih proizvodov, ki so namenjeni prodaji na trgu;
-      
kupec je fizična in pravna oseba oziroma
samostojni podjetnik posameznik, ki opravlja dejavnost proizvodnje živil in
proizvodnje pijač v oddelkih C10 in C11 standardne klasifikacije dejavnosti, če
se ukvarja z zakolom živali, s predelavo mleka, mesa divjadi, krušnega žita,
grozdja za vino, sadja, vrtnin in oljk in kupi primarne kmetijske proizvode
neposredno od nosilca kmetijskega gospodarstva ali rejca divjadi v oborah ali
posrednika ali opravlja storitve v okviru teh dejavnosti;
-      
posrednik ali posrednica (v nadaljnjem
besedilu: posrednik) je pravna ali fizična oseba oziroma samostojni podjetnik
posameznik, ki odkupuje primarne kmetijske proizvode z namenom, da jih proda
oziroma naroči storitev kupcu;
-      
krušno žito je žito, ki je odkupljeno v mlinih
in je namenjeno prehrani ljudi;
-      
nosilec ali nosilka kmetijskega gospodarstva (v
nadaljnjem besedilu: nosilec kmetijskega gospodarstva) je nosilec kmetijskega
gospodarstva po zakonu, ki ureja kmetijstvo;
-      
register kmetijskih gospodarstev je register
kmetijskih gospodarstev po zakonu, ki ureja kmetijstvo;
-      
čebelja družina je čebelja družina v skladu s
pravilnikom, ki ureja označevanje čebelnjakov in stojišč;
-      
skupina proizvajalcev je skupina proizvajalcev
po zakonu, ki ureja kmetijstvo;
-      
svet za promocijo je strokovno in usklajevalno
telo ministra na področju promocije kmetijskih in živilskih proizvodov;
-      
KMG‑MID je identifikacijska številka
kmetijskega gospodarstva po zakonu, ki ureja kmetijstvo;
-      
zunanji strokovnjaki so strokovnjaki s področja
promocije kmetijskih in živilskih sektorjev in niso zaposleni v državni upravi;
-      
reprezentativni interesni zastopniki so
nevladne organizacije organizirane kot društva ali zveze društev, gospodarsko
interesna združenja s področja agroživilstva, zbornice, sindikati, zadružne
zveze, ki na nacionalni ravni predstavljajo primarne proizvajalce, potrošnike,
trgovska podjetja in živilsko predelovalno dejavnost.
II. VRSTE PROMOCIJE, OBLIKE PROMOCIJE IN NAČRTOVANJE
PROMOCIJE
4. člen
(vrste promocije)
(1) Promocija se izvaja kot:
-      
skupna splošna promocija in
-      
promocija shem kakovosti in prostovoljnih
označb ter promocija proizvodov iz shem kakovosti in proizvodov, označenih s
prostovoljnimi označbami, če dosegajo najmanj določen odstotek proizvodnje,
odstotek površine ali delež tržne proizvodnje, ki ga predpiše ministrica
oziroma minister, pristojen za kmetijstvo in prehrano (v nadaljnjem besedilu:
minister).
(2) Sektorji, za katere se lahko izvaja promocija,
so:
-      
sektor pridelave in predelave mleka,
-      
sektor pridelave in predelave mesa,
-      
sektor pridelave in predelave sadja,
-      
sektor pridelave in predelave vrtnin,
-      
sektor pridelave in predelave žit,
-      
sektor pridelave in predelave oljk,
-      
sektor pridelave in predelave grozdja za vino,
-      
sektor pridelave medu.
5. člen
(oblike promocije)
(1) Oblike promocije so:
-      
razširjanje strokovnih in znanstvenih spoznanj
z izobraževanjem, informiranjem in oglaševanjem v tiskanih medijih, po radiu,
televiziji, na oglasnih panojih, svetovnem spletu, v tiskovinah, digitalnih in
drugih medijih oglaševanja in informiranja;
-      
organiziranje promocijskih prireditev, razstav,
sejmov, prodajnih obiskov in podobnih dogodkov v zvezi z odnosi z javnostmi;
-      
raziskovanje trga, statistične analize in
ocenjevanje učinkovitosti programa promocije.
(2) Podrobnejši obseg oblik in vsebin
promocije se določi s programom iz 7. člena tega zakona.
6. člen
(strateški načrt promocije)
(1) Strateški načrt promocije določa
dolgoročne usmeritve za načrtovanje in izvajanje promocije.
(2) Strateški načrt promocije vsebuje
zlasti analizo stanja na trgih kmetijskih in živilskih proizvodov Republike
Slovenije in drugih držav, opredelitev srednjeročnih razvojnih priložnosti ter
vsebinska in okvirna finančna izhodišča, vključno s predvidenimi proračunskimi
sredstvi za promocijo za šestletno programsko obdobje.
(3) Strateški načrt promocije mora biti
izdelan na podlagi raziskav trga, ocene razvojnega potenciala določenega
sektorja ter na podlagi usklajenega predloga usmeritev, ki ga na podlagi
usmeritev sektorskih ter posvetovalnih odborov iz 25. člena tega zakona
pripravi svet za promocijo in ga predlaga ministru. 
(4) Strateški načrt promocije sprejme Vlada
Republike Slovenije (v nadaljnjem besedilu: vlada) za obdobje šestih let, in
sicer najpozneje šest mesecev pred prenehanjem veljavnosti strateškega načrta
za preteklo obdobje.
7. člen
(program promocije)
(1) Minister na podlagi strateškega načrta
promocije določi sektorje, za katere se izvaja promocija po tem zakonu.
(2) Program promocije je izvedbeni dokument
strateškega načrta promocije iz prejšnjega člena, ki natančneje določa cilje in
oblike promocije iz 5. člena tega zakona, trajanje in raven njihovih izvajanj,
finančni načrt predvidenih oblik promocije ter merila in pogoje za porabo
sredstev v skladu s predpisi, ki urejajo državne pomoči.
(3) Program promocije sprejme minister za
obdobje treh let in z odredbo predpiše sektorje, ki so vključeni v program
promocije.
III. FINANCIRANJE
8. člen
(viri in način financiranja promocije)
(1) Promocija se financira iz:
-      
proračuna Republike Slovenije;
-      
namenskih sredstev proračuna Republike
Slovenije, ki so zbrana na podlagi tega zakona (v nadaljnjem besedilu: namenska
sredstva);
-      
prostovoljno zbranih namenskih sredstev,
vplačanih v proračun Republike Slovenije;
-      
drugih virov.
(2) Najmanj 50 odstotkov namenskih
sredstev, zbranih iz prispevkov kupcev kot zavezancev po drugi alineji prvega
odstavka 10. člena tega zakona, se nameni za skupno splošno promocijo,
preostanek sredstev iz prispevka pa za promocijo shem kakovosti in
prostovoljnih označb.
(3) Namenska sredstva, zbrana od nosilcev
kmetijskih gospodarstev kot zavezancev po prvi alineji prvega odstavka 10.
člena tega zakona, se v celoti nameni za promocijo shem kakovosti in prostovoljnih
označb.
(4) V programu promocije se določi
predvideni obseg sredstev, zbranih na podlagi druge, tretje in četrte alineje
prvega odstavka tega člena, ki se namenijo za skupno splošno promocijo, in
predvideni obseg sredstev, ki se namenijo za promocijo shem kakovosti oziroma
prostovoljnih označb. Pri tem je treba upoštevati, da se iz proračuna Republike
Slovenije zagotovi najmanj 40 odstotkov s programom promocije predvidenih
sredstev.
(5) Sredstva, zbrana za promocijo shem
kakovosti in prostovoljnih označb, se začnejo koristiti, ko so vzpostavljene
sheme kakovosti oziroma prostovoljne označbe iz druge alineje prvega odstavka
4. člena tega zakona.
(6) Sredstva, zbrana iz prispevkov
določenega sektorja, se smejo porabiti samo za promocijo tega sektorja, in
sicer tako, da se v obdobju treh let za promocijo določenega sektorja nameni
toliko sredstev, kot jih je bilo v tem obdobju od tega sektorja zbranih.
IV. OBVEZNI PRISPEVEK ZA PROMOCIJO
9. člen
(prispevek)
(1) Za izvajanje promocije po tem zakonu se
plačuje prispevek (v nadaljnjem besedilu: prispevek).
(2) Prispevek je obvezen za zavezance iz
sektorjev, za katere se na podlagi strateškega načrta potrdi program promocije.
(3) Višino prispevka na podlagi 11. člena
tega zakona za posamezno koledarsko leto določi vlada, vendar največ do višine,
določene v drugem, tretjem in četrtem odstavku 11. člena tega zakona.
(4) Vlada z uredbo določi začetek
plačevanja prispevka za zavezance iz posameznega sektorja.
10. člen
(zavezanec za plačilo prispevka)
(1) Zavezanec za plačilo prispevka iz
prejšnjega člena je:
-      
nosilec kmetijskega gospodarstva, ki se ukvarja
s primarno kmetijsko proizvodnjo medu, mleka, krušnega žita, grozdja za vino,
sadja, vrtnin, oljk in z rejo živali (v nadaljnjem besedilu: nosilec
kmetijskega gospodarstva) in je vpisan v Register kmetijskih gospodarstev (v
nadaljnjem besedilu: RKG),
-      
kupec.
(2) Prispevek so dolžni plačati vsi
zavezanci iz prejšnjega odstavka v posameznem sektorju, ki je na podlagi
programa promocije vključen v promocijo po tem zakonu. Prispevek so dolžni
plačati ne glede na to, ali vstopijo v shemo kakovosti oziroma prostovoljno
označbo.
(3) Ne glede na tretji odstavek 11. člena
tega zakona niso zavezanci za plačilo prispevka nosilci kmetijskega
gospodarstva, ki imajo v uporabi manj kot 0,5 hektarja njiv za pridelavo vrtnin na prostem ali 0,2 hektarja v zaprtih prostorih ali 0,3 hektarja intenzivnih sadovnjakov.
11. člen
(osnove za določitev prispevka)
(1) Prispevek se plačuje od:
-      
enote za predelavo odkupljenih, v interni
realizaciji predelanih ali v storitveni zakol prejetih živali, mleka, krušnega
žita, grozdja za vino, sadja, vrtnin in oljk (v nadaljnjem besedilu: primarni
kmetijski proizvodi) oziroma
-      
hektarja kmetijskih površin, na katerih se
pridelujejo vrtnine na prostem ali v zaprtih prostorih, oziroma kjer se
kmetijske površine uporabljajo za intenzivne sadovnjake (v nadaljnjem besedilu:
kmetijske površine) oziroma
-      
čebeljih družin, ki so označene v skladu s
predpisom, ki ureja označevanje čebelnjakov in stojišč.
(2) Prispevek od primarnih kmetijskih
proizvodov iz prve alineje prejšnjega odstavka, ki ga plačata zavezanca iz prve
in druge alineje prvega odstavka 10. člena tega zakona vsak do polovice, se
obračuna in znaša največ na:
-      
glavo govedi in konj, starih nad eno leto, 3,63
eura,
-      
glavo govedi in konj, starih do enega leta,
1,09 eura,
-      
glavo prašiča za pitanje, 0,73 eura,
-      
glavo drobnice, 0,73 eura,
-      
glavo divjadi, rejene v oborah, 0,73 eura,
-      
glavo perutnine, 0,006 eura,
-      
tono mleka, 2,91 eura,
-      
tono krušnega žita, 1,5 eura,
-      
tono grozdja za vino, 6 eurov,
-      
tono sadja za predelavo, 1,5 eura,
-      
tono vrtnin za predelavo, 1,5 eura,
-      
tono oljk za predelavo, 1,5 eura.
(3) Prispevek od kmetijskih površin iz
druge alineje prvega odstavka tega člena se obračuna letno in znaša največ na:
-      
hektar njive za pridelavo vrtnin na prostem, 94
eurov,
-      
hektar njive za pridelavo vrtnin v zaprtih
prostorih, 508 eurov in
-      
hektar intenzivnega sadovnjaka, 94 eurov.
Vlada s predpisom, ki določi letno višino
prispevka, podrobneje predpiše višino prispevka za posamezne sadne vrste in
način pridelave vrtnin.
(4) Prispevek od čebeljih družin iz tretje
alineje prvega odstavka tega člena se obračuna na čebeljo družino in znaša
največ 0,5 eura.
(5) Ne glede na tretji in četrti odstavek
tega člena prispevka od kmetijskih površin oziroma prispevka na čebeljo družino
ne plača zavezanec, katerega skupni prispevek od vseh kmetijskih površin
oziroma od števila čebeljih družin znaša manj kot 10 eurov.
12. člen
(izjeme pri plačilu prispevka od primarnih
kmetijskih proizvodov)
(1) Za primarne kmetijske proizvode, ki se
vnašajo na območje Republike Slovenije, zavezanec ne plača prispevka, če
dokaže, da primarni kmetijski proizvod nima izvora v Republiki Sloveniji.
(2) Ne glede na prejšnji odstavek se
prispevek plača za živali, katerih izvor je v državah članicah Evropske unije
ali tretjih državah in so bile od dneva vnosa v Republiko Slovenijo v Republiki
Sloveniji rejene več kot 90 dni oziroma več kot 15 dni pri perutnini oziroma
več kot 60 dni pri prašičih in drobnici.
13. člen
(obračunavanje in pobiranje prispevka od
primarnih kmetijskih proizvodov)
(1) Prispevek obračuna, pobere in plača
kupec.
(2) Kupec iz prejšnjega odstavka je dolžan
obračunati, pobrati in odvesti prispevek nosilcu kmetijskega gospodarstva od
odkupljenih in predelanih ali v zakol prejetih količin tako, da višino
prispevka pomnoži s podatkom o količini odkupljenih in predelanih ali v zakol
prejetih količinah živali, mleka, grozdja, oljk oziroma krušnih žit. Kupec za
obračunan prispevek zmanjša kupnino od odkupljenega mleka, krušnih žit,
grozdja, oljk ali živali nosilcu kmetijskega gospodarstva.
(3) Kupec je enak prispevek, kot ga v
skladu s prejšnjim odstavkom obračuna in plača za nosilca kmetijskega
gospodarstva, vsakokrat dolžan obračunati in odvesti kot zavezanec iz druge
alineje prvega odstavka 10. člena tega zakona od odkupljenih, v interni
realizaciji predelanih ali v storitveni zakol prejetih količin živali, mleka,
grozdja, oljk in krušnih žit.
(4) Kupec sadja in vrtnin prispevek
obračuna in plača le kot zavezanec iz druge alineje prvega odstavka 10. člena
tega zakona od odkupljenih količin tako, da višino prispevka pomnoži s podatkom
o količini odkupljenih oziroma v interni realizaciji predelanih količin sadja
in vrtnin.
(5) Če je zavezanec primarni proizvajalec
in hkrati kupec (interna realizacija), plača prispevek kot nosilec kmetijskega
gospodarstva na podlagi prve alineje prvega odstavka 10. člena tega zakona, kot
kupec pa na podlagi druge alineje prvega odstavka 10. člena tega zakona.
(6) Če posrednik odkupi primarne kmetijske
proizvode in jih proda za predelavo kupcu, je prispevek za mleko, grozdje za
vino, krušno žito ali živali dolžan zase in za nosilca kmetijskega gospodarstva
plačati kupec in ne posrednik. V tem primeru posrednik od kupnine odšteje prispevek
nosilcu kmetijskega gospodarstva. Kupec pa za znesek prispevka, ki ga je dolžan
plačati nosilec kmetijskega gospodarstva, posredniku zmanjša kupnino
odkupljenega primarnega kmetijskega proizvoda. Če kupec odkupi sadje ali
vrtnine, je prispevek dolžan plačati kupec samo zase kot zavezanec iz druge
alineje prvega odstavka 10. člena tega zakona od odkupljene količine.
(7) Če nosilec kmetijskega gospodarstva ali
posrednik naroči storitev predelave ali zakola primarnih kmetijskih proizvodov
kupcu, je prispevek za mleko, grozdje za vino, krušno žito ali živali dolžan za
posrednika in za nosilca kmetijskega gospodarstva plačati kupec. V tem primeru
kupec obračuna prispevek iz drugega in tretjega odstavka tega člena nosilcu
kmetijskega gospodarstva ali posredniku. Posrednik za znesek prispevka nosilca
kmetijskega gospodarstva nosilcu kmetijskega gospodarstva zmanjša kupnino
predelanega primarnega kmetijskega proizvoda.
(8) Če kupec določeno količino odkupljenih
primarnih kmetijskih proizvodov proda kot primarni kmetijski proizvod in zanjo
ni mogoče določiti nosilca kmetijskega gospodarstva, se vrednost prispevka za
odkupljene in predelane primarne kmetijske proizvode sorazmerno razdeli na vse
nosilce kmetijskih gospodarstev, ki so v obračunskem obdobju za prispevek
dobavili primarne kmetijske proizvode.
(9) Kupec mora odvesti prispevek tudi, če
ga ne obračuna in ne pobere na podlagi prvega odstavka tega člena.
(10) Za storitveni zakol za lastno uporabo
v gospodinjstvu se prispevek ne plačuje.
14. člen
(roki in način plačila prispevka od
primarnih kmetijskih proizvodov)
(1) Kupec prispevek zase in za nosilca
kmetijskega gospodarstva, na podlagi prvega odstavka 10. člena tega zakona
mesečno obračuna in plača do 20. dne v mesecu za pretekli mesec na račun v
skladu s predpisom, ki ureja vplačilne račune ter način plačevanja in
razporejanja javno finančnih prihodkov. Sredstva so namenska in prihodek
proračuna Republike Slovenije, namenjena so financiranju oblik promocije iz
prve in druge alineje prvega odstavka 5. člena tega zakona po programu iz 7.
člena tega zakona.
(2) Ne glede na določbo prejšnjega
odstavka, kupec lahko obračuna in plača prispevek enkrat letno, vendar
najkasneje do 31. januarja za preteklo leto.
15. člen
(izterjava prispevka od primarnih
kmetijskih proizvodov)
(1) Obračunavanje in plačevanje prispevka
od primarnih kmetijskih proizvodov nadzira kmetijski inšpektor.
(2) Odločbo kmetijskega inšpektorja o
naložitvi plačila prispevka od primarnih kmetijskih proizvodov izvršuje
Carinska uprava Republike Slovenije (v nadaljnjem besedilu: CURS) po predpisih
o davčni izvršbi.
16. člen
(obračunavanje, pobiranje in izterjava
prispevka od kmetijskih površin in čebeljih družin)
(1) Odmero prispevka od kmetijskih površin
iz tretjega odstavka 11. člena tega zakona na podlagi odločbe o odmerjenem
prispevku za promocijo izvede Agencija Republike Slovenije za kmetijske trge in
razvoj podeželja (v nadaljnjem besedilu: ARSKTRP), in sicer tako, da višino
prispevka iz tretjega odstavka 11. člena tega zakona pomnoži s kmetijskimi
površinami iz RKG, ki jih ima zavezanec v uporabi.
(2) Odmero prispevka od čebeljih družin iz
tretje alineje prvega odstavka 11. člena tega zakona na podlagi odločbe o
odmerjanju prispevka za promocijo izvede ARSKTRP, in sicer tako, da višino
prispevka iz četrtega odstavka 11. člena tega zakona pomnoži s podatkom o
številu čebeljih družin iz Centralnega registra čebelnjakov (v nadaljnjem
besedilu: CRČ), na dan 31. oktober v preteklem letu, ki jih ima zavezanec
označene v skladu s predpisom, ki ureja označevanje čebelnjakov in stojišč.
(3) Prispevek od kmetijskih površin iz
prvega odstavka tega člena se obračuna nosilcem kmetijskega gospodarstva iz
prve alineje prvega odstavka 10. člena tega zakona enkrat letno za preteklo
leto na podlagi podatkov, vpisanih v RKG oziroma CRČ.
(4) O pritožbi zoper odločbo iz prejšnjega
odstavka odloča ministrstvo pristojno za kmetijstvo in prehrano (v nadaljnjem
besedilu: ministrstvo). Pritožba zoper odločbo iz prejšnjega odstavka ne zadrži
njene izvršitve.
(5) Izvršbo prispevka, določenega v tem
členu, opravi CURS po predpisih, ki urejajo izvršbo davkov.
(6) Za odmero, plačevanje, izvršbo,
zastaranja in druga vprašanja postopka se uporablja zakon, ki ureja davčni
postopek.
17. člen
(roki in način plačila prispevka od kmetijskih
površin)
Nosilec kmetijskega gospodarstva mora
prispevek, odmerjen z odločbo, na podlagi prejšnjega člena plačati v roku 20
dni od prejema odločbe o odmerjenem znesku prispevka za promocijo.
18. člen
(oprostitev plačila prispevka v primerih
naravnih nesreč)
(1) Kmetijska gospodarstva, ki so bila
prizadeta zaradi naravnih in drugih nesreč in jim je bila škoda ocenjena in
potrjena v skladu s predpisi, ki urejajo naravne nesreče, so oproščena plačila
prispevka za sektorje, v katerih je nastala škoda, če znaša škoda več kot 30
odstotkov.
(2) Prizadeto kmetijsko gospodarstvo je
oproščeno plačila prispevka v celoti, od potrditve škode naprej za obdobje
enega leta. V primeru letnega obračuna prispevka se za oprostitev plačila
obračuna sorazmeren delež dvanajstih mesecev v posameznem koledarskem letu.
V. ZBIRANJE, UPRAVLJANJE IN VODENJE OSEBNIH IN DRUGIH
PODATKOV O ZAVEZANCIH
19. člen
(evidenca o zavezancih)
(1) Za izvrševanje nalog odmere, obračuna,
pobiranja in izterjave prispevka ter nadzora po tem zakonu ministrstvo upravlja
in vodi evidenco o zavezancih iz 10. člena tega zakona (v nadaljnjem besedilu:
evidenca).
(2) V evidenci iz prejšnjega odstavka se
obdelujejo naslednji osebni in drugi podatki:
-      
osebno ime ter naslov stalnega ali začasnega
prebivališča fizičnih oseb,
-      
firma in sedež ter naslov pravnih oseb in
samostojnih podjetnikov posameznikov,
-      
davčna številka,
-      
KMG‑MID gospodarstva,
-      
površina kmetijskih zemljišč s proizvodnjo
vrtnin in sadja,
-      
število čebeljih družin.
(3) Zavezanci iz drugega odstavka 10. člena
tega zakona, ki še niso vpisani v evidenci subjektov po zakonu, ki ureja
kmetijstvo, so dolžni pred prvo odmero prispevka urediti vpis v evidenci
subjektov. Ministrstvo njihove podatke za evidenco zavezancev prevzame iz
evidence subjektov, ki jo vodi po zakonu, ki ureja kmetijstvo.
(4) Podatke o zavezancih iz prvega odstavka
10. člena tega zakona ministrstvo v evidenco zavezancev prenese iz RKG.
(5) ARSKTRP za izvajanje 16. člena tega
zakona iz evidence zavezancev pridobi in nadalje obdeluje podatke, ki so
potrebni za obračunavanje, pobiranje in izterjavo prispevkov od kmetijskih
površin in čebeljih družin.
(6) Osebne podatke iz evidence zavezancev
ministrstvo obdeluje v skladu z zakonom, ki ureja varstvo osebnih podatkov.
(7) Ministrstvo mora s podatki iz drugega
odstavka tega člena, ki so davčna tajnost, ravnati v skladu z zakonom, ki ureja
davčni postopek.
(8) Podatki iz evidence o zavezancih se za
namene tega zakona hranijo tri leta od plačila prispevka.
20. člen
(evidence skupine proizvajalcev)
(1) Skupina proizvajalcev določene sheme
kakovosti se mora za potrebe tega zakona registrirati v skladu s predpisom, ki
ureja priznanje skupin proizvajalcev iz shem kakovosti, in mora vzpostaviti
interne evidence o količinah proizvedenih in prodanih proizvodov svojih članov,
vključenih v sheme kakovosti.
(2) Proizvajalec, vključen v prostovoljne
označbe, se mora za potrebe tega zakona vpisati v evidenco v skladu s
predpisom, ki ureja pogoje in način prostovoljnega označevanja kmetijskih
pridelkov in živil, in mora vzpostaviti interne evidence o količinah
proizvedenih in prodanih proizvodov, ki se označujejo s prostovoljno označbo.
(3) Skupina proizvajalcev določene sheme
kakovosti in proizvajalec, vključen v prostovoljno označbo, mora podatke iz
evidenc iz prvega odstavka tega člena in prejšnjega odstavka posredovati
ministrstvu v rokih, ki jih določajo predpisi s tega področja.
21. člen
(evidenca o plačanem prispevku od
primarnega kmetijskega proizvoda, ki jo vodi kupec)
(1) Kupec mora za potrebe nadzora in izterjave
prispevka po tem zakonu voditi evidenco o plačanem prispevku, iz katere mora
biti razvidna količina in vrsta proizvoda, od katerega je bil obračunan
prispevek za kupca in za nosilca kmetijskega gospodarstva, datum obračuna in
nakazila prispevka, znesek, ki je bil obračunan kot prispevek (seznam plačil
prispevka v preteklem mesecu po zavezancih), ter podatki zavezanca: ime in
priimek, naslov, firma, sedež, KMG‑MID in davčna številka.
(2) Kupec je dolžan podatke iz evidence iz
prejšnjega odstavka hraniti tri leta od plačila prispevka.
VI. ORGANI IN POSVETOVALNA TELESA ZA PROMOCIJO
22. člen
(organiziranost promocije)
(1) Promocijo izvajajo ministrstvo, organi
v njegovi sestavi in svet za promocijo.
(2) Svet za promocijo lahko oblikuje
sektorske odbore in posvetovalne odbore.
23. člen
(sestava sveta za promocijo)
(1) Svet za promocijo ima osem članov, ki
se imenujejo za dobo petih let.
(2) Člane sveta za promocijo imenuje vlada,
in sicer:
-      
dva na predlog ministra;
-      
dva na predlog Kmetijsko gozdarske zbornice Slovenije;
-      
enega na predlog Zadružne zveze Slovenije;
-      
tri na predlog Gospodarske zbornice Slovenije,
Zbornice kmetijskih in živilskih podjetij.
(3) Člani sveta za promocijo med seboj
izberejo predsednika oziroma predsednico (v nadaljnjem besedilu: predsednik).
Predsednik imenuje izmed članov sveta za promocijo svojega namestnika.
(4) S poslovnikom se podrobneje določi
način delovanja sveta za promocijo.
24. člen
(naloge sveta za promocijo)
 Svet za promocijo opravlja naslednje
naloge:
-      
na predlog sektorskih odborov predlaga
sektorje, za katere se izvaja promocija;
-      
na predlog sektorskih odborov predlaga višino
prispevka za promocijo po sektorjih;
-      
predlaga ministru usmeritve za strateški načrt
promocije in usmeritve za program promocije;
-      
se seznani z letnim poročilom o izvajanju
programa promocije, ki ga pripravi ministrstvo;
-      
predlaga ministru odstotek proizvodnje,
odstotek površine ali delež tržne proizvodnje iz 4. člena tega zakona;
-      
predlaga obseg sredstev, ki se namenijo za
skupno splošno promocijo in promocijo shem kakovosti oziroma prostovoljnih
označb iz četrtega odstavka 8. člena tega zakona;
-      
spremlja izvajanje nalog, doseženih učinkov in
ocenjuje uspešnost rabe sredstev za promocijo;
-      
sprejema poslovnik o delu sveta za promocijo.
25. člen
(sektorski odbori in posvetovalni odbori)
(1) Z delovanjem sektorskih odborov se
zagotavlja sodelovanje posameznih sektorjev pri promociji.
(2) Z delovanjem posvetovalnih odborov se
zagotavlja sodelovanje potrošnikov, trgovine, obrti, turizma, Radiotelevizije
Slovenije in interesnih predstavnikov kmetov, kmetijskih in živilskih podjetij
ter kmetijskih zadrug pri promociji.
(3) Sektorske odbore in posvetovalne odbore
sestavljajo zunanji strokovnjaki s področja promocije kmetijskih in živilskih
proizvodov in sektorjev po tem zakonu. Imenuje jih svet za promocijo na predlog
reprezentativnih interesnih zastopnikov.
26. člen
(naloge sektorskih in posvetovalnih
odborov)
Sektorski odbori opravljajo naslednje
naloge:
-      
na podlagi analiz trga predlagajo sektorje, za
katere se izvaja promocija v triletnem obdobju;
-      
predlagajo višino prispevka za sektorje, za
katere se bo izvajala promocija;
-      
predlagajo usmeritve za izvajanje promocije za
določen sektor;
-      
sodelujejo pri pripravi strokovnih podlag,
strateških in programskih usmeritev v okviru posameznih sektorjev;
-      
predlagajo usmeritve za strateški načrt
promocije;
-      
druge naloge, ki jih določi svet za promocijo.
(2) Posvetovalni odbori opravljajo
naslednje naloge:
-      
predlagajo usmeritve za izvajanje promocije za
določen sektor;
-      
sodelujejo pri pripravi strokovnih podlag,
strateških in programskih usmeritev v okviru posameznih sektorjev;
-      
predlagajo usmeritve za strateški načrt
promocije;
-      
poročajo o izvajanju promocije kmetijskih in
živilskih proizvodov s strani drugih javnih in tržnih subjektov ter iščejo
možnosti sodelovanja in usklajenega delovanja na tem področju;
-      
iščejo možnosti racionalizacije pri
pridobivanju tržnih podatkov, s katerimi razpolagajo drugi tržni in javni
subjekti;
-      
druge naloge, ki jih določi svet za promocijo.
VII. IZVAJANJE STROKOVNIH NALOG PROMOCIJE IN PROGRAMA
PROMOCIJE
27. člen
(izvajanje strokovnih nalog promocije in
izvajanje programa promocije)
(1) Strokovne naloge promocije so zlasti:
-      
priprava predloga strateškega načrta promocije;
-      
priprava predloga programa promocije;
-      
priprava predloga strokovnih podlag za javno
naročilo za izvedbo programa promocije;
-      
načrtovanje in usklajevanje aktivnosti po
programu promocije;
-      
identificiranje nadstandardnih lastnosti
posameznih skupin proizvodov;
-      
pridobivanje in zagotavljanje tržnih analiz za
potrebe priprave, izvajanja in vrednotenja promocijskih aktivnosti;
-      
omogočanje dostopa do sekundarnih tržnih
informacij in trženjskih podatkovnih zbirk;
-      
sodelovanje z drugimi organi, nosilci javnih
pooblastil in izvajalci javnih služb na področjih kmetijstva, živilstva,
prehrane, zdravstva, potrošnikov, trgovine, obrti, gospodarstva, turizma in
Radiotelevizijo Slovenije;
-      
spodbujanje prenosa dobrih praks v zvezi s
trženjem v kmetijstvu in živilski industriji;
-      
opravljanje drugih strokovnih nalog za izvajanje
tega zakona.
(2) Naloge za izvedbo programa promocije so
zlasti:
-      
izvajanje oblik promocije po programu
promocije;
-      
izvajanje in vrednotenje oblik promocije po
programu promocije;
-      
priprava letnega poročila o delu, vključno s
finančno realizacijo programa promocije.
(3) Strokovne naloge iz prvega odstavka
tega člena izvaja ministrstvo.
(4) Izvajalce izvedbe programa promocije iz
drugega odstavka tega člena izbere ministrstvo na podlagi predpisov, ki urejajo
javna naročila, za obdobje treh let.
VIII. NADZOR
28. člen
(spremljanje in nadzor nad pobiranjem
prispevka)
(1) Plačevanje prispevka od kmetijskih
površin in od števila čebeljih družin, obračunavanje in odvajanje prispevka, ki
se plačuje od primarnih kmetijskih proizvodov, ter vodenje evidenc kupca nadzira
kmetijski inšpektor.
(2) Glede položaja, pravic in dolžnosti
inšpektorjev, pooblastil inšpektorjev, postopka inšpekcijskega nadzora,
inšpekcijskih ukrepov in drugih vprašanj, povezanih z inšpekcijskim nadzorom,
se uporablja zakon, ki ureja inšpekcijski nadzor, če ni drugače določeno v tem
zakonu.
IX. INŠPEKCIJSKO NADZORSTVO
29. člen
(inšpekcijsko nadzorstvo)
(1) Nadzor nad izvajanjem tega zakona in
predpisov, izdanih na njegovi podlagi, opravlja kmetijski inšpektor v skladu s
svojimi pristojnostmi.
(2) Zavezanci morajo inšpektorjem iz
prejšnjega odstavka omogočiti nemoteno opravljanje inšpekcijskega nadzorstva in
jih pri tem ne smejo ovirati ter jim morajo dati zahtevane listine, podatke,
pojasnila ali potrebne predmete, ki so potrebni za izvajanje nadzora tega
zakona.
30. člen
(pooblastila kmetijskega inšpektorja)
Kmetijski inšpektor ima poleg pooblastil,
ki jih ima po splošnih predpisih, ki urejajo kmetijsko inšpekcijo, še naslednja
pooblastila:
-      
pregledovati proizvodne zmogljivosti
proizvajalcev kmetijskih in živilskih proizvodov (npr. kmetijska zemljišča,
poslovne, skladiščne in proizvodne prostore, objekte, naprave, predmete, blago
ter poslovanje in listine);
-      
dostopati do podatkov iz evidenc, ki so
potrebni za izvajanje nadzora;
-      
pregledovati listine o odkupljenih, v zakol
prevzetih oziroma v notranji realizaciji predelanih količinah kmetijskih
proizvodov in preverjati skladnost s podatki o plačilu prispevka, ki se
nanašajo na odkupljene, v zakol prevzete oziroma v notranji realizaciji
predelane količine kmetijskih proizvodov;
-      
opravljati druga potrebna dejanja za izvajanje
tega zakona.
31. člen
(ukrepi kmetijskega inšpektorja)
Pri opravljanju inšpekcijskega nadzora
lahko kmetijski inšpektor poleg ukrepov, določenih s splošnimi predpisi o
inšpekcijah, odredi še naslednje ukrepe:
-      
da se nepravilnosti in pomanjkljivosti po tem
zakonu in predpisih, izdanih na njegovi podlagi, odpravijo v roku, ki ga
določijo;
-      
odvzamejo listine za ugotavljanje dejanskega
stanja v zvezi z ugotovljenim sumom storitve prekrška;
-      
z odločbo naloži plačilo prispevka zavezancu,
ki ni izpolnil obveznosti plačila prispevka;
-      
odredi druge potrebne ukrepe za izvajanje tega
zakona.
32. člen
(nadzor pri kupcu)
(1) Nadzor nad obračunavanjem in odvajanjem
prispevka ter vodenjem evidenc opravlja kmetijski inšpektor.
(2) Nadzor se opravlja v prostorih kupca.
(3) Nadzor obračunov prispevka obsega:
-      
preverjanje popolnosti, pravočasnosti,
formalne, logične in računske pravilnosti obračunov prispevka;
-      
primerjanje podatkov v obračunanih prispevkih z
listinami in podatki v poslovnih knjigah in evidencah kupca, ki se vodijo v
skladu s tem zakonom.
X. KAZENSKE DOLOČBE
33. člen
(prekrški)
(1) Z globo od 1.000 eurov do 5.000 eurov
se kaznuje pravna oseba, ki se po zakonu, ki ureja gospodarske družbe, šteje za
srednjo ali veliko gospodarsko družbo:
-      
če kot kupec iz druge alineje prvega odstavka
10. člena tega zakona zavezancem ne obračuna prispevka po prvem odstavku 11.
člena tega zakona;
-      
če kot kupec iz druge alineje prvega odstavka
10. člena tega zakona najpozneje do 20. dne v mesecu ne plača v preteklem
mesecu pobranega prispevka po tretjem odstavku 11. člena tega zakona;
-      
če kot kupec ne hrani poročil o plačanih
prispevkih v skladu z 21. členom tega zakona;
-      
če kot kupec za potrebe nadzora in izterjave
prispevka ne vodi evidenc o plačanem prispevku od primarnega kmetijskega
proizvoda v skladu z 21. členom tega zakona.
(2) Z globo od 100 evrov do 300 evrov se za
prekršek iz prejšnjega odstavka kaznuje tudi odgovorna oseba pravne osebe, če
stori prekršek iz prejšnjega odstavka.
34. člen
(prekrški)
(1) Z globo od 500 eurov do 1.000 eurov se
kaznuje pravna oseba, ki se po zakonu, ki ureja gospodarske družbe, šteje za
malo gospodarsko družbo, ali samostojni podjetnik posameznik:
-      
če kot kupec iz druge alineje prvega odstavka
10. člena tega zakona zavezancem ne obračuna prispevka po prvem odstavku 11.
člena tega zakona;
-      
če kupec iz druge alineje prvega odstavka 10.
člena tega zakona najpozneje do 20. dne v mesecu ne plača v preteklem mesecu
pobranega prispevka po tretjem odstavku 11. člena tega zakona;
-      
če kot kupec ne hrani poročil o plačanih
prispevkih v skladu z 21. členom tega zakona;
-      
če kot kupec za potrebe nadzora in izterjave
prispevka ne vodi evidenc o plačanem prispevku od primarnega kmetijskega
proizvoda v skladu z 21. členom tega zakona.
(2) Z globo od 100 eurov do 300 eurov se za
prekršek iz prejšnjega odstavka kaznuje tudi odgovorna oseba pravne osebe ali
odgovorna oseba samostojnega podjetnika posameznika, če stori prekršek iz
prejšnjega odstavka.
35. člen
(prekrški)
(1) Z globo od 100 eurov do 300 eurov se za
prekršek kaznuje skupina proizvajalcev iz 20. člena tega zakona, če ne
vzpostavi internih evidenc in ne posreduje podatkov na ministrstvo.
(2) Z globo od 100 eurov do 300 eurov se za
prekršek iz prejšnjega odstavka kaznuje tudi odgovorna oseba skupine
proizvajalcev, če stori prekršek iz prejšnjega odstavka.

Zakon o promociji kmetijskih in živilskih
proizvodov – ZPKŽP (Uradni list RS, št. 26/11)
vsebuje naslednje prehodne in končno določbo:
»XI. PREHODNE IN KONČNA DOLOČBA
36. člen
(prehodna
določba)
Ne glede na določbe tretjega odstavka 11.
člena tega zakona se do vzpostavitve registra za vrtnine prispevek plačuje od
površin iz zbirnih vlog za uveljavljanje ukrepov Skupne kmetijske politike iz
leta pred koledarskim letom, za katero se obračuna prispevek.
37. člen
(roki za izdajo
programskih dokumentov in izvršilnih predpisov)
(1) Prvega izvajalca strokovnih nalog
promocije iz prvega odstavka 27. člena tega zakona ministrstvo izbere
najkasneje v roku treh mesecev po uveljavitvi tega zakona.
(2) Prvi strateški načrt promocije iz 6.
člena tega zakona sprejme vlada najpozneje v roku štirih mesecev po izbiri
izvajalca strokovnih nalog promocije iz prvega odstavka 27. člena tega zakona.
(3) Prvi program promocije iz 7. člena tega
zakona sprejme minister v roku šestih mesecev po izbiri izvajalca strokovnih
nalog promocije iz prvega odstavka 27. člena tega zakona.
(4) Minister izda predpis iz 7. člena tega
zakona najpozneje v roku enega meseca po sprejetju strateškega načrta iz 6.
člena tega zakona.
(5) Vlada izda predpis iz 9. člena tega
zakona najpozneje v roku dveh mesecev po sprejetju programa promocije iz 7.
člena tega zakona.
38. člen
(začetek
veljavnosti)
Ta zakon začne veljati petnajsti dan po
objavi v Uradnem listu Republike Slovenije.«.

Zakon o spremembah Zakona o promociji
kmetijskih in živilskih proizvodov – ZPKŽP-A (Uradni list RS, št. 57/12)
vsebuje naslednji prehodni in končno določbo:
»PREHODNI IN KONČNA DOLOČBA
4. člen
(1) Vlada sprejme strateški načrt promocije
iz 6. člena zakona najpozneje v šestih mesecih po uveljavitvi tega zakona. 
(2) Minister sprejme program promocije iz
7. člena zakona najpozneje v devetih mesecih po uveljavitvi tega zakona.
5. člen
Ta zakon začne veljati petnajsti dan po
objavi v Uradnem listu Republike Slovenije.«.