1. člen
Republika Slovenija daje poroštvo za
odplačilo obveznosti iz kreditov, ki jih bodo Slovenske železnice d.d. najele
pri domačih bankah v obdobju od marca do septembra 1996 v višini 936,1 mio
tolarjev glavnic s pripadajočimi obrestmi in stroški.
Poroštvo iz prejšnjega odstavka se nanaša
na kredite, ki jih bodo Slovenske železnice d.d. najele za plačilo obresti, ki
zapadejo v letu 1996 po naslednjih kreditnih pogodbah:
-       
EBR-A, London, pogodba št. 110, z dne 12. 4. 1994 v skupnem znesku
15,200.000 USD;
-       
EBR-B, London, pogodba št. 110, z dne 12. 4. 1994 v skupnem znesku 60,300.000
DEM;
-       
EIB-A, Luksemburg, pogodba št. 1.7023, z dne 13. 12. 1993 v skupnem
znesku 38,000.000 ECU;
-       
EIB-B, Luksemburg, pogodba št. 1.7024, z dne 13. 12. 1993 v skupnem
znesku 9,000.000 ECU;
-       
EIB-II, Luksemburg, pogodba št. 1.7359, z dne 11. 7. 1994 v skupnem
znesku 13,000.000 ECU.
Poroštvo iz prvega odstavka tega člena daje
Republika Slovenije pod naslednjimi pogoji:
-       
rok odplačila kredita je 4 leta z vključenim enoletnim odlogom na
plačilo glavnice,
-       
obresti se obračunajo od glavnice, ki se revalorizira na podlagi
temeljne obrestne mere ali vezave na tečaj tuje valute, po obrestni meri, ki je
lahko največ enaka obrestni meri za bančne vloge, vezane nad eno leto, kot jo
dogovorijo banke in hranilnice v Republiki Sloveniji, povečani za 2 odstotni
točki, s tem, da ne presega aktivne obrestne mere, ki jo banke posojilodajalke
uporabljajo za komitente z najboljšo boniteto,
-       
vsi stroški, povezani s pripravo in odobritvijo posameznega kredita ne
smejo presegati 0,5% vrednosti tega kredita,
-       
strošek rezervacije sredstev kredita je lahko največ 0,5% od nečrpanega
zneska kredita in se obračuna od pogodbeno določenega datuma črpanja kredita
dalje.
2. člen
Sredstva za izpolnitev poroštvenih
obveznosti iz prejšnjega člena se zagotovijo v proračunu Republike Slovenije.
Poroštveno pogodbo v imenu Republike Slovenije sklene minister, pristojen za
finance, na podlagi predhodnega sklepa Vlade Republike Slovenije.
V primerih, ko Republika Slovenija plača
obveznosti iz kreditnih pogodb namesto Slovenskih železnic d.d., pridobi
Republika Slovenija v razmerju do Slovenskih železnic d.d. pravico do
regresiranja plačanih zneskov in vseh stroškov, ki so v zvezi s tem nastali.
3. člen
Republika Slovenija uresniči pravico do
regresiranja z nalogom, ki ga izda minister, pristojen za finance, v breme
sredstev, ki so zagotovljena v proračunu Republike Slovenije in so namenjena za
subvencioniranje storitev javnega podjetja Slovenske železnice d.d. Ljubljana.
Ne glede na prejšnji odstavek ima Republika
Slovenija pravico izvesti regresiranje v breme kateregakoli vira sredstev ali prihodkov
Slovenskih železnic d.d., ter zahtevati prenos sredstev iz posameznih virov v
dobro proračuna Republike Slovenije.
V roku 30 dni po podpisu poroštvene pogodbe
iz 1. člena tega zakona skleneta ministrstvo, pristojno za finance, in
Slovenske železnice d.d. pogodbo, s katero podrobneje uredita medsebojna
razmerja v zvezi z izvajanjem določb tega člena.
4. člen
Ta zakon začne veljati naslednji dan po
objavi v Uradnem listu Republike Slovenije.
Št. 440-03/96-60/1
Ljubljana, dne 14. marca 1996.
Predsednik
Državnega zbora
Republike Slovenije
Jožef Školč l. r.