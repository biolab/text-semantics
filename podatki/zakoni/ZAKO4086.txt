1. člen
Ta zakon ureja podaljšanje mandata sodnikom
porotnikom in sodnicam porotnicam (v nadaljnjem besedilu: sodniki porotniki) na
delovnih in socialnem sodišču prve stopnje, ki so bili izvoljeni po določbah
Zakona o delovnih in socialnih sodiščih (Uradni list RS, št. 19/94, 20/98 –
ZST-G, 42/02 – ZDR in 63/03 – odl. US) 15. decembra 1999 ali 23. februarja
2000, in rok za razpis prvih volitev sodnikov porotnikov po določbah Zakona o
delovnih in socialnih sodiščih (Uradni list RS, št. 2/04 in 10/04 – popr.).
2. člen
Sodnikom porotnikom na delovnih in
socialnem sodišču prve stopnje, ki so bili izvoljeni po določbah Zakona o delovnih
in socialnih sodiščih (Uradni list RS, št. 19/94, 20/98 – ZST-G, 42/02 – ZDR in
63/03 – odl. US) 15. decembra 1999 ali 23. februarja 2000, se mandat podaljša
do zaprisege novoizvoljenih sodnikov porotnikov po določbah Zakona o delovnih
in socialnih sodiščih (Uradni list RS, št. 2/04 in 10/04 – popr.).
Prve volitve sodnikov porotnikov po
določbah Zakona o delovnih in socialnih sodiščih (Uradni list RS, št. 2/04 in
10/04 – popr.) se razpišejo najkasneje do 1. maja 2005.
3. člen
Ta zakon začne veljati naslednji dan po
objavi v Uradnem listu Republike Slovenije.
Št. 714-01/04-6/1
Ljubljana, dne 19. maja 2004.
EPA 1277-III
Predsednik
Državnega zbora
Republike Slovenije
Borut Pahor l. r.