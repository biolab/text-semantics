1. člen
S 1. aprilom 2004 se na pristojna
ministrstva prenesejo zakonsko določene naloge naslednjih vladnih služb: Urada
za priseljevanje in begunce, Urada za javna naročila, Urada Vlade Republike
Slovenije za droge in Urada Vlade Republike Slovenije za invalide in bolnike.
2. člen
Pristojna ministrstva prevzamejo s prenosom
nalog vladnih služb iz prejšnjega člena tudi njihove uslužbence, pravice proračunske
uporabe, dokumentacijo, prostore, opremo in druge pravice ter obveznosti.
3. člen
S 1. aprilom 2004 se spremenijo naslednje
določbe:
1.     
v zakonu o začasnem zatočišču (Uradni list RS, št. 20/97, 94/2000 – odl.
US in 67/2002):
- 
v 11. členu se besedilo "Urad za priseljevanje in begunce Vlade
Republike Slovenije (v nadaljnjem besedilu: urad)" nadomesti z besedilom
"ministrstvo, pristojno za notranje zadeve";
- 
v 18. členu, v drugem odstavku 21. člena, v 24. členu, v drugem odstavku
24.a člena, v 25. členu, v 25.a členu in v 26. členu se beseda "urad"
v ustreznih sklonih nadomesti z besedilom "ministrstvo, pristojno za
notranje zadeve,";
- 
v prvem stavku drugega odstavka 18. člena se besedilo "iz evidence
organov za notranje zadeve" nadomesti z besedami "iz lastnih
evidenc";
- 
v drugem odstavku 19. člena se besedilo "Urad in ministrstvo,
pristojno za notranje zadeve morata" nadomesti z besedilom
"Ministrstvo, pristojno za notranje zadeve, mora", besedilo "za
potrebe dela urada, ministrstva pristojnega za notranje zadeve" pa se
nadomesti z besedilom "za potrebe dela ministrstva, pristojnega za
notranje zadeve";
2.     
v zakonu o ratifikaciji Ustave Mednarodne organizacije za migracije
(Uradni list RS-MP, št. 28/99) se v 3. členu besedilo "Urad za
priseljevanje in begunce Vlade Republike Slovenije" nadomesti z besedilom
"ministrstvo, pristojno za notranje zadeve";
3.     
v zakonu o javnih naročilih (Uradni list RS, št. 39/2000 in
102/2000-popr.):
- 
v 1. členu se črta četrti odstavek;
- 
v drugem odstavku 14. člena, 19. in 20. členu, 12. točki 110.
člena, 127. in 131. členu se besedilo "Urad za javna naročila" in
beseda "urad" v ustreznih sklonih nadomestita z besedilom
"ministrstvo, pristojno za finance";
- 
naslov poglavja "5. Urad za javna naročila" se spremeni tako,
da se glasi: "5. Naloge strokovne službe za javna naročila, ki deluje v
ministrstvu, pristojnem za finance";
- 
v prvem odstavku 129. člena se besedilo "Urad za javna naročila je
Služba Vlade Republike Slovenije, ki" nadomesti z besedilom
"Strokovna služba za javna naročila, ki deluje v ministrstvu, pristojnem
za finance,". Na koncu odstavka se doda stavek: "Strokovna služba se
organizira v ministrstvu, pristojnem za finance, v skladu s predpisi, ki
urejajo organizacijo državne uprave.";
- 
v drugem in tretjem odstavku 129. člena se besedilo "Urad za javna
naročila" nadomesti z besedilom "ministrstvo, pristojno za
finance,";
- 
četrti odstavek 129. člena se črta;
4.     
v zakonu o reviziji postopkov javnega naročanja (Uradni list RS, št.
14/2003-uradno prečiščeno besedilo) se v drugem odstavku 9. člena, v drugem
odstavku 12. člena, v tretjem odstavku 20. člena, v četrtem odstavku 23. člena,
v 24. členu, v petem odstavku 28.a člena, v drugem odstavku 29. člena, v prvem
odstavku 30. člena in v petem odstavku 37. člena besedilo "urad, pristojen
za javna naročila" v vseh ustreznih sklonih nadomesti z besedilom
"ministrstvo, pristojno za finance,";
5.     
v zakonu o plačilnem prometu (Uradni list RS, št. 45/03-uradno
prečiščeno besedilo) se v 9. točki prvega odstavka 71. člena besedilo
"Urada za javna naročila" nadomesti z besedilom "ministrstva,
pristojnega za finance,";
6.     
v zakonu o preprečevanju uporabe prepovedanih drog in o obravnavi
uživalcev prepovedanih drog (Uradni list RS, št. 98/99):
- 
v prvem odstavku 5. člena se besedilo "Urad Vlade Republike
Slovenije za droge" nadomesti z besedilom "Ministrstvo, pristojno za
zdravje,";
- 
v drugem odstavku 5. člena se besedilo "Urad Vlade Republike
Slovenije za droge" nadomesti z besedilom "Strokovna služba za droge,
ki deluje v ministrstvu, pristojnem za zdravje,";
- 
na koncu drugega odstavka 5. člena se doda stavek: "Strokovna
služba se organizira v ministrstvu, pristojnem za zdravje, v skladu s predpisi,
ki urejajo organizacijo državne uprave.";
- 
v osmem odstavku 16. člena se besedilo "iz proračunskih sredstev
Urada Vlade Republike Slovenije za droge" nadomesti z besedami "iz
državnega proračuna";
7.     
v zakonu o davkih na motorna vozila (Uradni list RS, št. 52/99) se v 3.
točki 5. člena besedilo "Urada Republike Slovenije za invalide"
nadomesti z besedilom "ministrstva, pristojnega za delo, družino in
socialne zadeve";
8.     
v zakonu o ratifikaciji delnega sporazuma na socialnem področju in v
javnem zdravstvu (Uradni list RS-MP, št. 15/2000) se v 3. členu besedilo
"Urad Vlade Republike Slovenije za invalide" nadomesti z besedilom
"vsak na svojem delovnem področju ministrstvo, pristojno za delo, družino
in socialne zadeve, in ministrstvo, pristojno za zdravje".
4. člen
Ta zakon začne veljati petnajsti dan po
objavi v Uradnem listu Republike Slovenije.
Št. 020-05/03-23/1
Ljubljana, dne 19. decembra 2003.
EPA 1001-III
Predsednik
Državnega zbora
Republike Slovenije
Borut Pahor l. r.