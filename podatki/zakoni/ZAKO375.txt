1. člen
Stavba univerzitetne knjižnice v Ljubljani bo, skupaj z
dejavnostmi v sedanji Plečnikovi stavbi NUK, vključevala nacionalne in
univerzitetne funkcije NUK, funkcije Centralne tehnične knjižnice, Slovanske
knjižnice in informacijske programe Univerze v Ljubljani ter spremljajoče
programe. 
Izgradnja stavbe univerzitetne knjižnice v Ljubljani se v
javnem interesu Republike Slovenije kot projekt nacionalnega pomena financira
iz sredstev državnega proračuna v obdobju od 1994 od 1998 po dinamiki del, kot
jo določa ta zakon.
2. člen
Sredstva iz proračuna Republike Slovenije, potrebna za
izgradnjo Univerzitetne knjižnice v Ljubljani znašajo 6.932,000.000 tolarjev. 
Vrednost investicije iz prejšnjega odstavka je ocenjena po
cenah v aprilu 1994.
3. člen
Obseg sredstev za vsako leto posebej se določi v proračunu
Republike Slovenije, z upoštevanjem dinamike del, določene v 4. členu tega
zakona.
4. člen
Izgradnja Univerzitetne knjižnice v Ljubljani bo potekala po
naslednji okvirni dinamiki: 
-       
v letu 1994 pridobivanje in priprava zemljišč, izdelava potrebne
dokumentacije in arheološke raziskave; 
-       
v letu 1995 izvedbena dokumentacija, zaključek pridobivanja in priprave
zemljišč ter arheoloških raziskav in pričetek gradbenih del; 
-       
v letu 1996 izgradnja objekta, prenova obstoječih stavb, podzemnih
povezav in prenova stavbe Narodne in univerzitetne knjižnice; 
-       
v letu 1997 dokončanje gradbenih in obrtniških del, instalacij, izvedba
komunalnih priključkov in ureditev stavbe Narodne in univerzitetne knjižnice v
Ljubljani; 
-       
v letu 1998 notranja prostorska ureditev in oprema, izvedba kolektivne
komunalne opreme na nezazidanih zemljiščih.
5. člen
Za operativno tehnično izvedbo investicije ter za vse pravne
posle v zvezi s tem je pooblaščeno Ministrstvo za znanost in tehnologijo.
6. člen
Republika Slovenija in Mesto Ljubljana postaneta solastnika
Univerzitetne knjižnice v Ljubljani v višini vloženih sredstev. 
Medsebojna razmerja investitorja uredita s pogodbo. 
Višina vloženih sredstev se ugotovi na podlagi dejanskih
vložkov. 
V primeru spora o vrednosti dejanskih vložkov, njihovo višino
ocenjuje sodni izvedenec gradbene stroke, katerega ekspertizo v enakem deležu
plačata oba investitorja.
7. člen
Ta zakon začne veljati naslednji dan po objavi v Uradnem
listu Republike Slovenije.
Št. 411-01/93-34/4
Ljubljana, dne 26. oktobra 1994.
Predsednik 
Državnega zbora 
Republike Slovenije 
Jožef Školč l. r.