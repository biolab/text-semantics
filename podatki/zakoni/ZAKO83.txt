1. člen
Organi za postopek
o prekrških iz prvega odstavka 258. člena zakona o prekrških (Uradni list SRS,
št. 25/83, 42/85, 47/87 in 5/90) ustavijo postopke o prekrških, ki so bili
storjeni:
1.     
do 23. februarja 1990, če gre za prekršek, določen s predpisom
Socialistične republike Slovenije, odlokom občinske skupščine ali skupščine
posebne družbenopolitične skupnost z območja Republike Slovenije;
2.     
do 31. januarja 1990, če gre za prekršek, določen z zveznimi predpisi.
Sodnik za prekrške
ne uvede postopka o prekršku, ki je bil storjen do dneva, določenega v 1. in 2.
točki prejšnjega odstavka.
V primerih iz
prvega odstavka tega člena se odločba o ustavitvi postopka ne izda, razen če je
uveden reden postopek.
2. člen
Določbe prejšnjega
člena se ne uporabljajo za prekrške, za katere je v predpisu, ki določa
prekršek, predpisan obvezen izrek varstvenega ukrepa odvzema predmetov, ali s
katerimi je bila povzročena neposredna nevarnost za drugega ali prometna
nezgoda, in za prekrške, zaradi katerih je bil obdolženec pridržan.
3. člen
Določba 256. člena
zakona o prekrških se ne uporablja, na njeni podlagi uvedeni postopki prisilne
izterjave pa se ustavijo, če znesek denarne kazni, odvzete premoženjske koristi
ali stroškov postopka o prekršku ne presega 15,00 dinarjev.
Določba prejšnjega
odstavka se smiselno uporablja tudi za izvršitev plačilnih nalogov po osmem in
devetem odstavku 241. člena zakona o prekrških.
4. člen
Ta zakon začne
veljati osmi dan po objavi v Uradnem listu Republike Slovenije.