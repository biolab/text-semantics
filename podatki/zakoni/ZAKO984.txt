I. UVODNA DOLOČBA
1. člen
S tem zakonom se določa obračunavanje in
plačevanje ter stopnje prispevkov za obvezno pokojninsko in invalidsko zavarovanje, obvezno zdravstveno
zavarovanje, starševsko
varstvo in za zaposlovanje (v nadaljnjem besedilu: prispevki za socialno
varnost) v skladu z zakoni, na podlagi katerih so prispevki uvedeni ter določa osnova za obračunavanje in
plačevanje prispevkov za zaposlovanje.
S tem zakonom se določa tudi osnova za
obračunavanje in plačevanje prispevkov za socialno varnost od drugih prejemkov
iz delovnega razmerja.
II. OBRAČUNAVANJE IN PLAČEVANJE PRISPEVKOV
2. člen
(delno
prenehal veljati)
(delno
prenehal veljati)
Prispevke za socialno varnost plačujejo
zaposleni, zavarovanci, delodajalci, Republika Slovenija, Zavod za pokojninsko
in invalidsko zavarovanje Slovenije, Zavod za zdravstveno zavarovanje
Slovenije, Zavod Republike Slovenije za zaposlovanje in drugi zavezanci (v
nadaljnjem besedilu: zavezanci) skladno z zakonom o pokojninskem in invalidskem
zavarovanju (Uradni list RS, št. 106/99 in 72/00), z zakonom o zdravstvenem
varstvu in zdravstvenem zavarovanju (Uradni list RS, št. 9/92, 13/93, 9/96,
29/98 in 6/99), z zakonom o družinskih prejemkih (Uradni list RS, št. 65/93,
71/94, 73/95 in 26/99) in z zakonom o zaposlovanju in zavarovanju za primer
brezposelnosti (Uradni list RS, št. 5/91, 17/91 – popr., 12/92, 71/93, 2/94 –
popr., 38/94 in 69/98) – v nadaljnjem besedilu: zakoni).
3. člen
(poseg odločbe US o načinu izvrševanja tega člena)
(delno
prenehal veljati)
(delno
prenehal veljati)
(delno
prenehal veljati)
Zavezanci plačujejo prispevke za socialno
varnost iz bruto plače in iz bruto nadomestil plače za čas odsotnosti z dela v
skladu s predpisi o delovnih razmerjih, če ni z zakoni drugače določeno.
Zavezanci, ki so v delovnem razmerju pri
delodajalcu s sedežem v Republiki Sloveniji in so bili poslani na delo v
tujino, plačujejo prispevke za socialno varnost od plače za enaka dela v
Republiki Sloveniji, če ni z mednarodnimi pogodbami drugače določeno.
Ne glede na prvi in drugi odstavek tega
člena in ne glede na to, če je z zakoni drugače določeno, plačujejo zavezanci
prispevke za socialno varnost tudi od vseh drugih prejemkov iz delovnega
razmerja, vključno s stimulacijami in bonitetami ter povračili stroškov v zvezi
z delom, izplačanih v denarju, bonih ali v naravi, razen
od odpravnin, izplačanih zaradi prenehanja delovnega razmerja iz operativnih
razlogov po predpisih o delovnih razmerjih in od premij prostovoljnega
dodatnega pokojninskega zavarovanja, od katerih se po drugem odstavku 368.
člena zakona o pokojninskem in invalidskem zavarovanju ne plačujejo prispevki
za socialno varnost.
Prispevki za socialno varnost iz prejšnjega
odstavka se obračunavajo in plačujejo iz bruto prejemkov.
Ne glede na prejšnji odstavek se prispevki
za socialno varnost obračunavajo in plačujejo:
-       
pri jubilejnih nagradah, odpravninah in solidarnostnih pomočeh ter
povračilih stroškov v delu, ki presegajo s predpisom vlade določen znesek teh
prejemkov, ki se v skladu z zakonom o dohodnini ne vštevajo v osnovo za davek
od osebnih prejemkov;
-       
od stimulacij in bonitet, od osnove, ugotovljene v skladu z zakonom o
dohodnini;
-       
pri regresih za letni dopust, v delu, ki presega 70% poprečne plače
predpreteklega meseca zaposlenih v Republiki Sloveniji; če se izplačilo regresa
opravi v dveh ali več delih, se ob izplačilu naslednjega oziroma zadnjega dela
regresa ugotovi celotna višina regresa in izvrši obračun prispevkov ter poračun
plačanih prispevkov od posameznih delov regresa za letni dopust.
Zavezanci po tem členu so tudi osebe iz
petega odstavka 13. člena zakona o pokojninskem in invalidskem zavarovanju, ki
plačujejo prispevke za socialno varnost iz prejetih plačil, razen če ni z
zakoni drugače določeno.
Zavezanci iz prejšnjih odstavkov tega
člena, za katere ni s predpisi določeno, da prispevke za socialno varnost za
njih obračunajo in plačajo delodajalci, plačujejo prispevke za socialno varnost
do 15. v mesecu za pretekli mesec.
4. člen
(delno
prenehal veljati)
(delno
prenehal veljati)
Zavezanci, ki nimajo plač, plačujejo
prispevek za obvezno pokojninsko in invalidsko zavarovanje od zavarovalne ali
druge osnove, določene v skladu s predpisi o obveznem pokojninskem in
invalidskem zavarovanju, če z zakoni ni drugače določeno.
Zavezanci iz prejšnjega odstavka plačujejo
prispevek za obvezno zdravstveno zavarovanje, prispevek za starševsko varstvo in prispevek za
zaposlovanje od osnove, od katere plačujejo prispevek za pokojninsko in
invalidsko zavarovanje. (delno
prenehal veljati)
Prispevke za socialno varnost po prvem in
drugem odstavku tega člena plačujejo zavezanci do 15. dne v mesecu za pretekli
mesec.
5. člen
(delno
prenehal veljati)
(delno
prenehal veljati)
Zavezanci-kmetje, člani kmečkih
gospodarstev in druge osebe, ki v Republiki Sloveniji samostojno opravljajo
kmetijsko dejavnost kot edini ali glavni poklic, plačujejo prispevek za obvezno
pokojninsko in invalidsko zavarovanje od zavarovalne osnove, določene v skladu
s predpisi o pokojninskem in invalidskem zavarovanju, in sicer do 15. dne v
mesecu za pretekli mesec.
Zavezanci iz prejšnjega odstavka plačujejo
prispevek za obvezno zdravstveno zavarovanje in za starševsko varstvo od osnove, od katere plačujejo prispevek za pokojninsko in
invalidsko zavarovanje in iz bruto nadomestil v skladu s predpisi o
zdravstvenem varstvu in zdravstvenem zavarovanju.
Prispevke iz prvega in drugega odstavka
tega člena plačujejo za družinske člane zavezanci, ki so zavezani za plačevanje
davka od dohodka iz kmetijstva.
Zavezanci iz prvega odstavka tega člena, ki
plačujejo prispevek za obvezno zdravstveno zavarovanje od katastrskega dohodka
kmetijskih in gozdnih zemljišč, plačujejo prispevek za zdravstveno zavarovanje
v rokih in na način, določen s posebnim zakonom za plačevanje davka od dohodka
iz kmetijstva.
Če zavezanec iz prvega odstavka tega člena
ne plača prispevkov za socialno varnost v roku, določenem z zakoni, odmeri
davčni organ prispevke za socialno varnost z odločbo.
6. člen
(delno
prenehal veljati)
Delodajalci plačujejo prispevke za socialno
varnost od bruto plač in od bruto nadomestil plač za čas odsotnosti z dela v
skladu s predpisi o delovnih razmerjih, ki bremenijo delodajalce, če z zakoni
ni drugače določeno. (delno
prenehal veljati) (delno
prenehal veljati)
Ne glede na prejšnji odstavek in ne glede
na to, če je z zakoni drugače določeno, plačujejo delodajalci prispevke za
socialno varnost od drugih bruto prejemkov iz delovnega razmerja od osnov,
določenih v tretjem, četrtem in petem odstavku 3. člena tega zakona. (delno
prenehal veljati) (delno
prenehal veljati)
Zavezanci za prispevke delodajalcev iz
prvega odstavka tega člena so tudi zavezanci iz 4. člena tega zakona in
izplačevalci plačil za delo po petem odstavku 13. člena zakona o pokojninskem
in invalidskem zavarovanju, razen zavarovancev iz 5. člena tega zakona.
Prispevke za socialno varnost iz tretjega odstavka tega člena plačujejo
zavezanci do 15. dne v mesecu za pretekli mesec. (delno
prenehal veljati)
Ne glede na to, če je z zakoni drugače
določeno, se za delodajalca po tem zakonu šteje tudi pravna oseba, katero
bremenijo nadomestila plač iz prvega odstavka tega člena (Republika Slovenija,
Zavod za pokojninsko in invalidsko zavarovanje Slovenije, Zavod za zdravstveno
zavarovanje Slovenije, Zavod Republike Slovenije za zaposlovanje in Jamstveni
in preživninski sklad Republike Slovenije). (delno
prenehal veljati)
7. člen
Prispevki za socialno varnost delodajalcev
in zavezancev iz 4. člena tega zakona in prispevki delodajalcev za obvezno dodatno pokojninsko
zavarovanje se vštevajo med odhodke pred ugotovitvijo
dobička.
7.a člen
(črtan)
III. STOPNJE PRISPEVKOV
1. Prispevki za obvezno pokojninsko in invalidsko zavarovanje
8. člen
Prispevek za pokojninsko in invalidsko
zavarovanje plačujejo:

-       
  zavarovanci po stopnji

15,50%


-       
  delodajalci po stopnji

8,85%

9. člen
(črtan)
10. člen
Prispevek za zavarovalno dobo, ki se šteje
s povečanjem, plačujejo delodajalci po stopnjah:

-       
  za povečanje od 12 na 14 mesecev po stopnji

4,20%


-       
  za povečanje od 12 na 15 mesecev po stopnji

6,25%


-       
  za povečanje od 12 na 16 mesecev po stopnji

8,40%


-       
  za povečanje od 12 na 17 mesecev po stopnji

10,55%


-       
  za povečanje od 12 na 18 mesecev po stopnji

12,60%

2. Prispevki za obvezno zdravstveno
zavarovanje
11. člen
Prispevek za zavarovanje za primer bolezni
in poškodbe izven dela plačujejo:
1.     
za vse pravice

-  zavarovanci iz 1., 2., 3.,
  4., 5., 6. in 8. točke prvega odstavka 15. člena zakona o zdravstvenem
  varstvu in zdravstvenem zavarovanju (v nadaljnjem besedilu: ZZZ) po stopnji

6,36%


-  delodajalci za zavarovance
  iz 1., 2., in 3. točke prvega odstavka 15. člena in zavarovanci iz 4., 5., 6.
  in 8. točke prvega odstavka 15. člena ZZZ po stopnji

6,56%

1.a  za vse pravice ne glede na določbo prve alinee 2.
točke 48. člena ZZZ

-  zavarovanci iz 9. točke
  prvega odstavka 15. člena ZZZ po stopnji

6,36%


-  Zavod Republike Slovenije
  za zaposlovanje za zavarovance iz 9. točke prvega odstavka 15. člena ZZZ po
  stopnji

6,56%

2.     
za pravice do zdravstvenih storitev, povračila potnih stroškov,
pogrebnino in posmrtnino

-  Zavod za pokojninsko in
  invalidsko zavarovanje Slovenije za zavarovance iz 10. točke prvega odstavka
  15. člena, Republika Slovenija za zavarovance iz 15., 16. in 19. točke prvega
  odstavka 15. člena in zavarovanci iz 20. točke prvega odstavka 15. člena ZZZ
  po stopnji
(delno
  prenehala veljati)

5,96%
 

3.     
za zdravstvene storitve in povračila potnih stroškov

-  zavarovanci iz 7. in 11.
  točke prvega odstavka 15. člena ZZZ po stopnji

5,21%


3a. za
  zdravstvene storitve in povračila potnih stroškov kmetje, pri katerih je
  osnova katastrski dohodek od kmetijskih in gozdnih zemljišč, po stopnji

18,78%

4.     
za nadomestila, pogrebnino in posmrtnino

-  zavarovanci iz 7. točke
  prvega odstavka 15. člena ZZZ po stopnji
(delno
  prenehala veljati)

1,15%
 

12. člen
Prispevke za zavarovanje za primer poškodbe
pri delu in poklicne bolezni plačujejo:
1.     
za vse pravice

-  delodajalci za zavarovance
  iz 1., 2., 3. točke prvega odstavka 15. člena, zavarovanci iz 5., 6., 8.
  točke prvega odstavka 15. člena ter zavarovanci iz 7. točke prvega odstavka
  15. člena ZZZ, ki so pokojninsko in invalidsko zavarovani, po stopnji,

0,53%

2.     
za pravice do zdravstvenih storitev, povračila potnih stroškov ter
pogrebnino in posmrtnino

-     Republika
  Slovenija za zavarovance iz 19. točke prvega odstavka 15. člena ZZZ po
  stopnji
(delno
  prenehala veljati)

0,18%
 

3. Prispevki za starševsko varstvo
13. člen
Prispevek za starševsko varstvo plačujejo:

-       
  zavarovanci iz prve in druge alinee 1. točke 48. člena ZZZ in
  zavarovanci iz 9. točke prvega odstavka 15. člena ZZZ po stopnji

0,10%


-       
  delodajalci po stopnji

0,10%


-       
  zavarovanci iz 4. točke 48. člena ZZZ po stopnji

0,20%

4. Prispevki za zaposlovanje
14. člen
Prispevek za zaposlovanje plačujejo:

-       
  zavarovanci po stopnji

0,14%


-       
  delodajalci po stopnji

0,06%

IV. SKUPNE DOLOČBE
15. člen
(delno
prenehal veljati)
(delno
prenehal veljati)
Glede obračunavanja, odmere in plačevanja
prispevkov za socialno varnost, zamudnih obresti, prisilne izterjave,
zastaranja, poroštva in drugih vprašanj postopka se uporabljajo določbe tega
zakona, zakona o davčnem postopku in zakonov.
Postopki odpisov, delnih odpisov, odlogov
ter obročnega odplačevanja prispevkov za obvezno pokojninsko in invalidsko
zavarovanje na podlagi 228. člena zakona o pokojninskem in invalidskem
zavarovanju se začnejo na podlagi vlog, vloženih na Skupščino Zavoda za
pokojninsko in invalidsko zavarovanje Slovenije po 1. 1. 2000. Zavod za
pokojninsko in invalidsko zavarovanje Slovenije obravnava vloge ne glede na čas
nastanka dolga.
16. člen
(delno
prenehal veljati)
(delno
prenehal veljati)
Delodajalci so dolžni dostaviti davčnemu
organu obračun prispevkov za socialno varnost, zasebniki pa tudi plačilne liste
za pri njih zaposlene, najkasneje na dan izplačila plač oziroma nadomestil plač. Vsebino obračuna
prispevkov za socialno varnost predpiše minister, pristojen za finance.
Zavezanci iz 4. člena tega zakona so dolžni
dostaviti obračun prispevkov za socialno varnost davčnemu
organu najpozneje do 15. dne v mesecu za pretekli
mesec.
Delodajalci so dolžni od 1. januarja 2003
dalje dostavljati davčnemu organu obračun prispevkov za socialno varnost po tem
zakonu po zavarovancih. Obračun prispevkov za socialno varnost po tem odstavku
predpiše minister, pristojen za finance, najkasneje do 31. decembra 2001. (črtan)
17. člen
(delno
prenehal veljati)
(delno
prenehal veljati)
Nadzor nad obračunavanjem in plačevanjem
prispevkov po tem zakonu opravlja davčni organ v skladu s posebnimi predpisi.
17.a člen
(delno
prenehal veljati)
Ne glede na določbo prve alinee 222. člena
zakona o pokojninskem in invalidskem zavarovanju so zavezanci za plačilo
prispevkov zavarovancev za obvezno pokojninsko in invalidsko zavarovanje tudi
zavarovanci iz 22. člena zakona o pokojninskem in invalidskem zavarovanju.
17.b člen
Ne glede na to, če je z zakoni in tem
zakonom drugače določeno, se od bruto nadomestil za čas odsotnosti z dela, ki
bremenijo Republiko Slovenijo (nadomestilo za čas porodniškega dopusta), Zavod
za pokojninsko in invalidsko zavarovanje Slovenije (nadomestila iz invalidskega
zavarovanja), Zavod za zdravstveno zavarovanje Slovenije (nadomestilo med
začasno zadržanostjo z dela po 28. členu ZZZ) v letu 2000 ne plačujejo
prispevki delodajalca za socialno varnost iz prvega odstavka 6. člena tega
zakona.
Od bruto nadomestila za čas brezposelnosti
se v letu 2000 ne plačujejo prispevki delodajalca za socialno varnost iz prvega
odstavka 6. člena tega zakona, razen prispevka delodajalca za pokojninsko in
invalidsko zavarovanje.
V. KAZENSKE DOLOČBE
18. člen
(delno
prenehal veljati)
(delno
prenehal veljati)
Z denarno kaznijo od 100.000 do 6,000.000 tolarjev se kaznuje
za prekršek fizična oseba, z denarno kaznijo od
1,000.000 do 18,000.000 tolarjev pa se kaznuje pravna
oseba:
-       
če ne obračuna ali ne plača v roku prispevkov za socialno varnost od
osnove in na način, kot je določeno v 3., 4. in 6. členu tega zakona in, če
nepravilno obračuna in plača prispevke za socialno varnost (3., 4. in 6. člen);
-       
če ne dostavi ali če ne dostavi v roku davčnemu organu obračuna
prispevkov za socialno varnost oziroma plačilne liste za zaposlene (16. člen).
Z denarno kaznijo od 200.000 do 1,000.000
tolarjev se za prekrške iz prve alinee prejšnjega odstavka kaznuje tudi
odgovorna oseba pravne osebe.

Zakon o prispevkih za socialno varnost – ZPSV
(Uradni list RS, št. 5/96)
vsebuje naslednji končni določbi:
»19. člen
Z dnem uveljavitve tega zakona prenehajo
veljati zakon o prispevkih za pokojninsko in invalidsko zavarovanje,
zdravstveno varstvo in zaposlovanje (Uradni list RS, št. 48/90, 14/92, 9/92,
10/93, 43/93, 57/93, 64/94), odlok o stopnjah prispevkov za pokojninsko in
invalidsko zavarovanje (Uradni list RS, št. 7/93), odlok o stopnjah prispevkov
za obvezno zdravstveno zavarovanje (Uradni list RS, št. 16/94) in odlok o
stopnji prispevka za porodniško varstvo (Uradni list RS, št. 16/94).
20. člen
Ta zakon začne veljati 1. februarja 1996.«.

Zakon o davčnem postopku – ZDavP (Uradni list
RS, št. 18/96)
v zvezi s prenehanjem veljavnosti četrtega odstavka 3. člena in tretjega
odstavka 6. člena zakona določa:
»Z 31. decembrom 1997 prenehajo veljati … četrti odstavek 3.
člena in tretji odstavek 6. člena zakona o prispevkih za
socialno varnost (Uradni list RS, št. 5/96) …«;
ter vsebuje naslednjo končno določbo:
»240. člen
Ta zakon začne veljati petnajsti dan po objavi v Uradnem
listu Republike Slovenije, uporablja pa se od 1. januarja 1997.«.

Zakon o spremembah in dopolnitvah zakona o
prispevkih za socialno varnost – ZPSV-B (Uradni list RS, št. 34/96)
vsebuje naslednjo končno določbo:
»7. člen
Ta zakon začne veljati 1. julija 1996.«.

Zakon o spremembah in dopolnitvah zakona o
davčnem postopku – ZDavP-A (Uradni list RS, št. 87/97)
v zvezi s prenehanjem veljavnosti četrtega odstavka 3. člena in tretjega
odstavka 6. člena zakona določa:
»Z 31. decembrom 1998 prenehajo veljati … četrti odstavek 3.
člena in tretji odstavek 6. člena zakona o prispevkih za
socialno varnost (Uradni list RS, št. 5/96) …«;
ter vsebuje naslednjo končno določbo:
»13. člen
Ta zakon začne veljati naslednji dan po
objavi v Uradnem listu Republike Slovenije, uporablja pa se od 1. januarja
1998, razen 8. in 11. člena tega zakona, ki se uporabljata od dneva uveljavitve
zakona.«.

Zakon o spremembah in dopolnitvah zakona o
prispevkih za socialno varnost – ZPSV-B (Uradni list RS, št. 3/98)
vsebuje naslednjo končno določbo:
»8. člen
Ta zakon začne veljati 1. januarja 1998.«.

Odločba o razveljavitvi 8. člena zakona o
spremembah in dopolnitvah zakona o prispevkih za socialno varnost in ugotovitvi
začetka njegove veljavnosti (Uradni list RS, št. 7/98)
spreminja 8. člen Zakona o spremembah in dopolnitvah zakona o prispevkih za
socialno varnost – ZPSV-B (Uradni list RS, št. 3/98)
tako, da se glasi:
»8. člen
(razveljavljen)«;
ter v zvezi z razveljavitvijo 8. člena Zakona
o spremembah in dopolnitvah zakona o prispevkih za socialno varnost – ZPSV-B
(Uradni list RS, št. 3/98)
določa:
»Zakon o spremembah in dopolnitvah zakona o
prispevkih za socialno varnost je začel veljati naslednji dan po objavi v
Uradnem listu Republike Slovenije.
Ta odločba začne veljati z dnem
razglasitve.«.

Zakon o pokojninskem in invalidskem
zavarovanju – ZPIZ-1 (Uradni list RS, št. 106/99)
vsebuje naslednjo končno določbo:
»456. člen
(Pričetek
veljavnosti)
Ta zakon začne veljati 1. januarja 2000.«.

Zakon o spremembah in dopolnitvah zakona o
prispevkih za socialno varnost – ZPSV-C (Uradni list RS, št. 81/00)
vsebuje naslednji prehodni in končni določbi:
»16. člen
Od 1. januarja 2001 dalje plačujejo
delodajalci prispevek za zavarovalno dobo, ki se šteje s povečanjem, po 10.
členu zakona samo za zavarovance iz četrtega odstavka 430. člena zakona o
pokojninskem in invalidskem zavarovanju.
17. člen
Postopki nadzora pravilnosti obračunavanja
in plačevanja prispevkov za pokojninsko in invalidsko zavarovanje, začeti pred
uveljavitvijo zakona o pokojninskem in invalidskem zavarovanju (Uradni list RS,
št, 106/99 in 72/00) se dokončajo po predpisih, ki so veljali pred njegovo
uveljavitvijo.
18. člen
S 1. januarjem 2001 se preneha uporabljati
tretji odstavek 216. člena zakona o pokojninskem in invalidskem zavarovanju
(Uradni list RS, št, 106/99 in 72/00).
19. člen
Ta zakon začne veljati naslednji dan po
objavi v Uradnem listu Republike Slovenije, razen 11., 12. in 17.a člena, ki
začnejo veljati s 1. januarjem 2001.«.

Zakon o starševskem varstvu in družinskih
prejemkih – ZSDP (Uradni list RS, št. 97/01)
vsebuje naslednjo končno določbo:
»128. člen
(uveljavitev zakona)
Ta zakon začne veljati petnajsti dan po
objavi v Uradnem listu Republike Slovenije, uporablja pa se od 1. 1. 2002
dalje.«.

Zakon o spremembah zakona o prispevkih za
socialno varnost – ZPSV-D (Uradni list RS, št. 97/01)
vsebuje naslednjo končno določbo:
»3. člen
Ta zakon začne veljati petnajsti dan po
objavi v Uradnem listu Republike Slovenije, uporablja pa se od prvega dne
meseca, ki sledi mesecu, v katerem je zakon uveljavljen.«.

Odločba o ugotovitvi, da je tretji odstavek
3. člena Zakona o prispevkih za socialno varnost v neskladju z Ustavo, in
o razveljavitvi sodbe Višjega delovnega in socialnega sodišča in sodbe
Delovnega sodišča v Mariboru, Oddelka v Murski Soboti (Uradni list RS, št. 62/10),
določa:
»1. Tretji odstavek 3. člena Zakona o
prispevkih za socialno varnost (Uradni list RS, št. 5/96, 34/96, 3/98, 81/2000
in 97/01) je v neskladju z Ustavo.
2. Državni zbor mora ugotovljeno neskladje
odpraviti v roku šestih mesecev po objavi te odločbe v Uradnem listu Republike
Slovenije.
3. Do odprave ugotovljenega neskladja se od
odpravnin, izplačanih zaradi odpovedi pogodbe o zaposlitvi iz razloga
nesposobnosti, ne plačujejo prispevki delavcev za socialno varnost. 
[…]«.

Zakon za uravnoteženje javnih financ – ZUJF
(Uradni list RS, št. 40/12)
določa tudi:
»228. člen
(1) Ne glede na določbo prve alineje 1.a
točke 11. člena Zakona o prispevkih za socialno varnost (Uradni list RS, št.
5/96, 18/96 – ZDavP, 34/96, 87/97, 3/98, 7/98 – odločba US, 106/99 – ZPIZ-1,
81/00, 97/01 – ZSDP, 97/01 in 62/10 – odločba US; v nadaljnjem besedilu: Zakon
o prispevkih za socialno varnost) zavarovanci iz 9. točke prvega odstavka 15.
člena Zakona o zdravstvenem varstvu in zdravstvenem zavarovanju (Uradni list
RS, št. 72/06 – uradno prečiščeno besedilo, 114/06 – ZUTPG, 91/07, 76/08, 62/10
– ZUPJS in 87/11) plačujejo prispevek za zavarovanje za primer bolezni in
poškodbe izven dela v višini 5,96 odstotkov.
(2) Ne glede na določbo druge alineje 1.a
točke 11. člena Zakona o prispevkih za socialno varnost Zavod Republike
Slovenije za zaposlovanje plača prispevek za zavarovanje za primer bolezni in
poškodbe izven dela za zavarovance iz prejšnjega odstavka v višini 5,96
odstotkov.
(3) Ne glede na prejšnja odstavka se za
brezposelne osebe, ki so do uveljavitve tega zakona prejemniki nadomestila med
začasno zadržanostjo z dela na podlagi predpisov, ki urejajo zdravstveno
zavarovanje, ali so do uveljavitve tega zakona že vložile zahtevek za
uveljavitev te pravice, o katerem še ni bilo dokončno odločeno, določbi prve in
druge alineje 1.a točke 11. člena Zakona o prispevkih za socialno varnost
uporabljata do izteka pravice do denarnega nadomestila za primer brezposelnosti
oziroma do njenega predčasnega prenehanja.«;
ter vsebuje naslednjo končno določbo:
»251. člen
(začetek
veljavnosti)
Ta zakon začne veljati naslednji dan po
objavi v Uradnem listu Republike Slovenije.«.

Zakon o pokojninskem in invalidskem
zavarovanju – ZPIZ-2 (Uradni list RS, št. 96/12)
vsebuje naslednjo končno določbo:
»431. člen
(začetek
veljavnosti)
Ta zakon začne veljati prvi dan naslednjega
meseca po objavi v Uradnem listu Republike Slovenije.«.

Zakon o spremembah in dopolnitvah Zakona o
zdravstvenem varstvu in zdravstvenem zavarovanju – ZZVZZ-M (Uradni list RS, št.
91/13)
vsebuje naslednjo končno določbo:
»23. člen
Ta zakon začne veljati naslednji dan po
objavi v Uradnem listu Republike Slovenije.
Ne glede na prejšnji odstavek se spremenjeni 17., 50., 51.,
54. in 55. člen, 55.a člen in spremenjeni 57. člen zakona začnejo uporabljati
1. februarja 2014 oziroma za obračunsko obdobje po 1. februarju 2014.«.

Zakon o spremembah in dopolnitvah Zakona o
socialno varstvenih prejemkih – ZSVarPre-C (Uradni list RS, št. 99/13)
v zvezi z delnim prenehanjem veljavnosti 2. in 4. točke 11. člena in 2. točke
12. člena zakona določa:
»Določbe 2. in 4. točke 11. člena in 2. točke 12. člena
zakona se v delu, ki se nanaša na pogrebnino in posmrtnino, uporabljajo še do
31. decembra 2013.«;
ter vsebuje naslednjo končno določbo:
»40. člen
(uveljavitev in začetek
uporabe zakona)
(1) Ta zakon začne veljati naslednji dan po objavi v Uradnem
listu Republike Slovenije, uporablja pa se od 1. septembra 2014.
(2) Ne glede na prejšnji odstavek se sprememba 3. člena in 7.
člena zakona, 9. in 10. točka prvega odstavka 26. člena zakona, sprememba 1. in
2. točke drugega odstavka 27. člena zakona, sprememba 28. člena, 33. člena in
34. člena zakona, 34.a člen in 34.b člen zakona, sprememba 39. člena, 54. člena
in 62. člena zakona ter prvi odstavek 35. člena, 36. člen, 37. člen in 39. člen
tega zakona začnejo uporabljati 1. januarja 2014.
(3) Do začetka uporabe določb iz prvega in drugega odstavka
tega člena se glede vprašanj, ki jih te določbe urejajo, še naprej uporabljajo
določbe Zakona o socialno varstvenih prejemkih (Uradni list RS, št. 61/10,
40/11, 110/11-ZDIU12, 40/12-ZUJF in 14/13).«.

Zakon o starševskem varstvu in družinskih
prejemkih – ZSDP-1 (Uradni list RS, št. 26/14)
vsebuje naslednjo končno določbo:
»122. člen
(uveljavitev in
uporaba zakona)
Ta zakon začne veljati petnajsti dan po
objavi v Uradnem listu Republike Slovenije, razen določbe 49. člena, ki se
začne uporabljati 1. septembra 2014.«.