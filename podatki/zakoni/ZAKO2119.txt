1. člen
Državni zbor Republike Slovenije daje
Družbi za avtoceste v Republiki Sloveniji d.d. (v nadaljnjem besedilu: DARS
d.d.) soglasje za najetje kredita pri Evropski investicijski banki v znesku 160
mio EUR glavnice s pripadajočimi obrestmi in drugimi stroški kredita za
graditev avtocestnih odsekov Kozina–Klanec–Srmin.
2. člen
DARS d.d. lahko najame kredit iz prejšnjega
člena pod naslednjimi pogoji:
-       
rok črpanja kredita je 15. september 2004;
-       
valuta črpanja je EUR ali valute držav članic Evropske investicijske
banke, ki ni udeležena v tretji fazi EMU ali katerakoli valuta, s katero se
trguje na glavnih mednarodnih denarnih trgih;
-       
rok odplačila je 20 let z vključenim 5-letnim moratorijem za odplačilo
glavnice, z začetkom odplačevanja 15. marca 2004 in koncem 15. septembra 2019;
-       
valuta odplačila glavnice je enaka kot valuta črpanja posamezne tranše;
-       
obrestna mera je obrestna mera, ki jo določi Evropska investicijska
banka Luksemburg za izbrano valuto črpanja in je lahko spremenljiva
(variabilna), stalna (fiksna) ali popravljiva (t.j. stalna obrestna mera, ki se
v teku odplačilne dobe kredita nekajkrat spremeni-prilagodi in se v posameznih
obdobjih, v tem primeru za obdobja 8 let, 6 let in 6 let obračunava po veljavni
stopnji Evropske investicijske banke); kreditojemalec se za obrestno mero
odloča za vsak črpan znesek posebej;
-       
obresti s spremenljivo obrestno mero so plačljive četrtletno, s stalno
in popravljivo obrestno mero pa polletno na enake datume kot glavnica posojila;
plačilo obresti se izvrši v istih valutah kot plačilo glavnice;
-       
zamudne obresti so vsota pogodbenih obresti in dodatnih obresti v znesku
2,50% letno za zapadel in neodplačan znesek kredita in se obračunajo za čas od
dneva zapadlosti do dneva dejanskega plačila zapadlega zneska kredita;
-       
provizija za odlog črpanja dela kredita je 1,00% letno in se obračuna za
obdobje od prvotno določenega dneva črpanja do dejanskega dneva črpanja;
-       
provizija za odpoved dela nečrpanega kredita je 0,75% letno za odpovedan
znesek črpanja in se obračuna za čas od dneva vložitve zahtevka za črpanje do
dneva odpovedi tega zneska;
-       
provizija za razveljavitev kredita je enaka znesku, ki se izračuna
pavšalno po polovični letni obrestni meri, ki bi sicer veljala za ta del
kredita;
-       
razpise za material in dela, ki se financirajo s sredstvi kredita
Evropske investicijske banke, ne glede na odstotek sredstev te banke v okviru
posameznega razpisa, kreditojemalec opravlja na podlagi odprtih mednarodnih
razpisov in pod enakimi pogoji za udeležence iz vseh držav.
DARS d.d. lahko najame kredit iz prejšnjega
člena tega zakona le pod pogojem, da je:
1.     
v času najetja kredita zagotovljena predvidena višina zneskov cestnin v
skladu s programom dela DARS d.d. za tekoče leto,
2.     
v obdobju črpanja kredita DARS d.d. oproščen plačevanja odškodnine za
spremembo namembnosti kmetijskih zemljišč v višini 70%.
3. člen
DARS d.d. koristi sredstva kredita iz 1. in
2. člena tega zakona skladno z dinamiko gradnje, določene v nacionalnem
programu izgradnje avtocest v Republiki Sloveniji in letnih planih razvoja in
vzdrževanja avtocest.
DARS d.d. mora pred najavo vsakokratnega
črpanja kredita pridobiti soglasje ministra, pristojnega za finance.
4. člen
Ta zakon začne veljati naslednji dan po
objavi v Uradnem listu Republike Slovenije.
Št. 440-03/99-94/1
Ljubljana, dne 29. oktobra 1999.
Predsednik
Državnega zbora
Republike Slovenije
Janez Podobnik, dr. med. l. r.