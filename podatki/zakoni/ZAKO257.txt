1. člen
Javno podjetje Slovenske železnice
Ljubljana, p.o., poravnava dospele in neporavnane obveznosti do 31. 1. 1993 iz
naslova davkov in prispevkov in obveznosti, ki bodo nastale do 30. 6. 1993 do
proračuna Republike Slovenije v skupni višini največ do 147.200.000 tolarjev
mesečno, do Zavoda za pokojninsko in invalidsko zavarovanje Slovenije v skupni
višini največ do 267.800.000 tolarjev mesečno ter do Zavoda za zdravstveno
zavarovanje Slovenije v skupni višini največ do 156.100.000 tolarjev mesečno (v
nadaljnjem besedilu: obveznosti) na način, ki je določen s tem zakonom.
Podatke o višini obveznosti na dan
31. 1. 1993 in 30. 6. 1993 ugotovi Služba družbenega knjigovodstva
Slovenije.
2. člen
Obveznosti se preračunajo na dan dospelosti
v obračunsko enoto ECU po srednjem tečaju Banke Slovenije.
3. člen
Obveznosti se poravnajo v 48. enakih
mesečnih obrokih. Prvi obrok zapade v plačilo 25. 7. 2002.
Obveznosti dospevajo v plačilo 25. dan v
mesecu, poravnajo pa se v tolarjih po srednjem tečaju Banke Slovenije ob
zapadlosti.
4. člen
Obveznosti se lahko poravnajo tudi z
vrednostnimi papirji, ki jih izda ali za katere jamči Republika Slovenija in ki
kotirajo na Ljubljanski borzi, d. d.
5. člen
Podrobnejše navodilo o poravnavanju
obveznosti predpiše minister za finance.

Zakon o poravnavanju davkov in prispevkov
javnega podjetja Slovenske železnice Ljubljana (Uradni list RS, št. 12/93)
vsebuje naslednjo končno določbo:
»6. člen
Ta zakon začne veljati naslednji dan po
objavi v Uradnem listu Republike Slovenije.«.

Zakon o spremembi zakona o poravnavanju davkov
in prispevkov javnega podjetja Slovenske železnice Ljubljana (Uradni list RS,
št. 32/95)
vsebuje naslednjo končno določbo:
»2. člen
Ta zakon začne veljati naslednji dan po
objavi v Uradnem listu Republike Slovenije.«.

Zakon o spremembi in dopolnitvi zakona o
poravnavanju davkov in prispevkov javnega podjetja Slovenske železnice
Ljubljana – ZPDPJPS-B (Uradni list RS, št. 10/98)
vsebuje naslednjo prehodno in končno določbo:
»2. člen
Že plačane obveznosti od 25. 7. 1997 do 31.
12. 1997 se preračunajo na dan plačila v skladu z 2. členom zakona in
odračunajo od ugotovljenih obveznosti.
3. člen
Ta zakon začne veljati naslednji dan po
objavi v Uradnem listu Republike Slovenije.«.