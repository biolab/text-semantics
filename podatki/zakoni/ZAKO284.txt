1. člen
Republika Slovenija najema posojilo pri
Mednarodni banki za obnovo in razvoj, Washington, D. C., ZDA za
prestrukturiranje podjetniškega in bančnega sektorja in angažma domačih
razvojnih, raziskovalnih in svetovalnih institucij v znesku 80,000.000 USD.
Pogoji posojila so naslednji:
-       
obrestna mera: variabilna za košarico valut, skladno s pravili banke
-       
marža za deželni riziko: 0,5%
-       
stroški pripravljenosti posojila: ne več kot 0,75%
-       
rok odplačila: 15 let, s 5 letnim moratorijem - začetek odplačevanja
15. 2. 1999.
2. člen
Pogodbo o najetju posojila sklene z
Mednarodno banko za obnovo in razvoj minister, pristojen za finance.
3. člen
Sredstva za odplačilo posojila in za
odplačilo stroškov posojila se zagotavljajo v vsakokratnem proračunu Republike
Slovenije.
4. člen
Ta zakon začne veljati naslednji dan po
objavi v Uradnem listu Republike Slovenije.
Št. 440-03/93-34/2
Ljubljana, dne 26. julija 1993.
Predsednik
Državnega zbora
Republike Slovenije
mag. Herman Rigelnik l. r.