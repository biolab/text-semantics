1. člen
Zavezanci za obračunavanje in plačevanje
posebnega prometnega davka po zakonu o posebnem prometnem davku od alkoholnih
pijač (Uradni list RS, št. 71/93) v letu 1995 in 1996 ne plačujejo posebnega
prometnega davka od naravnega vina, proizvedenega iz grozdja s poreklom iz
območij občin Republike Slovenije, ki jih je v letu 1995 prizadelo neurje s
točo ali burjo.
Območja iz prvega odstavka tega člena
določi Vlada Republike Slovenije.
Sorazmerno prihranku sredstev od prodaje
vin zaradi oprostitve plačila posebnega prometnega davka so zavezanci za
plačilo posebnega prometnega davka – proizvajalne pravne osebe – dolžne za
polovico prihranka regresirati zaščitna sredstva in gnojila sorazmerno škodi,
povzročeni oddajnikom grozdja.
2. člen
Oprostitev plačila posebnega prometnega
davka od naravnega vina se nanaša na vsak promet naravnega vina, opravljen po
izdaji sklepa Vlade Republike Slovenije o območjih občin, ki jih je v letu 1995
prizadelo neurje s točo ali burjo.
Podrobnejše predpise o izvajanju tega
zakona predpiše minister, pristojen za kmetijstvo in gozdarstvo, v soglasju z
ministrom, pristojnim za finance.
3. člen
Ta zakon začne veljati naslednji dan po
objavi v Uradnem listu Republike Slovenije.
Št. 434-02/95-12/1
Ljubljana, dne 19. septembra 1995.
Predsednik
Državnega zbora
Republike Slovenije
Jožef Školč l. r.