1. člen
Republika Slovenija najame posojilo pri
Mednarodni banki za obnovo in razvoj, Washington D.C., Združene države Amerike
za izdelavo investicijsko-tehnične dokumentacije za realizacijo sprejete
strategije namakanja v znesku 1,000.000 USD.
Pogoji posojila so:
-       
obrestna mera – variabilna za košarico valut skladno s pravili banke;
-       
(črtana);
-       
marža za deželni riziko 0,5%;
-       
stroški pripravljenosti posojila – ne več kot 0,75%.
Če izdelana investicijsko-tehnična
dokumentacija pokaže upravičenost izvedbe projekta, bo znesek posojila vrnjen s
črpanjem bodočega posojila Mednarodne banke za obnovo in razvoj.
Če izdelana investicijsko-tehnična dokumentacija
pokaže neupravičenost izvedbe projekta, bo znesek posojila, ki bo manjši kot
50.000 USD, vrnjen v enem obroku, medtem ko bo znesek, večji kot 50.000 USD,
vrnjen v desetih približno enakih polletnih obrokih.
2. člen
Z Mednarodno banko za obnovo in razvoj,
Washington D.C., Združene države Amerike sklene pogodbo o najetju posojila
minister, pristojen za finance.
3. člen
Sredstva za odplačilo posojila in za
plačilo stroškov posojila se zagotavljajo v vsakokratnem proračunu Republike
Slovenije.

Zakon o najetju posojila pri Mednarodni banki
za obnovo in razvoj za pripravo projektov za realizacijo strategije namakanja –
ZNPMBP (Uradni list RS, št. 8/96)
vsebuje naslednjo končno določbo:
»4. člen
Ta zakon začne veljati naslednji dan po
objavi v Uradnem listu Republike Slovenije.«.

Zakon o spremembah in dopolnitvah zakona o
najetju posojila pri Mednarodni banki za obnovo in razvoj za pripravo projektov
za realizacijo strategije namakanja – ZNPMBP-A (Uradni list RS, št. 38/96)
vsebuje naslednjo končno določbo:
»2. člen
Ta zakon začne veljati naslednji dan po
objavi v Uradnem listu Republike Slovenije.«.