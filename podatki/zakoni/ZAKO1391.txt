I. SPLOŠNE DOLOČBE
1. člen
(vsebina zakona)
Ta zakon ureja promet s kemikalijami,
določa ukrepe za varovanje zdravja ljudi in okolja pred škodljivimi učinki
kemikalij in predpisuje obveznosti in postopke, ki jih morajo izpolnjevati
pravne in fizične osebe, ki v Republiki Sloveniji proizvajajo ali skladiščijo kemikalije,
z njimi opravljajo promet ali jih uporabljajo.
V postopkih iz prejšnjega odstavka se poleg
določb tega zakona uporabljajo tudi določbe zakona, ki ureja storitve na
notranjem trgu.
2. člen
(pomen izrazov)
Izrazi, uporabljeni v tem zakonu imajo
naslednji pomen:
1.   
Kemikalije so snovi in zmesi.
2.   
(črtana)
3.   
(črtana)
4.   
(črtana)
5.   
(črtana)
6.   
(črtana)
7.   
Nevarne kemikalije so snovi ali zmesi, ki ustrezajo kriterijem za
fizikalne nevarnosti, nevarnosti za zdravje ali nevarnosti za okolje,
opredeljene v Prilogi I Uredbe (ES) št. 1272/2008 Evropskega parlamenta in
Sveta z dne 16. decembra 2008 o razvrščanju, označevanju in pakiranju
snovi ter zmesi, o spremembi in razveljavitvi direktiv 67/548/EGS in 1999/45/ES
ter spremembi Uredbe (ES) št. 1907/2006 (UL L št. 353 z dne 31. 12. 2008,
str. 1; v nadaljnjem besedilu: Uredba 1272/2008/ES).
8.   
(črtana)
9.   
(črtana)
10. (črtana)
11. Nevarni
proizvodi so kemikalije, ki dobijo med proizvodnjo posebno obliko ali površino,
ki bolj določa njihovo funkcijo kot njihova kemijska sestava in vsebujejo eno
ali več nevarnih kemikalij.
12. (prenehala
veljati)
13. EINECS
je evropski seznam obstoječih snovi, ki je bil objavljen v Uradnem listu EU C
146/4 z dne 15. 6. 1990.
14. CAS
številka je karakteristična številka že odkritih snovi po mednarodnem seznamu
Chemical Abstract Service.
15. ELINCS
je evropski seznam novih snovi.
16. EU
Index je značilna številka nevarne snovi iz seznama EU o že razvrščenih snoveh
(priloga I k EU smernici 67/548/EEC).
17. Življenjski
krog kemikalije je ves proces, ki zajema predhodne raziskave, proizvodnjo,
promet, uporabo, ravnanje z ostanki in embalažo in njihovo varno
odstranjevanje.
18. Proizvodnja
je pridobivanje, izdelava in dodelovanje, obdelovanje, predelovanje, polnjenje,
pretakanje, mešanje kemikalij, v vmesne in končne izdelke s kemijskimi,
fizikalnimi ali biološkimi procesi in postopki, pa tudi prevažanje znotraj
proizvodne enote.
19. Proizvajalec
je pravna ali fizična oseba, ki v skladu s prejšnjo točko proizvaja ali
pridobiva kemikalijo, pa tudi vsakdo, kdor jo dodeluje, pakira, prepakira ali
spremeni njeno ime za nadaljnjo uporabo.
19.a  Skladiščenje
je hramba kemikalij za namene proizvodnje, prometa, uporabe ali drugih     dejavnosti.
20. Promet
je uvoz, prodaja oziroma vsakršna prepustitev tretjemu.
Pri tem je uvoz vsak vnos kemikalije na
carinsko območje Evropskih skupnosti, ne glede na to, kakšna raba ali uporaba
je bila v skladu s carinskimi predpisi dovoljena za to kemikalijo, razen
tranzita čez carinsko območje.
Tranzit je vsak prenos ali prevoz kemikalije
čez carinsko območje Evropskih skupnosti pod carinskim nadzorom.
21. Uvoznik
je pravna ali fizična oseba, za račun katere se v Evropsko unijo uvaža
kemikalijo ali proizvod iz 4. člena tega zakona.
22. Uporaba
je priprava za rabo, raba, shranjevanje.
23. Ravnanje
je vsaka aktivnost, pri kateri se lahko pride v stik s kemikalijo.
24. Fizična
oseba je samostojni podjetnik posameznik.
25. (črtana)
26. (črtana)
27. Zavezanec
je pravna ali fizična oseba, ki proizvaja ali vnaša v Republiko Slovenijo
kemikalijo ali proizvod, ki je predmet obravnave tega zakona in ima določene
obveze po tem zakonu v zvezi s sporočanjem.
28. (črtana)
29. Okolje
je tisti del narave, kamor seže ali bi lahko segel vpliv človekovega delovanja.
30. (črtana)
31. Predmeti
splošne rabe so kemikalije, ki se dajejo v promet tako, da njihov končni kupec,
prejemnik ali uporabnik ni vnaprej znan, možnost njihovega nakupa, prejema in
uporabe pa ni omejena niti količinsko, niti z zahtevami glede lastnosti
končnega kupca, prejemnika oziroma uporabnika.
32. Poklicna
uporaba kemikalije pomeni vsako uporabo kemikalije pri opravljanju poslovne
dejavnosti, vključno z dejavnostjo prometa s kemikalijami.
33. (črtana)
Izrazi »snov«, »polimerna snov« in »zmes«,
uporabljeni v tem zakonu, imajo enak pomen kot ga opredeljuje Uredba
1272/2008/ES.
V zakonu uporabljeni izrazi, zapisani v
moški slovnični obliki, se uporabljajo kot nevtralni za ženski in moški spol.
3. člen
(uporaba zakona)
Določbe tega zakona se ne uporabljajo za:
1.   
promet in uporabo snovi in pripravkov v končni obliki:
- 
zdravila za humano in veterinarsko rabo,
- 
živila ter izdelke in snovi, ki prihajajo v stik z živili,
- 
kozmetične izdelke,
- 
prepovedane droge,
- 
krmo,
- 
streliva in eksplozive,
- 
fitofarmacevtska sredstva,
- 
mineralna gnojila,
2.   
prevoz nevarnih kemikalij po železnici, cesti, notranjih vodotokih, po
morju in po zraku,
3.   
kemikalije v tranzitu.
Določbe tega zakona se uporabljajo za:
-      
proizvodnjo strateškega blaga posebnega pomena za varnost in zdravje ter
promet z njim, kolikor nista urejena s posebnim zakonom,
-      
proizvodnjo in promet predhodnih sestavin za prepovedane droge, kolikor
nista urejena s posebnim zakonom,
-      
radioaktivne snovi, ki vsebujejo nevarne snovi po tem zakonu.
Ne glede na prvi odstavek tega člena se
določbe tega zakona, ki urejajo dobro laboratorijsko prakso (v nadaljnjem
besedilu: DLP), uporabo podatkov, pridobljenih s preskusi na vretenčarjih,
zbiranje, urejanje in sporočanje podatkov o zastrupitvah in učinkih kemikalij ter
začasne ukrepe, uporabljajo za vse kemikalije.
4. člen
(nevarni proizvodi)
Določbe tega zakona se smiselno uporabljajo
tudi za nevarne proizvode, za katere minister, pristojen za zdravje (v
nadaljnjem besedilu: minister) na podlagi ocene izvedenca iz 57. člena tega
zakona ugotovi, da lahko ob normalni rabi škodujejo človeku ali okolju.
II. KEMIJSKA VARNOST
5. člen
(kemijska varnost)
Pravne in fizične osebe, ki izpolnjujejo
pogoje po tem zakonu za proizvodnjo, skladiščenje ali opravljanje prometa s
kemikalijami in vsi, ki jih uporabljajo ali z njimi ravnajo, morajo
zagotavljati kemijsko varnost.
6. člen
(odgovornost pravnih in fizičnih oseb)
Pravna in fizična oseba, ki proizvaja ali
daje nevarne kemikalije v promet, mora poskrbeti za navodila za varno uporabo
nevarne kemikalije, ter za oskrbo odpadkov, skladno s predpisi o odpadkih, in
mora v skladu s posebnimi predpisi odgovarjati za vsako škodo, ki bi utegnila
nastati pri njihovi proizvodnji ali prometu.
Vsi uporabniki nevarnih kemikalij morajo
biti ob nabavi kemikalije opozorjeni na nevarne lastnosti kemikalije, na
njihovo zahtevo pa jim morajo biti na voljo ustrezna pojasnila o pravilni
uporabi kemikalije, ukrepih za varovanje zdravja in okolja, ter o ravnanju z
njihovimi ostanki. Obseg, vsebino in način obveščanja predpiše minister.
Pravna in fizična oseba, ki skladišči
nevarno kemikalijo, mora poskrbeti za navodila za varno shranjevanje kemikalij
in za oskrbo odpadkov skladno s predpisi o odpadkih ter v skladu s posebnimi
predpisi odgovarja za vsako škodo, ki bi utegnila nastati pri njenem
skladiščenju.
7. člen
(odgovornost uporabnikov)
Ne glede na določbe prejšnjega člena morajo
vsi uporabniki zagotoviti, da pri uporabi in ravnanju z nevarnimi kemikalijami
ne ogrožajo svojega in življenja drugih ter ne povzročajo škodljivih učinkov na
človeka in okolje.
8. člen
(organ, pristojen za kemikalije)
Za zagotavljanje kemijske varnosti ter
izvajanje strokovnih in razvojnih upravnih nalog ter nalog inšpekcijskega in
drugega nadzora Vlada Republike Slovenije ustanovi organ v sestavi ministrstva,
pristojnega za zdravje (v nadaljnjem besedilu: organ, pristojen za kemikalije).
III. PRIJAVLJANJE NOVIH SNOVI
(črtano)
9. člen
(črtan)
10. člen
(črtan)
11. člen
(črtan)
12. člen
(črtan)
13. člen
(črtan)
IV. DAJANJE BIOCIDNIH PRIPRAVKOV V PROMET
(prenehalo veljati)
14. člen
(prenehal
veljati)
14.a člen
(prenehal
veljati)
15. člen
(prenehal
veljati)
15.a člen
(prenehal
veljati)
16. člen
(prenehal
veljati)
17. člen
(prenehal
veljati)
18. člen
(prenehal
veljati)
19. člen
(prenehal
veljati)
20. člen
(prenehal
veljati)
21. člen
(prenehal
veljati)
22. člen
(prenehal
veljati)
V. OCENJEVANJE KEMIKALIJ
23. člen
(ocenjevanje)
Za pripravo in spremljanja ukrepov na
podlagi 49. in 50. člena tega zakona se na predlog organa, pristojnega za
kemikalije, na nacionalni ravni v postopku ocenjevanja na podlagi podatkov ter
na podlagi najnovejših potrjenih znanstvenih spoznanj ugotovijo nevarne
lastnosti ter obnašanje kemikalij v okolju, oceni izpostavljenost ljudi in okolja,
ter po potrebi izdela ocena tveganja, ki ga kemikalija predstavlja za zdravje
ljudi in okolje.
Če ocena kemikalije pokaže, da kemikalija v
svojem življenjskem krogu povzroča povečano tveganje za zdravje ljudi ali
okolje, se izvedejo ukrepi v skladu s tem zakonom, s katerimi se škodljivi
učinki in tveganje zmanjšajo ali omejijo na sprejemljivo raven.
Podrobnejše predpise o načinu ocenjevanja
posameznih skupin snovi oziroma pripravkov, kadar se ti ocenjujejo, izda
minister.
24. člen
(izvajalci ocenjevanja)
Ocenjevanje kemikalij izvaja organ,
pristojen za kemikalije. Pri tem lahko na posameznih specifičnih strokovnih
področjih sodeluje z zdravstvenimi in drugimi javnimi zavodi ter s
strokovnjaki, ki jih na predlog organa, pristojnega za kemikalije, pooblasti
minister.
Za potrebe ocenjevanja snovi na mednarodni
ravni minister predlaga izvedence v pristojna mednarodna telesa.
VI. RAZVRŠČANJE, PAKIRANJE IN OZNAČEVANJE KEMIKALIJ
(črtano)
25. člen
(črtan)
26. člen
(črtan)
27. člen
(črtan)
28. člen
(črtan)
29. člen
(črtan)
30. člen
(črtan)
31. člen
(črtan)
VII. OBVEZNOST SPOROČANJA
32. člen
(črtan)
33. člen
(črtan)
34. člen
(črtan)
35. člen
(sporočanje podatkov o kemikalijah in
nevarnih proizvodih)
Pravne in fizične osebe, ki proizvajajo
nevarno kemikalijo v Republiki Sloveniji ali vnašajo nevarno kemikalijo v
Republiko Slovenijo, morajo za vsako nevarno kemikalijo in za vsak nevarni
proizvod iz 4. člena tega zakona predložiti organu, pristojnemu za kemikalije,
podatke iz varnostnega lista, kemijsko sestavo nevarne kemikalije ali nevarnega
proizvoda, in podatke o področjih uporabe. Podatke iz varnostnega lista morajo
predložiti organu, pristojnemu za kemikalije, najkasneje ob prvi prepustitvi
nevarne kemikalije tretjemu ali ob prvem vnosu nevarne kemikalije v Republiko
Slovenijo, kemijsko sestavo nevarne kemikalije in podatke o področjih uporabe
pa najkasneje do 31. marca v naslednjem letu po prvi prepustitvi tretjemu ali
prvem vnosu nevarne kemikalije v Republiko Slovenijo. Način predložitve in
obnavljanja podatkov ter izjeme iz sporočanja predpiše minister.
Pravne in fizične osebe iz prejšnjega
odstavka morajo enkrat letno najkasneje do 31. marca organu, pristojnemu za
kemikalije, pisno sporočiti imena in količine nevarnih kemikalij ter nevarnih
proizvodov iz 4. člena tega zakona, ki so jih v preteklem koledarskem letu
proizvedle ali vnesle v Republiko Slovenijo.
Organ, pristojen za kemikalije, vodi
podatke iz prvega in drugega odstavka tega člena v posebni bazi podatkov, ki je
na razpolago le pooblaščenim osebam, organom in ustanovam. Podatki se lahko
uporabljajo le za potrebe varovanja zdravja ljudi in okolja.
36. člen
(črtan)
37. člen
(postopki in vsebina sporočanja)
Podrobnejši predpis o postopkih sporočanja
in o vsebini podatkov iz 35. člena tega zakona oziroma o načinu zbiranja
podatkov za posamezne skupine kemikalij, izda minister.
38. člen
(tajnost podatkov)
Če zavezanec ustrezno utemelji, da mu
razkritje določenih podatkov, ki predstavljajo proizvodne ali poslovne
skrivnosti, lahko povzroči poslovno škodo, jih lahko označi s stopnjo tajnosti,
ki jo mora organ, pristojen za kemikalije, upoštevati, razen v primerih, če je
ogroženo zdravje ljudi ali okolje.
Med tajne podatke oziroma poslovne
skrivnosti se ne štejejo podatki, ki so pomembni za varovanje ljudi in okolja
in sicer najmanj naslednji:
-      
trgovsko ime snovi ali pripravka,
-      
ime proizvajalca,
-      
fizikalno-kemične lastnosti,
-      
vsi možni načini in ukrepi za preprečevanje škodljivih učinkov snovi
oziroma za pretvorbo snovi v neškodljivo,
-      
povzetek rezultatov toksikoloških in ekotoksikoloških preskusov,
-      
stopnja čistosti in identiteta nevarnih dodatnih snovi in primesi, če so
ti nevarni in je to potrebno za razvrščanje in označevanje snovi,
-      
priporočila o preventivnih ukrepih pri uporabi in o takojšnjih ukrepih
ob nesrečah,
-      
podatki iz varnostnega lista, razen podatkov, ki bi pomenili povezavo
med pravno ali fizično osebo, ki proizvaja ali vnaša kemikalijo v Republiko
Slovenijo in njegovimi distributerji ali nadaljnjimi uporabniki,
-      
analitične metode za ugotavljanje izpostavljenosti ljudi in okolja.
39. člen
(črtan)
40. člen
(pooblaščeni zavodi, njihove naloge in
sporočanja podatkov)
Minister pooblasti zdravstvene, za določene
naloge pa tudi druge javne zavode, za zbiranje, urejanje in stalno posredovanje
podatkov o akutnih zastrupitvah in drugih učinkih kemikalij (v nadaljnjem
besedilu: pooblaščeni zavodi) v skladu s programom, ki ga na predlog organa,
pristojnega za kemikalije, izda minister.
Pravne in fizične osebe, ki opravljajo
zdravstveno dejavnost, so pooblaščenim zavodom dolžne sporočati predpisane
podatke.
Minister podrobneje predpiše vsebino in
način sporočanja podatkov o kemikalijah za register zastrupitev na področju
Republike Slovenije.
41. člen
(črtan)
VIII. PROIZVODNJA, SKLADIŠČENJE IN UPORABA NEVARNIH KEMIKALIJ
TER PROMET Z NJIMI
42. člen
(manj nevarne alternative)
Pravne in fizične osebe, ki proizvajajo,
skladiščijo ali dajejo v promet nevarne kemikalije, morajo zagotoviti pogoje,
ki preprečujejo ali zmanjšujejo nevarnost za človeka in okolje.
Pravne in fizične osebe, ki proizvajajo ali
dajejo v promet nevarne kemikalije, morajo zagotavljati zamenjavo nevarnih kemikalij
z manj nevarnimi nadomestili.
43. člen
(črtan)
44. člen
(dovoljenje za opravljanje dejavnosti)
Pravne in fizične osebe, ki v Republiki
Sloveniji proizvajajo nevarne kemikalije, morajo izpolnjevati pogoje, ki jih
predpisuje ta zakon, in imeti dovoljenje za opravljanje dejavnosti proizvodnje
nevarnih kemikalij.
Pravne in fizične osebe, ki v Republiki
Sloveniji opravljajo promet z nevarnimi kemikalijami, morajo izpolnjevati
pogoje, ki jih predpisuje ta zakon in imeti dovoljenje za opravljanje dejavnosti
prometa z nevarnimi kemikalijami.
Pravne in fizične osebe, ki opravljajo
skladiščenje nevarnih kemikalij kot dejavnost, ki je vpisana v register,
oziroma dejavnost, opredeljeno v ustanovitvenem aktu, pa niso zavezanci za
dovoljenja iz prvega, drugega ali četrtega odstavka tega člena, morajo
izpolnjevati pogoje, ki jih predpisuje ta zakon in imeti dovoljenje za
opravljanje dejavnosti skladiščenja nevarnih kemikalij.
Pravne in fizične osebe, ki v Republiki
Sloveniji uporabljajo nevarne kemikalije, ki so v skladu z Uredbo 1272/2008/ES
razvrščene kot:
-      
akutno strupene (oralno, dermalno, pri vdihavanju), kategorije
nevarnosti 1, 2 in 3,
-      
mutagene za zarodne celice, kategorije nevarnosti 1A in 1B,
-      
rakotvorne, kategorije nevarnosti 1A in 1B,
-      
strupene za razmnoževanje, kategorije nevarnosti 1A in 1B,
-      
specifično strupene za posamezne organe pri enkratni izpostavljenosti,
kategorije nevarnosti 1,
-      
specifično strupene za posamezne organe pri ponavljajoči
izpostavljenosti, kategorije nevarnosti 1,
morajo izpolnjevati pogoje, ki jih določa ta
zakon in imeti dovoljenje za njihovo uporabo.
Dovoljenja iz prvega, drugega, tretjega in
četrtega odstavka tega člena izda organ, pristojen za kemikalije, in so lahko
stalna ali enkratna. Postopek za pridobitev dovoljenja predpiše minister.
Dovoljenja iz drugega odstavka tega člena
ni treba pridobiti pravnim in fizičnim osebam, ki opravljajo promet na drobno z
nevarnimi kemikalijami kot predmeti splošne rabe, ki so v skladu z Uredbo
1272/2008/ES razvrščene kot:
-      
vnetljivi plini, kategorije nevarnosti 1,
-      
vnetljivi aerosoli, kategorije nevarnosti 1 in 2,
-      
vnetljive tekočine, kategorije nevarnosti 1 in 2,
-      
vnetljive trdne snovi, kategorije nevarnosti 1, 2 in 3,
-      
piroforne tekočine ali trdne snovi, kategorije nevarnosti 1,
-      
kemikalije, ki v stiku z vodo sproščajo vnetljive pline, kategorije
nevarnosti 1, 2 in 3,
-      
samoreaktivne kemikalije vrste B, C, D, E in F,
-      
kemikalije, ki povzročajo preobčutljivost kože, kategorije nevarnosti 1
in 2,
-      
kemikalije, ki dražijo oči, kategorije nevarnosti 1 in 2,
-      
kemikalije, ki dražijo dihalne poti,
-      
specifično strupene za posamezne organe pri enkratni izpostavljenosti,
kategorije nevarnosti 3,
-      
kemikalije, ki imajo narkotične učinke,
-      
nevarne za vodno okolje, kategorija akutne nevarnosti 1,
-      
nevarne za vodno okolje, kategorija kronične nevarnosti 1 in 2,
-      
nevarne za ozonski plašč,
razen če drug zakon prometa s temi
kemikalijami ne ureja drugače.
Dovoljenja iz četrtega odstavka tega člena
ni treba pridobiti znanstveno-raziskovalnim in izobraževalnim ustanovam, javnim
zavodom in državnim organom, ki kemikalije uporabljajo izključno za svojo
osnovno dejavnost.
Organ, pristojen za kemikalije, vodi seznam
pravnih in fizičnih oseb, ki imajo dovoljenje iz tega člena.
44.a člen
(prenehanje dovoljenja za opravljanje
dejavnosti)
Dovoljenje iz prejšnjega člena preneha
veljati na podlagi odločbe organa, pristojnega za kemikalije:
-      
na zahtevo imetnika dovoljenja,
-      
če imetnik dovoljenja ne izpolnjuje predpisanih pogojev iz tega zakona,
-      
v primeru pravnomočne sodbe sodišča, iz katere je razvidno, da je
imetnik dovoljenja, ki je fizična oseba, namenoma, zaradi koristi zlorabil
dovoljenje za proizvodnjo ali promet posebnih skupin kemikalij, ki jih urejata
zakon o strateškem blagu posebnega pomena za varnost in zdravje in zakon o
predhodnih sestavinah za prepovedane droge.
45. člen
(pogoji za opravljanje dejavnosti
proizvodnje, skladiščenja in uporabe nevarnih kemikalij ter prometa z njimi)
Dejavnost proizvodnje in skladiščenja
nevarnih kemikalij ter prometa z njimi in uporabo kemikalij lahko opravljajo
pravne in fizične osebe, ki organu, pristojnemu za kemikalije, izkažejo:
-      
da imajo sedež v Republiki Sloveniji ali v kateri od držav članic
Evropske unije, pri čemer pa morajo imeti slednje v Republiki Sloveniji
podružnico oziroma fizično ali pravno osebo, pooblaščeno za delovanje v
njihovem imenu in za njihov račun,
-      
da imajo glede na vrsto in obseg dejavnosti zaposlene strokovno
usposobljene osebe z znanjem, ki omogoča izvajanje obveznosti in izpolnjevanje
zahtev v skladu s tem zakonom,
-      
da izvajajo posebne tehnične ali organizacijske ukrepe za promet z
nevarnimi kemikalijami, njihovo proizvodnjo, skladiščenje ali uporabo, ki so
potrebni za varovanje zdravja ljudi in okolja,
-      
da izpolnjujejo zahteve glede objektov ter zahteve glede razporejanja in
varovanja posameznih skupin kemikalij,
-      
da jim ni bilo odvzeto dovoljenje na podlagi tretje alineje prejšnjega
člena.
V postopku presoje vplivov na okolje pri
posegih v okolje, organ, pristojen za kemikalije, na zahtevo ministrstva,
pristojnega za okolje, da mnenje o sprejemljivosti nameravanega posega, v
katerem se, med drugim, določijo pogoji gradnje in ravnanja s kemikalijami z
vidika preprečevanja nevarnosti, ki bi jih utegnile imeti kemikalije za človeka
in okolje.
Podrobnejše zahteve in izjeme v zvezi z izpolnjevanjem
pogojev iz prvega odstavka tega člena določi minister.
V predpisu iz prejšnjega odstavka se v
zvezi z zagotavljanjem posameznega tehničnega ali organizacijskega ukrepa iz
prvega in drugega odstavka tega člena lahko določi sklicevanje na standard po
predpisih o standardizaciji ali določi obvezna uporaba standarda.
Za zagotavljanje posameznih ukrepov ali
ravnanja iz prvega in drugega odstavka tega člena lahko izda organ, pristojen
za kemikalije, tudi smernice, ki se objavijo na spletni strani organa,
pristojnega za kemikalije.
45.a člen
(svetovalec za kemikalije)
Pravne ali fizične osebe, ki morajo
pridobiti dovoljenje za proizvodnjo, skladiščenje oziroma promet iz 44. člena
tega zakona, za izvajanje tega zakona določijo enega ali več svetovalcev za
kemikalije z najmanj visoko strokovno izobrazbo kemijske, farmacevtske ali
agronomske smeri, ter z opravljenim tečajem in preizkusom znanja iz predpisov,
ki urejajo proizvodnjo in skladiščenje kemikalij ter promet z njimi.
Svetovalec za kemikalije mora:
-      
poznati proizvodni ali prodajni program pravne ali fizične osebe, za
katero opravlja naloge svetovalca za kemikalije,
-      
poznati zakonodajo in delodajalca opozarjati na zahteve in njegove
obveznosti po tem zakonu in drugih zakonih in predpisih, ki urejajo proizvodnjo
in skladiščenje kemikalij ter promet z njimi,
-      
svetovati delodajalcu v drugih zadevah, povezanih s pogoji za
opravljanje dejavnosti na podlagi tega zakona in drugih zakonov in predpisov,
ki urejajo proizvodnjo in skladiščenje kemikalij ter promet z njimi,
-      
zastopati delodajalca v upravnih zadevah v postopkih pri organu,
pristojnem za kemikalije,
-      
sodelovati s svetovalci za kemikalije drugih pravnih in fizičnih oseb,
ki nevarne kemikalije proizvajajo, skladiščijo ali jih dajejo v promet.
Delodajalec mora svetovalcu za kemikalije
omogočiti redno izpopolnjevanje, neodvisno opravljanje nalog po tem zakonu, mu
omogočiti dostop do vseh potrebnih podatkov in mu zagotoviti pogoje za delo ter
potrebna materialna in finančna sredstva.
Predpis o vsebini tečaja ter o vsebini in
načinu opravljanja preizkusa znanja iz predpisov, ki urejajo proizvodnjo in
skladiščenje kemikalij ter promet z njimi, izda minister.
46. člen
(črtan)
47. člen
(evidence o izdaji in prepoved izdajanja
nevarnih kemikalij)
Kadar se kemikalije iz četrtega odstavka
44. člena tega zakona dajejo v promet kot predmeti splošne rabe uporabniku, ki
ni pravna ali fizična oseba v smislu 19. točke 2. člena tega zakona, mora
uporabnik ob prevzemu kemikalije predložiti veljavni osebni dokument, pravne in
fizične osebe, ki opravljajo promet z njimi, pa morajo vsako tako izdajo
evidentirati. Evidenca izdaje mora vsebovati naslednje podatke:
-      
podatek o kemikaliji (ime ali trgovsko ime, izdana količina, rok
uporabnosti, če je naveden),
-      
namen uporabe, kadar ta ni razviden sam po sebi,
-      
podatki o prejemniku (ime, priimek ter leto rojstva, oziroma njegova
enotna matična številka, naslov),
-      
lastnoročni podpis prejemnika in osebe, ki je kemikalijo izdala.
Podatki iz evidence se hranijo pri pravnih
in fizičnih osebah iz prejšnjega odstavka najmanj 5 let in jih morajo na
zahtevo posredovati organu, pristojnemu za kemikalije.
Kemikalije iz prvega odstavka tega člena je
prepovedano izdajati osebam, mlajšim od 18 let.
48. člen
(odstranjevanje ostankov in embalaže)
Proizvajalci in pravne in fizične osebe, ki
dajejo v promet nevarne kemikalije, morajo v skladu s predpisi o ravnanju z
odpadki poskrbeti za zbiranje, pravilno skladiščenje in varno odstranjevanje
njihovih ostankov in embalaže.
Uporabniki nevarnih kemikalij morajo ravnati
z njihovimi ostanki in embalažo v skladu s predpisi o ravnanju z odpadki.
IX. VARSTVO ZDRAVJA LJUDI IN OKOLJA
49. člen
(varstvo ljudi ali okolja, prepovedi in
omejitve)
Minister prepove ali omeji promet ali
uporabo nevarnih kemikalij v Republiki Sloveniji, katerih promet in uporabo
urejajo predpisi Evropske unije ali drugi mednarodni sporazumi.
Če kemikalije, njihove sestavine ali
razgradni produkti neugodno vplivajo na zdravje ljudi ali okolje, ne glede na
to, ali so zaradi teh učinkov v skladu z Uredbo 1272/2008/ES razvrščene kot
nevarne ali ne, lahko minister določi pogoje, pod katerimi je take kemikalije
in proizvode, ki jih vsebujejo, dovoljeno dajati v promet ali jih uporabljati.
49.a člen
(promet fitofarmacevtskih sredstev)
Fitofarmacevtska sredstva, ki se dajejo v
promet za uporabo v Republiki Sloveniji, morajo biti registrirana v skladu s
predpisi, ki urejajo registracijo teh sredstev. Odločbo o registraciji izda
organ, pristojen za registracijo fitofarmacevtskih sredstev v soglasju z
organom, pristojnim za kemikalije.
Soglasje organa, pristojnega za kemikalije,
temelji na oceni fitofarmacevtskega sredstva za zdravje ljudi in okolje.
Če se v zvezi s fitofarmacevtskim
sredstvom, za katerega je bilo že izdano soglasje, pojavijo nove okoliščine, ki
vplivajo na rezultate ocene iz drugega odstavka tega člena, lahko organ,
pristojen za kemikalije, že izdano soglasje umakne.
50. člen
(začasni ukrepi)
Če obstaja upravičen razlog za
zaskrbljenost, da določena kemikalija zaradi geografskih, okoljskih in zdravstvenih
značilnosti slovenskega prostora povzroča hujše ali nepopravljive posledice za
zdravje ljudi ali okolje, lahko Vlada Republike Slovenije začasno omeji ali
prepove njeno proizvodnjo, promet z njo ali uporabo, uvede ukrepe za usmerjanje
njene proizvodnje, prometa ali uporabe, ter uvede druge ukrepe, s katerimi
omeji ali prepreči te posledice na sprejemljivo raven, še preden so na
razpolago trdni in nedvoumni znanstveni dokazi o učinkih in delovanju take
kemikalije.
Pri odločanju o ukrepih iz prejšnjega
odstavka Vlada Republike Slovenije upošteva zlasti resnost in razsežnost možnih
posledic za zdravje ljudi in okolja, ukrepe, ki že veljajo v podobnih primerih,
celotne pozitivne in negativne posledice možnih ukrepov in napredek znanstvenih
spoznanj, povezanih z učinki in delovanjem kemikalije.
51. člen
(spremljanje začasnih ukrepov)
Vlada Republike Slovenije prouči uvedene
ukrepe iz prejšnjega člena vsakokrat, ko so na razpolago nova spoznanja o
kemikaliji, najkasneje pa eno leto po njihovi uvedbi. Pri tem analizira
utemeljenost in učinek uvedenih ukrepov in sprejme odločitev o nadaljnjih
ukrepih.
Odločitev lahko vsebuje delno ali popolno
ukinitev uvedenih ukrepov, podaljšanje njihove veljavnosti ali uvedbo dodatnih
ukrepov.
51.a člen
(biomonitoring kemikalij)
Za pripravo in spremljanje ukrepov za
omejevanje tveganja kemikalij za človeka in okolje se izvaja monitoring
prisotnosti kemikalij in njihovih razgradnih produktov v ljudeh in organizmih
(v nadaljnjem besedilu: biomonitoring) v časovnih presledkih, ki so strokovno
upravičeni.
Biomonitoring koordinira organ, pristojen
za kemikalije, izvajajo pa ga zdravstveni in drugi javni zavodi, ki jih
pooblasti minister, za ljudi in organizme skupaj ali ločeno (v nadaljnjem
besedilu: izvajalci biomonitoringa).
Izvajalci biomonitoringa so dolžni z
organom, pristojnim za kemikalije, in med seboj sodelovati pri pripravi
kratkoročnega in dolgoročnega programa biomonitoringa, njegovem medresorskem
usklajevanju, spremljanju njegovega izvajanja ter pripravi strokovnih ocen in
predlogov za ukrepe.
Pogoje glede strokovno tehnične
usposobljenosti izvajalcev biomonitoringa iz prejšnjega odstavka predpiše
minister.
Določbe o biomonitoringu iz tega člena ne
posegajo v določbe o monitoringu na delovnem mestu, ki jih urejajo predpisi o
varnosti in zdravju pri delu.
X. DOBRA LABORATORIJSKA PRAKSA
52. člen
(dobra laboratorijska praksa)
Neklinični preskusi snovi ali pripravkov,
katerih rezultati omogočajo ocenjevanje njihovih morebitnih nevarnosti za ljudi
in okolje in se uporabljajo v postopkih za dajanje v promet in uporabo, v
registracijskih, prijavnih ali sporočilnih postopkih, se opravljajo v skladu z
načeli DLP.
Predpis o načelih dobre laboratorijske
prakse in o hrambi dokumentov izda minister, v soglasju z ministrom, pristojnim
za okolje in ministrom, pristojnim za kmetijstvo.
53. člen
(DLP dokazilo in hramba dokumentov)
Vsakdo, ki predloži rezultate preskusov
organu, pristojnemu za kemikalije, ali drugemu pristojnemu organu, mora
dokazati, da preskusi, na katerih temeljijo predloženi rezultati, ustrezajo
zahtevam načel DLP. Dokazilo mora vsebovati:
1.   
DLP-potrdilo o skladnosti laboratorija z načeli DLP, ki ga izda organ,
pristojen za kemikalije, in
2.   
pisno izjavo laboratorija, ki je opravil preskus, da je preskus potekal
v skladu z načeli DLP.
DLP potrdilu iz 1. točke prejšnjega
odstavka so enakovredna DLP-potrdila drugih držav, s katerimi ima Republika
Slovenija zagotovljeno medsebojno priznavanje podatkov.
Dokumentacijo v zvezi z DLP je treba
hraniti najmanj dve leti po prenehanju dajanja snovi ali pripravka v promet.
Obveznost hranjenja v skladu z načeli DLP se lahko prenese s predajo
dokumentacije in pisnim sporazumom na naročnika študije ali tretjo osebo, o
čemer se obvesti organ, pristojen za kemikalije.
54. člen
(ocenjevanje DLP)
Ocenjevanje laboratorijev in študij glede
izvajanja dobre laboratorijske prakse opravljajo strokovnjaki, ki jih pooblasti
minister (v nadaljnjem besedilu: ocenjevalci).
Predpis o ocenjevanju in o postopkih
nadzora za izdajanje ali odvzem DLP-potrdila, izda minister v soglasju z
ministrom, pristojnim za okolje in z ministrom, pristojnim za kmetijstvo.
Stroške ocenjevanja in pridobitve
DLP-potrdila določi Vlada Republike Slovenije.
55. člen
(poročanje o izvajanju dobre
laboratorijske prakse)
Organ, pristojen za kemikalije, pripravi za
ministra letno poročilo o izvajanju načel DLP v Republiki Sloveniji za preteklo
leto do konca marca tekočega leta. Poročilo vsebuje seznam laboratorijev, ki so
opravljali preskuse in v katerih se izvaja nadzor izvajanja načel DLP, ter
povzetek rezultatov opravljenega nadzora.
Organ, pristojen za kemikalije, na svoji
spletni strani ob vsaki spremembi objavi seznam laboratorijev, ki so opravljali
preizkuse v skladu z načeli DLP.
Organ, pristojen za kemikalije, skrbi za
izpolnjevanje obvez v zvezi z izvajanjem DLP, ki izhajajo iz meddržavnih
oziroma mednarodnih sporazumov.
XI. IZMENJAVA INFORMACIJ IN STROKOVNO SVETOVANJE
56. člen
(medresorska komisija za kemijsko varnost)
Za usklajevanje dela pristojnih ministrstev
pri izvajanju nacionalne politike, programov in ukrepov na podlagi tega zakona
in drugih predpisov s področja kemikalij ter za zagotavljanje skladnega in
celovitega razvoja kemijske varnosti na državni ravni, Vlada Republike
Slovenije ustanovi medresorsko komisijo za kemijsko varnost.
Medresorska komisija za kemijsko varnost
skrbi za izmenjavo informacij, povezanih s kemijsko varnostjo med resorji in v
mednarodnem merilu, obravnava problematiko s področja kemijske varnosti,
predlaga in usklajuje skupne medresorske rešitve, ter sodeluje pri pripravi
nacionalnega programa kemijske varnosti in akcijskih načrtov. Sestavljajo jo
predstavniki vladnih resorjev, gospodarstva,  družbenih dejavnosti, nevladnih
organizacij in drugih interesnih skupin, ki delujejo ali imajo pristojnosti na
kateremkoli področju življenjskega kroga kemikalij. Sestavo in način dela
komisije določi Vlada Republike Slovenije.
56.a člen
(nacionalni program za kemijsko varnost)
Za učinkovito in usklajeno izvajanje
nacionalne politike na področju kemijske varnosti Državni zbor Republike
Slovenije na predlog Vlade Republike Slovenije sprejme nacionalni program
kemijske varnosti.
Nacionalni program kemijske varnosti izhaja
iz ocene stanja in opredelitve ključnih problemov, ter srednjeročno in
dolgoročno opredeljuje nacionalne in globalne strateške cilje in težiščne
naloge na vseh področjih kemijske varnosti. S programom se določijo roki in
nosilci za izvajanje sprejetih ciljev, načini zagotavljanja finančnih sredstev
ter načini za spremljanje njihovega izvajanja. Nacionalni program kemijske
varnosti določa tudi prednostna področja pri vključevanju Republike Slovenije v
mednarodne aktivnosti in programe na področju kemijske varnosti.
57. člen
(izvedenci za svetovanje ministru)
Strokovno svetovanje ministru pri izvajanju
nalog iz tega zakona opravljajo zdravstveni zavodi in drugi izvedenci, ki jih
pooblasti minister.
58. člen
(informacijska podpora)
Za strokovno analitično obdelavo podatkov,
za informacijsko podporo pri obveščanju Vlade Republike Slovenije in mednarodnih
organov in pri izmenjavi informacij o kemikalijah na nacionalni in mednarodni
ravni, se pri organu, pristojnem za kemikalije, organizira informacijska
podpora.
V informacijsko podporo na področju
nevarnih kemikalij se vključujejo vsa pristojna ministrstva oziroma državni
organi z zbirkami (bazami) podatkov, s katerimi razpolagajo, v skladu s
programom informacijske podpore, ki vključuje tudi načrt izmenjave informacij
med pristojnimi organi.
XII. STROŠKI
59. člen
(stroški)
Za storitve, ki jih po tem zakonu opravlja organ,
pristojen za kemikalije, se zaračunavajo stroški. Vlada Republike Slovenije
izda predpis, ki določi višino stroškov.
Stroške v zvezi z ocenjevanjem
laboratorijev za DLP in izdajo DLP-potrdila plača predlagatelj.
Stroški pooblaščenih zavodov v zvezi z
izvajanjem nalog iz 40. in 51.a člena tega zakona se krijejo iz državnega
proračuna.
Stroški, ki izhajajo iz dela medresorske
komisije ter zdravstvenih zavodov in izvedencev se plačajo iz državnega
proračuna.
Stroški usposabljanja strokovnjakov, ki
ocenjujejo izvajanje dobre laboratorijske prakse laboratorijev in študij iz
prvega odstavka 54. člena tega zakona, se krijejo iz državnega proračuna.
XIII. ORGAN, PRISTOJEN ZA KEMIKALIJE
60. člen
(pooblastila in naloge organa, pristojnega
za kemikalije)
Organ, pristojen za kemikalije, ima po tem
zakonu zlasti naslednje naloge in pristojnosti:
1.   
sprejema oziroma zahteva dokazila o lastnostih snovi oziroma pripravkov
v skladu s predpisi (35. člen);
2.   
vodi postopke za ocenjevanje kemikalij in predlaga ministru v imenovanje
zdravstvene in druge zavode ter strokovnjake za ocenjevanje kemikalij (24. in
57. člen);
3.   
vodi seznam snovi, pripravkov in nevarnih proizvodov, za katere obstaja
obveznost sporočanja (35. člen);
4.   
pripravlja poročila za organe in mednarodne organizacije, ki jim je
Republika Slovenija dolžna poročati v skladu s tem zakonom in na podlagi
mednarodnih sporazumov (55. člen);
5.   
sprejema dokazila o izpolnjevanju pogojev za proizvodnjo, skladiščenje
in uporabo nevarnih snovi in pripravkov ter promet z njimi, izdaja dovoljenja
za opravljanje dejavnosti in vodi seznam pravnih in fizičnih oseb z dovoljenji
za proizvodnjo, skladiščenje in uporabo nevarnih kemikalij ter promet z njimi
(44. in 44.a člen);
6.   
koordinira izobraževanje svetovalcev za kemikalije in druge vrste
izobraževanj, ki potekajo na podlagi tega zakona (45.a člen);
7.   
sprejema in vodi informacije v zvezi s hrambo DLP dokumentacije in
izdaja DLP – potrdila ter skrbi za DLP ocenjevanje (53. in 54. člen);
8.   
vodi seznam in na svoji spletni strani ob vsaki spremembi objavi seznam
laboratorijev, ki opravljajo preizkuse v skladu z dobro laboratorijsko prakso
(55. člen);
9.   
koordinira delo medresorske komisije (56. člen);
10. koordinira
informacijsko podporo na področju kemikalij, v katero se vključujejo vsi
organi, pristojni za nevarne snovi, z zbirkami (bazami) podatkov, s katerimi
razpolagajo, organizacije, ki imajo svoje predstavnike v medresorski komisiji,
in raziskovalne organizacije, ki razpolagajo s podatki o nevarnih kemikalijah
(58. člen);
11. daje
določene informacije vsem pristojnim organom in službam, ki imajo pristojnosti
na področju nevarnih kemikalij oziroma te podatke potrebujejo za svoje delo,
kot so organ državne statistike, carinski organi, organi in službe za varstvo
pri delu, enote zdravstvenega varstva, organi in službe za varstvo okolja, in
organi za zaščito in reševanje idr.;
12. sodeluje
pri pripravi mednarodnih sporazumov, ki jih sklepa Republika Slovenija na
področju nevarnih kemikalij, predvsem sporazumov na področju medsebojnega
priznavanja podatkov in sodelovanja na področju kemijske varnosti, ter skrbi za
njihovo izvajanje;
13. pripravlja
strokovna gradiva za predpise s področja nevarnih kemikalij, ki jih izda Vlada
Republike Slovenije oziroma minister, in skrbi za njihovo izvajanje;
14. izdaja
soglasje za promet s fitofarmacevtskimi sredstvi, namenjenimi za uporabo v
Republiki Sloveniji (49.a člen);
15. koordinira
biomonitoring kemikalij (51.a člen);
16. opravlja
druge z zakonom določene naloge.
XIV. SODELOVANJE CARINSKIH ORGANOV
(črtano)
61. člen
(črtan)
XV. INŠPEKCIJSKI NADZOR
62. člen
(inšpekcijski nadzor)
Inšpekcijski nadzor nad izvajanjem tega
zakona in predpisi, izdanimi na njegovi podlagi, opravljajo inšpektorji,
pristojni za kemikalije.
Inšpekcijski nadzor nad izvajanjem določb
tega zakona, ki se nanašajo na varnost in zdravje pri delu, opravljajo tudi
inšpektorji, pristojni za varnost in zdravje pri delu, v skladu s predpisi, ki
urejajo varnost in zdravje pri delu.
63. člen
(pogoji za imenovanje inšpektorja)
Za inšpektorja, pristojnega za kemikalije,
ki opravlja nadzor nad izvajanjem tega zakona, je lahko imenovana oseba, ki
ima:
-      
predpisano izobrazbo v skladu z zakonom, ki ureja sistem javnih
uslužbencev,
-      
ustrezne delovne izkušnje, določene s predpisi, ki urejajo notranjo
organizacijo in sistemizacijo v organu, pristojnem za kemikalije,
-      
strokovni izpit za inšpektorja, kot ga določajo predpisi o inšpekcijskem
nadzoru,
-      
posebni strokovni izpit iz poznavanja zakonodaje v pristojnosti organa,
pristojnega za kemikalije.
Izjemoma se lahko za inšpektorja,
pristojnega za kemikalije, imenuje oseba, ki nima strokovnega izpita za
inšpektorja, vendar mora ta izpit opraviti najpozneje v enem letu od dneva
imenovanja za inšpektorja.
Podrobnejši potek in vsebino posebnega
strokovnega izpita iz četrte alineje prvega odstavka tega člena predpiše
minister.
Posebni strokovni izpit iz četrte alineje
prvega odstavka tega člena se mora opraviti pred pristopom kandidata k
strokovnemu izpitu za inšpektorja. Če ima oseba že opravljen strokovni izpit za
inšpektorja, mora posebni strokovni izpit opraviti v štirih mesecih od
imenovanja za inšpektorja za kemikalije. Izpit se lahko opravlja največ
trikrat.
64. člen
(opravljanje analiz inšpekcijskih vzorcev)
Vzorec kemikalije se jemlje brez
nadomestila njegove vrednosti v skladu s predpisi.
Analize vzorcev, ki jih jemljejo
inšpektorji iz 62. člena, opravljajo laboratoriji, ki izpolnjujejo predpisane
pogoje.
Predpis o pogojih, ki jih morajo
izpolnjevati laboratoriji iz prejšnjega odstavka, izda minister.
65. člen
(pooblastila inšpektorja)
Inšpektor, pristojen za kemikalije, lahko
prepove skladiščenje nevarne kemikalije, če ta ni skladiščena v skladu s tem
zakonom.
XVI. KAZENSKE DOLOČBE
66. člen
Z globo od 2.000 do 80.000 eurov se kaznuje
za prekršek pravna ali fizična oseba, če:
1.   
daje v promet nevarne kemikalije ali nevarne proizvode iz 4. člena tega
zakona, ne da bi predložil organu, pristojnemu za kemikalije, predpisanih
podatkov (prvi in drugi odstavek 35. člena);
2.     proizvaja,
skladišči, uporablja ali daje v promet kemikalije brez dovoljenja (44. člen);
3.     ne
izpolnjuje pogojev za opravljanje dejavnosti proizvodnje, skladiščenja in
uporabe nevarnih kemikalij ter prometa z njimi (45. člen);
4.     ne določi
svetovalca za kemikalije (45.a člen);
5.     ne
upošteva prepovedi, omejitev ali pogojev za promet s kemikalijami in proizvodi
ali njihovo uporabo (49. člen);
6.     proizvaja,
daje v promet ali uporablja kemikalijo, katere proizvodnja, uporaba ali promet
z njo so omejeni ali prepovedani, oziroma ne upošteva drugih uvedenih ukrepov
in omejitev (50. člen);
7.     predloži
lažno DLP-dokazilo ali DLP-dokazilo, pridobljeno z zvijačo (53. člen);
8.     ne hrani
dokumentacije o dobri laboratorijski praksi najmanj dve leti po prenehanju
dajanja snovi ali pripravka v promet oziroma je ne hrani na predpisan način
(tretji odstavek 53. člena).
Z globo od 400 do 2.000 eurov se kaznuje
odgovorna oseba pravne ali fizične osebe, ki stori prekršek iz prejšnjega
odstavka.
67. člen
(črtan)

Zakon o kemikalijah – ZKem (Uradni list RS,
št. 36/99)
vsebuje naslednje prehodne in končne določbe:
»XVII. PREHODNE IN KONČNE DOLOČBE
68. člen
(pričetek dela
urada)
Urad za kemikalije začne delovati v treh
mesecih po uveljavitvi tega zakona.
69. člen
(rok za
pripravo predpisov na podlagi tega zakona)
Minister izda predpis iz 63. člena tega
zakona najkasneje 6 mesecev po uveljavitvi tega zakona.
Drugi predpisi na podlagi tega zakona se
izdajo v enem letu po uveljavitvi tega zakona.
70. člen
(rok za
uskladitev z zakonom za nevarne kemikalije, ki so na dan uveljavitve že bile na
trgu)
Pravna in fizična oseba, ki daje v promet
nevarno snov, nevaren pripravek, ali nevarni izdelek, ki je bil na dan
uveljavitve zakona že v prometu na ozemlju Republike Slovenije, mora
razvrstitev, pakiranje, opremljanje in označevanje uskladiti s tem zakonom
najkasneje v roku enega leta od uveljavitve tega zakona.
71. člen
(prijava
oziroma sporočanje o kemikalijah, ki so bile v proizvodnji ali v prometu na dan
uveljavitve zakona)
Snovi, ki so bile v proizvodnji ali prometu
v Republiki Sloveniji na dan uveljavitve zakona, ne glede na to ali so v smislu
tega zakona nove ali obstoječe, je treba v skladu s tem zakonom prijaviti
oziroma sporočiti uradu zahtevane podatke, najkasneje v enem letu po
uveljavitvi zakona.
Za vse pripravke na osnovi snovi iz
prejšnjega odstavka, ki imajo katero od nevarnih lastnosti iz 10. točke 2.
člena tega zakona, je treba uradu v roku iz prejšnjega odstavka sporočiti
podatke iz prvega odstavka 35. člena tega zakona.
Navodilo o načinu te prijave oziroma o
potrebnih podatkih o snoveh in pripravkih izda urad v enem mesecu po pričetku
delovanja.
72. člen
(rok za
uskladitev poslovanja z zakonom o kemikalijah)
Pravne in fizične osebe morajo uskladiti
pogoje in zahteve iz 44., 45. in 46. člena tega zakona s tem zakonom najkasneje
v enem letu po njegovi uveljavitvi.
73. člen
(rok za
imenovanje inšpektorjev)
Ustrezno število zdravstvenih inšpektorjev,
ki opravljajo nadzor nad izvajanjem tega zakona, se imenuje najkasneje v šestih
mesecih po uveljavitvi tega zakona.
Do imenovanja inšpektorjev po prejšnjem
odstavku tega člena opravljajo inšpekcijski nadzor zdravstveni inšpektorji, ki
izpolnjujejo pogoje po posebnem zakonu.
74. člen
(imenovanje
komisij, zavodov)
Minister pooblasti zdravstveni oziroma drug
javni zavod iz 40. člena kot center za zastrupitve najkasneje v treh mesecih po
uveljavitvi zakona. Vlada Republike Slovenije imenuje medresorsko komisijo iz
56. člena v šestih mesecih po uveljavitvi zakona.
Minister pooblasti strokovnjake za
ocenjevanje izvajanja dobre laboratorijske prakse v treh mesecih po uveljavitvi
zakona (54. člen).
Minister v enem letu po uveljavitvi tega
zakona pooblasti laboratorije za izvajanje nalog iz 27. in 64. člena tega
zakona do 31. decembra 2002.
75. člen
(pridobitev dovoljenja
za biocidne pripravke)
Dokler biocidne snovi, ki se uporabljajo v
pripravkih biocidov, še niso uvrščene v katero od prilog I ali IA oziroma IB
predpisa iz 19. člena tega zakona, se dovoljenje za biocidni pripravek izda v
skladu z določbami tega zakona, oziroma predpisov na njegovi podlagi, ne da bi
bila snov razvrščena v katero izmed navedenih prilog.
76. člen
(predpisi, ki
se uporabljajo do izdaje novih)
Dokler ne bodo izdani izvršilni predpisi na
podlagi tega zakona, se uporabljajo, kolikor niso v nasprotju z določbami tega
zakona in predpisi, izdanimi na njegovi podlagi, določbe naslednjih izvršilnih
predpisov:
-      
pravilnik o natančnejših merilih za razvrščanje strupov v skupine in o
metodah za določanje stopnje strupenosti posameznih strupov (Uradni list SFRJ,
št. 1/83),
-      
pravilnik o načinu uničevanja neuporabljenih strupov in embalaže,
uporabljene za pakiranje strupov ter o načinu jemanja strupov iz prometa
(Uradni list SFRJ, št. 7/83),
-      
pravilnik o tehničnih in sanitarno higienskih pogojih, ki jih morajo
izpolnjevati organizacije združenega dela, ki se ukvarjajo s prometom strupov
(Uradni list SFRJ, št. 9/86),
-      
pravilnik o označevanju strupov, ki se dajo v promet na domačem trgu
(Uradni list SFRJ, št. 32/86),
-      
odločba o prepovedi prometa in uporabe strupenih snovi in iz njih
izdelanih preparatov, ki se uporabljajo kot fitofarmacevtska sredstva (Uradni
list RS, št. 29/96, 34/96 in 35/97).
77. člen
(predpis, ki se
preneha uporabljati)
Z dnem uveljavitve tega zakona se preneha
uporabljati zakon o prometu s strupi (Uradni list SFRJ, št. 13/91).
78. člen
(uveljavitev
zakona)
Ta zakon začne veljati petnajsti dan po
objavi v Uradnem listu Republike Slovenije.«.

Zakon o fitofarmacevtskih sredstvih – ZFfS (Uradni list RS, št. 11/01)
vsebuje naslednjo končno določbo:
»71. člen
(uveljavitev
zakona)
 Ta zakon začne veljati petnajsti dan po
objavi v Uradnem listu Republike Slovenije.«.

Zakon o spremembah in dopolnitvah zakona o
kemikalijah – ZKem-A (Uradni list RS, št. 65/03)
spreminja 68. člen zakona tako, da se glasi:
»68. člen
(pričetek dela
organa, pristojnega za kemikalije)
Organ, pristojen za kemikalije, začne
delovati v treh mesecih po uveljavitvi tega zakona.«;
spreminja 71. člen zakona tako, da se glasi:
»71. člen
(prijava
oziroma sporočanje o kemikalijah, ki so bile v proizvodnji ali v prometu na dan
uveljavitve zakona)
Snovi, ki so bile v proizvodnji ali prometu
v Republiki Sloveniji na dan uveljavitve zakona, ne glede na to ali so v smislu
tega zakona nove ali obstoječe, je treba v skladu s tem zakonom prijaviti
oziroma sporočiti organu, pristojnemu za kemikalije, zahtevane podatke,
najkasneje v enem letu po uveljavitvi zakona.
Za vse pripravke na osnovi snovi iz
prejšnjega odstavka, ki imajo katero od nevarnih lastnosti iz 10. točke 2.
člena tega zakona, je treba organu, pristojnemu za kemikalije, v roku iz
prejšnjega odstavka sporočiti podatke iz prvega odstavka 35. člena tega zakona.
Navodilo o načinu te prijave oziroma o
potrebnih podatkih o snoveh in pripravkih izda organ, pristojen za kemikalije,
v enem mesecu po pričetku delovanja.«;
spreminja 75. člen zakona tako, da se glasi:
»75. člen
(pridobitev
dovoljenja za biocidne pripravke)
Dokler aktivne snovi, ki se uporabljajo v
pripravkih biocidov, še niso uvrščene v katero od prilog I ali IA oziroma IB
predpisa iz 19. člena tega zakona, se dovoljenje za biocidni pripravek izda v
skladu z določbami tega zakona, oziroma predpisov na njegovi podlagi, ne da bi
bila snov razvrščena v katero izmed navedenih prilog.«;
ter vsebuje naslednje prehodne in končne
določbe:
»PREHODNE IN KONČNE DOLOČBE
57. člen
(postopek za
pridobitev dovoljenja za biocidne pripravke)
Dokler aktivne snovi, ki se uporabljajo v
biocidnih pripravkih, niso uvrščene na sezname aktivnih snovi Evropske unije,
se dovoljenja za biocidne pripravke v skladu z določbami zakona oziroma
predpisov, izdanih na njegovi podlagi, izdajajo po skrajšanem ali posebnem
postopku.
58. člen
(ustanovitev
organa, pristojnega za kemikalije)
Do uveljavitve uredbe Vlade Republike
Slovenije, s katero se ustanovi organ, pristojen za kemikalije, opravlja
njegove strokovne in razvojne upravne naloge Urad Republike Slovenije za
kemikalije, naloge inšpekcijskega in drugega nadzora nad izvajanjem zakona o
kemikalijah pa Zdravstveni inšpektorat Republike Slovenije.
Z dnem ustanovitve organa, pristojnega za
kemikalije, preneha veljati deveta alinea prvega odstavka 1. člena zakona o
zdravstveni inšpekciji (Uradni list RS, št. 99/99, 107/99 – popravek, 31/2000 –
ZP-L, 52/2003 – ZDU-1, 110/2002 – ZGO-1).
59. člen
(razveljavitev
pravilnika)
Z dnem uveljavitve tega zakona preneha
veljati pravilnik o sanitarno-tehničnih pogojih za promet oziroma proizvodnjo
nevarnih kemikalij (Uradni list RS, št. 81/2000).
60. člen
(status
odgovornih oseb)
Osebe, ki imajo status odgovorne osebe na
podlagi 45. člena zakona o kemikalijah (Uradni list RS, št. 36/99), z
uveljavitvijo tega zakona pridobijo status svetovalca za kemikalije in lahko
brez omejitev in pod enakimi pogoji opravljajo naloge v skladu s 36. členom
tega zakona (45.a člen zakona).
61. člen
(rok za
pripravo predpisov)
Vlada Republike Slovenije pripravi predlog
nacionalnega programa iz 47. člena tega zakona (56.a člen zakona) najkasneje v
enem letu po uveljavitvi tega zakona.
Drugi predpisi na podlagi tega zakona se
izdajo v šestih mesecih po uveljavitvi tega zakona.
62. člen
(denarne kazni
za prekrške)
Do 1. januarja 2005 se za prekrške,
določene v 55. členu tega zakona (66. člen zakona), z denarno kaznijo
najmanj 1,200.000 tolarjev kaznuje pravna ali fizična oseba, ki stori prekršek
v zvezi s samostojnim opravljanjem dejavnosti, z denarno kaznijo najmanj
120.000 tolarjev pa se kaznuje odgovorna oseba pravne osebe, ki stori prekršek
iz 55. člena tega zakona.
63. člen
(uveljavitev
zakona)
Ta zakon začne veljati petnajsti dan po
objavi v Uradnem listu Republike Slovenije.«.

Zakon o spremembah in dopolnitvah določenih
zakonov na področju zdravja – ZdZPZ (Uradni list RS, št. 47/04)
vsebuje naslednjo končno določbo:
»II. KONČNA DOLOČBA
36. člen
Ta zakon začne veljati naslednji dan po
objavi v Uradnem listu Republike Slovenije.«.

Zakon o biocidnih proizvodih – ZBioP (Uradni
list RS, št. 61/06)
spreminja 75. člen zakona tako, da se glasi:
»75. člen
(prenehal veljati)«;
ter vsebuje naslednjo končno določbo:
»76. člen
(uveljavitev
zakona)
Ta zakon začne veljati petnajsti dan po
objavi v Uradnem listu Republike Slovenije.«.

Zakon o spremembah in dopolnitvah Zakona o
kemikalijah – ZKem-B (Uradni list RS, št. 16/08)
vsebuje naslednje prehodne in končne določbe:
»PREHODNE IN KONČNE DOLOČBE
34. člen
(pogoji za
opravljanje dejavnosti proizvodnje, skladiščenja in uporabe nevarnih kemikalij
ter prometa z njimi)
Pravne in fizične osebe, ki na dan
uveljavitve podzakonskega predpisa iz tretjega odstavka 45. člena zakona že
opravljajo dejavnost proizvodnje kemikalij ali prometa z njimi, morajo svojo
dejavnost uskladiti s pogoji iz tega predpisa v 24 mesecih po njegovi
uveljavitvi.
V primeru naknadnih uveljavitev sklicev na
standard po predpisih o standardizaciji ali naknadne določitve obvezne uporabe
standarda za posamezne tehnične ali organizacijske ukrepe iz prvega in drugega
odstavka 45. člena zakona se s spremembo predpisa iz tretjega odstavka 45.
člena zakona določi rok za uskladitev dejavnosti pravnih in fizičnih oseb, ki
ne sme biti daljši od 12 mesecev od dneva uveljavitve predpisa.
35. člen
(rok za
pripravo predpisa)
Podzakonski predpis iz tretjega odstavka
45. člena zakona minister izda v šestih mesecih od dneva uveljavitve tega
zakona.
36. člen
(razveljavitev
pravilnika)
Z dnem uveljavitve tega zakona preneha
veljati Pravilnik o usposabljanju in preverjanju znanja delavcev, ki ravnajo z
nevarnimi kemikalijami (Uradni list RS, št. 22/01).
37. člen
(inšpektorji za
kemikalije)
Za inšpektorje, ki so na dan uveljavitve
tega zakona že opravljali delo inšpektorja, pristojnega za kemikalije, se
šteje, da izpolnjujejo pogoje po tem zakonu.
38. člen
(uveljavitev
zakona)
Ta zakon začne veljati petnajsti dan po
objavi v Uradnem listu Republike Slovenije, uporabljati pa se začne
1. junija 2008.«.

Zakon o spremembah in dopolnitvah Zakona o
kemikalijah – ZKem-C (Uradni list RS, št. 9/11)
vsebuje naslednjo prehodno in končno določbo:
»PREHODNA IN KONČNA DOLOČBA
12. člen
Za proizvodnjo, promet, uporabo in
skladiščenje nevarnih kemikalij, ki so v skladu z Uredbo 1272/2008/ES
razvrščene, pakirane in označene na podlagi Pravilnika o razvrščanju, pakiranju
in označevanju nevarnih snovi (Uradni list RS, št. 35/05, 54/07 in 88/08) in
Pravilnika o razvrščanju, pakiranju in označevanju nevarnih pripravkov (Uradni
list RS, št. 67/05, 137/06, 88/08 in 81/09), se uporabljajo določbe 2., 25.,
26., 27., 28., 29., 31., 44., 47., 49., 65. in 66. člena Zakona o kemikalijah
(Uradni list RS, št. 110/03 – uradno prečiščeno besedilo, 47/04 – ZdZPZ, 61/06
– ZBioP in 16/08).
13. člen
Ta zakon začne veljati petnajsti dan po
objavi v Uradnem listu Republike Slovenije.«.

Zakon o fitofarmacevtskih sredstvih – ZFfS-1
(Uradni list RS, št. 83/12)
vsebuje naslednjo končno določbo:
»70. člen
(začetek
veljavnosti)
Ta zakon začne veljati petnajsti dan po
objavi v Uradnem listu Republike Slovenije.«.