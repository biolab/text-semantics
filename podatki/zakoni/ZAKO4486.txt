1. člen
Državni zbor Republike Slovenije daje
soglasje Družbi za avtoceste v Republiki Sloveniji, d.d. (v nadaljnjem besedilu:
DARS d.d.) za najetje kredita pri Evropski investicijski banki (v nadaljnjem
besedilu: EIB) v znesku 250 milijonov evrov glavnice, s pripadajočimi obrestmi
in drugimi stroški kredita za projekt slovenskih avtocest/VII, to je za gradnjo
avtocestnih odsekov Maribor–Lenart in Lenart–Beltinci (na etapah:
Lenart–Spodnja Senarska, Spodnja Senarska–Cogetinci in Cogetinci–Vučja vas).
2. člen
DARS d.d. lahko najame kredit iz prejšnjega
člena pod naslednjimi osnovnimi pogoji:
-       
valuta črpanja je evro ali valuta držav članic EIB, ki niso udeležene v
tretji fazi EMU, ali katerakoli valuta, s katero se trguje na glavnih
mednarodnih denarnih trgih;
-       
najmanj 5-letni moratorij na odplačilo glavnice;
-       
zadnji obrok glavnice po kreditu zapade v plačilo najkasneje 30 let po
črpanju zadnje tranše kredita;
-       
valuta odplačila glavnice in plačila obresti je enaka valuti črpanja
posamezne tranše;
-       
višina obrestne mere je določena glede na valuto in vrsto obrestne mere
za posamezno črpanje, in sicer je lahko izbrana obrestna mera spremenljiva ali
stalna, pri čemer je v primeru izbora spremenljive obrestne mere pribitek na
referenčno obrestno mero za izbrano valuto lahko največ 13 bazičnih točk.
3. člen
DARS d.d. koristi sredstva kredita iz 1. in 2. člena tega zakona skladno z dinamiko gradnje, določeno v Resoluciji o nacionalnem programu
izgradnje avtocest v Republiki Sloveniji in letnih planih razvoja in
obnavljanja avtocest.
Črpanje sredstev po tej pogodbi mora biti v
skladu s kvoto zadolževanja DARS d.d. za posamezno proračunsko leto.
4. člen
Ta zakon začne veljati naslednji dan po
objavi v Uradnem listu Republike Slovenije.
Št. 440-03/05-136/1
Ljubljana, dne 15. julija 2005.
EPA 328-IV
Predsednik
Državnega zbora
Republike Slovenije
France Cukjati, dr. med. l. r.