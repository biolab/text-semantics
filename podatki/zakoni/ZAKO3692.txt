1. člen
Republika Slovenija daje poroštvo za
obveznosti javnega zavoda Onkološki inštitut v Ljubljani iz naslova kreditov,
najetih za dokončanje 1. faze novogradnje in rekonstrukcije ter opremljanje
objektov Onkološkega inštituta Ljubljana, do skupne višine glavnic
3.846.800.000 tolarjev s pripadajočimi obrestmi in stroški kreditov.
2. člen
Republika Slovenija daje poroštvo iz
prejšnjega člena pod naslednjimi pogoji:
-       
rok črpanja kreditov je do 31. 12. 2004;
-       
višina obrestne mere in stroškov kreditov mora biti primerljiva z višino
obrestne mere in stroškov kreditov z državnim poroštvom;
-       
obresti za najete kredite se v letu 2004 pripisujejo h glavnicam
kreditov;
-       
krediti se odplačajo v dveh tranšah: prva tranša do 31. januarja
2005 in druga tranša do 31. januarja 2006.
3. člen
Posamezne obveznosti iz naslova najetih
kreditov ob njihovi zapadlosti poravna na poziv kreditodajalca Republika
Slovenija iz sredstev sklada za investicije v javne zdravstvene zavode.
4. člen
Poroštvene pogodbe s kreditodajalci sklene
v imenu in za račun Republike Slovenije minister, pristojen za finance.
5. člen
Za izvajanje tega zakona ter vseh pravic in
obveznosti za Republiko Slovenijo, ki iz njega izhajajo, skrbi ministrstvo,
pristojno za finance.
Ne glede na prejšnji odstavek izvaja
ministrstvo, pristojno za zdravje, nadzor nad namensko porabo sredstev
kreditov, za katere Republika Slovenija daje poroštvo po tem zakonu.
6. člen
Ta zakon začne veljati naslednji dan po
objavi v Uradnem listu Republike Slovenije.
Št. 440-03/03-124/1
Ljubljana, dne 18. junija 2003.
EPA 867-III
Predsednik
Državnega zbora
Republike Slovenije
Borut Pahor l. r.