1. člen
Državni zbor Republike Slovenije daje
Družbi za avtoceste v Republiki Sloveniji d.d. (v nadaljnjem besedilu: DARS
d.d.) soglasje za najetje kredita pri Evropski investicijski banki za
financiranje gradnje avtocestnih odsekov Malence – Šentjakob in Arja vas –
Vransko v višini 28 mio ECU. DARS d.d. lahko najame kredit iz prejšnjega
odstavka pod naslednjimi pogoji:
-       
znesek kredita se črpa v izbrani valuti črpanja;
-       
obrestna mera je variabilna, vendar fiksirana za vsak črpan znesek za
izbrano valuto črpanja;
-       
rok odplačila je 20 let z vključenim 54 mesečnim moratorijem na
odplačilo glavnice;
-       
provizija za odpoved kredita 0,75% za odpovedan znesek črpanja;
-       
provizija za odlog črpanja 1% od originalno določenega dneva črpanja do
dejanskega dneva črpanja;
-       
provizija za preklic kredita, polovica obrestne mere EIB za obdobje 20
let;
-       
stroški kredita (razen obresti) so obračunani in plačljivi v ECU;
-       
zamudne obresti so pogodbene obresti povečane za 2,50% letno.
2. člen
Kredit iz prejšnjega člena se uporabi v
skladu z zakonom o garanciji Republike Slovenije za obveznosti iz pogodbe o
najetju kredita Evropske investicijske banke za gradnjo avtocestnih odsekov
Malence – Šentjakob in Arja vas – Vransko.
3. člen
Ta zakon začne veljati naslednji dan po
objavi v Uradnem listu Republike Slovenije.
Št. 440-03/94-44/1
Ljubljana, dne 23. junija 1994.
Podpredsednik
Državnega zbora
Republike Slovenije
dr. Lev Kreft l. r.