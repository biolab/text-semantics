1. člen
Ta zakon ureja temelje geološke dejavnosti,
pomembne za vso državo, s katerimi se zagotavlja enoten način geoloških
raziskovanj, spoznavanja razvoja, zgradbe in dinamike zemeljske skorje,
odkrivanja in ugotavljanja količine in kakovosti rudnin, talnih voda in
geotermalne energije ter racionalnega izkoriščanja teh potencialov,
ugotavljanja stanja in lastnosti sten in tal ter geoloških pogojev za prostorsko
planiranje in projektiranje gradbenih in rudarskih objektov, varstva terena
pred erozijo, poplavami in drugimi naravnimi nesrečami, varstva življenjskega
okolja in izdelave geoloških kart.
2. člen
Temelji geološke dejavnosti, pomembne za
vso državo, so:
1.     
osnovna, podrobna in razvojna geološka raziskovanja;
2.     
izdelava geoloških kart in geološke dokumentacije;
3.     
geološka raziskovanja zaradi varstva življenjskega okolja;
4.     
izdelava in vodenje geoloških katastrov;
5.     
vodenje in hramba podatkov, pomembnih za geološki informacijski sistem.
3. člen
Geološka raziskovanja iz 1. točke 2. člena
tega zakona obsegajo: splošna geološka, geomorfološka, geofizikalna,
seizmološka, geokemična, hidrogeološka, geotehnična in geotermalna
raziskovanja, raziskovanja rudnin in druga geološka raziskovanja.
4. člen
Z osnovnimi geološkimi raziskovanji se
zagotavljajo osnovni podatki o nastanku in zgradbi zemeljske skorje in o
zakonitosti nastajanja geoloških tvorb in njihovih lastnosti.
Geološki podatki iz prvega odstavka tega
člena se uporabljajo za projektiranje podrobnih geoloških raziskovanj.
5. člen
Podrobna geološka raziskovanja se
opravljajo na območjih. na katerih je bil z osnovnimi geološkimi raziskovanji
ugotovljen obstoj oziroma možnosti obstoja potencialov rudnin, talnih voda in virov
geotermalne energije, oziroma na terenu, na katerem se bodo gradili določeni
objekti.
Z geološkimi raziskovanji iz prvega
odstavka tega člena se dobijo podrobni podatki o legi, obliki in nastanku
ležišč rudnin, talnih voda in virov geotermale energije, podatki o njihovih
rezervah in o pogojih za njihovo izkoriščanje oziroma podatki o drugih
lastnostih tal, pomembnih za graditev objektov ter za izdelavo ustreznih
geoloških kart.
6. člen
Osnovna in podrobna geološka raziskovanja
obsegajo tudi izdelavo geoloških kart in geološke dokumentacije.
7. člen
Razvojna geološka raziskovanja se
opravljajo zaradi napredka in razvoja geoloških raziskovanj iz 4. in 5. člena
tega zakona z zagotavljanjem racionalnosti in učinkovitosti pri njihovem
opravljanju, vključno z uporabo in razvojem obstoječih ter z uvajanjem in
uporabo novih raziskovalnih in preiskovalnih metod.
8. člen
Način opravljanja geoloških raziskovanj iz
4. in 5. člena tega zakona in izdelave geološke dokumentacije o teh
raziskovanjih je enoten.
Funkcionar, ki vodi zvezno organizacijo za
geologijo, predpiše način opravljanja geoloških raziskovanj in izdelave
geološke dokumentacije iz prvega odstavka tega člena.
9. člen
Podjetja, organizacije in skupnosti ter
druge pravne osebe, ki so nosilci financiranja geoloških raziskovanj iz 3.
člena tega zakona, morajo hraniti pisno, grafično in materialno dokumentacijo o
teh raziskovanjih.
Funkcionar, ki vodi zvezno organizacijo za
geologijo, predpiše način hrambe dokumentacije iz prvega odstavka tega člena.
10. člen
Podjetja, organizacije in skupnosti ter
druge pravne osebe, ki so nosilci pravice do raziskovanj ali nosilci
financiranja geoloških raziskovanj, morajo dati poročila in dokumentacijo o
opravljenih geoloških raziskovanjih iz 4. člena tega zakona v uporabo zainteresiranim
subjektom pod pogoji, ki jih določijo v svojih splošnih aktih.
11. člen
Geološke karte, pomembne za vso državo, po
tem zakonu so: splošne geološke, tektonske, paleogeografske, geomorfološke,
geofizikalne, seizmološke, hidrogeološke, inženirskogeološke, geotermalne,
minerogenetske, geokemične in druge karte, ki prikazujejo določene geološke
lastnosti.
Geološke karte iz prvega odstavka tega
člena se izdelujejo v merilu 1: 5 000 in v manjših merilih.
12. člen
Geološke karte iz 11. člena tega zakona se
izdelujejo in tiskajo v skladu z večletnimi programi izvajanja geoloških
raziskovalnih del ter z večletnimi programi priprav za tiskanje in tiskanja
kart.
Programe iz prvega odstavka tega člena
sprejme na predlog Zveznega izvršnega sveta Skupščina SFRJ.
Sredstva za financiranje večletnih
programov priprav za tiskanje in tiskanja geoloških kart iz 11. člena tega
zakona se zagotovijo z zveznim zakonom.
13. člen
Zvezna organizacija za geologijo organizira
in pripravlja tiskanje geoloških kart iz 11. člena tega zakona.
14. člen
Način izdelave geoloških kart iz 11. člena
tega zakona in geološke dokumentacije za njihovo izdelavo je enoten.
Funcionar, ki vodi zvezno organizacijo za
geologijo, predpiše način izdelave geoloških kart in geološke dokumentacije iz
prvega odstavka tega člena.
15. člen
Geološka raziskovanja zaradi varstva
življenjskega okolja so raziskovanja, ki se opravljajo zaradi racionalnega
izkoriščanja tega okolja, njegovega varstva pred uničevanjem in rekultiviranja
njegovih prizadetih delov.
Raziskovanja iz prvega odstavka tega člena
se nanašajo na raziskovanja geosfere kot dela življenjskega okolja ter na del
hidrosfere, atmosfere in biosfere, ki so v neposredni interakciji z geosfero.
Z varstvom življenjskega okolja po prvem
odstavku tega člena je mišljeno varstvo pred škodljivimi naravnimi procesi
(potresi, usadi, erozijo, hudourniki, poplavami idr.) in pred tehnogenim uničevanjem
(onesnaževanje tal, talnih voda in morja, umetno slabšanje stabilnosti tal,
umetni dinamični vplivi, onesnaževanje zraka z deli v tleh idr.).
16. člen
Rezultati geoloških raziskovanj se
uporabljajo pri izdelavi prostorskih in urbanističnih načrtov zaradi
racionalnega izkoriščanja področij življenjskega okolja iz drugega odstavka 15.
člena tega zakona in njihovega varstva pred obstoječimi in potencialnimi
škodljivimi posledicami, ki so jih povzročili naravno ali umetno sproženi sile
in procesi.
17. člen
Podjetja, organizacije in skupnosti ter
druge pravne osebe. ki opravljajo dejavnost na področjih iz drugega odstavka
15. člena tega zakona, morajo pri izdelavi programov in projektov svojih del
predvideti potrebne ukrepe in aktivnosti za varstvo življenjskega okolja pred
tehnogenim uničevanjem.
Podjetja, organizacije in skupnosti ter
druge pravne osebe iz prvega odstavka tega člena morajo po končanih delih,
preden zapustijo določen raziskovalni (delovni) prostor, izvesti trajne ukrepe
za varstvo življenjskega okolja pred nadaljnjim uničevanjem.
18. člen
Katastre geoloških pojavov in ležišč
rudnin, talnih voda in geotermalne energije za območje Socialistične
federativne republike Jugoslavije vodi zvezna organizacija za geologijo na
podlagi podatkov iz katastrov, ki se vodijo za območja republik oziroma
avtonomnih pokrajin.
Funkcionar, ki vodi zvezno organizacijo za
geologijo, predpiše način izdelave in vodenja katastrov iz prvega odstavka tega
člena.
19. člen
Podjetja, organizacije in skupnosti ter druge
pravne osebe. ki vodijo evidence o podatkih iz katastrov geoloških pojavov in
ležišč rudnin, talnih voda in geotermalne energije, morajo pristojnim organom
oziroma organizacijam iz prvega odstavka 18. člena tega zakona pošiljati tekoče
podatke o geoloških pojavih in ležiščih rudnin, talnih voda in geotermalne
energije.
20. člen
Zaradi racionalnejšega in učinkovitejšega
opravljanja geoloških raziskovanj in razširitve znanstvenih spoznanj na
področju geologije se organizira enotni referenčni geološki informacijski
sistem Jugoslavije kot del informacijskega sistema federacije.
Geološki informacijski sistem iz prvega
odstavka tega člena organizira zvezna organizacije za geologijo na podlagi
podatkov, zbranih, obdelanih in evidentiranih v referenčnih, informacijskih
centrih za geološko dejavnost v republikah oziroma avtonomnih pokrajinah.
Izmenjava podatkov in druge oblike
komuniciranja med republiškimi in pokrajinskimi referenčnimi informacijskimi
centri za geološko dejavnost ter tujimi nacionalnimi in mednarodnimi geološkimi
referenčnimi sistemi potekajo prek geološkega informacijskega sistema iz prvega
odstavka tega člena.
21. člen
Funkcionar, ki vodi zvezno organizacijo za
geologijo predpiše v sporazumu s funkcionarjem, ki vodi zvezno organizacijo za
informatiko, način vodenja in hrambe podatkov, pomembnih za geološki
informacijski sistem iz prvega odstavka 20. člena tega zakona, ter
organizacijo dela, delovne metode in postopke.
22. člen
Podjetje ali druga pravna oseba za kaznuje
za prekršek z denarno kaznijo od 4.500 do 45.000 dinarjev:
1.     
če ne opravlja osnovnih in podrobnih geoloških raziskovanj ali ne
izdeluje geološke dokumentacije o teh raziskovanjih v skladu s predpisi,
izdanimi na podlagi tega zakona (8. člen);
2.     
če ne zagotovi hrambe pisne, grafične in materialne dokumentacije o
geoloških raziskovanjih (prvi odstavek 9. člena);
3.     
če ne da poročil in dokumentacije o opravljenih geoloških raziskovanjih
v uporabo zainteresiranim subjektom (10. člen);
4.     
če geoloških kart in geološke dokumentacije za njihovo izdelavo ne
izdeluje enotno v skladu s tehničnimi normativi, standardi in predpisi (14.
člen);
5.     
če pri izdelavi programov in projektov svojih del ne predvidi potrebnih
ukrepov in aktivnosti za varstvo življenjskega okolja pred tehnogenim
uničevanjem (prvi odstavek 17. člena);
6.     
če po končanih delih, preden zapusti določen raziskovalni (delovni)
prostor, ne izvede trajnih ukrepov za varstvo življenjskega okolja pred
nadaljnjim uničevanjem (drugi odstavek 17. člena);
7.     
če ne pošilja tekočih podatkov o geoloških pojavih in ležiščih rudnin,
talnih voda in geotermalne energije organom in organizacijam iz prvega odstavka
18. člena tega zakona (19. člen).
Z denarno kaznijo od 1.000 do 10.000
dinarjev se kaznuje za prekršek tudi odgovorna oseba v podjetju ali drugi
pravni osebi, ki stori dejanje iz prvega odstavka tega člena.
23. člen
Predpisi iz drugega odstavka 8. člena,
drugega odstavka 9. člena, drugega odstavka 14. člena, drugega odstavka
18. člena in 21. člena tega zakona se izdajo v enem letu po uveljavitvi tega
zakona.
24. člen
Ta zakon začne veljati osmi dan po objavi v
Uradnem listu SFRJ.