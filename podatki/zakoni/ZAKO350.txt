1. člen
Direkcija Republike Slovenije za blagovne
rezerve (v nadaljnjem besedilu: direkcija) ima pravico najeti pri domačih
poslovnih bankah posojila za odkup pšenice in oljne ogrščice letine 1994.
Posojila iz prejšnjega odstavka najame
direkcija za odkup naprodaj ponujenih in doma pridelanih količin pšenice in
oljne ogrščice letine 1994 po ceni, ki jo je določila Vlada Republike Slovenije,
vendar največ do višine 3,5 milijarde tolarjev.
Pogoji za najetje posojila so naslednji:
-       
posojilne pogodbe se sklenejo s poslovnimi bankami, ki nudijo
najugodnejše pogoje,
-       
rok odplačila posojila je največ eno leto,
-       
spodnja meja najetega posojila pri posamezni banki je 100 mio SIT,
-       
obrestna mera ne sme biti višja od obrestne mere na medbančnem denarnem
trgu po zadnjih podatkih Banke Slovenije.
Direkcija lahko sklepa posojilne pogodbe iz
tega člena le ob predhodnem soglasju ministrstva, pristojnega za finance.
2. člen
Republika Slovenija daje poroštvo za
obveznosti direkcije iz naslova posojil iz 1. člena tega zakona pod naslednjimi
pogoji:
-       
poroštvo je subsidiarno, tako da Republika Slovenija izpolni svojo
obveznost, ko je banka storila vse za izterjavo terjatve do direkcije.
-       
poroštvo se izteče en dan po zapadlosti zadnjega obroka posojila,
-       
zahtevek za uveljavljanje poroštvene obveznosti se šteje za popolnega,
če banka pred iztekom veljavnosti poroštvene izjave obvesti ministrstvo,
pristojno za finance, da posojilojemalec dolga ni plačal, in če predloži vse
dokaze, določene v poroštveni pogodbi, zahtevku pa priloži še potrebne dokaze o
neuspešnem poskusu poplačila iz drugih zavarovanj.
Poroštvene pogodbe z bankami sklepa
minister, pristojen za finance.
Republika Slovenija za izdana poroštva po
določbah prvega odstavka ne zaračuna provizije.
3. člen
Republika Slovenija poravna svojo morebitno
poroštveno obveznost z uporabo proračunskih postavk Ministrstva za kmetijstvo
in gozdarstvo in Ministrstva za ekonomske odnose in razvoj.
V primerih, ko Republika Slovenija plača
obveznost iz posojilne pogodbe namesto direkcije, pridobi v razmerju do
direkcije pravico regresiranja izplačanih zneskov in vseh stroškov, ki so v
zvezi s tem nastali.
4. člen
Ta zakon začne veljati naslednji dan po
objavi v Uradnem listu Republike Slovenije.
Št. 440-03/94-47/1
Ljubljana, dne 29. junija 1994.
Podpredsednik
Državnega zbora
Republike Slovenije
dr. Lev Kreft l. r.