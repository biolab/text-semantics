1. člen
V Republiki Sloveniji velja čas, ki ustreza
univerzalnemu koordiniranemu času, povečanemu za eno uro (srednjeevropski
pasovni čas).
2. člen
Glede na čas iz prejšnjega člena se uvede
poletno računanje časa tako, da se ura pomakne za šestdeset minut naprej.
Poletno računanje časa se uvede v zadnjem
tednu marca oziroma v prvem tednu aprila, konča pa se v zadnjem tednu oktobra.
Vlada Republike Slovenije najpozneje tri
mesece pred začetkom poletnega računanja časa določi točen datum in uro prehoda
na poletno računanje časa ter datum in uro pomaknitve na čas iz prejšnjega
člena.
3. člen
Ne glede na določbo tretjega odstavka
prejšnjega člena se v letu 1996 prehod na poletni čas izvede dne 31. marca, v
letu 1997 pa dne 30. marca, obakrat ob 2. uri 00 minut 00 sekund tako, da se
ura premakne za eno uro naprej in se čas ob 2. uri 00 minut 00 sekund računa
kot 3. ura 00 minut 00 sekund.
Prehod s poletnega časa nazaj na
srednjeevropski pasovni čas se izvede v letu 1996 dne 27. oktobra, v letu 1997
pa dne 26. oktobra, obakrat ob 3. uri 00 minut 00 sekund tako, da se ura
pomakne za eno uro nazaj in se čas ob 3. uri 00 minut 00 sekund računa kot 2.
ura 00 minut 00 sekund.
Ura, ki se med 2. uro 00 minut 00 sekund in
3. uro 00 minut 00 sekund zaradi pomaknitve za eno uro nazaj pojavi dvakrat, se
označi: prva kot ura 2 A, druga pa kot ura 2 B.

Zakon o
računanju časa (Uradni list RS, št. 13/93)
vsebuje naslednji končni določbi:
»4. člen
Z dnem uveljavitve tega zakona se preneha
uporabljati Zakon o računanju časa (Uradni list SFRJ, št. 69/82).
5. člen
Ta zakon začne veljati naslednji dan po
objavi v Uradnem listu Republike Slovenije.«.

Zakon o
spremembah zakona o računanju časa – ZRC-A (Uradni list RS, št. 8/96)
vsebuje naslednjo končno določbo:
»3. člen
Ta zakon začne veljati petnajsti dan po
objavi v Uradnem listu Republike Slovenije.«.