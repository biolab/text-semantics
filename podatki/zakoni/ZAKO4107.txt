1. člen
Državni zbor Republike Slovenije daje
soglasje Družbi za avtoceste v Republiki Sloveniji d.d. (v nadaljnjem besedilu:
DARS d.d.) za najetje kredita pri Evropski investicijski banki (v nadaljnjem
besedilu: EIB) v znesku 110 milijonov evrov, za projekt slovenskih avtocest/VI,
to je za gradnjo avtocestnih odsekov Bič – Hrastje (etapa: Korenitka – Pluska),
Hrastje – Kronovo (etapa: Hrastje – Lešnica) in Peračica – Podtabor.
2. člen
DARS d.d. lahko najame kredit iz prejšnjega
člena pod naslednjimi osnovnimi pogoji:
-       
valuta črpanja je evro ali valuta držav članic EIB, ki niso udeležene v
tretji fazi EMU, ali katerakoli valuta, s katero se trguje na glavnih
mednarodnih denarnih trgih;
-       
najmanj petletni moratorij na odplačilo glavnice;
-       
zadnji obrok glavnice po kreditu zapade v plačilo dne 15. junija 2029;
-       
valuta odplačila glavnice in plačila obresti je enaka valuti črpanja
posamezne tranše;
-       
višina obrestne mere je določena glede na valuto in vrsto obrestne mere
za posamezno črpanje, in sicer je lahko izbrana obrestna mera spremenljiva ali
stalna.
3. člen
DARS d.d. koristi sredstva kredita iz 1. in
2. člena tega zakona skladno z dinamiko gradnje, določeno v resoluciji o
nacionalnem programu izgradnje avtocest v Republiki Sloveniji in letnih planih
razvoja in obnavljanja avtocest.
Črpanje sredstev po tej pogodbi mora biti v
skladu s kvoto zadolževanja DARS d.d. za posamezno proračunsko leto.
4. člen
Ta zakon začne veljati naslednji dan po
objavi v Uradnem listu Republike Slovenije.
Št. 440-03/04-127/1
Ljubljana, dne 15. julija 2004
EPA 1388-III
Predsednik
Državnega zbora
Republike Slovenije
Feri Horvat l. r.