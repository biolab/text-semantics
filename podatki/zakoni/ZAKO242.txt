(neuradno prečiščeno besedilo št. 17)
I. SPLOŠNE DOLOČBE
1. člen
Vlada Republike Slovenije (v nadaljnjem
besedilu: vlada) je organ izvršilne oblasti in najvišji organ državne uprave
Republike Slovenije.
2. člen
Vlada v skladu z ustavo, z zakoni in z
drugimi splošnimi akti Državnega zbora določa, usmerja in usklajuje izvajanje
politike države. V ta namen izdaja predpise in sprejema druge pravne, politične,
ekonomske, finančne, organizacijske in druge ukrepe, ki so potrebni za
zagotovitev razvoja države in za urejenost razmer na vseh področjih iz
pristojnosti države.
Vlada predlaga Državnemu zboru v sprejem
zakone, državni proračun, nacionalne programe in druge splošne akte, s katerimi
se določajo načelne in dolgoročne politične usmeritve za posamezna področja iz
pristojnosti države.
S proračunskim memorandumom predstavi vlada
Državnemu zboru temeljne cilje in naloge ekonomske, socialne in proračunske
politike vlade ter globalne okvire celotnih javnih financ za naslednje leto.
Proračunski memorandum vsebuje tudi globalne cilje politike javnih financ za
naslednja leta kot izhodišče za sestavo predloga državnega proračuna.
3. člen
Vlada je samostojna pri opravljanju svojih
funkcij v okviru ustave in zakonov, državnega proračuna ter načelnih in dolgoročnih
usmeritev Državnega zbora.
4. člen
Vlada je odgovorna Državnemu zboru za
politiko države, ki jo vodi, in za razmere na vseh področjih iz pristojnosti
države; odgovorna je tudi za izvajanje zakonov in drugih predpisov Državnega
zbora ter za celotno delovanje državne uprave.
Za vlado so skupno odgovorni vsi njeni člani,
za delo posameznega ministrstva pa pristojni minister.
5. člen
Vlada usmerja državno upravo prek ministrov.
Vlada nadzoruje delo ministrstev, jim daje
smernice za izvajanje politike in za izvrševanje zakonov, drugih predpisov in
splošnih aktov ter skrbi, da ministrstva usklajeno izvršujejo svoje naloge.
Vlada lahko zadrži izvršitev predpisa ministra,
če oceni, da ni v skladu z ustavo, z zakonom ali z drugim predpisom Državnega
zbora ali z njenim predpisom.
Vlada odloča o sporih glede pristojnosti med
ministrstvi ter med ministrstvi in nosilci javnih pooblastil.
Vlada ureja delovni čas v državni upravi ter
sprejema organizacijske, kadrovske in druge ukrepe za delo vlade in
ministrstev.
6. člen
Vlada izvršuje pravice in dolžnosti, ki
pripadajo Republiki Sloveniji kot ustanoviteljici zavodov, gospodarskih družb
in drugih organizacij, če s posebnim zakonom ni drugače določeno. (delno se preneha uporabljati)
7. člen
Vlada zastopa Republiko Slovenijo kot pravno
osebo, če glede posameznih zadev s posebnim zakonom ni drugače določeno. (delno se preneha uporabljati)
Vlada upravlja z nepremičninami in z drugim
premoženjem Republike Slovenije, če glede posameznih nepremičnin s posebnim
zakonom ni drugače določeno. (delno se preneha uporabljati)
Ne glede na določbe prejšnjega odstavka z
nepremičninami in drugim premoženjem, ki je v uporabi Državnega zbora, upravlja
Državni zbor. (delno se preneha uporabljati)
II. SESTAVA IN DELO VLADE
8. člen
V vladi so ministrice ali ministri (v
nadaljnjem besedilu: ministri) za:
-      
finance,
-      
notranje zadeve,
-      
zunanje in evropske zadeve,
-      
obrambo,
-      
pravosodje,
-      
javno upravo,
-      
zdravje,
-      
solidarno prihodnost,
-      
okolje, podnebje in energijo,
-      
vzgojo in izobraževanje,
-      
visoko šolstvo, znanost in inovacije,
-      
gospodarstvo, turizem in šport,
-      
kulturo,
-      
kmetijstvo, gozdarstvo in prehrano,
-      
delo, družino, socialne zadeve in enake
možnosti,
-      
infrastrukturo,
-      
naravne vire in prostor,
-      
kohezijo in regionalni razvoj,
-      
digitalno preobrazbo.
Vlada ima v skladu s prvim odstavkom 14.
člena Zakona o odnosih Republike Slovenije s Slovenci zunaj njenih meja (Uradni
list RS, št. 43/06 in 76/10) ministra brez resorja za področje odnosov med
Republiko Slovenijo in avtohtono slovensko narodno skupnostjo v sosednjih
državah ter med Republiko Slovenijo in Slovenci po svetu.
Poleg ministra brez resorja iz prejšnjega
odstavka ima lahko vlada največ dva ministra brez resorja, ki pomagata
predsedniku vlade pri usklajevanju dela in opravljanju njegove funkcije v
okviru danih pooblastil.
Predsednik vlade lahko da pooblastila za
pomoč pri usklajevanju dela ministrov oziroma ministrstev tudi resornemu
ministru.
Funkcijo podpredsednika vlade opravlja eden
ali več ministrov, ki jih na predlog predsednika vlade imenuje vlada. Minister,
ki opravlja funkcijo podpredsednika, nadomešča predsednika vlade, če je ta
odsoten ali zadržan, pri predstavljanju vlade, pri vodenju vladnih sej in usmerjanju
uprave, ne more pa ga nadomeščati pri opravljanju nalog, ki se nanašajo na
zaupnico vladi ter na imenovanje in razrešitev ministrov.
9. člen
Število ministrstev, njihove pristojnosti
in organizacijo ministrstev ter drugih upravnih organov določa zakon.
10. člen
Predsednik vlade in ministri ne morejo
hkrati opravljati funkcij v državnih organih, sodiščih, organih lokalnih
skupnosti in drugih javnih funkcij niti opravljati drugih dejavnosti, ki po
zakonu niso združljive s funkcijo člana vlade.
11. člen
Predsednik vlade mora predlagati imenovanje
ministrov v roku petnajst dni po svoji izvolitvi.
Če predsednik vlade v roku iz prejšnjega
odstavka ne predloži sestave vlade, mu lahko Državni zbor določi rok, v katerem
mora predložiti predlog za sestavo vlade. Če tudi po izteku tega roka
predsednik vlade ne predloži predloga za imenovanje članov vlade, Državni zbor
ugotovi, da je predsedniku vlade prenehala funkcija.
Šteje se, da je vlada nastopila funkcijo,
če je imenovanih več kot dve tretjini ministrov, pri čemer se ne vštevajo
ministri brez resorja. Predsednik vlade mora v desetih dneh po nastopu funkcije
vlade predlagati še neimenovane ministre, oziroma obvestiti Državni zbor,
katere resorje bo začasno, vendar ne dlje kot za tri mesece, prevzel sam ali jih
poveril drugemu ministru. 
Če Državni zbor tudi v treh mesecih po
nastopu funkcije vlade ne imenuje še neimenovanih ministrov, Državni zbor ugotovi, da je funkcija predsedniku vlade in ministrom
prenehala.
12. člen
Predsednik vlade in posamezen minister lahko
odstopi; predsednik mora o svojem odstopu obvestiti ministre, minister pa
predsednika vlade.
Predsednik vlade in vsak minister ima
pravico svoj odstop obrazložiti v Državnem zboru.
13. člen
Predsednik vlade lahko predlaga razrešitev
posameznega ministra.
14. člen
Predsednik vlade vodi in usmerja delo
vlade, skrbi za enotnost politične in upravne usmeritve vlade, usklajuje delo
ministrov, predstavlja vlado ter sklicuje in vodi njene seje.
Predsednik vlade lahko daje ministrom
obvezujoče napotke v zvezi z nalogami, ki izhajajo iz usmeritev vlade in so
pomembne za delo posameznih ministrov. Če minister meni, da obvezujoči napotki
predsednika vlade ne izhajajo iz usmeritev vlade lahko zahteva, da vlada
obravnava sporno vprašanje.
Ministri morajo obveščati vlado o vseh
vprašanjih, ki so pomembna za določanje in izvajanje vladne politike.
15. člen
Predsednik vlade lahko določi ministra, ki
ga nadomešča v primeru odsotnosti ali zadržanosti.
Predsednika vlade ni mogoče nadomeščati pri
opravljanju nalog, ki se nanašajo na zaupnico vladi ter na imenovanje in
razrešitve ministrov.
16. člen
Vlada dela in odloča na sejah.
Vlada sklepa veljavno, če je na seji
navzoča večina članov ter sprejema sklepe in druge odločitve z večino glasov
vseh članov. V primeru sodega števila članov vlade je ob polovici prisotnih
članov ta sklepčna, če je prisoten tudi predsednik vlade, odločitev pa je
sprejeta, če je zanjo glasovala polovica članov vlade, zanjo pa je glasoval
tudi predsednik vlade.
Način dela in odločanja vlade ter morebitne
drugačne kvorume ali postopek ponovnega obravnavanja in odločanja o že sprejeti
odločitvi v primeru nestrinjanja predsednika vlade ali posameznega ministra z
njo, lahko za posamezne vrste vprašanj določi poslovnik vlade.
17. člen
Ministri so odgovorni za odločitve in
stališča vlade ter za njihovo izvajanje, za svoje odločitve pri vodenju
ministrstev, kakor tudi za opustitev ukrepov, ki bi jih morali sprejeti.
18. člen
Minister v skladu s sprejeto politiko vodi
in predstavlja ministrstvo, daje politične usmeritve za delo ministrstva in
organov v njegovi sestavi, nadzoruje njihovo delo, izdaja predpise in druge
akte iz pristojnosti ministrstva in organov v njegovi sestavi ter opravlja
druge naloge, ki jih določa zakon ali drug predpis.
19. člen
(črtan)
20. člen
Vlada ima Svet za nacionalno varnost kot
svoje posvetovalno in usklajevalno telo za področje obrambe, varnostnega
sistema, sistema zaščite in reševanja ter za druga vprašanja nacionalne
varnosti.
Za podporo Svetu za nacionalno varnost
deluje sekretariat Sveta za nacionalno varnost, ki operativno usklajuje
aktivnosti za delovanje Sveta za nacionalno varnost in zagotavlja usklajeno
izvedbo njegovih stališč. V kompleksni krizi lahko vlada odloči, da sekretariat
Sveta za nacionalno varnost opravlja tudi naloge usklajevanja odziva na
kompleksno krizo med ministrstvi, vladnimi službami in podsistemi sistema
nacionalne varnosti ter pripravlja predloge ukrepov za odzivanje na kompleksno
krizo.
Operativna skupina sekretariata Sveta za
nacionalno varnost, razen v primeru iz osmega odstavka tega člena, zagotavlja
analitično in strokovno podporo delovanju sekretariata Sveta za nacionalno
varnost. Operativna skupina sekretariata Sveta za nacionalno varnost pripravlja
celovito analizo stanja nacionalne varnosti po posameznih področjih in izvaja
dejavnosti, ki so potrebne za učinkovito delovanje teles iz tega člena.
V kompleksnih krizah in ob drugih pojavih
ali dogodkih v državi oziroma v regionalnem ali mednarodnem okolju, ki lahko
pomembno ogrozijo nacionalno varnost, ter v drugih primerih v skladu s predpisi
Nacionalni center za krizno upravljanje za delovanje vlade in teles iz tega
člena zagotavlja prostorske, tehnične, informacijske in telekomunikacijske
pogoje. Nacionalni center za krizno upravljanje pripravlja tudi redna poročila
o stanju na področju nacionalne varnosti za sekretariat Sveta za nacionalno
varnost in operativno skupino sekretariata Sveta za nacionalno varnost.
Za zagotavljanje analitične in strokovne
podpore pri izvajanju kriznega upravljanja in vodenja v kompleksni krizi se
vzpostavi medresorska analitična skupina. Medresorska analitična skupina v
kompleksni krizi spremlja in ocenjuje varnostne razmere ter potek dogodkov,
pripravlja zbirne ocene stanja in prihodnjega razvoja dogodkov. V primeru iz osmega
odstavka tega člena se v delovanje medresorske analitične skupine vključijo
posamezni člani operativne skupine sekretariata Sveta za nacionalno varnost.
Za kompleksno krizo po tem členu se šteje
pojav, dogodek ali situacija hujšega ogrožanja temeljnih družbenih vrednot in
hujše naravne ali druge nesreče ter s tem povezane velike negotovosti in
razmeroma kratek čas za ukrepanje, ki presega odzivne zmožnosti posameznih
ministrstev, vladnih služb in podsistemov sistema nacionalne varnosti. Pri tem
temeljne družbene vrednote vključujejo ohranjanje neodvisnosti, suverenosti,
ozemeljske celovitosti države, spoštovanje človekovih pravic in temeljnih
svoboščin, ustavno demokracijo, učinkovito delovanje pravne in socialne države,
zagotavljanje javnega reda in miru, učinkovito delovanje gospodarstva, zaščito
zdravja in življenja prebivalcev ter visoko stopnjo varnosti, učinkovito
varovanje okolja, ohranjanje naravnih in zagotavljanje strateških virov ter
ohranjanje kulturne dediščine.
Krizno upravljanje in vodenje po tem členu
pomeni organizacijo in ukrepe, katerih cilj sta učinkovito odzivanje na
kompleksno krizo in njeno obvladovanje.
Odločitev o izvajanju kriznega upravljanja
in vodenja v kompleksni krizi sprejme vlada na obrazložen predlog pristojnega
ministra.
Vlada podrobneje uredi sestavo, imenovanje,
naloge in delovanje teles iz tega člena ter krizno upravljanje in vodenje iz
sedmega odstavka tega člena.
III. PRAVNI AKTI
21. člen
Z uredbo vlada lahko podrobneje ureja in razčlenjuje
v zakonu ali v drugem aktu Državnega zbora določena razmerja v skladu z namenom
in s kriteriji zakona oziroma drugega predpisa.
Uredbo za uresničevanje pravic in obveznosti
državljanov in drugih oseb lahko izda le na podlagi izrecnega pooblastila v
zakonu.
Z odlokom ureja vlada posamezna vprašanja ali
sprejema posamezne ukrepe, ki imajo splošen pomen, ter sprejema druge odločitve,
za katere je z zakonom ali z uredbo določeno, da jih ureja vlada z odlokom.
Svojo notranjo organizacijo in delo ureja
vlada s poslovnikom in sklepi.
O imenovanjih in razrešitvah ter v upravnih
zadevah iz svoje pristojnosti, kakor tudi o drugih posamičnih zadevah iz svoje
pristojnosti izdaja vlada odločbe.
Kadar ne odloči z drugim aktom, sprejme
vlada sklep.
Za izvrševanje predpisov Evropske unije
vlada izdaja uredbe in druge akte iz svoje pristojnosti.
IV. ORGANIZACIJA VLADE
22. člen
(črtan)
23. člen
Predsednik vlade lahko ustanovi strateške
svete. Z aktom o ustanovitvi se določijo naloge in delovno področje strateškega
sveta. Strateški sveti v okviru svojega delovnega področja na predlog
predsednika vlade obravnavajo posamezna vprašanja ter svetujejo in pripravljajo
mnenja za predsednika vlade. 
Člane strateškega sveta imenuje predsednik
vlade. 
Z ustanovitvijo strateškega sveta se
seznani vlada na prvi naslednji seji po ustanovitvi.
24. člen
Vlada lahko na predlog predsednika vlade
ali ministra brez resorja imenuje državno sekretarko ali državnega sekretarja
(v nadaljevanju: državni sekretar), ki pomaga predsedniku vlade ali ministru
brez resorja pri opravljanju njegove funkcije v okviru danih pooblastil.
V kabinetu predsednika vlade se imenuje
državni sekretar, pristojen za vzpostavitev dialoga s civilno družbo in koordinacijo
državljanskih pobud.
Minister brez resorja ima lahko največ
enega državnega sekretarja.
Državnemu sekretarju preneha funkcija z
razrešitvijo, z odstopom ali s prenehanjem funkcije tistega, ki ga je predlagal
v imenovanje.
25. člen
Za organizacijsko, strokovno in drugo pomoč
pri delovanju vlade in usklajevanju dela ministrstev lahko vlada ustanavlja
vladne službe. Predsednik vlade lahko za te naloge pooblasti tudi resorno
ministrstvo.
Vladno službo vodi minister brez resorja,
državni sekretar ali direktorica oziroma direktor (v nadaljevanju: direktor).
Direktor vladne službe je odgovoren predsedniku vlade, ministru ali generalni
sekretarki oziroma generalnemu sekretarju (v nadaljevanju: generalni sekretar)
vlade.
Kot vladna služba deluje tudi generalni
sekretariat vlade. Generalni sekretariat vlade vodi generalni sekretar, ki ga
imenuje in razreši vlada na predlog predsednika vlade. Generalni sekretar po
navodilih predsednika vlade skrbi za pripravo sej vlade in izvrševanje njenih
odločitev ter opravlja druge naloge v zvezi z organizacijo dela v vladi in
vladnih službah. Generalnemu sekretarju vlade preneha funkcija z razrešitvijo,
z odstopom ali s prenehanjem funkcije predsednika vlade.
Kot vladna služba deluje tudi kabinet
predsednika vlade. Če je predstojnik kabineta predsednika vlade direktor, ga
imenuje in razreši predsednik vlade. Položaj mu preneha z razrešitvijo,
odstopom ali s prenehanjem funkcije predsednika vlade, za postopek njegove
izbire pa se ne uporabljajo določbe zakona, ki ureja javne uslužbence.
25.a člen
Vlada z ustrezno teritorialno organizacijo
ministrstev in drugih organov državne uprave preko območnih enot in izpostav
zagotavlja enakomerno dostopnost upravnih storitev na celotnem ozemlju
Republike Slovenije.
25.b člen
(črtan)
25.c člen
(prenehal
veljati)

Zakon o Vladi Republike Slovenije (Uradni list
RS, št. 4/93)
vsebuje naslednje prehodne in končne določbe:
»VII. PREHODNE IN KONČNE DOLOČBE
31. člen
Organizacijo in delovno področje
ministrstev in drugih upravnih organov je treba prilagoditi določbam tega
zakona najkasneje v treh mesecih po zaprisegi ministrov, imenovanih po tem
zakonu.
32. člen
Do roka iz prejšnjega člena nadaljujejo z
delom z dosedanjim delovnim področjem in organi v njihovi sestavi, kolikor ni s
tem zakonom drugače določeno:
-      
Ministrstvo za notranje zadeve,
-      
Ministrstvo za zunanje zadeve,
-      
Ministrstvo za finance,
-      
Ministrstvo za obrambo,
-      
Ministrstvo za promet in zveze,
-      
Ministrstvo za kulturo,
-      
Ministrstvo za šolstvo in šport,
-      
Ministrstvo za znanost in tehnologijo,
-      
Ministrstvo za varstvo okolja in urejanje
prostora kot Ministrstvo za okolje in prostor,
-      
Ministrstvo za pravosodje in upravo kot
Ministrstvo za pravosodje,
-      
Ministrstvo za kmetijstvo, gozdarstvo in prehrano
kot Ministrstvo za kmetijstvo in gozdarstvo,
-      
Ministrstvo za industrijo in gradbeništvo,
Ministrstvo za malo gospodarstvo, Ministrstvo za energetiko in Ministrstvo za
turizem in gostinstvo kot Ministrstvo za gospodarske dejavnosti,
-      
Ministrstvo za trgovino in Ministrstvo za
planiranje kot Ministrstvo za ekonomske odnose in razvoj,
-      
Ministrstvo za zdravstvo, družino in socialno
varstvo kot Ministrstvo za zdravstvo,
-      
Ministrstvo za delo in Ministrstvo za borce in
vojaške invalide kot Ministrstvo za delo, družino in socialne zadeve.
33. člen
Z dnem uveljavitve tega zakona nadaljujejo
z delom s položajem vladne službe z delovnim področjem, določenim z zakonom o
organizaciji republiške uprave (Uradni list RS, št. 27/91), kolikor ni s tem
zakonom drugače določeno:
-      
Ministrstvo za zakonodajo kot Služba vlade za
zakonodajo,
-      
Ministrstvo za informiranje kot Urad vlade za
informiranje,
-      
Republiška uprava za kadre, kot Kadrovska
služba vlade,
-      
Republiška uprava skupnih služb, kot Servis
skupnih služb vlade,
-      
Republiški zavod za informatiko, kot Center
vlade za informatiko.
Do uveljavitve zakona, ki bo urejal državno
statistiko, nadaljuje Zavod Republike Slovenije za statistiko z delom s
položajem vladne službe z delovnim področjem, določenim z zakonom o
organizaciji republiške uprave (Uradni list RS, št. 27/91).
Predstojnika Službe vlade za zakonodajo in
Zavoda Republike Slovenije za statistiko sta neposredno odgovorna vladi in
predsedniku vlade:
34. člen
Ministrstvo za finance opravlja poleg nalog
po zakonu o organizaciji in delovnem področju republiške uprave (Uradni list
RS, št. 27/91), tudi strokovne naloge, ki se nanašajo na skupne naloge
republiških upravnih organov in vladnih služb pri opravljanju finančno
računovodskih služb.
35. člen
Ministrstvo za ekonomske odnose in razvoj
opravlja poleg nalog, ki jih opravlja na podlagi 32. člena tega zakona, tudi
gospodarske zadeve, ki se nanašajo na sistem ekonomskih odnosov s tujino ter na
zunanjetrgovinski režim; na zunanjetrgovinsko poslovanje, promet blaga in
storitev s tujino in opravljanje gospodarske dejavnosti v tujini; na vlaganje
sredstev tujih oseb v domača podjetja in druge organizacije; na dolgoročno
proizvodno kooperacijo in poslovno tehnično sodelovanje ter na obmejno
gospodarsko sodelovanje.
36. člen
Ministrstvo za delo, družino in socialne
zadeve opravlja poleg nalog, ki jih opravlja na podlagi 32. člena tega zakona,
tudi zadeve, ki se nanašajo na položaj in celovito družbeno zaščito invalidov,
mladine in družine; na socialno varstvo in socialno skrbstvo, na družbeno pomoč
ogroženim posameznikom, družinam in skupinam prebivalstva; na usposabljanje
otrok z motnjami v razvoju; na varstvo oseb, ki niso zmožne skrbeti zase; na
varstvo družinskih članov, katerih hranilec je v obvezni vojaški službi.
37. člen
Ministrstvo za šolstvo in šport opravlja
poleg nalog, ki jih opravlja na podlagi 32. člena tega zakona, tudi zadeve, ki
se nanašajo na položaj in družbeno zaščito otrok.
38. člen
Ministrstva, ki prevzamejo na podlagi
prejšnjih členov naloge, ki so jih do uveljavitve tega zakona opravljali drugi
upravni organi, prevzamejo tudi delavce, ki so na dan uveljavitve tega zakona
opravljali te naloge. Prehod delavcev iz upravnega organa oziroma vladne službe
v ministrstva se opravi na podlagi dogovora ministrov oziroma predstojnikov
služb najkasneje 30 dni po zaprisegi ministrov, imenovanih po tem zakonu.
39. člen
Z dnem uveljavitve tega zakona nadaljuje
Varnostno-informativna služba, ki je notranja organizacijska enota Ministrstva
za notranje zadeve, z delom kot vladna služba z delovnim področjem, določenim z
zakonom o organizaciji in delovnem področju republiške uprave (Uradni list RS,
27/91) in zakonom o notranjih zadevah (Uradni list SRS, št. 28/80, 38/88 in
27/89 in Uradni list RS, št. 19/91 in 4/92).
Pravice, dolžnosti in pooblastila ministra
za notranje zadeve iz zakona o notranjih zadevah, ki se nanašajo na delo
Varnostno-informativne službe, izvršuje njen predstojnik.
Posebna tričlanska komisija, ki jo imenuje
vlada izmed svojih članov, spremlja izvajanje pravic, dolžnosti in pooblastil
predstojnika Varnostno-informativne službe iz prejšnjega odstavka in mu daje
smernice za delo Varnostno-informativne službe.
Predstojnik Varnostno-informativne službe
mora v štiriindvajsetih urah obvestiti komisijo iz prejšnjega odstavka o
uporabi pravic in pooblastil iz drugega odstavka tega člena.
Do uveljavitve zakona, ki bo urejal
varnostno-informativno službo, veljajo za delavce varnostno-informativne službe
določbe zakona o notranjih zadevah.
40. člen
Z dnem prisege ministrov, imenovanih po tem
zakonu preneha funkcija dosedanjim namestnikom ministrov in generalnemu
sekretarju vlade.
Določba četrtega odstavka 25. člena tega
zakona velja tudi za predstojnike organov v sestavi ministrstev in predstojnike
vladnih služb, ki opravljajo to funkcijo na dan uveljavitve tega zakona.
41. člen
Za pravice predsednika vlade, ministrov in
generalnega sekretarja vlade do plače in nadomestil ter drugih osebnih
prejemkov in povračil, do socialnega zavarovanja in dopustov ter za pravice po
prenehanju mandata se smiselno uporabljajo določbe zakona o poslancih (Uradni
list RS, št. 48/92).
Za pravice državnih sekretarjev in
predstojnikov organov v sestavi ministrstev ter predstojnikov vladnih služb do
plače in nadomestil ter drugih osebnih prejemkov in povračil, do socialnega
zavarovanja in dopustov ter za pravice po prenehanju mandata se smiselno
uporabljajo določbe zakona o funkcionarjih v državnih organih (Uradni list RS,
št. 30/90, 18/91, 22/91 in 2/91-I).
Generalni sekretar vlade, predstojnik
organa v sestavi ministrstva ter predstojnik vladne službe, ki mu funkcija
preneha, mora opravljati tekoče posle do imenovanja novega funkcionarja,
pravice iz prejšnjih odstavkov v zvezi s prenehanjem mandata pa mu gredo od
naslednjega dne po dnevu imenovanja novega funkcionarja.
Določbe prvega in drugega odstavka tega
člena se uporabljajo tudi za člane vlade, ki jim je prenehala funkcija z dnem
konstituiranja državnega zbora, in za funkcionarje, ki jim preneha funkcija po
40. členu tega zakona. Pravice po prenehanju mandata jim gredo od naslednjega
dne po dnevu prisege ministrov, imenovanih po tem zakonu, oziroma po dnevu
imenovanja drugih funkcionarjev.
42. člen
Z dnem uveljavitve tega zakona prenehajo
veljati:
-      
določbe zakona o sistemu državne uprave in o
Izvršnem svetu Skupščine SR Slovenije ter o republiških upravnih organih
(Uradni list SRS, št. 24/79, 12/82, 39/85, 37/87, 18/88), ki se nanašajo na
Izvršni svet Skupščine Republike Slovenije, razen določb 244. in 245. člena;
-      
določbe zakona o organizaciji in delovnem
področju republiške uprave (Uradni list RS, št. 27/91), ki so v nasprotju s tem
zakonom.
43. člen
Ta zakon začne veljati naslednji dan po
objavi v Uradnem listu Republike Slovenije.«.

Zakon o organizaciji in delovnem področju
ministrstev (Uradni list RS, št. 71/94)
spreminja 32. člen zakona tako, da se glasi:
»32. člen
Do roka iz prejšnjega člena nadaljujejo z
delom z dosedanjim delovnim področjem in organi v njihovi sestavi, kolikor ni s
tem zakonom drugače določeno:
-      
Ministrstvo za notranje zadeve,
-      
Ministrstvo za zunanje zadeve,
-      
Ministrstvo za finance,
-      
Ministrstvo za obrambo,
-      
Ministrstvo za promet in zveze,
-      
Ministrstvo za kulturo,
-      
Ministrstvo za šolstvo in šport,
-      
Ministrstvo za znanost in tehnologijo,
-      
Ministrstvo za varstvo okolja in urejanje
prostora kot Ministrstvo za okolje in prostor,
-      
Ministrstvo za pravosodje in upravo kot
Ministrstvo za pravosodje,
-      
Ministrstvo za kmetijstvo in gozdarstvo kot
Ministrstvo za kmetijstvo, gozdarstvo in prehrano,
-      
Ministrstvo za industrijo in gradbeništvo,
Ministrstvo za malo gospodarstvo, Ministrstvo za energetiko in Ministrstvo za
turizem in gostinstvo kot Ministrstvo za gospodarske dejavnosti,
-      
Ministrstvo za trgovino in Ministrstvo za
planiranje kot Ministrstvo za ekonomske odnose in razvoj,
-      
Ministrstvo za zdravstvo, družino in socialno
varstvo kot Ministrstvo za zdravstvo,
-       Ministrstvo za delo in Ministrstvo za borce in vojaške invalide kot
Ministrstvo za delo, družino in socialne zadeve.«;
spreminja 34. člen zakona tako, da se glasi:
»34. člen
(prenehal
veljati)«;
spreminja 35. člen zakona tako, da se glasi:
»35. člen
(prenehal
veljati)«;
spreminja 36. člen zakona tako, da se glasi:
»36. člen
(prenehal
veljati)«;
spreminja 37. člen zakona tako, da se glasi:
»37. člen
(prenehal
veljati)«;
ter vsebuje naslednjo končno določbo:
»29. člen
Ta zakon začne veljati petnajsti dan po
objavi v Uradnem listu Republike Slovenije.«.

Zakon o spremembah in dopolnitvah zakona o
Vladi Republike Slovenije – ZVRS-A (Uradni list RS, št. 23/96)
spreminja VII. poglavje zakona tako, da se glasi:
»V. PREHODNE IN KONČNE DOLOČBE«;
spreminja 31. člen zakona tako, da se glasi:
»26. člen
Organizacijo
in delovno področje ministrstev in drugih upravnih organov je treba prilagoditi
določbam tega zakona najkasneje v treh mesecih po zaprisegi ministrov,
imenovanih po tem zakonu.«;
spreminja 32. člen zakona tako, da se glasi:
»27. člen
Do roka iz prejšnjega člena nadaljujejo z
delom z dosedanjim delovnim področjem in organi v njihovi sestavi, kolikor ni s
tem zakonom drugače določeno:
-      
Ministrstvo za notranje zadeve,
-      
Ministrstvo za zunanje zadeve,
-      
Ministrstvo za finance,
-      
Ministrstvo za obrambo,
-      
Ministrstvo za promet in zveze,
-      
Ministrstvo za kulturo,
-      
Ministrstvo za šolstvo in šport,
-      
Ministrstvo za znanost in tehnologijo,
-      
Ministrstvo za varstvo okolja in urejanje
prostora kot Ministrstvo za okolje in prostor,
-      
Ministrstvo za pravosodje in upravo kot
Ministrstvo za pravosodje,
-      
Ministrstvo za kmetijstvo in gozdarstvo kot
Ministrstvo za kmetijstvo, gozdarstvo in prehrano,
-      
Ministrstvo za industrijo in gradbeništvo,
Ministrstvo za malo gospodarstvo, Ministrstvo za energetiko in Ministrstvo za
turizem in gostinstvo kot Ministrstvo za gospodarske dejavnosti,
-      
Ministrstvo za trgovino in Ministrstvo za
planiranje kot Ministrstvo za ekonomske odnose in razvoj,
-      
Ministrstvo za zdravstvo, družino in socialno
varstvo kot Ministrstvo za zdravstvo,
-       Ministrstvo za delo in Ministrstvo za borce in vojaške invalide kot
Ministrstvo za delo, družino in socialne zadeve.«;
spreminja 33. člen zakona tako, da se glasi:
»28. člen
Do uveljavitve predpisov, s katerimi bo vlada
določila organizacijo in delovno področje posameznih vladnih služb, nadaljujejo z delom s položajem vladne službe z delovnim
področjem, določenim z zakonom o organizaciji republiške uprave (Uradni list
RS, št. 27/91), kolikor ni s tem zakonom drugače določeno:
-      
Ministrstvo za zakonodajo kot Služba vlade za
zakonodajo,
-      
Ministrstvo za informiranje kot Urad vlade za
informiranje,
-      
Republiška uprava za kadre, kot Kadrovska
služba vlade,
-      
Republiška uprava skupnih služb, kot Servis
skupnih služb vlade,
-      
Republiški zavod za informatiko, kot Center
vlade za informatiko.
Do uveljavitve zakona, ki bo urejal državno
statistiko, nadaljuje Zavod Republike Slovenije za statistiko z delom s
položajem vladne službe z delovnim področjem, določenim z zakonom o organizaciji
republiške uprave (Uradni list RS, št. 27/91).
Predstojnika
Službe vlade za zakonodajo in Zavoda Republike Slovenije za statistiko sta
neposredno odgovorna vladi in predsedniku vlade:«;
spreminja 38. člen zakona tako, da se glasi:
»29. člen
Ministrstva,
ki prevzamejo na podlagi prejšnjih členov naloge, ki so jih do uveljavitve tega
zakona opravljali drugi upravni organi, prevzamejo tudi delavce, ki so na dan
uveljavitve tega zakona opravljali te naloge. Prehod delavcev iz upravnega
organa oziroma vladne službe v ministrstva se opravi na podlagi dogovora
ministrov oziroma predstojnikov služb najkasneje 30 dni po zaprisegi ministrov,
imenovanih po tem zakonu.«;
spreminja 39. člen zakona tako, da se glasi:
»30. člen
Z dnem uveljavitve tega zakona nadaljuje
Varnostno-informativna služba, ki je notranja organizacijska enota Ministrstva
za notranje zadeve, z delom kot vladna služba z delovnim področjem, določenim z
zakonom o organizaciji in delovnem področju republiške uprave (Uradni list RS,
27/91) in zakonom o notranjih zadevah (Uradni list SRS, št. 28/80, 38/88 in
27/89 in Uradni list RS, št. 19/91 in 4/92).
Pravice, dolžnosti in pooblastila ministra
za notranje zadeve iz zakona o notranjih zadevah, ki se nanašajo na delo
Varnostno-informativne službe, izvršuje njen predstojnik.
Posebna tričlanska komisija, ki jo imenuje
vlada izmed svojih članov, spremlja izvajanje pravic, dolžnosti in pooblastil
predstojnika Varnostno-informativne službe iz prejšnjega odstavka in mu daje
smernice za delo Varnostno-informativne službe.
Predstojnik Varnostno-informativne službe
mora v štiriindvajsetih urah obvestiti komisijo iz prejšnjega odstavka o
uporabi pravic in pooblastil iz drugega odstavka tega člena.
Do uveljavitve
zakona, ki bo urejal varnostno-informativno službo, veljajo za delavce
varnostno-informativne službe določbe zakona o notranjih zadevah.«;
spreminja 40. člen zakona tako, da se glasi:
»31. člen
Z dnem prisege ministrov, imenovanih po tem
zakonu preneha funkcija dosedanjim namestnikom ministrov in generalnemu
sekretarju vlade.
Določba
četrtega odstavka 25. člena tega zakona velja tudi za predstojnike organov v
sestavi ministrstev in predstojnike vladnih služb, ki opravljajo to funkcijo na
dan uveljavitve tega zakona.«;
spreminja 41. člen zakona tako, da se glasi:
»32. člen
Za pravice predsednika vlade, ministrov in
generalnega sekretarja vlade do plače in nadomestil ter drugih osebnih
prejemkov in povračil, do socialnega zavarovanja in dopustov ter za pravice po
prenehanju mandata se smiselno uporabljajo določbe zakona o poslancih (Uradni
list RS, št. 48/92).
Za pravice državnih sekretarjev in
predstojnikov organov v sestavi ministrstev ter predstojnikov vladnih služb do
plače in nadomestil ter drugih osebnih prejemkov in povračil, do socialnega
zavarovanja in dopustov ter za pravice po prenehanju mandata se smiselno
uporabljajo določbe zakona o funkcionarjih v državnih organih (Uradni list RS,
št. 30/90, 18/91, 22/91 in 2/91-I).
Generalni sekretar vlade, predstojnik
organa v sestavi ministrstva ter predstojnik vladne službe, ki mu funkcija
preneha, mora opravljati tekoče posle do imenovanja novega funkcionarja,
pravice iz prejšnjih odstavkov v zvezi s prenehanjem mandata pa mu gredo od
naslednjega dne po dnevu imenovanja novega funkcionarja.
Določbe prvega
in drugega odstavka tega člena se uporabljajo tudi za člane vlade, ki jim je
prenehala funkcija z dnem konstituiranja državnega zbora, in za funkcionarje,
ki jim preneha funkcija po 40. členu tega zakona. Pravice po prenehanju mandata
jim gredo od naslednjega dne po dnevu prisege ministrov, imenovanih po tem
zakonu, oziroma po dnevu imenovanja drugih funkcionarjev.«;
spreminja 42. člen zakona tako, da se glasi:
»33. člen
Z dnem uveljavitve tega zakona prenehajo
veljati:
-      
določbe zakona o sistemu državne uprave in o
Izvršnem svetu Skupščine SR Slovenije ter o republiških upravnih organih
(Uradni list SRS, št. 24/79, 12/82, 39/85, 37/87, 18/88), ki se nanašajo na
Izvršni svet Skupščine Republike Slovenije, razen določb 244. in 245. člena;
-       določbe zakona o organizaciji in delovnem področju republiške
uprave (Uradni list RS, št. 27/91), ki so v nasprotju s tem zakonom.«;
spreminja 43. člen zakona tako, da se glasi:
»34. člen
Ta zakon začne
veljati naslednji dan po objavi v Uradnem listu Republike Slovenije.«;
ter vsebuje naslednje prehodne in končno
določbo:
»13. člen
Od dneva uveljavitve tega zakona opravljata z
zakonom o javnih glasilih (Uradni list RS, št. 18/94) določene upravne naloge:
-      
vodenje evidence javnih glasil in vodenje evidence 
samostojnih novinarjev – Ministrstvo za kulturo,
-      
akreditacijo tujih dopisništev in dopisnikov –
Ministrstvo za  notranje zadeve.
14. člen
Predpise, s katerimi bo določena organizacija
in delovno področje posameznih vladnih služb, sprejme vlada najkasneje v treh
mesecih od dneva uveljavitve tega zakona.
15. člen
Ta zakon začne veljati petnajsti dan po objavi
v Uradnem listu Republike Slovenije.«.

Zakon o spremembah zakona o Vladi Republike
Slovenije – ZVRS-B (Uradni list RS, št. 47/97)
vsebuje naslednjo končno določbo:
»3. člen
Ta zakon začne veljati naslednji dan po objavi
v Uradnem listu Republike Slovenije.«.

Zakon o Slovenski obveščevalno-varnostni
agenciji – ZSOVA (Uradni list RS, št. 23/99)
spreminja 30. člen zakona tako, da se glasi:
»30. člen
(prenehal
veljati)«;
ter vsebuje naslednjo končno določbo:
»56. člen
Ta zakon začne veljati petnajsti dan po
objavi v Uradnem listu Republike Slovenije.«.

Zakon o spremembah in dopolnitvah zakona o
Vladi Republike Slovenije – ZVRS-C (Uradni list RS, št. 119/00)
vsebuje naslednje prehodne in končne določbe:
»5. člen
Zakon o organizaciji in delovnem področju
ministrstev (Uradni list RS, št. 71/94, 47/97 in 60/99) se uskladi z določbami
tega zakona najkasneje v šestih mesecih od dne, ko prisežejo ministri.
6. člen
Od dne, ko prisežejo pristojni ministri, pa
do dne uveljavitve zakona iz 5. člena tega zakona nadaljujejo z delom:
-      
Ministrstvo za gospodarske dejavnosti kot
Ministrstvo za gospodarstvo z delovnimi področji Ministrstva za ekonomske
odnose in razvoj, razen delovnega področja nadzora nad državnimi pomočmi in
delovnega področja Urada Republike Slovenije za makroekonomske analize,
Ministrstva za gospodarske dejavnosti in delom delovnega področja Ministrstva
za znanost in tehnologijo, ki se nanaša na tehnologijo, ter Ministrstva za malo
gospodarstvo in turizem, kot jih določajo prvi, tretji, četrti, peti, šesti in
sedmi odstavek 4. člena, 6. člen, prvi odstavek 16. člena in 17.a člen zakona o
organizaciji in delovnem področju ministrstev;
-      
Ministrstvo za šolstvo in šport kot Ministrstvo
za šolstvo, znanost in šport z delovnima področjema Ministrstva za šolstvo in
šport in Ministrstva za znanost in tehnologijo, razen tistega dela delovnega
področja, ki se nanaša na tehnologijo, kot ju določata 14. in 16. člen zakona o
organizaciji in delovnem področju ministrstev;
-      
Ministrstvo za promet in zveze kot Ministrstvo
za promet z delovnim področjem Ministrstva za promet in zveze, kot ga določa
13. člen zakona o organizaciji in delovnem področju ministrstev, razen
delovnega področja Uprave Republike Slovenije za telekomunikacije, področja
poštnega in telekomunikacijskega prometa ter telekomunikacijskih zvez in
sistemov ter področja inšpekcijskega nadzora za poštni in telekomunikacijski
promet, telekomunikacijske sisteme in zveze v delovnem področju prometnega inšpektorata
Republike Slovenije;
-      
Urad Republike Slovenije za makroekonomske
analize in razvoj kot vladna služba, ki jo vodi direktor, ki je neposredno
odgovoren predsedniku vlade.
Delovno področje Ministrstva za ekonomske
odnose in razvoj, ki se nanaša na nadzor nad državnimi pomočmi, preide v
delovno pristojnost Ministrstva za finance.
S prevzemom delovnih področij Ministrstva
za znanost in tehnologijo, Ministrstva za ekonomske odnose in razvoj ter
Ministrstva za malo gospodarstvo in turizem po prvem odstavku tega člena, ta
ministrstva prenehajo delovati.
7. člen
Z dnem prisege ministra za informacijsko
družbo prične z delom Ministrstvo za informacijsko družbo. V njegovi sestavi
sta:
-      
Uprava Republike Slovenije za telekomunikacije
in 
-      
Inšpektorat Republike Slovenije za pošto in
telekomunikacije.
Ministrstvo za informacijsko družbo
opravlja zadeve, ki se nanašajo na informatiko in informacijske sisteme, na
razvoj informacijske tehnologije, pospeševanje informacijske družbe in
elektronskega poslovanja, na poštni in telekomunikacijski promet, na
telekomunikacijske zveze in sisteme ter inovacije.
Uprava Republike Slovenije za
telekomunikacije opravlja zadeve, ki se nanašajo na upravljanje radijskega
frekvenčnega spektra, na telekomunikacijske sisteme in naprave, na urejanje
telekomunikacijskih storitev ter druge zadeve v zvezi s telekomunikacijami.
Inšpektorat Republike Slovenije za pošto in
telekomunikacije nadzoruje izvrševanje zakonov, drugih predpisov in splošnih
aktov, ki urejajo poštni in telekomunikacijski promet, telekomunikacijske zveze
in sisteme.
8. člen
Ministrstvo za informacijsko družbo z dnem
prisege ministra za informacijsko družbo prevzame vse zaposlene, dokumentacijo
in materialna sredstva, s katerimi razpolaga Uprava Republike Slovenije za
telekomunikacije znotraj Ministrstva za promet in zveze, kot tudi tiste
zaposlene, dokumentacijo in materialna sredstva, s katerimi se znotraj
Ministrstva za promet in zveze ter Prometnega inšpektorata Republike Slovenije
opravljajo naloge, ki jih prevzema Ministrstvo za informacijsko družbo.
Ministrstva in Urad za makroekonomske
analize in razvoj, ki na podlagi prvega in drugega odstavka 6. člena tega
zakona prevzamejo naloge ministrstev iz tretjega odstavka 6. člena tega zakona,
prevzamejo tudi delavce, ki so na dan prisege pristojnih ministrov opravljali
te naloge.
9. člen
Vlada v šestih mesecih po uveljavitvi tega
zakona uskladi organizacijo in naloge vladnih služb s tem zakonom.
Direktorji tistih vladnih služb, ki
nadaljujejo z delom po reorganizaciji, se imenujejo najkasneje v šestih mesecih
po uveljavitvi tega zakona, razen tisti, ki jim v skladu z zakonom mandat še ni
potekel. Na mesto direktorja je lahko brez javnega natečaja imenovan dotedanji
predstojnik vladne službe, če izpolnjuje predpisane pogoje.
10. člen
Ta zakon začne veljati naslednji dan po
objavi v Uradnem listu Republike Slovenije.«.

Zakon o spremembah in dopolnitvah zakona o
organizaciji in delovnem področju ministrstev – ZODPM-C (Uradni list RS, št. 30/01)
spreminja 27. člen zakona tako, da se glasi:
»27. člen
Do roka iz prejšnjega člena nadaljujejo z
delom z dosedanjim delovnim področjem in organi v njihovi sestavi, kolikor ni s
tem zakonom drugače določeno:
-      
Ministrstvo za notranje zadeve,
-      
Ministrstvo za zunanje zadeve,
-      
Ministrstvo za finance,
-      
Ministrstvo za obrambo,
-      
Ministrstvo za promet in zveze,
-      
Ministrstvo za kulturo,
-      
Ministrstvo za šolstvo in šport,
-      
Ministrstvo za znanost in tehnologijo,
-      
Ministrstvo za varstvo okolja in urejanje
prostora kot Ministrstvo za okolje in prostor,
-      
Ministrstvo za pravosodje in upravo kot
Ministrstvo za pravosodje,
-      
Ministrstvo za kmetijstvo in gozdarstvo kot
Ministrstvo za kmetijstvo, gozdarstvo in prehrano,
-      
Ministrstvo za industrijo in gradbeništvo,
Ministrstvo za malo gospodarstvo, Ministrstvo za energetiko in Ministrstvo za
turizem in gostinstvo kot Ministrstvo za gospodarske dejavnosti,
-      
Ministrstvo za trgovino in Ministrstvo za
planiranje kot Ministrstvo za ekonomske odnose in razvoj,
-      
Ministrstvo za zdravje,
družino in socialno varstvo kot Ministrstvo za zdravje,
-       Ministrstvo za delo in Ministrstvo za borce in vojaške invalide kot
Ministrstvo za delo, družino in socialne zadeve.«;
ter vsebuje naslednjo končno določbo:
»27. člen
Ta zakon začne veljati naslednji dan po
objavi v Uradnem listu Republike Slovenije.«.

Zakon o državni upravi – ZDU-1 (Uradni list
RS, št. 52/02)
v zvezi s prenehanjem veljavnosti 25. c člena zakona določa: 
»83. člen
[…]
Z zaprisego ministrov po prvih
parlamentarnih volitvah od uveljavitve tega zakona preneha veljati 25.c člen
zakona o vladi; s tem dnem se začnejo uporabljati določbe 17. člena tega
zakona.«,
ter vsebuje naslednjo končno določbo:
»84. člen
Ta zakon začne veljati petnajsti dan po
objavi v Uradnem listu Republike Slovenije.«.

Zakon o spremembah in dopolnitvah Zakona o
Vladi Republike Slovenije – ZVRS-D (Uradni list RS, št. 123/04)
vsebuje naslednjo prehodno in končno določbo:
»8. člen
Minister za informacijsko družbo in
minister za šolstvo, znanost in šport nadaljujeta z opravljanjem funkcije do
nastopa funkcije nove vlade.
Ta zakon začne veljati naslednji dan po
objavi v Uradnem listu Republike Slovenije.«.

Zakon o dopolnitvi Zakona o Vladi Republike
Slovenije – ZVRS-E (Uradni list RS, št. 109/08)
vsebuje naslednjo končno določbo:
»KONČNA DOLOČBA
2. člen
Ta zakon začne veljati naslednji dan po
objavi v Uradnem listu Republike Slovenije.«.

Zakon o upravljanju kapitalskih naložb
Republike Slovenije – ZUKN (Uradni list RS, št. 38/10)
vsebuje naslednjo končno določbo:
»45. člen
(začetek veljavnosti)
Ta zakon začne veljati petnajsti dan po
objavi v Uradnem listu Republike Slovenije.«.

Zakon o spremembah in dopolnitvah zakona o
Vladi Republike Slovenije – ZVRS-F (Uradni list RS, št. 8/12)
vsebuje naslednje prehodne in končne določbe:
»PREHODNE IN KONČNE DOLOČBE
3. člen
V Zakonu o državni upravi (Uradni list RS,
št. 113/05 – uradno prečiščeno besedilo, 89/07 – odločba US, 126/07 – ZUP-E,
48/09 in 8/10 – ZUP-G; v nadaljnjem besedilu: Zakon o državni upravi) se prvi
odstavek 17. člena spremeni tako, da se glasi: 
»V ministrstvu se lahko imenujeta največ
dve državni sekretarki oziroma državna sekretarja (v nadaljnjem besedilu:
državni sekretar).«.
4. člen
Zakon o državni upravi se uskladi z
določbami tega zakona najkasneje v treh mesecih od dne, ko prisežejo ministri,
imenovani po tem zakonu. 
Od dne, ko prisežejo pristojni ministri, pa
do dne uveljavitve Zakona o državni upravi iz prejšnjega odstavka nadaljujejo z
delom: 
-      
Ministrstvo za gospodarstvo kot Ministrstvo za
gospodarski razvoj in tehnologijo z delovnimi področji Ministrstva za
gospodarstvo, razen delovnega področja energetike, rudarstva in učinkovite rabe
energije, in delom delovnega področja Ministrstva za visoko šolstvo, znanost in
tehnologijo, ki se nanaša na tehnologijo, pošto ter meroslovje, kot jih
določata 30. in 39.a člen Zakona o državni upravi, 
-      
Ministrstvo za šolstvo in šport kot Ministrstvo
za izobraževanje, znanost, kulturo in šport z delovnimi področji Ministrstva za
šolstvo in šport, Ministrstva za kulturo in delom delovnega področja
Ministrstva za visoko šolstvo, znanost in tehnologijo, ki se nanaša na visoko
šolstvo, znanost in raziskovanje, kot jih določajo 33., 39. in 39.a člen Zakona
o državni upravi, 
-      
Ministrstvo za promet kot Ministrstvo za
infrastrukturo in prostor z delovnimi področji Ministrstva za promet, delom
delovnega področja Ministrstva za okolje in prostor, ki se nanaša na prostor,
delom delovnega področja Ministrstva za gospodarstvo, ki se nanaša na
energetiko, rudarstvo in učinkovito rabo energije, in delom delovnega področja
Ministrstva za visoko šolstvo, znanost in tehnologijo, ki se nanaša na elektronske
komunikacije, pospeševanje informacijske družbe na področjih, ki ne sodijo v
delovna področja drugih ministrstev, ter usklajevanje dela na področju
informacijske družbe, kot jih določajo 30., 36., 38. in 39.a člen Zakona o
državni upravi, 
-      
Ministrstvo za kmetijstvo, gozdarstvo in
prehrano kot Ministrstvo za kmetijstvo in okolje z delovnimi področji
Ministrstva za kmetijstvo, gozdarstvo in prehrano ter delom delovnega področja
Ministrstva za okolje in prostor, ki se nanaša na okolje, kot jih določata 32.
in 36. člen Zakona o državni upravi, 
-      
Ministrstvo za pravosodje kot Ministrstvo za
pravosodje in javno upravo z delovnimi področji Ministrstva za pravosodje,
razen delovnega področja organizacije in statusa državnega tožilstva in nadzora
nad poslovanjem državnega tožilstva, in delovnimi področji Ministrstva za javno
upravo, kot jih določata 31. in 37. člen Zakona o državni upravi. 
Z dnem, ko prisežejo pristojni ministri, pa
do dne uveljavitve Zakona o državni upravi iz prvega odstavka tega člena
preide: 
-      
del delovnega področja Ministrstva za
pravosodje, ki se nanaša na organizacijo in status državnega tožilstva in
nadzora nad poslovanjem državnega tožilstva, v pristojnost Ministrstva za
notranje zadeve, 
-      
del delovnega področja Ministrstva za zunanje
zadeve, ki se nanaša na gospodarsko diplomacijo, v pristojnost Ministrstva za
gospodarski razvoj in tehnologijo, 
-      
del delovnega področja Službe Vlade Republike
Slovenije za lokalno samoupravo in regionalno politiko, ki se nanaša na
področje lokalne samouprave, v pristojnost Ministrstva za pravosodje in javno
upravo, 
-      
del delovnega področja Službe Vlade Republike
Slovenije za lokalno samoupravo in regionalno politiko, ki se nanaša na
področje regionalnega razvoja in evropske kohezijske politike, v pristojnost
Ministrstva za gospodarski razvoj in tehnologijo, 
-      
del delovnega področja Službe Vlade Republike
Slovenije za razvoj in evropske zadeve, ki se nanaša na področje razvoja, v
pristojnost Ministrstva za gospodarski razvoj in tehnologijo, 
-      
del delovnega področja Službe Vlade Republike
Slovenije za razvoj in evropske zadeve, ki se nanaša na področje evropskih
zadev, v pristojnost Ministrstva za zunanje zadeve. 
S prevzemom delovnih področij Ministrstva
za javno upravo, Ministrstva za kulturo, Ministrstva za okolje in prostor in
Ministrstva za visoko šolstvo, znanost in tehnologijo ter delovnih področij
Službe Vlade Republike Slovenije za lokalno samoupravo in regionalno politiko
in Službe Vlade Republike Slovenije za razvoj in evropske zadeve, ta
ministrstva in službi prenehajo delovati. 
Akti o notranji organizaciji in
sistemizaciji delovnih mest se morajo uskladiti s tem zakonom najkasneje do 1.
aprila 2012. Najkasneje do tega datuma pristojna ministrstva iz drugega in
tretjega odstavka tega člena prevzamejo naloge v skladu s tem zakonom, ustrezne
javne uslužbence, opremo prostore in pravice proračunske porabe. Potek prevzema
podrobneje ureja vlada. 
Minister za gospodarstvo, minister za
visoko šolstvo, znanost in tehnologijo, minister za pravosodje, minister za
javno upravo, minister za promet, minister za kmetijstvo, gozdarstvo in
prehrano, minister za okolje in prostor, minister za kulturo, minister za
šolstvo in šport, minister brez resorja za razvoj in evropske zadeve in državni
sekretar za lokalno samoupravo in regionalno politiko nadaljujejo z
opravljanjem tekočih poslov do zaprisege nove Vlade Republike Slovenije.
5. člen
Ta zakon začne veljati naslednji dan po
objavi v Uradnem listu Republike Slovenije.«.

Zakon o spremembah in dopolnitvah zakona o
Vladi Republike Slovenije – ZVRS-G (Uradni list RS, št. 21/13)
vsebuje naslednje prehodne in končne določbe:
»PREHODNE IN KONČNE DOLOČBE
3. člen
Zakon o državni upravi (Uradni list RS, št.
113/05 – uradno prečiščeno besedilo, 89/07 – odločba US, 126/07 – ZUP-E, 48/09,
8/10 – ZUP-G in 21/12; v nadaljnjem besedilu: Zakon o državni upravi) se
uskladi z določbami tega zakona najkasneje v treh mesecih od dne, ko prisežejo
ministri, imenovani po tem zakonu. 
Od dne, ko prisežejo pristojni ministri, pa
do dne uveljavitve Zakona o državni upravi iz prejšnjega odstavka nadaljujejo z
delom: 
-      
Ministrstvo za izobraževanje, znanost, kulturo
in šport kot Ministrstvo za izobraževanje, znanost in šport z delovnimi
področji Ministrstva za izobraževanje, znanost, kulturo in šport, razen
delovnega področja, ki se nanaša na naloge ustvarjanja, umetnosti, kulture,
kulturne dediščine, medijev, slovenskega jezika in verskih skupnosti, kot jih
določa 39. člen Zakona o državni upravi; 
-      
Ministrstvo za pravosodje in javno upravo kot
Ministrstvo za pravosodje z delovnimi področji Ministrstva za pravosodje in
javno upravo, razen delovnega področja, ki se nanaša na naloge na področjih
javne uprave, sistemskega urejanja organiziranosti in delovanja javnega
sektorja, sistema javnih uslužbencev, plačnega sistema v javnem sektorju,
elektronskega poslovanja, dostopa do informacij javnega značaja, delovanja
nevladnih organizacij, sistemskega urejanja gospodarskih javnih služb,
sistemskega urejanja ravnanja s stvarnim premoženjem države ter naloge na
področju lokalne samouprave, in delom delovnega področja Ministrstva za
notranje zadeve, ki se nanaša na organizacijo in status državnega tožilstva,
pravosodni nadzor nad poslovanjem državnega tožilstva, pravosodno upravo za
področje državnega tožilstva, mednarodno sodelovanje in mednarodno pravno pomoč
v delu, ki se nanaša na državna tožilstva, kot jih določata 37. in 34. člen
Zakona o državni upravi; 
-      
Ministrstvo za notranje zadeve kot Ministrstvo
za notranje zadeve in javno upravo z delovnimi področji Ministrstva za notranje
zadeve, razen delovnega področja, ki se nanaša na organizacijo in status
državnega tožilstva, pravosodni nadzor nad poslovanjem državnega tožilstva,
pravosodno upravo za področje državnega tožilstva, mednarodno sodelovanje in
mednarodno pravno pomoč v delu, ki se nanaša na državna tožilstva, in delom
delovnega področja Ministrstva za pravosodje in javno upravo, ki se nanaša na
naloge na področjih javne uprave, sistemskega urejanja organiziranosti in
delovanja javnega sektorja, sistema javnih uslužbencev, plačnega sistema v
javnem sektorju, elektronskega poslovanja, dostopa do informacij javnega
značaja, delovanja nevladnih organizacij, sistemskega urejanja gospodarskih
javnih služb, sistemskega urejanja ravnanja s stvarnim premoženjem države ter
naloge na področju lokalne samouprave, kot jih določata 34. in 37. člen Zakona
o državni upravi. 
Z dnem, ko prisežejo pristojni ministri, se
ustanovi Ministrstvo za kulturo in s tem dnem pridobi status proračunskega
uporabnika. Ministrstvo opravlja naloge na področjih ustvarjanja, umetnosti,
kulture, kulturne dediščine, medijev, slovenskega jezika in verskih skupnosti. 
Akti o notranji organizaciji in
sistemizaciji delovnih mest ministrstev se morajo uskladiti s tem zakonom
najkasneje v dveh mesecih po uveljavitvi tega zakona. Najkasneje do tega datuma
pristojna ministrstva iz drugega in tretjega odstavka tega člena prevzamejo
naloge v skladu s tem zakonom, ustrezne javne uslužbence, opremo,
dokumentacijo, prostore in pravice proračunske porabe. Potek prevzema
podrobneje ureja vlada. 
Kandidati za ministra za izobraževanje,
znanost in šport, ministra za kulturo, ministra za notranje zadeve in javno
upravo ter ministra za pravosodje se predstavijo delovnim telesom Državnega
zbora Republike Slovenije za tista delovna področja, na katerih bodo v skladu z
Zakonom o državni upravi in določbami drugega in tretjega odstavka tega člena
opravljali funkcijo ministra. 
Minister, pristojen za izobraževanje,
znanost, kulturo in šport, minister, pristojen za notranje zadeve, minister,
pristojen za pravosodje in javno upravo ter minister, pristojen za delo,
družino in socialne zadeve, nadaljujejo z opravljanjem tekočih poslov do
prisege nove Vlade Republike Slovenije.
4. člen
Ta zakon začne veljati naslednji dan po
objavi v Uradnem listu Republike Slovenije.«.

Zakon o spremembah in dopolnitvah Zakona o
državni upravi – ZDU-1G (Uradni list RS, št. 47/13)
vsebuje naslednjo končno določbo:
»20. člen
Ta zakon začne veljati naslednji dan po
objavi v Uradnem listu Republike Slovenije.«.

Zakon o spremembah in dopolnitvah Zakona o
Vladi Republike Slovenije – ZVRS-H (Uradni list RS, št. 65/14)
vsebuje naslednje prehodne in končne določbe:
»PREHODNE IN KONČNE DOLOČBE
3. člen
Zakon o državni upravi (Uradni list RS, št.
113/05 – uradno prečiščeno besedilo, 89/07 – odl. US, 126/07 – ZUP-E, 48/09,
8/10 – ZUP-G, 8/12 – ZVRS-F, 21/12, 47/13 in 12/14; v nadaljnjem besedilu:
Zakon o državni upravi) se uskladi z določbami tega zakona najkasneje v 90-ih
dneh, od dne, ko prisežejo ministri, imenovani po tem zakonu. 
Z dnem, ko prisežejo pristojni ministri, pa
do dne uveljavitve Zakona o državni upravi iz prejšnjega odstavka nadaljujejo z
delom, kot isti proračunski uporabnik: 
-      
Ministrstvo za infrastrukturo in prostor kot
Ministrstvo za infrastrukturo z delovnim področjem Ministrstva za
infrastrukturo in prostor, razen delovnega področja prostora in stanovanjske
politike, kot ju določa 38. člen Zakona o državni upravi; 
-      
Ministrstvo za kmetijstvo in okolje kot
Ministrstvo za kmetijstvo, gozdarstvo in prehrano z delovnim področjem
Ministrstva za kmetijstvo in okolje, razen delovnega področja varovanja okolja,
ohranjanja narave, upravljanja voda, podnebnih sprememb, javnih služb varstva
okolja, javnih služb ohranjanja narave, javnih služb urejanja voda, varstva pred
ionizirajočimi sevanji, odprave posledic naravnih nesreč in investicij v
okoljsko ter vodno infrastrukturo, kot jih določa 32. člen Zakona o državni
upravi. 
Z dnem, ko prisežejo pristojni ministri, pa
do dne uveljavitve Zakona o državni upravi iz prvega odstavka tega člena
preide: 
-      
del delovnega področja Ministrstva za delo,
družino, socialne zadeve in enake možnosti, ki se nanaša socialno podjetništvo,
v pristojnost Ministrstva za gospodarski razvoj in tehnologijo; 
-      
del delovnega področja Ministrstva za notranje
zadeve, ki se nanaša na javno upravo, sistemsko urejanje organiziranosti in
delovanja javnega sektorja, sistem javnih uslužbencev, plačni sistem v javnem
sektorju, volilno in referendumsko zakonodajo, sistemsko urejanje splošnega
upravnega postopka, upravno poslovanje, elektronsko poslovanje javne uprave,
dostop do informacij javnega značaja, delovanje nevladnih organizacij, lokalno
samoupravo, kakovost javne uprave, boljšo zakonodajo ter odpravo
administrativnih ovir, v pristojnost Ministrstva za javno upravo; 
-      
del delovnega področja Ministrstva za
pravosodje, ki se nanaša na sistemsko urejanje gospodarskih javnih služb,
sistemsko urejanje ravnanja s stvarnim premoženjem države in lokalnih
skupnosti, načrtovanje in koordiniranje prostorskih potreb pravosodnih organov
in organov državne uprave, vodenje investicij za potrebe dveh ali več organov
državne uprave oziroma za potrebe posameznega organa državne uprave na podlagi
pooblastila in druge naloge na področju ravnanja s stvarnim premoženjem v skladu
z zakonom ali aktom vlade, v pristojnost Ministrstva za javno upravo. 
Z dnem, ko prisežejo pristojni ministri, se
ustanovi: 
-      
Ministrstvo za okolje in prostor in s tem dnem
pridobi status proračunskega uporabnika. Ministrstvo opravlja naloge s področja
varovanja okolja, ohranjanja narave, upravljanja voda, podnebnih sprememb,
javnih služb varstva okolja, javnih služb ohranjanja narave, javnih služb
urejanja voda, varstva pred ionizirajočimi sevanji, odprave posledic naravnih
nesreč in investicij v okoljsko ter vodno infrastrukturo in naloge s področja
prostora in stanovanjske politike. 
-      
Ministrstvo za javno upravo in s tem dnem
pridobi status proračunskega uporabnika. Ministrstvo opravlja naloge s področja
javne uprave, sistemskega urejanja organiziranosti in delovanja javnega
sektorja, sistema javnih uslužbencev, plačnega sistema v javnem sektorju,
volilne in referendumske zakonodaje, političnega sistema, sistemskega urejanja
splošnega upravnega postopka, upravnega poslovanja, elektronskega poslovanja javne
uprave, dostopa do informacij javnega značaja, delovanja nevladnih organizacij,
lokalne samouprave, kakovosti javne uprave, boljše zakonodaje ter odprave
administrativnih ovir in naloge s področja sistemskega urejanja gospodarskih
javnih služb ter naloge na področju sistemskega urejanja ravnanja s stvarnim
premoženjem države in lokalnih skupnosti, načrtovanja in koordiniranja
prostorskih potreb pravosodnih organov in organov državne uprave, vodenja
investicij za potrebe dveh ali več organov državne uprave oziroma za potrebe
posameznega organa državne uprave na podlagi pooblastila in druge naloge na
področju ravnanja s stvarnim premoženjem v skladu z zakonom ali aktom vlade. 
Akti o notranji organizaciji in
sistemizaciji delovnih mest ministrstev se morajo uskladiti s tem zakonom
najkasneje do 1. januarja 2015. Najkasneje do tega datuma pristojna ministrstva
iz drugega, tretjega in četrtega odstavka tega člena prevzamejo naloge v skladu
s tem zakonom, ustrezne javne uslužbence, opremo, dokumentacijo, prostore in
pravice proračunske porabe. 
Kandidati za ministra za javno upravo,
ministra za okolje in prostor, ministra za kmetijstvo, gozdarstvo in prehrano,
ministra za notranje zadeve, ministra za pravosodje, ministra za gospodarski
razvoj in tehnologijo ter ministra za infrastrukturo se predstavijo delovnim
telesom Državnega zbora Republike Slovenije za tista delovna področja, na
katerih bodo v skladu z Zakonom o državni upravi in določbami drugega, tretjega
in četrtega odstavka tega člena opravljali funkcijo ministra. 
Minister za gospodarski razvoj in
tehnologijo, minister za kmetijstvo in okolje, minister za notranje zadeve,
minister za infrastrukturo in prostor, ministrica za delo, družino, socialne
zadeve in enake možnosti ter minister za pravosodje nadaljujejo z opravljanjem
tekočih poslov do zaprisege nove Vlade Republike Slovenije.
4. člen
Do začetka uporabe rebalansa proračuna
države, sprememb proračuna države oziroma novega proračuna države se sredstva
za delovanje prenesenih delovnih področij in novoustanovljenih ministrstev
zagotavljajo v okviru ministrstev, katerih del so bila ta delovna področja do
uveljavitve tega zakona.
5. člen
Ta zakon začne veljati naslednji dan po
objavi v Uradnem listu Republike Slovenije.«.

Zakon o spremembi Zakona o Vladi Republike
Slovenije – ZVRS-I (Uradni list RS, št. 55/17)
vsebuje naslednjo prehodno in končno določbo:
»PREHODNA IN KONČNA DOLOČBA
2. člen
Vlada podrobneje uredi vsebine iz devetega
odstavka spremenjenega 20. člena zakona v šestih mesecih po uveljavitvi
tega zakona. Do takrat Svet za nacionalno varnost in sekretariat Sveta za
nacionalno varnost delujeta v skladu z Zakonom o Vladi Republike Slovenije
(Uradni list RS, št. 24/05 – uradno prečiščeno besedilo, 109/08, 38/10 –
ZUKN, 8/12, 21/13, 47/13 – ZDU-1G in 65/14) in Odlokom o Svetu za nacionalno
varnost (Uradni list RS, št. 76/14), Nacionalni center za krizno
upravljanje in medresorska analitična skupina pa v skladu z Uredbo o organizaciji
in delovanju Nacionalnega centra za krizno upravljanje (Uradni list RS,
št. 9/06).
3. člen
Ta zakon začne veljati petnajsti dan po
objavi v Uradnem listu Republike Slovenije.«.

Zakon o spremembah Zakona o Vladi Republike
Slovenije – ZVRS-J (Uradni list RS, št. 163/22)
vsebuje naslednje prehodne in končne določbe:
»PREHODNE IN KONČNE DOLOČBE
2. člen
Zakon o državni upravi (Uradni list RS,
št. 113/05 – uradno prečiščeno besedilo, 89/07 – odl. US, 126/07 – ZUP-E,
48/09, 8/10 – ZUP-G, 8/12 – ZVRS-F, 21/12, 47/13, 12/14, 90/14, 51/16, 36/21,
82/21 in 189/21; v nadaljnjem besedilu: Zakon o državni upravi) se uskladi z
določbami tega zakona najkasneje v štirih mesecih od dne, ko prisežejo ministri,
imenovani po tem zakonu.
Z dnem, ko prisežejo pristojni ministri, pa
do dne uveljavitve Zakona o državni upravi iz prejšnjega odstavka nadaljujejo z
delom kot isti proračunski uporabnik:
1.    
Ministrstvo za zunanje zadeve kot Ministrstvo
za zunanje in evropske zadeve z delovnim področjem Ministrstva za zunanje
zadeve kot ga določa 41. člen Zakona o državni upravi.
2.    
Ministrstvo za izobraževanje, znanost in šport
kot Ministrstvo za vzgojo in izobraževanje z delovnim področjem Ministrstva za
izobraževanje, znanost in šport kot ga določa 39. člen Zakona o državni
upravi, razen delovnega področja visokega šolstva, znanosti, raziskovanja in
športa.
3.    
Ministrstvo za gospodarski razvoj in
tehnologijo kot Ministrstvo za gospodarstvo, turizem in šport z delovnim
področjem Ministrstva za gospodarski razvoj in tehnologijo kot ga določa
30. člen Zakona o državni upravi, razen delovnega področja regionalnega
razvoja, tehnologije in oskrbe z naftnimi derivati.
4.    
Ministrstvo za okolje in prostor kot
Ministrstvo za naravne vire in prostor z delovnim področjem Ministrstva za
okolje in prostor kot ga določa 38.a člen Zakona o državni upravi, razen
delovnega področja varovanja okolja, celovite presoje vplivov na okolje,
upravnih postopkov na področju okolja, sistemskega urejanja javnih služb
varstva okolja, ravnanja z gensko spremenjenimi organizmi, podnebnih sprememb,
ravnanja z odpadki in učinkovite rabe virov ter stanovanjske politike.
Z dnem, ko prisežejo pristojni ministri, pa
do dne uveljavitve Zakona o državni upravi iz prvega odstavka tega člena preide:
-      
del delovnega področja Ministrstva za
gospodarski razvoj in tehnologijo, ki se nanaša na delovno področje
tehnologije, v pristojnost Ministrstva za visoko šolstvo, znanost in inovacije;
-      
del delovnega področja Ministrstva za
izobraževanje, znanost in šport, ki se nanaša na delovno področje visokega
šolstva, znanosti in raziskovanja, v pristojnost Ministrstva za visoko šolstvo,
znanost in inovacije;
-      
del delovnega področja Ministrstva za okolje in
prostor, ki se nanaša na delovno področje stanovanjske politike, v pristojnost
Ministrstva za solidarno prihodnost;
-      
del delovnega področja Ministrstva za
izobraževanje, znanost in šport, ki se nanaša na delovno področje športa, v
pristojnost Ministrstva za gospodarstvo, turizem in šport;
-      
del delovnega področja Ministrstva za
gospodarski razvoj in tehnologijo, ki se nanaša na delovno področje oskrbe z
naftnimi derivati, v pristojnost Ministrstva za okolje, podnebje in energijo;
-      
del delovnega področja Ministrstva za
gospodarski razvoj in tehnologijo, ki se nanaša na delovno področje
regionalnega razvoja, v pristojnost Ministrstva za kohezijo in regionalni
razvoj;
-      
del delovnega področja Ministrstva za zdravje,
ki se nanaša na delovno področje dolgotrajne oskrbe, v pristojnost Ministrstva
za solidarno prihodnost;
-      
del delovnega področja Ministrstva za
infrastrukturo, ki se nanaša na delovno področje rudarstva, v pristojnost
Ministrstva za naravne vire in prostor;
-      
del delovnega področja Ministrstva za
infrastrukturo, ki se nanaša na delovno področje javnega potniškega prometa,
trajnostne mobilnosti, prometne politike, energetike, učinkovite rabe in
obnovljivih virov energije, v pristojnost Ministrstva za okolje, podnebje in
energijo;
-      
del delovnega področja Ministrstva za okolje in
prostor, ki se nanaša na delovno področje varovanja okolja, celovite presoje
vplivov na okolje, upravnih postopkov na področju okolja, sistemskega urejanja
javnih služb varstva okolja, ravnanja z gensko spremenjenimi organizmi,
podnebnih sprememb, ravnanja z odpadki in učinkovite rabe virov, v pristojnost
Ministrstva za okolje, podnebje in energijo;
-      
del delovnega področja Ministrstva za javno
upravo, ki se nanaša na delovno področje upravljanja z informacijsko
komunikacijskimi sistemi in zagotavljanja elektronskih storitev javne uprave,
zagotavljanja delovanja državnega portala eUprava, varnih predalov, centralne
storitve za spletno prijavo in elektronski podpis, v pristojnost Ministrstva za
digitalno preobrazbo;
-      
delovno področje Službe Vlade Republike
Slovenije za razvoj in evropsko kohezijsko politiko v pristojnost Ministrstva
za kohezijo in regionalni razvoj;
-      
delovno področje Službe Vlade Republike
Slovenije za digitalno preobrazbo v pristojnost Ministrstva za digitalno
preobrazbo.
Z dnem, ko prisežejo pristojni ministri, se
ustanovi in s tem dnem pridobi status proračunskega uporabnika:
-      
Ministrstvo za okolje, podnebje in energijo, ki
opravlja naloge z delovnega področja javnega potniškega prometa, trajnostne
mobilnosti, prometne politike, energetike, oskrbe z naftnimi derivati,
učinkovite rabe in obnovljivih virov energije, varovanja okolja, celovite
presoje vplivov na okolje, upravnih postopkov na področju okolja, sistemskega
urejanja javnih služb varstva okolja, ravnanja z gensko spremenjenimi
organizmi, podnebnih sprememb, ravnanja z odpadki in učinkovite rabe virov;
-      
Ministrstvo za solidarno prihodnost, ki
opravlja naloge z delovnega področja dolgotrajne oskrbe, stanovanjske politike,
razvijanja in promocije modelov lastništva zaposlenih in participativnega
upravljanja v podjetjih, udeležbe delavcev pri dobičku ter ostalih politik
ekonomske demokracije;
-      
Ministrstvo za visoko šolstvo, znanost in
inovacije, ki opravlja naloge z delovnega področja visokega šolstva, znanosti,
raziskovanja, razvoja tehnologij in inovacij;
-      
Ministrstvo za digitalno preobrazbo, ki
opravlja naloge z delovnega področja informacijske družbe, elektronskih
komunikacij, upravljanja z informacijsko komunikacijskimi sistemi in
zagotavljanja elektronskih storitev javne uprave, zagotavljanja delovanja
državnega portala eUprava, varnih predalov, centralne storitve za spletno
prijavo in elektronski podpis;
-      
Ministrstvo za kohezijo in regionalni razvoj,
ki opravlja naloge z delovnega področja regionalnega razvoja, evropske
kohezijske politike in razvojnega načrtovanja z nacionalnimi dokumenti
razvojnega načrtovanja in evropske kohezijske politike, na podlagi katerih
lahko Republika Slovenija prejema kohezijska sredstva iz evropskega proračuna,
naloge upravljanja za potrebe evropskih strukturnih skladov in kohezijskega
sklada, ki izhajajo iz pravnega reda Evropske unije s področja kohezijske
politike, ter naloge upravljanja za potrebe drugih finančnih mehanizmov.
Akti o notranji organizaciji in
sistemizaciji delovnih mest ministrstev se morajo uskladiti s tem zakonom
najkasneje v treh mesecih po uveljavitvi tega zakona. Najkasneje do tega datuma
pristojna ministrstva iz drugega, tretjega in četrtega odstavka tega člena
prevzamejo naloge v skladu s tem zakonom, ustrezne javne uslužbence, opremo,
dokumentacijo, prostore in pravice proračunske porabe.
Kandidati za ministra za infrastrukturo,
ministra za vzgojo in izobraževanje, ministra za gospodarstvo, turizem in
šport, ministra za naravne vire in prostor, ministra za solidarno prihodnost,
ministra za okolje, podnebje in energijo, ministra za visoko šolstvo, znanost
in inovacije, ministra za zdravje, ministra za javno upravo, ministra za
digitalno preobrazbo ter ministra za kohezijo in regionalni razvoj se
predstavijo delovnim telesom Državnega zbora Republike Slovenije za tista
delovna področja, na katerih bodo v skladu z Zakonom o državni upravi in
določbami drugega, tretjega in četrtega odstavka tega člena opravljali funkcijo
ministra.
Minister za zunanje zadeve, minister za
gospodarski razvoj in tehnologijo, ministrica za izobraževanje, znanost in
šport, minister za okolje in prostor, minister brez resorja, pristojen za
razvoj in evropsko kohezijsko politiko ter minister brez resorja, pristojen za
digitalno preobrazbo, nadaljujejo z opravljanjem tekočih poslov do zaprisege
nove Vlade Republike Slovenije.
3. člen
Z dnem ustanovitve Ministrstva za digitalno
preobrazbo do uskladitve določb Zakona o elektronskih komunikacijah (Uradni
list RS, št. 109/12, 110/13, 40/14 – ZIN-B, 54/14 – odl. US, 81/15, 40/17
in 189/21 – ZDU-1M), Zakona o elektronskem poslovanju na trgu (Uradni list RS,
št. 96/09 – uradno prečiščeno besedilo, 19/15 in 189/21 – ZDU-1M), Zakona
o dostopnosti spletišč in mobilnih aplikacij (Uradni list RS, št. 30/18,
95/21 – ZInfV-A in 189/21 – ZDU-1M), Zakona o digitalni radiodifuziji (Uradni
list RS, št. 102/07, 85/10, 47/12, 109/12 – ZEKom-1 in 189/21 – ZDU-1M),
Zakona o pogojnem dostopu do zaščitenih elektronskih storitev (Uradni list RS,
št. 43/04 in 189/21 – ZDU-1M), Zakona o vračanju vlaganj v javno telekomunikacijsko
omrežje (Uradni list RS, št. 54/07 – uradno prečiščeno besedilo, 41/11 in
189/21 – ZDU-1M), Zakona o elektronski identifikaciji in storitvah zaupanja
(Uradni list RS, št. 121/21 in 189/21 – ZDU-1M) in Zakona o kritični
infrastrukturi (Uradni list RS, št. 75/17 in 189/21 – ZDU-1M) s tem
zakonom, naloge službe Vlade Republike Slovenije, pristojne za elektronske
komunikacije, oziroma službe Vlade Republike Slovenije, pristojne za
informacijsko družbo, po teh zakonih opravlja ministrstvo, pristojno za
digitalno preobrazbo, naloge predstojnika te službe pa minister, pristojen za
digitalno preobrazbo.
4. člen
Do začetka uporabe rebalansa proračuna
države ali sprememb proračuna države ali novega proračuna države se sredstva za
delovanje prenesenih delovnih področij in novoustanovljenih ministrstev
zagotavljajo v okviru ministrstev oziroma služb Vlade Republike Slovenije,
katerih del so bila ta delovna področja do uveljavitve tega zakona.
5. člen
Z dnem ustanovitve Ministrstva za kohezijo
in regionalni razvoj in Ministrstva za digitalno preobrazbo prenehata veljati:
-      
Odlok o ustanovitvi in nalogah Službe Vlade
Republike Slovenije za razvoj in evropsko kohezijsko politiko (Uradni list RS,
št. 15/14, 69/14, 24/17 in 78/20),
-      
Odlok o ustanovitvi in nalogah Službe Vlade Republike
Slovenije za digitalno preobrazbo (Uradni list RS, št. 121/21).
6. člen
Ta zakon začne veljati naslednji dan po
objavi v Uradnem listu Republike Slovenije.«.