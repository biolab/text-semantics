1. člen
Republika Slovenija jamči vračilo kreditov,
ki jih bo najel ELES – Elektro Slovenija, javno podjetje za prenos, nakup,
prodajo, uvoz in izvoz električne energije, Ljubljana, Hajdrihova 2, za
financiranje dokončanja gradnje slovenskega dela HE Golica.
Republika Slovenija daje jamstvo za najete
kredite, povečane za obresti, do skupne višine 71.142.598,00 DEM ali tolarske
protivrednosti na dan črpanja kredita.
2. člen
Posamezne garancije za zavarovanje
izpolnitve obveznosti Republike Slovenije izda minister, pristojen za finance,
potem ko so znani pogoji posameznih kreditov in ko z njimi soglaša ministrstvo,
pristojno za finance.
Način zavarovanja regresnega zahtevka
Republike Slovenije do ELES – Elektro Slovenija se uredi s posebno pogodbo, ki
jo s tem javnim podjetjem sklene ministrstvo, pristojno za finance.
3. člen
Ta zakon začne veljati naslednji dan po
objavi v Uradnem listu Republike Slovenije.
Št. 450-07/93-5/2
Ljubljana, dne 23. junija 1993.
Predsednik
Državnega zbora
Republike Slovenije
mag. Herman Rigelnik l. r.