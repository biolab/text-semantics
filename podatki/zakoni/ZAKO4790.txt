1. SPLOŠNE DOLOČBE
1. člen
(vsebina zakona)
Ta zakon ureja delniške družbe, ki so pravne naslednice pooblaščenih
investicijskih družb (v nadaljnjem besedilu: družbe naslednice). Zaradi varstva
delničarjev in delničark (v nadaljnjem besedilu: delničarjev) zanje uvaja
obveznost statusa javne družbe, nekatere posebne določbe glede na ureditev v
zakonih, ki urejajo trg vrednostnih papirjev, gospodarske družbe in prevzeme,
obveznost obveščanja in poročanja ter dodaten nadzor Agencije za trg
vrednostnih papirjev (v nadaljnjem besedilu: agencija).
2. DRUŽBA – PRAVNA NASLEDNICA POOBLAŠČENE INVESTICIJSKE
DRUŽBE
2. člen
(področje uporabe)
(1) Družba, ki je pravna naslednica pooblaščene investicijske
družbe je:
-       
redna delniška družba, ki je nastala s preoblikovanjem pooblaščene
investicijske družbe po 143.a členu Zakona o investicijskih skladih in družbah
za upravljanje (Uradni list RS, št. 6/94, 68/96 – odločba US, 25/97, 32/97,
10/98, 26/99, 56/99 – ZTVP-1 in 31/00 – ZP-L, v nadaljnjem besedilu: ZISDU) ter
s preoblikovanjem oziroma razdružitvijo po 33. členu Zakona o prvem
pokojninskem skladu in preoblikovanju pooblaščenih investicijskih družb (Uradni
list RS, št. 50/99, 106/99 – ZPIZ-1, 31/00 – ZP-L, 58/02, 110/02, 61/04 in
54/04 – ZDoh-1, v nadaljnjem besedilu: ZPSPID), ali
-       
delniška družba iz druge alineje tretjega odstavka 3. člena Zakona o
gospodarskih družbah (Uradni list RS, št. 42/06, 60/06 – popravek in 33/07 –
ZSReg-B, v nadaljnjem besedilu: ZGD-1), na katero je bilo bodisi v celoti
bodisi v delu preneseno premoženje družbe iz prve alineje tega odstavka ter
pravice in obveznosti prenosne družbe v zvezi s tem premoženjem, po poti
celotnega ali delnega univerzalnega pravnega nasledstva, na podlagi katerekoli
oblike statusno pravnega preoblikovanja po 579. členu ZGD-1, ali
-       
delniška družba, na katero je bilo preneseno premoženje ter pravice in
obveznosti z nadaljnjim preoblikovanjem družb iz prejšnje alineje tega odstavka
oziroma njihovih celotnih ali delnih univerzalnih pravnih naslednic, na podlagi
katerekoli oblike statusno pravnega preoblikovanja po 579. členu ZGD-1.
(2) Za družbo iz prejšnjega odstavka se smiselno uporabljajo določbe
zakona, ki ureja trg vrednostnih papirjev, o delniški družbi, ki ima status
javne družbe po zakonu, ki ureja trg vrednostnih papirjev oziroma je pridobila
dovoljenje agencije za organizirano trgovanje, in določbe Zakona o prevzemih
(Uradni list RS, št. 79/06, v nadaljnjem besedilu: ZPre-1). Za družbo iz
prejšnjega stavka se smiselno uporabljajo tudi določbe 13. člena Zakona o
investicijskih skladih in družbah za upravljanje (Uradni list RS, št. 26/05 –
uradno prečiščeno besedilo in 28/06 – ZTVP-1B, v nadaljnjem besedilu: ZISDU-1)
o povezanih osebah.
(3) Ne glede na prvi odstavek tega člena, se določbe tega
zakona ne uporabljajo za delniške družbe, ki so v skladu z zakonom, ki ureja
bančništvo, pridobile dovoljenje za opravljanje bančnih storitev in za delniške
družbe, ki so v skladu z zakonom, ki ureja zavarovalništvo, pridobile
dovoljenje za opravljanje zavarovalnih poslov. 
3. člen
(trgovanje z delnicami družbe)
(1) Delnice družbe iz prvega odstavka 2. člena tega zakona morajo
biti uvrščene v trgovanje na organiziran trg vrednostnih papirjev v Republiki
Sloveniji (v nadaljnjem besedilu: organiziran trg vrednostnih papirjev). V
primeru, da delnice niso uvrščene v trgovanje na organiziran trg vrednostnih
papirjev, mora organ vodenja izvesti vse postopke in aktivnosti, potrebne za
uvrstitev delnic v trgovanje na organiziran trg. Z vrednostnimi papirji iz
prvega stavka tega odstavka se lahko prične trgovati na organiziranem trgu
vrednostnih papirjev, če izdajatelj pridobi dovoljenje agencije, pri čemer se
za dovoljenje za organizirano trgovanje in nadaljnjo javno prodajo smiselno uporabljajo
določbe zakona, ki ureja trg vrednostnih papirjev. 
(2) Delnice družbe morajo biti neomejeno prenosljive. Vse omejitve
prenosljivosti določene s statutom družbe so nične. 
(3) V primeru pripojitve družbe iz prvega odstavka 2. člena tega
zakona k nejavni delniški družbi oziroma v primeru njene spojitve z drugo
delniško družbo, mora pridobiti nejavna delniška družba oziroma družba, ki
nastane s spojitvijo, položaj javne družbe, z vsemi pravicami in obveznostmi
takšne družbe, na način iz prvega odstavka tega člena. 
(4) Če delnice družbe naslednice niso vpisane v register vrednostnih
papirjev pri Klirinško depotni družbi, jih mora v ta register vpisati
izdajatelj.
3. POSEBNE DOLOČBE GLEDE NA ZAKON, KI UREJA TRG VREDNOSTNIH
PAPIRJEV IN ZAKON, KI UREJA GOSPODARSKE DRUŽBE TER ZAKON, KI UREJA PREVZEME
4. člen
(posebne določbe glede na zakon, ki ureja trg vrednostnih
papirjev)
(1) Ne glede na zakon, ki ureja trg vrednostnih papirjev, se
za družbe naslednice, ki so se uvrstile v trgovanje na organiziran trg v skladu
s 3. členom tega zakona, uporabljajo določbe tega člena. 
(2) Ne glede na peti odstavek 101. člena Zakona o trgu
finančnih instrumentov (Uradni list RS, št. 67/07, 100/07 – popr. in 69/08)
lahko vsak delničar, ki ni glasoval za sprejetje sklepa o umiku delnic družbe
naslednice z organiziranega trga, tudi če se skupščine ni udeležil zaradi
razlogov na njegovi strani, v treh mesecih po objavi vpisa sklepa v sodni register
zahteva, da družba od njega prevzame delnice za plačilo primerne denarne
odpravnine. 
(3) Za sprejem sklepa o umiku delnic iz trgovanja na organiziranem
trgu je potrebna večina, ki vključuje najmanj 9/10 osnovnega kapitala družbe
oziroma višja večina, če tako določa statut družbe. Pri izračunu kapitalske
večine se od osnovnega kapitala odštejejo lastne delnice. Sklep o umiku delnic
iz trgovanja na organiziranem trgu začne učinkovati z vpisom tega sklepa v
sodni register. 
(4) (razveljavljen)
(5) V primeru iz drugega in četrtega odstavka tega člena je
družba naslednica dolžna objaviti informacijo o umiku delnic iz trgovanja na
organiziranem trgu ter informacijo o primerni denarni odpravnini za delnico na
svojih spletnih straneh, v sistemu elektronskega obveščanja in z javno objavo v
dnevniku, ki se prodaja na celotnem ali pretežnem območju Republike Slovenije.
Informacije iz prejšnjega stavka mora družba naslednica objaviti v desetih
dneh:
-       
od sprejetja sklepa o umiku iz trgovanja na organiziranem trgu, ali
-       
od izdaje sklepa pristojnega organa o izključitvi iz trgovanja na
organiziranem trgu in
-       
po dnevu, ko je ponudila primerno denarno odpravnino delničarjem.
5. člen
(posebne določbe glede na zakon, ki ureja gospodarske
družbe)
(1) Ne glede na določbe zakona, ki ureja gospodarske družbe,
se za družbe naslednice uporabljajo določbe tega člena. 
(2) Za sprejem sklepa skupščine o spremembi statuta in sklepa
o statusnem preoblikovanju je potrebna večina najmanj 3/4 celotnega osnovnega
kapitala družbe. Pri izračunu kapitalske večine se od osnovnega kapitala
odštejejo lastne delnice. Sklep, sprejet v nasprotju s prejšnjima stavkoma, je
ničen. 
(3) Predlog za imenovanje posebnega revizorja zaradi preveritve
ustanovitvenih postopkov ali vodenja posameznih poslov, ki so bili izvršeni po
uveljavitvi tega zakona, lahko skupščini poda deset delničarjev. Če skupščina
tak predlog zavrne, imenuje posebnega revizorja sodišče na predlog najmanj
desetih delničarjev. Posebni revizor je lahko imenovan samo enkrat za
preveritev ustanovitvenega postopka in enkrat za preveritev vodenja posameznega
posla. 
(4) Sodišče imenuje izrednega revizorja zaradi podcenitve postavk
v letnem poročilu na predlog najmanj desetih delničarjev. Ugotovitve izrednega
revizijskega poročila o višini ovrednotenja izpodbijanih postavk lahko z
ugovorom izpodbija najmanj sto delničarjev. Izredni revizor se lahko imenuje
samo enkrat za preveritev pravilnosti ovrednotenja posamezne postavke in enkrat
za dopolnitev prilog k računovodskim izkazom. 
(5) Tožbo za povrnitev škode lahko v svojem imenu in za račun
družbe naslednice vloži najmanj sto delničarjev. 
(6) Družba naslednica mora pri statusnem preoblikovanju vsem
delničarjem, ki ne glasujejo za tak sklep, ponuditi v roku treh mesecev
primerno denarno odpravnino skladno s 385. členom ZGD-1 in jo plačati ob
upoštevanju določil drugega odstavka 4. člena tega zakona.
(7) Pri določitvi primerne denarne odpravnine, pri
uveljavljanju pravice do izključitve manjšinskih delničarjev iz družbe naslednice
in pri določitvi primerne denarne odpravnine pri uveljavljanju pravice
manjšinskih delničarjev do izstopa iz družbe naslednice, morajo glavni
delničar, eden ali več revizorjev in sodišče upoštevati določbe zakona, ki
ureja gospodarske družbe.
6. člen
(posebne določbe glede na zakon, ki ureja prevzeme)
(1) Ne glede na določbe 4. člena ZPre-1 veljajo za družbo iz
prvega odstavka 2. člena tega zakona in za delnice, katerih izdajatelj je ta
družba, določbe ZPre-1, če ni s tem zakonom drugače določeno. 
(2) Delničar družbe iz prvega odstavka 2. člena tega zakona, ki
ima na dan uveljavitve tega zakona v lasti delež (število oziroma odstotek od
celotne izdaje) vrednostnih papirjev te delniške družbe, ki mu zagotavlja
najmanj 15% glasovalno pravico, je dolžan v roku enega leta od uveljavitve tega
zakona bodisi dati prevzemno ponudbo vseh delnic te družbe v skladu z ZPre-1,
bodisi ustrezno zmanjšati število delnic oziroma glasovalnih pravic v družbi na
manj kot 15% glasovalnih pravic. 
(3) Za delničarje družbe iz prvega odstavka 2. člena tega zakona
ne veljajo določbe 3. točke prvega odstavka 22. člena ZPre-1. 
(4) Iz delnic družbe iz prvega odstavka 2. člena tega zakona,
pridobljenih na podlagi pravnega posla, ki je v nasprotju z določbami tega
zakona in ZPre-1, pridobitelj nima pravice do upravljanja družbe oziroma nima
glasovalnih pravic. 
(5) Pridobitelju delnic se pri izvrševanju glasovalne
pravice, ki izhaja iz delnic, ki jih že ima, odstotek od glasovalnih pravic, ki
izhajajo iz vseh izdanih delnic družbe iz prvega odstavka 2. člena tega zakona,
zniža sorazmerno s številom delnic, pridobljenih na podlagi pravnega posla iz
prejšnjega odstavka tako, da ima pri uresničevanju glasovalne pravice enak odstotek,
kot ga je imel pred pridobitvijo delnic iz prejšnjega odstavka tega člena,
njegove glasovalne pravice pa se prištejejo glasovalnim pravicam drugih
delničarjev družbe, ki niso s tem pridobiteljem povezane osebe, in sicer v
sorazmerju z njihovo udeležbo v osnovnem kapitalu družbe.
4. POSLOVNA POROČILA IN REVIDIRANJE
7. člen
(letna, polletna in mesečna poročila)
(1) Za družbo iz prvega odstavka 2. člena tega zakona se
uporablja zakon, ki ureja trg vrednostnih papirjev, o letnih izkazih, polletnih
izkazih in o poročanju o poslovnih dogodkih ter smiselno uporabljajo določbe
zakona, ki ureja investicijske sklade in družbe za upravljanje in na njegovi
podlagi izdani predpisi o mesečnem poročanju investicijskih skladov. 
(2) Agencija lahko predpiše:
-       
vsebino priloge s pojasnili k letnim oziroma polletnim izkazom družbe,
-       
podrobnejšo vsebino mesečnih poročil družbe ter način in roke poročanja.
8. člen
(revidiranje letnih poročil)
(1) Revizor pregleduje in poroča o spoštovanju določb tega
zakona. Za revidiranje letnega poročila družbe se smiselno uporabljajo določbe
zakona, ki ureja gospodarske družbe.
(2) Če revizijski pregled ni opravljen oziroma revizijsko poročilo
ni izdelano v skladu z določbami tega zakona, agencija zavrne poročilo in
zahteva, da revizijski pregled opravi drug revizor na stroške družbe.
5. NADZOR NAD IZVAJANJEM ZAKONA
9. člen
(nadzor)
(1) Družba iz prvega odstavka 2. člena tega zakona mora organizirati
poslovanje in tekoče voditi poslovne knjige, poslovno dokumentacijo in druge
administrativne oziroma poslovne evidence tako, da je mogoče kadarkoli
preveriti, ali družba posluje v skladu z določbami tega zakona.
(2) Agencija izvaja nadzor nad družbami iz prvega odstavka 2.
člena tega zakona z namenom preverjanja, ali družbe spoštujejo določbe tega
zakona, tako da:
1.     
spremlja, zbira in preverja poročila in obvestila te družbe,
2.     
opravlja preglede poslovanja,
3.     
izreka ukrepe nadzora, pri čemer se smiselno uporabljajo določbe zakona,
ki ureja investicijske sklade in družbe za upravljanje, ter
4.     
izreka dodatne ukrepe nadzora.
(3) Pri opravljanju nadzora družbe iz prvega odstavka 2.
člena tega zakona lahko agencija zahteva poročila in informacije oziroma opravi
pregled poslovanja pri osebah, ki so povezane s to družbo, če je to potrebno
zaradi nadzora nad spoštovanjem določb tega zakona. 
(4) Agencija lahko v postopku nadzora zahteva vso potrebno dokumentacijo
in zahteva ustrezno revidiranje poslovanja delniške družbe za določeno obdobje.
(5) Družba iz prvega odstavka 2. člena tega zakona o svojem
poslovanju, poslih sklenjenih s povezanimi osebami in vseh pomembnih dogodkih
obvešča agencijo in javnost na način, z vsebino in v rokih, kot jih predpiše
agencija. 
(6) Za opravljanje nadzora agencije se smiselno uporabljajo določbe
zakona, ki ureja investicijske sklade in družbe za upravljanje.
(7) Za postopke nadzora in odločanja agencije se uporabljajo določbe
zakona, ki ureja trg vrednostnih papirjev.
10. člen
(prekrški in prekrškovni organ)
(1) O prekrških za kršitve tega zakona in na njegovi podlagi izdanih
predpisov odloča agencija kot prekrškovni organ, v skladu z zakonom, ki ureja
prekrške in v skladu z zakonom, ki ureja trg vrednostnih papirjev. 
(2) Ne glede na določbe zakona, ki ureja prekrške, odloča agencija
tudi o prekrških, za katere je poleg globe predpisana tudi stranska sankcija. 
(3) Ne glede na določbe zakona, ki ureja prekrške, lahko agencija
izreče globo za prekrške po tem zakonu v katerikoli višini razpona,
predpisanega po tem zakonu. 
(4) Postopek o prekršku za prekrške, ki jih določa 11. člen tega
zakona, ni dopusten, če pretečejo tri leta od dneva, ko je bil prekršek
storjen. Z vsakim pretrganjem začne zastaralni rok znova teči, vendar pa se
postopek zaradi prekrška v nobenem primeru ne more začeti ali nadaljevati po
preteku šestih let od dneva, ko je prekršek storjen.
6. KAZENSKE DOLOČBE
11. člen
(prekrški)
(1) Z globo od 42.000 do 125.000 eurov se kaznuje za prekršek
družba naslednica:
-       
če ne uvrsti delnic v organizirano trgovanje v skladu s 3. členom tega
zakona;
-       
če ne vpiše delnice v register vrednostnih papirjev pri Klirinško
depotni družbi v skladu s četrtim odstavkom 3. člena tega zakona;
-       
če v skladu z drugim ter četrtim odstavkom 4. člena in šestim ter sedmim
odstavkom 5. člena tega zakona ne ponudi in plača delničarjem najmanj denarne
odpravnine iz 385. člena ZGD-1;
-       
če v roku, z vsebino in na način, določen v petem odstavku 4. člena tega
zakona ne objavi informacije o umiku delnic z organiziranega trga ter primerne
denarne odpravnine za delnico;
-       
če krši 7. člen tega zakona;
-       
če krši 8. člen tega zakona;
-       
če s svojim poslovanjem ovira agencijo pri izvajanju nadzora v skladu z
9. členom tega zakona.
(2) Z globo od 800 do 4.100 eurov se kaznuje za prekršek iz
prejšnjega odstavka tudi odgovorna oseba družbe naslednice. 
(3) Če je narava storjenega prekrška iz prejšnjih odstavkov posebno
huda zaradi višine povzročene škode oziroma višine pridobljene protipravne
premoženjske koristi ali zaradi storilčevega naklepa oziroma njegovega namena
koristoljubnosti, se družba naslednica kaznuje z globo od 125.000 do 375.000
eurov, odgovorna oseba družbe naslednice pa z globo od 2.500 do 12.500 eurov.

Zakon o pravnih naslednicah pooblaščenih
investicijskih družb – ZPNPID (Uradni list RS, št. 68/07) vsebuje naslednje prehodne in
končne določbe:
»7. PREHODNE IN KONČNE DOLOČBE
12. člen
(pričetek postopkov in
aktivnosti za uvrstitev delnic v trgovanje na organiziran trg)
(1) V skladu s prvim in tretjim odstavkom 3. člena tega zakona
mora organ vodenja začeti vse postopke in aktivnosti, potrebne za uvrstitev
delnic v trgovanje na organiziran trg, najkasneje v roku 30 dni od uveljavitve
tega zakona. 
(2) V primeru, da organ vodenja ne izvede vseh postopkov in
aktivnosti, potrebnih za uvrstitev delnic v trgovanje na organiziran trg v roku
iz prvega odstavka tega člena, te naloge namesto njega opravi skrbnik
premoženja, ki ga predstavlja agencija. Agencija lahko v 30 dneh po preteku
roka iz prvega odstavka tega člena imenuje tudi drugega skrbnika premoženja. Agencija
v tem primeru določi rok v katerem je potrebno začeti vse postopke in
aktivnosti potrebne za uvrstitev delnic v trgovanje na organiziranem trgu. 
(3) V primerih iz drugega odstavka tega člena mora družba naslednica
v roku 15 dni agenciji posredovati vse podatke in informacije, ki so potrebni
za začetek vseh postopkov in aktivnosti za uvrstitev delnic v trgovanje na
organiziran trg. Drugemu skrbniku premoženja morata podatke in informacije, potrebne
za začetek vseh postopkov in aktivnosti za uvrstitev delnic v trgovanje na
organiziran trg posredovati družba naslednica in agencija v roku 15 dni.
(4) Stroške vseh postopkov in aktivnosti, potrebnih za uvrstitev
delnic družbe naslednice v trgovanje na organiziran trg nosi družba naslednica.
(5) Z globo od 42.000 do 125.000 eurov se za prekršek kaznuje
družba naslednica, ki v roku iz prvega odstavka tega člena ne prične vseh
postopkov in aktivnosti, potrebnih za uvrstitev delnic v trgovanje na
organiziran trg. 
(6) Z globo od 800 do 4.100 eurov se za prekršek kaznuje odgovorna
oseba družbe naslednice, ki stori prekršek iz drugega odstavka tega člena.
13. člen
(uvrstitev delnic v
trgovanje na organiziran trg)
(1) V skladu s prvim in tretjim odstavkom 3. člena tega zakona
morajo biti delnice uvrščene v trgovanje na organiziran trg najkasneje v 180
dneh po uveljavitvi tega zakona.
(2) V primeru, da delnice družbe naslednice niso uvrščene v
trgovanje na organiziran trg v 180 dneh, te naloge namesto njih opravi agencija
oziroma drug skrbnik premoženja, imenovan na podlagi drugega odstavka 12.
člena. 
(3) V primerih iz drugega odstavka tega člena mora družba naslednica
v roku 15 dni agenciji posredovati vse podatke in informacije, ki so potrebni
za uvrstitev delnic v trgovanje na organiziran trg. Drugemu skrbniku premoženja
morata podatke in informacije, potrebne za uvrstitev delnic v trgovanje na organiziran
trg posredovati družba naslednica in agencija v roku 15 dni.
(4) Stroške uvrstitve delnic družbe naslednice v trgovanje na
organiziran trg nosi družba naslednica. 
(5) Z globo od 42.000 do 125.000 eurov se za prekršek kaznuje
družba naslednica, ki v roku iz prvega odstavka tega člena ne uvrsti delnic v
trgovanje na organiziran trg. 
(6) Z globo od 800 do 4.100 eurov se za prekršek kaznuje odgovorna
oseba družbe naslednice, ki stori prekršek iz drugega odstavka tega člena.
14. člen
(vpis delnic v register)
Če delnice družbe iz prvega odstavka 2. člena tega zakona niso
vpisane v register vrednostnih papirjev pri Klirinško depotni družbi, jih mora
izdajatelj vpisati v navedeni register najkasneje v 30 dneh po uveljavitvi tega
zakona.
15. člen
(izdaja predpisov)
Predpise, za katere ta zakon določa, da jih predpiše
agencija, mora agencija izdati najkasneje v 3 mesecih po uveljavitvi tega
zakona.
16. člen
(uveljavitev zakona)
Zakon začne veljati naslednji dan po objavi v Uradnem listu
Republike Slovenije.«.

Zakon o spremembah in dopolnitvi Zakona o
pravnih naslednicah pooblaščenih investicijskih družb – ZPNPID-A (Uradni list
RS, št. 7/08) spreminja 12. člen zakona tako, da
se glasi:
»12. člen
(pričetek postopkov in
aktivnosti za uvrstitev delnic v trgovanje na organiziran trg)
(1) V skladu s prvim in tretjim odstavkom 3. člena tega zakona
mora organ vodenja začeti vse postopke in aktivnosti, potrebne za uvrstitev
delnic v trgovanje na organiziran trg, najkasneje v roku 30 dni od uveljavitve
tega zakona. 
(2) V primeru, da organ vodenja ne izvede vseh postopkov in
aktivnosti, potrebnih za uvrstitev delnic v trgovanje na organiziran trg v roku
iz prvega odstavka tega člena, te naloge namesto njega opravi skrbnik
premoženja, ki ga predstavlja agencija. Agencija lahko v 30 dneh po preteku
roka iz prvega odstavka tega člena imenuje tudi drugega skrbnika premoženja. Agencija
v tem primeru določi rok v katerem je potrebno začeti vse postopke in
aktivnosti potrebne za uvrstitev delnic v trgovanje na organiziranem trgu. 
(3) V primerih iz drugega odstavka tega člena mora družba naslednica
v roku 15 dni agenciji posredovati vse podatke in informacije, ki so potrebni
za začetek vseh postopkov in aktivnosti za uvrstitev delnic v trgovanje na
organiziran trg. Drugemu skrbniku premoženja morata podatke in informacije, potrebne
za začetek vseh postopkov in aktivnosti za uvrstitev delnic v trgovanje na
organiziran trg posredovati družba naslednica in agencija v roku 15 dni.
(4) Stroške vseh postopkov in aktivnosti, potrebnih za
uvrstitev delnic družbe naslednice v trgovanje na organiziran trg nosi družba
naslednica. 
(5) Z globo od 42.000 do 125.000 eurov se za prekršek kaznuje
družba naslednica, ki v roku iz prvega odstavka tega člena ne prične vseh
postopkov in aktivnosti, potrebnih za uvrstitev delnic v trgovanje na
organiziran trg. 
(6) Z globo od 800 do 4.100 eurov se za prekršek kaznuje
odgovorna oseba družbe naslednice, ki stori prekršek iz petega odstavka tega
člena.«;
spreminja 13. člen zakona tako, da se glasi:
»13. člen
(uvrstitev delnic v
trgovanje na organiziran trg)
(1) V skladu s prvim in tretjim odstavkom 3. člena tega
zakona morajo biti delnice uvrščene v trgovanje na organiziran trg najkasneje v
180 dneh po uveljavitvi tega zakona.
(2) V primeru, da delnice družbe naslednice niso uvrščene v
trgovanje na organiziran trg v 180 dneh, te naloge namesto njih opravi agencija
oziroma drug skrbnik premoženja, imenovan na podlagi drugega odstavka 12.
člena. 
(3) V primerih iz drugega odstavka tega člena mora družba naslednica
v roku 15 dni agenciji posredovati vse podatke in informacije, ki so potrebni
za uvrstitev delnic v trgovanje na organiziran trg. Drugemu skrbniku premoženja
morata podatke in informacije, potrebne za uvrstitev delnic v trgovanje na organiziran
trg posredovati družba naslednica in agencija v roku 15 dni.
(4) Stroške uvrstitve delnic družbe naslednice v trgovanje na
organiziran trg nosi družba naslednica. 
(5) Z globo od 42.000 do 125.000 eurov se za prekršek kaznuje
družba naslednica, ki v roku iz prvega odstavka tega člena ne uvrsti delnic v
trgovanje na organiziran trg. 
(6) Z globo od 800 do 4.100 eurov se za prekršek kaznuje
odgovorna oseba družbe naslednice, ki stori prekršek iz petega odstavka tega
člena.«;
ter vsebuje naslednjo končno določbo:
»KONČNA DOLOČBA
4. člen
Ta zakon začne veljati naslednji dan po objavi v Uradnem listu
Republike Slovenije.«.

Odločba o oceni ustavnosti Zakona o pravnih
naslednicah pooblaščenih investicijskih družb (Uradni list RS, št. 121/08) določa:
»1. Četrti odstavek 4. člena Zakona o pravnih naslednicah
pooblaščenih investicijskih družb (Uradni list RS, št. 68/07 in 7/08) se
razveljavi. 
2. Drugi odstavek 4. člena Zakona o pravnih naslednicah
pooblaščenih investicijskih družb je v neskladju z Ustavo. 
3. Državni zbor mora ugotovljeno neskladje iz prejšnje točke
odpraviti v roku šestih mesecev od objave te odločbe v Uradnem listu Republike
Slovenije. 
4. Drugi odstavek 6. člena Zakona o pravnih naslednicah
pooblaščenih investicijskih družb je v neskladju z Ustavo, če se razlaga tako,
da je dolžan tudi tisti delničar družbe iz prvega odstavka 2. člena tega
zakona, ki je že dal uspešno ponudbo za prevzem te družbe po predpisih, ki
urejajo prevzeme, bodisi ponovno dati prevzemno ponudbo za prevzem te družbe
bodisi zmanjšati število delnic oziroma glasovalnih pravic v družbi na manj kot
15% glasovalnih pravic. 
5. Drugi odstavek 2. člena, prvi do tretji odstavek 3. člena,
prvi, tretji in peti odstavek 4. člena, drugi do četrti in šesti odstavek 5.
člena, prvi in tretji do peti odstavek 6. člena in 7. člen Zakona o pravnih
naslednicah pooblaščenih investicijskih družb niso v neskladju z Ustavo. 
6. Do odprave ugotovljenega neskladja iz 2. točke izreka te
odločbe morajo primerno denarno odpravnino vsem drugim delničarjem ponuditi eden
ali več delničarjev, ki vključujejo najmanj devet desetin osnovnega kapitala
družbe in ki glasujejo za sklep o umiku. 
7. Rok iz drugega odstavka 6. člena Zakona o pravnih
naslednicah pooblaščenih investicijskih družb se izteče tri mesece po objavi te
odločbe v Uradnem listu Republike Slovenije. 
8. Pobuda za začetek postopka za oceno ustavnosti prvega do
četrtega odstavka 12. člena in prvega do četrtega odstavka 13. člena Zakona o
pravnih naslednicah pooblaščenih investicijskih družb se zavrne. 
9. Pobuda za začetek postopka za oceno ustavnosti 9., 10.,
11. člena, petega in šestega odstavka 12. člena ter petega in šestega odstavka
13. člena Zakona o pravnih naslednicah pooblaščenih investicijskih družb se
zavrže.«.

Zakon o spremembi Zakona o pravnih naslednicah
pooblaščenih investicijskih družb –ZPNPID-B (Uradni list RS, št. 40/09) vsebuje naslednjo končno določbo:
»KONČNA DOLOČBA
2. člen
Ta zakon začne veljati petnajsti dan po objavi v Uradnem
listu Republike Slovenije.«.