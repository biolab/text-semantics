1. člen
(1) Republika Slovenija daje poroštvo za obveznosti Družbe za
avtoceste v Republiki Sloveniji, d.d. (v nadaljnjem besedilu: DARS, d.d.), iz
naslova najetih kreditov oziroma izdanih dolžniških vrednostnih papirjev, za
namen restrukturiranja kreditov iz tretjega odstavka tega člena, največ do
skupne višine 691.801.633 eurov glavnic (kar pomeni stanje glavnic kreditov
DARS, d.d., iz tretjega odstavka tega člena na dan 31. 12. 2005) s
pripadajočimi obrestmi in drugimi stroški, v tolarski protivrednosti ali v
protivrednosti katerekoli druge valute po srednjem tečaju Banke Slovenije na
dan sklenitve kreditnih pogodb oziroma izdaje dolžniških vrednostnih papirjev.
(2) Restrukturiranje po tem zakonu pomeni spremembo
obveznosti DARS, d.d., na način reprogramiranja ali na način refinanciranja
obstoječih obveznosti. Za reprogramiranje obveznosti po tem zakonu šteje
sprememba ročnosti in drugih pogojev obstoječih obveznosti, za refinanciranje
obveznosti pa zadolževanje pod ugodnejšimi pogoji, da se poplačajo obstoječe
obveznosti.
(3) Sredstva najetih kreditov in izdanih dolžniških
vrednostnih papirjev se lahko porabijo izključno za restrukturiranje kreditov
DARS, d.d., navedenih v naslednji razpredelnici:
(4) Krediti iz prejšnjega odstavka se restrukturirajo v
višini, ki je enaka stanju posameznih kreditov na dan restrukturiranja.
(5) DARS, d.d., lahko najame kredite iz prvega odstavka tega
člena pod naslednjimi pogoji:
-       
sredstva kreditov se lahko črpajo v več obrokih do konca leta 2008,
-       
končna zapadlost kreditov ne sme biti daljša od 30. junija 2036,
-       
pogoji in skupni stroški kreditov morajo biti primerljivi s pogoji
primerljivih kreditov z državnim poroštvom in hkrati ugodnejši od skupnih
stroškov najugodnejših obstoječih kreditov.
(6) DARS, d.d., lahko izda dolžniške vrednostne papirje iz
prvega odstavka tega člena pod naslednjimi pogoji:
-       
dolžniški vrednostni papirji se lahko izdajo v več serijah do konca leta
2008,
-       
končna zapadlost dolžniških vrednostnih papirjev ne sme biti daljša od
30. junija 2036,
-       
stroški organizacije izdaje dolžniških vrednostnih papirjev morajo biti
primerljivi s stroški organizacije izdaje dolžniških vrednostnih papirjev
države,
-       
pogoji dolžniških vrednostnih papirjev morajo biti primerljivi s pogoji
primerljivih državnih vrednostnih papirjev in hkrati ugodnejši od obstoječih
zadolžitev.
(7) DARS, d.d., lahko v primeru zadolžitve z gibljivo
obrestno mero zavaruje obrestno tveganje z izvedenimi finančnimi instrumenti.
2. člen
Če DARS, d.d., ne bo poravnal obveznosti iz naslova najetih
kreditov, za katere je Republika Slovenija dala poroštvo po tem zakonu, bo
Republika Slovenija na podlagi pisnega poziva kreditodajalca poravnala zapadlo
obveznost namesto DARS, d.d..
3. člen
(1) Če DARS, d.d., ne bo sposoben poravnati obveznosti iz
naslova izdanih dolžniških vrednostnih papirjev, za katere je Republika
Slovenija dala poroštvo po tem zakonu, bo Republika Slovenija na podlagi
predhodnega pisnega obvestila DARS, d.d., na dan zapadlosti poravnala posamezno
obveznost zakonitemu imetniku dolžniškega vrednostnega papirja namesto DARS,
d.d..
(2) Republika Slovenija in DARS, d.d., podrobneje opredelita
način in vsebino obvestila iz prejšnjega odstavka tega člena s pogodbo.
(3) Pogodbo iz prejšnjega odstavka sklene v imenu in za račun
Republike Slovenije minister oziroma ministrica (v nadaljnjem besedilu:
minister), pristojen za finance, v 90 dneh po tem, ko DARS, d.d., izda
dolžniške vrednostne papirje.
4. člen
Obseg izdajanja poroštev Republike Slovenije iz 1. člena tega
zakona se zmanjšuje z vsakokratnim zneskom najetega kredita oziroma izdanih
dolžniških vrednostnih papirjev, za katerega bo dano poroštvo Republike
Slovenije.
5. člen
(1) Obseg zadolževanja po tem zakonu se ne všteva v kvoto
zadolževanja pravnih oseb javnega sektorja, ki jo za posamezno leto določa
zakon, ki ureja izvrševanje državnega proračuna.
(2) Obseg izdajanja poroštev države po tem zakonu se ne
všteva v kvoto izdajanja poroštev države, ki jo za posamezno leto določa zakon,
ki ureja izvrševanje državnega proračuna.
6. člen
(1) Pri zadolžitvi s krediti sklene pogodbe o poroštvu s
kreditodajalci v imenu in za račun Republike Slovenije minister, pristojen za
finance, ali oseba, ki jo za to pooblasti vlada.
(2) Pri zadolžitvi z izdajo dolžniških vrednostnih papirjev
izda poroštveno izjavo v imenu in za račun Republike Slovenije minister,
pristojen za finance, ali oseba, ki jo za to pooblasti vlada.
7. člen
(1) Če Republika Slovenija izpolni poroštveno obveznost po
tem zakonu, pridobi pravico regresiranja izplačanih zneskov od DARS, d.d.,
skupaj z vsemi stroški, ki so nastali v zvezi s tem.
(2) Pravico do regresiranja Republika Slovenija uresniči iz
sredstev po vseh virih, ki so namenjeni gradnji avtocest v Republiki Sloveniji.
8. člen
V 90 dneh po sklenitvi poroštvene pogodbe oziroma izdaji
poroštvene izjave skleneta DARS, d.d., ter v imenu in za račun Republike
Slovenije minister, pristojen za finance, pogodbo, s katero uredita način
zavarovanja poroštva Republike Slovenije.
9. člen
Ta zakon začne veljati naslednji dan po objavi v Uradnem
listu Republike Slovenije.
Št. 440-03/06-145/1
Ljubljana, dne 13. julija 2006
EPA 938-IV
Predsednik
Državnega zbora
Republike Slovenije
France Cukjati, dr. med., l.r.