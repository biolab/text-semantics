1. člen
Republika Slovenija daje poroštvo za
obveznosti Slovenskih železnic, d. d., iz naslova posojil, najetih za
financiranje gradnje železniške proge na smeri Puconci–Hodoš–državna meja.
Poroštvo iz prejšnjega odstavka se daje za
glavnice, obresti in stroške posojil, katerih skupna višina glavnic ne presega
71,276.000 ECU v tolarski protivrednosti po srednjem tečaju Banke Slovenije na
dan uveljavitve tega zakona in 6.265,500.000 tolarjev, pod naslednjimi pogoji:
-       
rok odplačila glavnice je najmanj 10 let,
-       
moratorij za odplačilo glavnice je tri leta,
-       
posojilo se odplačuje v polletnih anuitetah,
-       
vsi stroški, povezani s pripravo in odobritvijo posameznega posojila, ne
smejo presegati 0,5 odstotka vrednosti posojila,
-       
strošek rezervacije sredstev posojila je lahko največ 0,5 odstotka od
nečrpanega zneska posojila in se obračuna od pogodbeno določenega datuma
črpanja posojila dalje.
Obseg izdajanja poroštev Republike Slovenije
se zmanjšuje z vsakokratnim zneskom najetega posojila, za katerega bo dano
poroštvo Republike Slovenije.
2. člen
Če Slovenske železnice, d.d. najamejo
posojilo iz 1. člena tega zakona pri tujih posojilodajalcih, bo Republika
Slovenija izdala poroštvo za tako posojilo na podlagi posebnega zakona.
Določba prejšnjega odstavka velja tudi za
posojila, ki jih bodo najele Slovenske železnice, d.d., pri domačih
posojilodajalcih, ti pa bodo posojila za kreditiranje Slovenskih železnic,
d.d., najeli v tujini.
3. člen
Poroštvene pogodbe v imenu in za račun
Republike Slovenije sklene minister, pristojen za finance, na podlagi sklepa
Vlade Republike Slovenije.
4. člen
Republika Slovenija bo v primeru, ko javno
podjetje Slovenske železnice, d.d., ne bo poravnalo svojih dospelih obveznosti
po posojilnih pogodbah, na poziv upnika poravnala te obveznosti namesto
Slovenskih železnic, d.d.

Zakon o poroštvu Republike Slovenije za obveznosti slovenskih železnic,
d.d., iz  naslova posojil, najetih za financiranje gradnje železniške proge na
smeri Puconci- Hodoš- državna meja – ZPSZPH (Uradni list RS, št. 48/98)
vsebuje naslednjo končno določbo:
»5. člen
Ta zakon začne veljati naslednji dan po
objavi v Uradnem listu Republike Slovenije.«.

Zakon o dopolnitvi zakona o poroštvu Republike Slovenije za obveznosti
slovenskih železnic, d.d., iz  naslova posojil, najetih za financiranje gradnje
železniške proge na smeri Puconci- Hodoš- državna meja – ZPSZPH- A (Uradni list
RS, št. 85/00)
vsebuje naslednjo končno določbo:
»2. člen
Ta zakon začne veljati naslednji dan po
objavi v Uradnem listu Republike Slovenije.«.