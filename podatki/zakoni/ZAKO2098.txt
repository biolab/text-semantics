1. člen
Republika Slovenija z Mednarodno banko za
obnovo in razvoj (v nadaljnjem besedilu: MBOR) sklepa posojilno pogodbo za
projekt posodobitve evidentiranja nepremičnin v znesku 14,050.000 EUR pod
naslednjimi pogoji:
-       
rok črpanja posojila je 30. junij 2005,
-       
valuta črpanja je EUR,
-       
rok odplačila je 9 let z vključenim 3-letnim odlogom za odplačilo
glavnice z začetkom odplačevanja 15. oktobra 2003,
-       
valuta odplačila glavnice je EUR,
-       
obrestna mera je fiksna. Določila se bo ob koncu vsakega polletnega
obdobja, pri čemer vsi črpani zneski v enem polletnem obdobju predstavljajo eno
delno posojilo. Tako bo celotno posojilo sestavljeno iz enajstih delnih
posojil, vsako delno posojilo pa ima svojo fiksno obrestno mero.
Fiksna obrestna mera je za vsako delno
posojilo sestavljena iz:
1.     
tržno določene osnovne obrestne mere, izračunane kot ponderirano
povprečje obrestnih mer, pri čemer je ponder dospelost posameznega obroka
delnega posojila. Fiksna obrestna mera (znana kot amortizacijska swap obrestna
mera) je določena glede na variabilno obrestno mero LIBOR in
2.     
fiksnega celotnega pribitka, ki je sestavljen iz:
a)   
posojilne marže v višini tri četrtine odstotka (0,75%),
b)   
minus (ali plus) marže, po kateri se MBOR zadolžuje na finančnih trgih,
c)   
pribitka MBOR na tveganje.
Od dneva posameznega črpanja do dneva
določitve fiksne obrestne mere za posamezno delno posojilo pa se obresti
plačujejo po obrestni meri, ki je sestavljena iz:
1.     
obrestne mere LIBOR za šestmesečne depozite v EUR in
2.     
celotnega pribitka za LIBOR, ki sestoji iz:
a)   
posojilne marže v višini 0,75%,
b)   
minus (ali plus) marže, po kateri se MBOR zadolžuje na finančnih trgih.
Plačilo obresti: obresti so plačljive na
isti datum kot glavnica posojila, pri čemer se v prvih treh letih črpanja
posojila odplačujejo samo obresti.
Stroški najema posojila znašajo 1%
vrednosti posojila in bodo plačani direktno iz sredstev posojila.
Stroški nečrpanega dela posojila znašajo
0,75% letno. V skladu s splošnimi pogoji MBOR (člen 3.02) se marža za nečrpani
del posojila začne obračunavati v 60 dneh po podpisu sporazuma o posojilu.
Razpisi za nakup blaga in storitev, ki se
financirajo iz posojila MBOR se morajo izvajati v skladu s pravili za izvajanje
javnih naročil za posojila MBOR in posojila Mednarodne agencije za razvoj, na
podlagi odprtih mednarodnih razpisov in pod enakimi pogoji za udeležence iz
vseh držav.
2. člen
Posojilno pogodbo s prilogami z MBOR v
imenu in za račun Republike Slovenije podpiše minister, pristojen za finance
ali njegov pooblaščenec. Ministrstvo, pristojno za finance, skrbi za izvajanje
tega zakona ter vseh pravic in obveznosti Republike Slovenije, ki iz njega
izhajajo.
3. člen
Sredstva za izpolnitev pogodbenih
obveznosti Republike Slovenije, ki izhajajo iz posojilne pogodbe, se
zagotavljajo v proračunu Republike Slovenije.
4. člen
Ta zakon začne veljati naslednji dan po
objavi v Uradnem listu Republike Slovenije.
Št. 440-03/99-93/1
Ljubljana, dne 21. oktobra 1999.
Predsednik
Državnega zbora
Republike Slovenije
Janez Podobnik, dr. med. l. r. 