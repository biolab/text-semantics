1. člen
(1) Republika Slovenija daje poroštvo za
obveznosti javnega podjetja Slovenske železnice, d.d., iz naslova posojil,
najetih pri domačih ali tujih bankah do skupne višine glavnic 8.250.000.000
tolarjev ali protivrednosti katerekoli druge valute po srednjem tečaju Banke Slovenije
na dan uveljavitve tega zakona s pripadajočimi obrestmi in stroški posojil, za
financiranje del vzdrževanja javne železniške infrastrukture, ki se bodo
izvajala v letu 2002, skladno z nacionalnim programom razvoja slovenske
železniške infrastrukture in letnim načrtom gradnje, modernizacije in
vzdrževanja javne železniške infrastrukture.
(2) Republika Slovenija daje poroštvo iz
prejšnjega odstavka pod naslednjimi pogoji:
-       
rok za odplačilo glavnice: 5 let s 3-letnim moratorijem;
-       
obrestna mera: primerljiva z obrestmi za posojila z državnim poroštvom;
-       
vsi stroški povezani s pripravo in odobritvijo posameznega posojila ter
stroški rezervacije sredstev posojila od nečrpanega zneska, obračunani od
pogodbeno določenega datuma črpanja posojila dalje, ne smejo presegati
0,5 odstotka vrednosti glavnice posojila.
(3) Obseg izdajanja poroštev Republike
Slovenije se zmanjšuje z vsakokratnim zneskom najetega posojila, za katerega bo
dano poroštvo Republike Slovenije.
2. člen
Sredstva zagotovljena s posojili in ob
poroštvu iz prejšnjega člena, se črpajo po namenu in obsegu del, kot je
prikazano v prilogi, ki je sestavni del tega zakona.
3. člen
(1) O porabi sredstev iz prvega odstavka 1.
člena tega zakona odloča na predlog uprave javnega podjetja Slovenske
železnice, d. d., ki temelji na letnem načrtu gradnje, modernizacije in
vzdrževanja javne železniške infrastrukture za leto 2002, ter namenu in obsegu
del, določenih s tem zakonom, vlada s posebnim sklepom.
(2) Sredstva, zagotovljena s posojili iz
prvega odstavka 1. člena tega zakona, se zagotavljajo postopno in črpajo po
namenu in obsegu, kot to določa sklep iz prejšnjega odstavka.
(3) Nadzor nad smotrno porabo sredstev
skladno z nameni, ki jih določa sklep iz prvega odstavka tega člena, in nadzor
nad kakovostjo in obsegom del financiranih s sredstvi iz prvega odstavka 1.
člena tega zakona opravlja Direkcija za železniški promet.
4. člen
Poroštvene pogodbe, v katerih nastopa
Republika Slovenija kot porok in plačnik, s katerimi se določi tudi način
izpolnjevanja obveznosti iz naslova posojila, sklene v imenu in za račun
Republike Slovenije minister, pristojen za finance.
5. člen
Ta zakon začne veljati naslednji dan po
objavi v Uradnem listu Republike Slovenije.
Št. 440-03/02-112/1
Ljubljana, dne 21. junija 2002.
Predsednik
Državnega zbora
Republike Slovenije
Borut Pahor l. r.

Priloga 1: Seznam
projektov