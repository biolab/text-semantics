1. člen
Republika Slovenija najame kredit pri
Evropski investicijski banki za namen financiranja ekološke sanacije Rudnika
urana Žirovski vrh v znesku 20 milijonov evrov v tolarski protivrednosti po
srednjem tečaju Banke Slovenije na dan črpanja pod naslednjimi pogoji:
-       
znesek kredita: 20 milijonov evrov; kredit se črpa v evrih ali drugi
valuti članic EU, oziroma v katerikoli valuti, s katero se trguje na
mednarodnem denarnem trgu;
-       
poseben pogoj za prvo črpanje: Republika Slovenija kot posojilojemalka
se zavezuje, da bo v primeru, če tretja oseba proti EIB sproži postopek zaradi
okoliščin, nastalih v zvezi s projektom ali njegovo implementacijo, sodelovala
z Banko ter brezpogojno poravnala vse nastale stroške, vključno z odškodninami,
pravnimi stroški, sodnimi stroški ipd.;
-       
obrestna mera: obrestna mera, ki jo določi EIB Luksemburg za izbrano
valuto črpanja ne bo presegala trimesečne obrestne mere na mednarodnih trgih,
povečane za 25 bazičnih točk. Obrestna mera je lahko stalna (fiksna) ali
spremenljiva (variabilna). Kreditojemalec se za obrestno mero odloča za vsak
črpani znesek posebej;
-       
drugi stroški: (a) nadomestilo za odlog napovedanega črpanja kredita: 1%
vrednosti najavljenega črpanja letno; (b) nadomestilo za odpoved napovedanega
črpanja kredita: 0,75% vrednosti odpovedanega črpanja letno; (c) zamudne
obresti: višja od: (i) redne obrestne mere, povečane za 25 bazičnih točk ali
(ii) medbančne obrestne mere za enomesečne depozite v predmetni valuti (za USD
v Londonu in za EUR na evro področju), povečane za 200 bazičnih točk;
-       
rok za zadnje črpanje kredita: 15. marec 2006;
-       
rok odplačila: 10 do 15 let z vključenim 4,5-letnim moratorijem na
odplačilo glavnice, z začetkom odplačevanja glavnice 15. 3. 2007 in koncem 15.
6. 2016 ali 2021.
2. člen
Pogodbo o najemu kredita z Evropsko
investicijsko banko v imenu Republike Slovenije podpiše minister, pristojen za
finance.
3. člen
Sredstva za izpolnjevanje obveznosti iz
pogodbe o najemu kredita se zagotavljajo v proračunu Republike Slovenije.
4. člen
Ta zakon začne veljati naslednji dan po
objavi v Uradnem listu Republike Slovenije.
Št. 440-03/02-111/1
Ljubljana, dne 12. junija 2002.
Predsednik
Državnega zbora
Republike Slovenije
Borut Pahor l. r.