1. člen
S tem zakonom se zagotavlja pomoč Republike
Slovenije pri sanaciji posledic neurja s poplavo in točo, ki je v mesecu maju,
juniju, juliju, avgustu in septembru 1995 (v nadaljevanju: neurje 1995)
prizadelo širše območje Republike Slovenije ter se določa njena uporaba.
2. člen
Skupni obseg sredstev, s katerim se
zagotavlja pomoč iz prejšnjega člena, znaša 2.491.789.811 tolarjev.
3. člen
Sredstva za sanacijo posledic neurja 1995
se zagotovijo: 
-       
v letu 1995 v višini 965.050.221 tolarjev iz sredstev stalne proračunske
rezerve proračuna Republike Slovenije in
-       
v letu 1996 v višini 1.526.739.590 tolarjev iz sredstev proračuna
Republike Slovenije.
4. člen
Sredstva po tem zakonu se zagotavljajo, po
dinamiki kot sledi:
občinam: za sanacijo kmetijstva, lokalne
infrastrukture in dejavnosti lokalnega pomena, sorazmerno z njihovim deležem v
škodi v višini 1.204.463.302 tolarjev, od tega:
-       
v letu 1995    602.278.841 tolarjev in
-       
v letu 1996    602.184.461 tolarjev.
Ministrstvu za okolje in prostor: za
sanacijo škode na področju vodnega gospodarstva v višini 937.326.509 tolarjev,
od tega:
-       
v letu 1995    312.771.380 tolarjev in
-       
v letu 1996    624.555.129 tolarjev.
Ministrstvu za promet in zveze: za sanacijo
državne cestne infrastrukture v višini 350.000.000 tolarjev, od tega:
-       
v letu 1995    50.000.000 tolarjev in
-       
v letu 1996    300.000.000 tolarjev.
5. člen
Višino pomoči prizadetim občinam v
posameznem koledarskem letu določi Vlada Republike Slovenije.
Sredstva po tem zakonu se zagotavljajo brez
obveznosti vračanja.
6. člen
Sredstva po tem zakonu se dodelijo občinam
in pristojnim ministrstvom po predložitvi začasnega programa sanacije, oziroma
programa sanacije, ki ga potrdi državna komisija, ki jo imenuje Vlada Republike
Slovenije.
Posamezni občini oziroma ministrstvu dodeli
sredstva za sanacijo državna komisija s sklepom, s katerim določi namen
uporabe.
7. člen
Sanacijska dela se izvajalcem lahko oddajo
na podlagi zbiranja ponudb po predhodni preveritvi referenc z neposredno
pogodbo.
8. člen
Namensko uporabo sredstev po tem zakonu
preverja državna komisija.
Za namensko uporabo sredstev po tem zakonu
je odgovoren župan oziroma minister.
O poteku odpravljanja posledic neurja 1995
mora občina in pristojno ministrstvo tekoče poročati komisiji iz 6. člena tega
zakona. Zaključno poročilo mora biti predloženo do 30. 7. 1996.
9. člen
Za zavarovanje nakazila oziroma vračilo
nenamensko uporabljenih sredstev po tem zakonu občine izročijo Ministrstvu za
finance bianco akceptne naloge in akceptne izjave, pred nakazilom sredstev za
sanacijo.
10. člen
Z denarno kaznijo najmanj 300.000 tolarjev
se kaznuje za prekršek odgovorna oseba pravne osebe, če ravna v nasprotju z 8.
členom tega zakona.
11. člen
Ta zakon začne veljati naslednji dan po
objavi v Uradnem listu Republike Slovenije.
Št. 411-09/95-7/1
Ljubljana, dne 18. decembra 1995.
Predsednik
Državnega zbora
Republike Slovenije
Jožef Školč l. r.