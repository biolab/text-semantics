I. SPLOŠNE DOLOČBE
1. člen
Ta zakon ureja točna in mednarodno
usklajena merjenja, sistem merskih enot, etalone, merilne instrumente,
veljavnost listin in znakov skladnosti, meroslovne zahteve za predpakirane
izdelke in meroslovni nadzor ter pristojnosti in odgovornosti Urada Republike Slovenije
za meroslovje (v nadaljnjem besedilu: Urad).
2. člen
Izrazi, uporabljeni v tem zakonu, pomenijo:
-       
“etalon“ je opredmetena mera, merilni instrument, referenčni material
ali merilni sistem, katerega namen je, da definira, realizira, ohranja ali
reproducira neko enoto ali eno ali več vrednosti veličine, tako da služi kot
referenca;
-       
“nacionalni etalon“ je referenčni etalon, ki je z odločbo upravnega
organa priznan kot podlaga za ugotavljanje vrednosti drugih etalonov zadevne
veličine v Republiki Sloveniji;
-       
“referenčni etalon“ je etalon, na splošno največje meroslovne kakovosti,
ki je na voljo na danem kraju ali v dani organizaciji in je osnova za merjenje
na tem mestu;
-       
“umerjanje (kalibracija)“ je niz operacij za ugotavljanje povezave med
vrednostmi, ki jih kaže merilni instrument ali merilni sistem, oziroma
vrednostmi, ki jih predstavlja opredmetena mera ali referenčni material, in
pripadajočimi vrednostmi, realiziranimi z etaloni, pod določenimi pogoji;
-       
“sledljivost“ je lastnost merilnega rezultata ali vrednosti etalona, ki
omogoča navezavo na navedene reference, ponavadi nacionalne ali mednarodne
etalone, skozi neprekinjeno verigo primerjav, ki imajo opredeljeno negotovost;
-       
“merilni instrument“ (v nadaljnjem besedilu: merilo) je naprava, katere
namen je, da se sama ali skupaj z dodatnimi napravami uporablja za merjenje;
-       
“redna overitev merila“ je overitev, ki se izvede periodično in v skladu
s predpisi;
-       
“izredna overitev merila“ je overitev, ki se izvede po predelavi,
odpravi okvare ali drugih tehničnih pomanjkljivosti merila.
3. člen
Določbe tega zakona, ki urejajo merila, se
nanašajo samo na merila, ki se uporabljajo za merjenje na področjih:
-       
varovanja zdravja ljudi in živali;
-       
varstva okolja in splošne tehnične varnosti;
-       
prometa blaga in storitev;
-       
postopkov pred upravnimi in pravosodnimi organi.
II. URAD
4. člen
Strokovne ter z njimi povezane upravne in
organizacijske naloge na področju meroslovja, določene s tem zakonom in z
drugimi zakoni, opravlja urad.
Poleg nalog iz prejšnjega odstavka urad
predvsem:
-       
pripravlja in izvaja strategijo meroslovja;
-       
izvaja naloge organa za ugotavljanje skladnosti;
-       
deluje kot nacionalni meroslovni laboratorij za posamezne fizikalne
veličine;
-       
odgovarja za nacionalne etalone;
-       
organizira nacionalno kalibracijsko dejavnost;
-       
pripravlja predloge predpisov s področja meroslovja;
-       
sodeluje pri pripravi predpisov iz pristojnosti drugih ministrstev v
zvezi z meroslovnimi vprašanji oziroma
kadar je za izvedbo teh predpisov treba vzpostaviti ali vzdrževati meroslovno
infrastrukturo;
-       
vzpostavlja povezave z mednarodnimi in drugimi organizacijami za
meroslovje;
-       
sodeluje z mednarodnimi in drugimi organizacijami in predstavlja v njih
nacionalno meroslovno službo;
-       
ministru, pristojnemu za financiranje razvojno-raziskovalnih projektov,
predlaga in opredeli prednosti pri izboru in financiranju
razvojno-raziskovalnih projektov, povezanih z meroslovjem;
-       
sodeluje s pristojnimi inšpekcijskimi organi in jim zagotavlja strokovne
podlage za področje meril in predpakiranih izdelkov.
5. člen
Minister, pristojen za meroslovje, ustanovi
Strokovni meroslovni svet (v nadaljnjem besedilu: svet), ki deluje kot
posvetovalno telo na področju meroslovja. Njegove naloge so zlasti, da:
-       
deluje kot strokovno posvetovalno telo;
-       
svetuje pri ugotavljanju meroslovnih potreb Republike Slovenije;
-       
predlaga znanstvene in izobraževalne aktivnosti s področja meroslovja.
Način dela se določi v poslovniku sveta, ki
ga izda minister, pristojen za meroslovje.
III. MERSKE ENOTE
6. člen
V Republiki Sloveniji se uporablja
mednarodni sistem enot (Systeme International d’Unites, v nadaljnjem besedilu:
SI).
Minister, pristojen za meroslovje, izda
predpis o enotah SI ter njihovi uporabi.
Izjemoma lahko minister, pristojen za
meroslovje, predpiše uporabo enot izven SI, če se te uporabljajo mednarodno in
jih SI neposredno ne določa.
IV. ETALONI
7. člen
Nacionalne etalone izvede, hrani in
vzdržuje urad, ki obenem zagotavlja njihovo sledljivost do mednarodne ravni.
Referenčni etalon, ki ga je izvedla, ga
hrani in vzdržuje pravna oseba, urad lahko prizna za nacionalni etalon. V
proračunu Republike Slovenije se zagotovijo sredstva za sofinanciranje izvedbe,
vzpostavitve sledljivosti do mednarodnih etalonov, hranjenja in vzdrževanja
etalonov, ki so priznani za nacionalni etalon, ter za vzpostavitev sledljivosti
referenčnih etalonov do mednarodne ravni. Urad določi pogoje in načine za
sofinanciranje sledljivosti referenčnih etalonov.
Minister, pristojen za meroslovje,
natančneje določi izvedbo, hranjenje in vzdrževanje nacionalnih etalonov ter
pogoje za priznanje referenčnega etalona za nacionalni etalon.
8. člen
Če urad ugotovi, da pogoji za priznanje
etalona za nacionalni etalon ali pogoji za hranjenje in vzdrževanje
nacionalnega etalona niso več izpolnjeni, lahko razveljavi odločbo o priznanju
etalona za nacionalni etalon.
Zoper odločbo iz prejšnjega odstavka je
dopustna pritožba na ministrstvo, pristojno za meroslovje. Pritožba ne zadrži
izvršitve odločbe.
V. PROMET Z MERILI
9. člen
V Republiki Sloveniji so lahko dana v
promet samo tista merila, ki izpolnjujejo zahteve tega zakona ter meroslovne in
tehnične zahteve, ki so vsebovane v predpisih, ki jih minister, pristojen za
meroslovje, izda na podlagi tega zakona, in za katera je bila njihova skladnost
ugotovljena po predpisanih načinih in postopkih ugotavljanja skladnosti.
Merila, za katera je bila ugotovljena
skladnost po določbah prejšnjega odstavka, morajo biti, preden gredo v promet,
označena, oziroma mora biti zanje izdana listina o skladnosti z meroslovnimi
predpisi.
Meril, za katera njihova skladnost ni bila
ugotovljena po predpisanih načinih in postopkih ugotavljanja skladnosti in ki
niso označena oziroma zanje ni bila izdana listina o skladnosti z meroslovnimi
predpisi, ni dovoljeno uporabljati.
Merilo, ki je v uporabi, je treba
uporabljati v skladu z zahtevami, pogoji in omejitvami, določenimi v listinah o skladnosti z
meroslovnimi predpisi, ter v skladu z navodilom proizvajalca za uporabo.
Minister, pristojen za meroslovje, za
posamezne vrste meril določi način, več načinov ali pa ustrezno kombinacijo
načinov ugotavljanja skladnosti, vrste in načine označitve meril ter vsebino in
obliko listin o skladnosti z meroslovnimi predpisi.
10. člen
Urad lahko za opravljanje strokovno-tehničnih nalog v okviru
ugotavljanja skladnosti imenuje tudi pravno osebo oziroma samostojnega podjetnika
posameznika.
Urad lahko za opravljanje nalog iz prejšnjega odstavka imenuje
le pravno osebo
oziroma
samostojnega podjetnika posameznika, katerega usposobljenost za delovanje je
bila predhodno preverjena po pravilih akreditacije. Minister, pristojen za
meroslovje, s predpisom določi zahteve za imenovanje, postopek imenovanja,
naloge imenovanih pravnih oseb
oziroma
samostojnih podjetnikov posameznikov ter način nadzora nad izpolnjevanjem
zahtev za imenovanje.
VI. REDNE IN IZREDNE OVERITVE
11. člen
Vsa merila morajo imeti z navezavo na
etalone višje hierarhične stopnje zagotovljeno sledljivost vse do nacionalnih
etalonov v Republiki Sloveniji ali do etalonov mednarodne ravni.
Merila, ki so v uporabi, morajo
izpolnjevati:
-       
zahteve, skladne z odobrenim tipom, in predpisane meroslovne zahteve
oziroma
-       
zahteve, skladne z odobrenim tipom, ali predpisane meroslovne zahteve.
Z odobrenim tipom se določi uporabnost
merila. Izpolnjevanje meroslovnih zahtev se potrdi z redno overitvijo.
Redno overitev merila zagotovi njegov
imetnik.
Minister, pristojen za meroslovje, določi
postopek redne overitve in roke, v katerih je treba opraviti redno overitev.
12. člen
Izredna overitev je obvezna za merila, ki
so bila zaradi predelave, okvare ali drugih tehničnih pomanjkljivosti
izključena iz uporabe. Z izredno overitvijo se ugotovi, ali je merilo še
skladno z meroslovnimi zahtevami.
Izredno overitev zagotovi imetnik merila.
13. člen
Vrste in oblike oznak, ki se uporabljajo
pri redni in izredni overitvi meril, ter vsebino in obliko potrdila o
skladnosti merila s predpisi predpiše minister, pristojen za meroslovje.
Oznaka redne oziroma izredne overitve neha
veljati:
-       
če poteče rok njene veljavnosti;
-       
če je spremenjena, poškodovana ali odstranjena;
-       
če je razveljavljena;
-       
če je bilo merilo popravljeno ali predelano.
Merilo, za katero je nehala veljati oznaka
redne oziroma izredne overitve, se ne sme uporabljati.
Določba prejšnjega odstavka tega člena se
smiselno uporablja tudi v primeru prenehanja veljavnosti potrdila o skladnosti
merila s predpisi.
14. člen
Redne in izredne overitve izvaja Urad ali pravna oseba oziroma
samostojni podjetnik posameznik, ki ga imenuje Urad.
Urad lahko za redne in izredne overitve imenuje
le pravno osebo
oziroma
samostojnega podjetnika posameznika, katerega usposobljenost za delovanje je
bila predhodno preverjena po pravilih akreditacije.
Minister, pristojen za meroslovje, s
predpisom določi zahteve za imenovanje, postopek imenovanja, naloge imenovanih
pravnih oseb
oziroma
samostojnih podjetnikov posameznikov in način nadzora nad izpolnjevanjem zahtev
za imenovanje.
VII. VELJAVNOST LISTIN IN ZNAKOV SKLADNOSTI
15. člen
V Republiki Sloveniji veljajo listine o skladnosti in
znaki skladnosti, če so bili izdani v skladu z mednarodnimi pogodbami, ki jih
je ratificirala Republika Slovenija.
VIII. MEROSLOVNE ZAHTEVE ZA PREDPAKIRANE IZDELKE
16. člen
Predpakirani izdelki v smislu tega zakona so predpakirani proizvodi, vključno s predpakiranimi tekočinami, v
poljubni embalaži, ki so pakirani v odsotnosti
kupca, pri čemer količine izdelka brez odpiranja
ali spremembe embalaže ni mogoče spremeniti.
Če se za predpakirane izdelke kot embalaža
uporabljajo merilne steklenice, morajo te imeti take meroslovne lastnosti, da
jih je mogoče uporabljati kot merila.
Proizvajalec merilnih steklenic mora pri
Uradu vložiti vlogo za odobritev evidenčnega
znaka za odtis na merilne steklenice.
Količine oziroma
prostornine predpakiranih izdelkov in merilne steklenice v prometu morajo biti
pod meroslovnim nadzorom. Odgovorni za pakiranje
ali proizvodnjo morajo brezplačno zagotoviti potrebne vzorce za nadzor
skladnosti predpakiranih izdelkov s predpisanimi meroslovnimi zahtevami.
Predpakirani izdelki in merilne steklenice
smejo biti dani v promet ali biti pripravljeni za dajanje v promet, če:
-       
so količine ali prostornine ustrezne,
-       
so pravilno označeni,
-       
so bili meritve in pregledi izvedeni z ustreznimi merili,
-       
imajo odgovorni
za pakiranje ali proizvodnjo ustrezno dokumentacijo o izvajanju notranje kontrole.
Predpakirani izdelki so lahko označeni z znakom, ki kaže na poreklo iz Evropske skupnosti, če
izpolnjujejo posebne zahteve, ki se nanašajo na njihove količine ali
prostornine.
Tisti, ki uporablja znak iz prejšnjega odstavka, mora o tem pisno obvestiti Urad.
Minister, pristojen za meroslovje,
natančneje določi meroslovne zahteve za predpakirane izdelke ter merilne
steklenice, posebne zahteve za predpakirane izdelke, ki so lahko označeni z znakom iz šestega odstavka
tega člena, način izvajanja meroslovnega nadzora, označevanje, odgovornosti za pakiranje oziroma proizvodnjo in dajanje v promet, referenčno metodo za pregled ter
stopnje nazivnih količin vsebine oziroma
prostornin posod določenih vrst predpakiranih izdelkov.
IX. PLAČEVANJE STROŠKOV
17. člen
Za ugotavljanje skladnosti in overitve, ki jih
po tem zakonu
opravlja
Urad ali pravne osebe
oziroma
samostojni podjetniki posamezniki, ki jih imenuje Urad, se plačujejo stroški.
Pravne osebe oziroma samostojni podjetniki
posamezniki, ki jih imenuje Urad, plačujejo Uradu stroške vzdrževanja sistema
imenovanih pravnih oseb
oziroma
samostojnih podjetnikov posameznikov (nadzor in podporna infrastruktura).
Stroške meroslovnega nadzora (dnevnice,
potni stroški, stroški preskusa in drugi stroški, ki so nastali v zvezi z
nadzorom), ki se je končal neugodno za stranko, trpi stranka.
Vlada Republike Slovenije določi višino
stroškov za naloge, ki jih po tem zakonu opravlja urad.
X. MEROSLOVNI NADZOR
18. člen
Meroslovni nadzor nad merili v prometu in
uporabi, predpakiranimi izdelki in merilnimi steklenicami ter nad pravilno
uporabo merskih enot izvaja Urad.
Če pristojni inšpekcijski organ pri
izvajanju nadzora na svojem področju dela ugotovi, da obstaja utemeljen sum, da
so bile kršene določbe tega zakona ali predpisov, izdanih na njegovi podlagi,
mora o tem nemudoma obvestiti urad. Inšpekcijski organi
so dolžni sodelovati z Uradom na področju meroslovnega nadzora neposredno in
preko Inšpekcijskega sveta.
Minister, pristojen za meroslovje, predpiše
način izvajanja nadzora nad merili v uporabi in merili v prometu.
18.a člen
Naloge meroslovnega nadzora nad merili v
prometu oziroma uporabi, predpakiranimi izdelki in merilnimi steklenicami ter nad
pravilno uporabo merskih enot izvajajo pooblaščene uradne osebe Urada.
Pooblaščeni uradni osebi iz prejšnjega odstavka sta inšpektor
in meroslovni nadzornik.
Meroslovni nadzornik vodi enostavne
postopke meroslovnega nadzora pred izdajo odločbe,
preprečuje in odkriva prekrške ter izdaja
plačilne naloge.
Inšpektor izvaja zahtevnejše postopke
meroslovnega nadzora, odreja ukrepe za odpravo nepravilnosti in pomanjkljivosti v roku, ki ga določi, preprečuje
in odkriva prekrške ter izvaja druge ukrepe in dejanja po predpisih o prekrških in predpisih o
inšpekcijskem nadzoru.
18.b člen
Inšpektor je lahko, kdor ima najmanj visoko
strokovno izobrazbo ter opravljen izpit za
inšpektorja.
Meroslovni nadzornik je lahko, kdor ima
najmanj srednjo strokovno izobrazbo ter strokovni izpit za meroslovnega
nadzornika.
Pooblaščena uradna oseba, ki nima strokovnega izpita, ga mora opraviti v roku enega leta od dneva imenovanja za
inšpektorja oziroma razporeditve na delovno mesto meroslovnega nadzornika.
Pooblaščena uradna oseba se razreši, če v predpisanem roku iz razlogov, ki so na njegovi
strani, ne opravi strokovnega izpita za inšpektorja oziroma
meroslovnega nadzornika.
Pooblaščene uradne osebe morajo stalno izpopolnjevati svoje strokovno znanje, se
usposabljati in udeleževati preverjanj strokovne usposobljenosti.
Vsebino in način izvajanja strokovnega
izpita za inšpektorja oziroma meroslovnega
nadzornika ter vsebino in način preverjanja strokovne usposobljenosti
pooblaščenih uradnih oseb predpiše
minister, pristojen za meroslovje.
19. člen
Če inšpektor pri nadzoru ugotovi, da merilo
ne ustreza zahtevam tega zakona ter meroslovnim
in tehničnim zahtevam predpisov, izdanih na njegovi podlagi, izda odločbo, s katero odloči, da se merilo
umakne iz uporabe oziroma prometa do odprave pomanjkljivosti.
Inšpektor z odločbo
prepove promet predpakiranih izdelkov ali merilnih steklenic, če ne
izpolnjujejo zahtev tega zakona ter zahtev
predpisov, izdanih na njegovi podlagi, ko gre za določbe, ki se nanašajo na
ustreznost dejanskih količin vsebin predpakiranih izdelkov ali dejanskih
prostornin merilnih steklenic, ter če niso označeni
skladno z določili teh predpisov.
Če inšpektor pri nadzoru ugotovi, da se
merske enote uporabljajo v nasprotju s predpisom iz drugega ali tretjega odstavka 6. člena tega zakona, z odločbo naloži kršitelju, da v določenem roku odpravi ugotovljeno nepravilnost.
Meroslovni nadzornik lahko vodi postopke iz
prvega, drugega in tretjega odstavka tega člena
samo v primerih iz tretjega odstavka 18.a člena
tega zakona.
Če inšpektor pri nadzoru oceni, da je glede na pomen kršitve opozorilo
zadosten ukrep, ima pravico, da najprej le ustno opozori na
kršitev in na njene posledice ter določi rok za njeno odpravo. Svoje ugotovitve, izrečeno opozorilo
ter rok za odpravo kršitve navede v zapisnik. Če kršitev ni odpravljena v določenem roku in za to ni opravičljivega razloga, inšpektor izda odločbo iz
prvega, drugega oziroma tretjega odstavka tega člena.
Zoper odločbo iz
prvega, drugega in tretjega odstavka tega člena je
dopustna pritožba na ministrstvo, pristojno za meroslovje. Pritožba ne zadrži
izvršitve odločbe.
Pri opravljanju meroslovnega nadzora ima pooblaščena uradna oseba pravico vstopiti v poslovne ali proizvodne prostore ter vozila,
kjer se nahajajo merila, predpakirani izdelki ali merilne steklenice.
20. člen
(črtan)
21. člen
(črtan)
22. člen
(črtan)
23. člen
Merilo, za katerega je izdana odločba o
prepovedi uporabe oziroma prometa, se vidno označi kot merilo, ki ni skladno s
predpisi. Obenem se razveljavi oznaka redne oziroma izredne overitve na merilu
oziroma na izdano potrdilo o skladnosti merila s predpisi vpiše, da je nehalo
veljati.
Predpakirane izdelke in merilne steklenice,
za katere je bila izdana odločba
o prepovedi
dajanja v promet, je treba posebej označiti ali ločiti od izdelkov, ki
izpolnjujejo predpisane zahteve.
24. člen
Urad izvaja nadzor nad pravno osebo oziroma
samostojnim podjetnikom posameznikom, ki ga je imenoval, v tistem delu, na
katerega se imenovanje nanaša.
Če Urad ugotovi, da pravna oseba oziroma
samostojni podjetnik posameznik, ki ga je imenoval, ne dela v skladu s predpisi
ali da ne izpolnjuje več zahtev za imenovanje, lahko razveljavi odločbo o imenovanju.
25. člen
Minister, pristojen za meroslovje, predpiše
način izvajanja nadzora nad delom imenovanih pravnih oseb oziroma samostojnih podjetnikov
posameznikov ter vsebino in obliko
uradne izkaznice, s katero se izkažejo pooblaščene uradne osebe, ki opravljajo
meroslovni nadzor.
XI. KAZENSKE DOLOČBE
26. člen
Z globo od 300.000 tolarjev do 1,000.000
tolarjev se kaznuje za prekršek pravna oseba ali samostojni podjetnik
posameznik:
1.     
če v Republiki Sloveniji uporablja merske enote, ki niso predpisane s
tem zakonom
oziroma
predpisi, izdanimi na podlagi tega zakona (6. člen);
2.     
če ne ravna v skladu z odločbo,
ki jo je izdala pooblaščena uradna oseba Urada (prvi, drugi in tretji odstavek 19.
člena).
Z globo od 1,000.000 tolarjev do 5,000.000
tolarjev se kaznuje za prekršek pravna oseba ali samostojni podjetnik
posameznik:
1.     
če da v promet in uporabo merila, ki ne izpolnjujejo zahtev tega zakona ter
meroslovnih in tehničnih zahtev predpisov, ki jih minister, pristojen za
meroslovje, izda na podlagi tega zakona, in za katera njihova skladnost ni bila
ugotovljena po predpisanih načinih in postopkih ugotavljanja skladnosti oziroma niso označena oziroma zanje ni
bila izdana listina o
skladnosti z meroslovnimi predpisi (prvi, drugi in tretji odstavek 9.
člena);
2.     
če izvaja postopke ugotavljanja skladnosti, redne ali izredne overitve meril oziroma, če s
svojimi oglaševalskimi
sporočili imetnike meril oziroma
kupce storitev zavaja, da lahko izvaja postopke ugotavljanja skladnosti, redne
ali izredne overitve
meril čeprav za te storitve ni imenovan (10. in 14. člen), če z listino o umerjanju
(kalibraciji) namesto z redno overitvijo
potrjuje, da merilo izpolnjuje predpisane meroslovne zahteve (tretji odstavek 11.
člena) ali če za označitev
meril uporablja namesto oznak
iz 13. člena tega zakona,
oznake, ki
bi se zaradi njihove oblike
oziroma
izgleda lahko z njimi zamenjale.
Z globo od 100.000 tolarjev do 300.000 tolarjev
se kaznuje tudi odgovorna
oseba
pravne osebe,
odgovorna oseba samostojni
podjetnik posameznik ali odgovorna
oseba v
državnem organu
ali v samoupravni lokalni skupnosti, ki stori prekršek iz prvega odstavka tega
člena.
Z globo od 200.000 tolarjev do 500.000 tolarjev
se kaznuje tudi odgovorna
oseba
pravne osebe,
odgovorna oseba samostojni
podjetnik posameznik ali odgovorna
oseba v
državnem organu
ali v samoupravni lokalni skupnosti, ki stori prekršek iz drugega odstavka tega člena.
27. člen
Z globo od 100.000
tolarjev do 500.000 tolarjev se kaznuje za prekršek pravna oseba ali samostojni podjetnik posameznik:
1.     
če uporablja merilo, za katerega ni bila ugotovljena skladnost po
predpisanih načinih in postopkih ugotavljanja skladnosti in ki ni označeno oziroma nima
veljavne listine o
skladnosti (tretji odstavek
9. člena);
2.     
če ne zagotovi redne (četrti odstavek 11. člena) ali izredne overitve (drugi odstavek 12.
člena) merila;
3.     
če uporablja merilo, za katerega je nehala veljati oznaka redne oziroma izredne overitve oziroma potrdilo o skladnosti
merila s predpisi (tretji in četrti odstavek 13. člena);
4.     
če ne uporablja merila v skladu z zahtevami, pogoji in omejitvami, ki so
določeni v listini, izdani v postopku ugotavljanja skladnosti, ter v skladu z
navodili za uporabo (četrti odstavek
9. člena);
5.     
če o
uporabi znaka iz šestega odstavka
16. člena pisno ne obvesti
Urada (sedmi odstavek
16. člena);
6.     
če ne vloži vloge za odobritev
evidenčnega znaka za odtis
na merilne steklenice (tretji odstavek
16. člena);
7.     
če da v promet ali pripravi za dajanje v promet predpakirane izdelke ali
merilne steklenice v nasprotju z zahtevami petega odstavka 16. člena.
Z globo od 50.000 tolarjev do 100.000 tolarjev
se kaznuje odgovorna
oseba
pravne osebe,
odgovorna oseba samostojni
podjetnik posameznik ali odgovorna
oseba v
državnem organu
ali v samoupravni lokalni skupnosti, ki stori prekršek iz prvega odstavka tega
člena.

Zakon o meroslovju – ZMer-1 (Uradni list RS,
št. 22/00)
vsebuje naslednje prehodne in končne določbe:
»XII. PREHODNE IN KONČNE DOLOČBE
28. člen
Do izdaje izvršilnih predpisov na podlagi
tega zakona, vendar najdlje dve leti po uveljavitvi tega zakona, se uporabljajo
naslednji predpisi, če niso v nasprotju s tem zakonom:
-       
pravilnik o metroloških karakteristikah vzorcev referenčnih materialov –
referenčnih vodnih raztopin za pH skalo (Uradni list SFRJ, št. 28/89),
-       
pravilnik o metroloških karakteristikah čistih plinov CO, CO2,
CH4, H2, O2, N2 in Ar za pripravo
referenčnih plinskih zmesi (Uradni list SFRJ, št. 18/88),
-       
pravilnik o metroloških karakteristikah vzorcev referenčnih materialov –
referenčnih tekočin za viskozimetre (Uradni list SFRJ, št. 85/87),
-       
pravilnik o metroloških karakteristikah vzorcev referenčnih materialov –
referenčnih ploščic za merjenje trdote po Vickersu (Uradni list SFRJ, št.
38/86),
-       
pravilnik o metroloških karakteristikah vzorcev referenčnih materialov –
referenčnih ploščic za merjenje trdote po Brinellu (Uradni list SFRJ, št.
32/86),
-       
pravilnik o metroloških karakteristikah vzorcev referenčnih materialov –
referenčnih ploščic za merjenje trdote po Rockwellu (Uradni list SFRJ, št.
21/86),
-       
pravilnik o metroloških karakteristikah vzorcev referenčnih materialov –
preskusnih igel za kontrolo predmetov iz plemenitih kovin (Uradni list SFRJ,
št. 21/86),
-       
pravilnik o metroloških karakteristikah vzorcev referenčnih materialov –
referenčnih etalonov za izotopska merila za prostorninsko maso in vlago (Uradni
list SFRJ, št. 58/85),
-       
pravilnik o metroloških pogojih za etilometre (Uradni list SFRJ, št.
42/91),
-       
pravilnik o metroloških pogojih za hladilne posode za mleko (bazenske
hladilnike), mlekomere in merilne posode (Uradni list SFRJ, št. 29/91),
-       
pravilnik o metroloških pogojih za polprevodniške števce – spektrometre
za gama sevanje (Uradni list SFRJ, št. 22/91),
-       
pravilnik o metroloških pogojih za delovne etalone enote za
ekspozicijsko dozo ionizirnega sevanja v radioterapiji (Uradni list SFRJ, št.
22/91),
-       
pravilnik o metroloških pogojih za viskozimetre s padajočo kroglico
(Uradni list SFRJ, št. 22/91),
-       
pravilnik o metroloških pogojih za avtomatična merila nivoja tekočine v
nepremičnih rezervoarjih (Uradni list SFRJ, št. 76/90),
-       
pravilnik o metroloških pogojih za mejna vzporedna dolžinska merila
(merilne kladice) (Uradni list SFRJ, št. 72/90),
-       
pravilnik o metroloških pogojih za medicinske električne termometre za
kontinuirano merjenje temperature človeškega telesa (Uradni list SFRJ, št.
18/90),
-       
pravilnik o metroloških pogojih za medicinske električne termometre za
merjenje maksimalne temperature človeškega telesa (Uradni list SFRJ, št.
18/90),
-       
pravilnik o metroloških pogojih za sekundarni etalon merilne posode –
buče (Uradni list SFRJ, št. 1/90),
-       
pravilnik o metroloških pogojih za avtomatske refraktometre, s katerimi
se meri masni delež sladkorja v moštu (Uradni list SFRJ, št. 70/89 in 74/90),
-       
pravilnik o metroloških pogojih za merilnike mase – avtomatične tehtnice
na transportnem traku točnostnih razredov 1 in 2 (Uradni list SFRJ, št. 64/89),
-       
pravilnik o metroloških pogojih za kazalnike maksimuma razreda 1,0
(Uradni list SFRJ, št. 56/89),
-       
pravilnik o metroloških pogojih za delovne etalone – naprave za
preskušanje števcev za električno energijo (Uradni list SFRJ, št. 54/89),
-       
pravilnik o metroloških pogojih za indukcijske števce za električno
energijo (Uradni list SFRJ, št. 54/89),
-       
pravilnik o metroloških pogojih za fokometre (Uradni list SFRJ, št.
28/89),
-       
pravilnik o metroloških pogojih za statične števce delovne električne
energije točnostnih razredov 0,2 S in 0,5 S (Uradni list SFRJ, št. 28/89),
-       
pravilnik o metroloških pogojih za ebulioskope po Malligandu (Uradni
list SFRJ, št. 27/89),
-       
pravilnik o metroloških pogojih za ebulioskope po Salleronu (Uradni list
SFRJ, št. 27/89),
-       
pravilnik o metroloških pogojih za merila za širino in nadvižek tira
(Uradni list SFRJ, št. 24/89),
-       
pravilnik o metroloških pogojih za delovne etalone – naprave za pregled
meril za širino in nadvižek tira (Uradni list SFRJ, št. 24/89),
-       
pravilnik o metroloških pogojih za delovne etalone – poskusne optične
leče in optične kline za pregled fokometrov (Uradni list SFRJ, št. 24/89),
-       
pravilnik o metroloških pogojih za laboratorijska merila za pline
(Uradni list SFRJ, št. 71/88),
-       
pravilnik o metroloških pogojih za fotoelektrične merilnike svetlosti
(Uradni list SFRJ, št. 66/88),
-       
pravilnik o metroloških pogojih, ki jih morajo izpolnjevati merilniki
toplotne energije (Uradni list SFRJ, št. 56/88, 71/88 in 54/90),
-       
pravilnik o metroloških pogojih za uporovne termometre (Uradni list
SFRJ, št. 55/88),
-       
pravilnik o metroloških pogojih za uteži z nazivnimi masami od od 1 mg
do 50 kg (Uradni list SFRJ, št. 54/88, 57/88 in 6/89),
-       
pravilnik o metroloških pogojih za etalonske uteži z nazivno maso od 50
kg do 5000 kg (Uradni list SFRJ, št. 44/88),
-       
pravilnik o metroloških pogojih za delovni etalon merilne posode –
pipete (Uradni list SFRJ, št. 28/88),
-       
pravilnik o metroloških pogojih za naprave za preskušanje plinomerov
(Uradni list SFRJ, št. 18/88),
-       
pravilnik o metroloških pogojih za dolžinska merila splošnega namena
(Uradni list SFRJ, št. 18/88 in 26/90),
-       
pravilnik o metroloških pogojih za naprave za preskušanje korektorjev
(Uradni list SFRJ, št. 18/88),
-       
pravilnik o metroloških pogojih za nivelirne letve (Uradni list SFRJ,
št. 13/88),
-       
pravilnik o metroloških pogojih za uravnalne letve (Uradni list SFRJ,
št. 2/88),
-       
pravilnik o metroloških pogojih za merilnike mase – avtomatske tehtnice
s seštevanjem nezveznih rezultatov tehtanja (Uradni list SFRJ, št. 59/87),
-       
pravilnik o metroloških pogojih za optične pirometre z žarilno
(primerjalno nitko) (Uradni list SFRJ, št. 44/87),
-       
pravilnik o metroloških pogojih za naprave za preskušanje pretočnih
meril za količino fluida z merilno zaslonko (Uradni list SFRJ, št. 35/87),
-       
pravilnik o metroloških pogojih za aparate za merjenje trdote po
Vickersu (od HV 5 do HV 100) (Uradni list SFRJ, št. 35/87),
-       
pravilnik o metroloških pogojih za aparate za merjenje trdote po
Brinellu (Uradni list SFRJ, št. 35/87),
-       
pravilnik o metroloških pogojih za steklene tekočinske termometre
(Uradni list SFRJ, št. 35/87),
-       
pravilnik o metroloških pogojih za naprave z valji za preveritev
zaviralne sile po obodu koles pri vozilih na motorni pogon in priklopnih
vozilih (Uradni list SFRJ, št. 31/87),
-       
pravilnik o metroloških pogojih za delovne etalone enot za čas in
frekvenco (Uradni list SFRJ, št. 31/87),
-       
pravilnik o metroloških pogojih za delovne etalone – etalonske naprave
za pregled avtomatičnih meril nivoja tekočine (Uradni list SFRJ, št. 28/87),
-       
pravilnik o metroloških pogojih za delovni etalon – napravo za
preskušanje kronotahografov in taksimetrov (Uradni list SFRJ, št. 20/87),
-       
pravilnik o metroloških pogojih za fotoelektrične luxmetre – merilnike
osvetljenosti (Uradni list SFRJ, št. 4/87),
-       
pravilnik o metroloških pogojih za delovne etalone hrapavosti (Uradni
list SFRJ, št. 52/86),
-       
pravilnik o metroloških pogojih za vodomere (Uradni list SFRJ, št.
51/86),
-       
pravilnik o metroloških pogojih za stroje za merjenje dolžine žice in
kabla (Uradni list SFRJ, št. 51/86),
-       
pravilnik o metroloških pogojih za avtocisterne, vagone cisterne in
prenosne cisterne (Uradni list SFRJ, št. 51/86),
-       
pravilnik o metroloških pogojih za delovne etalone – vlagomere za žitna
zrna in semena oljnic (Uradni list SFRJ, št. 50/86),
-       
pravilnik o metroloških pogojih za laktodenzimetre (Uradni list SFRJ,
št. 50/86 in 31/87),
-       
pravilnik o metroloških pogojih za delovne etalone – naprave za pregled
vodomerov (Uradni list SFRJ, št. 38/86),
-       
pravilnik o metroloških pogojih za debelinska merila (Uradni list SFRJ,
št. 36/86),
-       
pravilnik o metroloških pogojih za delovni etalon – napravo za
preskušanje taksimetrov (Uradni list SFRJ, št. 32/86),
-       
pravilnik o metroloških pogojih za veterinarske termometre (Uradni list
SFRJ, št. 31/86),
-       
pravilnik o metroloških pogojih za manometre, vakuummetre in
manovakuummetre (Uradni list SFRJ, št. 30/86),
-       
pravilnik o metroloških pogojih za manometre za merjenje krvnega tlaka
(Uradni list SFRJ, št. 20/86),
-       
pravilnik o metroloških pogojih za manometre za merjenje tlaka v
pnevmatikah (Uradni list SFRJ, št. 20/86 in 10/87),
-       
pravilnik o metroloških pogojih za etalonske naprave za pregled kazalnih
naprav priprav za merjenje tekočih goriv (Uradni list SFRJ, št. 19/86),
-       
pravilnik o metroloških pogojih za merilnike mase – tehtnice za gradbene
namene (Uradni list SFRJ, št. 19/86),
-       
pravilnik o metroloških pogojih za fotometrijske žarnice z žarečo
volframovo nitko – merila za svetlobni tok (Uradni list SFRJ, št. 8/86),
-       
pravilnik o metroloških pogojih za sekundarne etalone enote za dolžino
(Uradni list SFRJ, št. 58/85),
-       
pravilnik o metroloških pogojih za merila za izolacijsko upornost
(Uradni list SFRJ, št. 58/85 in 32/87),
-       
pravilnik o metroloških pogojih za sode, kadi, kangle in balone (Uradni
list SFRJ, št. 58/85),
-       
pravilnik o metroloških pogojih za izotopska merila za gostoto in vlago
(Uradni list SFRJ, št. 54/85),
-       
pravilnik o metroloških pogojih za delovne etalonske alkoholometre
(Uradni list SFRJ, št. 54/85),
-       
pravilnik o metroloških pogojih za mikrometre za zunanje merjenje z
merilnim območjem do 500 mm (Uradni list SFRJ, št. 54/85),
-       
pravilnik o metroloških pogojih za delovne etalone – areometre (Uradni
list SFRJ, št. 54/85),
-       
pravilnik o metroloških pogojih za aerometre s stalno maso (Uradni list
SFRJ, št. 54/85),
-       
pravilnik o metroloških pogojih za priprave za merjenje tekočih goriv
(Uradni list SFRJ, št. 48/85),
-       
pravilnik o metroloških pogojih za delovne etalone – naprave za pregled
vzporednih mejnih meril (merilnih kladic) (Uradni list SFRJ, št. 48/85 in
76/90),
-       
pravilnik o metroloških pogojih za laboratorijska merila – pipete z eno
merilno črto (Uradni list SFRJ, št. 28/85),
-       
pravilnik o metroloških pogojih za laboratorijska merila – steklene
merilne buče z eno merilno črto (Uradni list SFRJ, št. 28/85),
-       
pravilnik o metroloških pogojih za laboratorijska merila – pipete za
mešanje krvi za štetje krvničk (Uradni list SFRJ, št. 28/85),
-       
pravilnik o metroloških pogojih za laboratorijska merila – graduirane
merilne pipete (Uradni list SFRJ, št. 28/85),
-       
pravilnik o metroloških pogojih za laboratorijska merila – graduirane
merilne valje (Uradni list SFRJ, št. 27/85),
-       
pravilnik o metroloških pogojih za laboratorijska merila – steklene
birete za tekočine (Uradni list SFRJ, št. 27/85),
-       
pravilnik o metroloških pogojih za laboratorijska merila – mikropipete
(Uradni list SFRJ, št. 27/85),
-       
pravilnik o metroloških pogojih za medicinske injekcijske brizgalke
(Uradni list SFRJ, št. 27/85),
-       
pravilnik o metroloških pogojih za pretočna merila za količino tekočine
z merilno zaslonko (Uradni list SFRJ, št. 27/85),
-       
pravilnik o metroloških pogojih za stroje za merjenje ploščine (Uradni
list SFRJ, št. 26/85),
-       
pravilnik o metroloških pogojih za delovne etalone ploščine (Uradni list
SFRJ, št. 26/85),
-       
pravilnik o metroloških pogojih za termočlene (Uradni list SFRJ, št.
25/85),
-       
pravilnik o metroloških pogojih za medicinske (humane) termometre
(Uradni list SFRJ, št. 25/85),
-       
pravilnik o metroloških pogojih za pretočna prostorninska merila za
razne tekočine z neposrednim merjenjem prostornine (Uradni list SFRJ, št.
11/85),
-       
pravilnik o metroloških pogojih za merila, ki korigirajo prostornini
pretočnega plina (Uradni list SFRJ, št. 9/85 in 8/86),
-       
pravilnik o metroloških pogojih za pretočna merila za prostornino plina
(Uradni list SFRJ, št. 9/85),
-       
pravilnik o metroloških pogojih za pretočna merila za količino pare z
merilno zaslonko (Uradni list SFRJ, št. 9/85),
-       
pravilnik o metroloških pogojih za prostorninska merila za razne
tekočine, ki so v merilnem sestavu (Uradni list SFRJ, št. 9/85),
-       
pravilnik o metroloških pogojih za taksimetre (Uradni list SFRJ, št. 9/85),
-       
pravilnik o metroloških pogojih za alkoholometre (Uradni list SFRJ, št.
6/85),
-       
pravilnik o metroloških pogojih za vlagomere za žitna zrna in seme
oljnic (Uradni list SFRJ, št. 6/85),
-       
pravilnik o metroloških pogojih za urometre (Uradni list SFRJ, št. 5/85),
-       
pravilnik o metroloških pogojih za merila za sipke snovi (Uradni list
SFRJ, št. 5/85),
-       
pravilnik o metroloških pogojih za okvire za merjenje drv (Uradni list
SFRJ, št. 5/85),
-       
pravilnik o metroloških pogojih za zaboje, okvire in podobna merila
veljavnosti oblike za gradbeni material (Uradni list SFRJ, št. 5/85),
-       
pravilnik o metroloških pogojih za dopplerske radarje (Uradni list SFRJ,
št. 3/85),
-       
pravilnik o metroloških pogojih za mehanske sekundomere (Uradni list
SFRJ, št. 3/85),
-       
pravilnik o metroloških pogojih za butirometre (Uradni list SFRJ, št.
3/85),
-       
pravilnik o metroloških pogojih za stikalne ure (Uradni list SFRJ, št.
3/85),
-       
pravilnik o metroloških pogojih za merilne transformatorje za električne
števce (Uradni list SFRJ, št. 66/84),
-       
pravilnik o metroloških pogojih za dajalnike tarifnih impulzev in
stikalne ure, ki se uporabljajo v telefonskem in telegrafskem prometu za
postavljanje tarife (Uradni list SFRJ, št. 66/84 in 86/87),
-       
pravilnik o metroloških pogojih za merilnike mase – tehtnice za tehtanje
premikajočih se vozil (Uradni list SFRJ, št. 33/84),
-       
pravilnik o metroloških pogojih za steklene gostinske posode (Uradni
list SFRJ, št. 31/84),
-       
pravilnik o metroloških pogojih za instrumente za merjenje upornosti
zanke (Uradni list SFRJ, št. 31/84),
-       
pravilnik o metroloških pogojih za steklene tekočinske termometre za
posebne namene (Uradni list SFRJ, št. 31/84),
-       
pravilnik o metroloških pogojih za avtomatske tehtnice (Uradni list
SFRJ, št. 1/84),
-       
pravilnik o metroloških pogojih za elektronske sekundomere (Uradni list
SFRJ, št. 29/83),
-       
pravilnik o metroloških pogojih za instrumente za merjenje ozemljitvene
upornosti, katerih delovanje temelji na metodi merjenja napetosti in toka (U-I
metodi), in za visoko frekvenčne instrumente za merjenje ozemljitvene upornosti
(Uradni list SFRJ, št. 13/83),
-       
pravilnik o metroloških pogojih za instrumente za merjenje ozemljitvene
upornosti, katerih delovanje temelji na kompenzacijski metodi (Uradni list
SFRJ, št. 59/82),
-       
pravilnik o metroloških pogojih za naprave za pregled vodomerov (Uradni
list SFRJ, št. 48/81),
-       
pravilnik o metroloških pogojih za vodoravne cilindrične rezervoarje
(Uradni list SFRJ, št. 26/81),
-       
pravilnik o metroloških pogojih za pokončne valjaste rezervoarje (Uradni
list SFRJ, št. 3/85),
-       
pravilnik o načinu uporabe in klasifikaciji etalonov enote za maso
(Uradni list SFRJ, št. 9/85),
-       
pravilnik o pogojih za pregled in žigosanje areometrov in alkoholometrov
(Uradni list SFRJ, št. 16/83),
-       
pravilnik o pogojih za pregled in žigosanje priprav za merjenje tekočih
goriv (Uradni list SFRJ, št. 2/83),
-       
pravilnik o pogojih za pregled in žigosanje merilnikov toplotne energije
(Uradni list SFRJ, št. 30/82),
-       
pravilnik o pogojih za pregled in žigosanje humanih in veterinarskih
termometrov (Uradni list SFRJ, št. 66/81),
-       
pravilnik o pogojih, ki jih morajo glede strokovnosti delavcev, opreme
in prostorov izpolnjevati organizacije združenega dela za opravljanje pregledov
in žigosanje meril (Uradni list SFRJ, št. 63/79 in 61/80),
-       
pravilnik o pogojih, ki jih morajo izpolnjevati delovni prostori in
oprema za pregled in žigosanje merilnih transformatorjev, kot tudi delavci v
določenih organizacijah združenega dela glede strokovne izobrazbe, če se dajejo
na razpolago kontrolnemu organu pri pregledu in žigosanju transformatorjev
(Uradni list SFRJ, št. 12/81),
-       
pravilnik o pogojih, ki jih morajo izpolnjevati delovni prostori in
oprema za pregled in žigosanje vodomerov ter delavci v določenih organizacijah
združenega dela glede strokovne izobrazbe, če se dajejo na razpolago
kontrolnemu organu pri pregledu in žigosanju vodomerov (Uradni list SFRJ, št.
47/81),
-       
pravilnik o načinu, kako področne organizacijske enote Zveznega zavoda
za mere in plemenite kovine za kontrolo meril in plemenitih kovin pregledujejo
merila (Uradni list SFRJ, št. 26/84),
-       
pravilnik o pogojih za ustanovitev laboratorijev za pregled hladilnih
posod za mleko (bazenskih hladilnikov), mlekomerov in merilnih posod (Uradni
list SFRJ, št. 30/91),
-       
pravilnik o pogojih za ustanovitev laboratorijev za pregled ebulioskopov
(Uradni list SFRJ, št. 22/91),
-       
pravilnik o pogojih za ustanovitev laboratorijev za pregled
fotoelektričnih merilnikov svetlosti (Uradni list SFRJ, št. 11/91),
-       
pravilnik o pogojih za ustanovitev laboratorijev za pregled
temperaturnih kompenzatorjev prostornine za tekoča goriva (Uradni list SFRJ,
št. 54/90),
-       
pravilnik o pogojih za ustanovitev laboratorijev za pregled števcev za
električno energijo (Uradni list SFRJ, št. 21/90),
-       
pravilnik o pogojih za ustanovitev laboratorijev za pregled merilnikov
mase (Uradni list SFRJ, št. 20/90),
-       
pravilnik o pogojih za ustanovitev laboratorijev za pregled medicinskih
električnih termometrov za kontinuirano merjenje temperature človeškega telesa
(Uradni list SFRJ, št. 20/90),
-       
pravilnik o pogojih za ustanovitev laboratorijev za pregled medicinskih
električnih termometrov za merjenje maksimalne temperature človeškega telesa
(Uradni list SFRJ, št. 20/90),
-       
pravilnik o pogojih za ustanovitev laboratorijev za pregled
analizatorjev plinov (Uradni list SFRJ, št. 66/89),
-       
pravilnik o pogojih za ustanovitev laboratorijev za pregled meril za
toplotno energijo (Uradni list SFRJ, št. 49/88),
-       
pravilnik o pogojih za ustanovitev laboratorijev za pregled uporovnih
termometrov (Uradni list SFRJ, št. 44/88),
-       
pravilnik o pogojih za ustanovitev laboratorijev za pregled plinomerov
in korektorjev (Uradni list SFRJ, št. 18/88),
-       
pravilnik o pogojih za ustanovitev laboratorijev za pregled sodov, kadi,
kangel in balonov (Uradni list SFRJ, št. 18/88),
-       
pravilnik o pogojih za ustanovitev laboratorijev za pregled vodomerov
(Uradni list SFRJ, št. 61/86),
-       
pravilnik o pogojih za ustanovitev laboratorijev za pregled avtocistern,
vagonov cistern in prenosnih cistern (Uradni list SFRJ, št. 52/86),
-       
pravilnik o pogojih za ustanovitev laboratorijev za pregled
viskozimetrov (Uradni list SFRJ, št. 38/86),
-       
pravilnik o pogojih za ustanovitev laboratorijev za pregled pretočnih
meril za prostornino tekočine (Uradni list SFRJ, št. 30/86),
-       
pravilnik o pogojih za ustanovitev laboratorijev za pregled taksimetrov
(Uradni list SFRJ, št. 21/86),
-       
pravilnik o pogojih za ustanovitev laboratorijev za pregled
kronotahografov (Uradni list SFRJ, št. 20/86),
-       
pravilnik o pogojih za ustanovitev laboratorijev za pregled manometrov
za merjenje krvnega tlaka (Uradni list SFRJ, št. 20/86),
-       
pravilnik o pogojih za ustanovitev laboratorijev za pregled manometrov,
vakuummetrov in manovakuummetrov (Uradni list SFRJ, št. 20/86),
-       
pravilnik o pogojih za ustanovitev laboratorijev za pregled kazalnih
naprav priprav za merjenje tekočih goriv (Uradni list SFRJ, št. 8/86),
-       
pravilnik o pogojih za ustanovitev laboratorijev za pregled areometrov
in alkoholometrov (Uradni list SFRJ, št. 7/86),
-       
pravilnik o pogojih za ustanovitev laboratorijev za pregled butirometrov
za mleko, sir in smetano (Uradni list SFRJ, št. 7/86),
-       
pravilnik o pogojih za ustanovitev laboratorijev za pregled vlagomerov
za žitna zrna in seme oljnic (Uradni list SFRJ, št. 5/86),
-       
pravilnik o pogojih za ustanovitev laboratorijev za pregled medicinskih
injekcijskih brizgalk (Uradni list SFRJ, št. 27/85),
-       
pravilnik o pogojih za ustanovitev laboratorijev za pregled
laboratorijskih meril za prostornino za tekočine in pline (Uradni list SFRJ,
št. 27/85),
-       
pravilnik o pogojih za ustanovitev laboratorijev za pregled gostinske
posode (Uradni list SFRJ, št. 27/85),
-       
pravilnik o pogojih za ustanovitev laboratorijev za pregled
fotoelektričnih luxmetrov – merilnikov osvetljenosti (Uradni list SFRJ, št.
26/85),
-       
pravilnik o pogojih za ustanovitev laboratorijev za pregled termočlenov
(Uradni list SFRJ, št. 25/85),
-       
pravilnik o pogojih za ustanovitev laboratorijev za pregled stikalnih ur
(Uradni list SFRJ, št. 3/85),
-       
pravilnik o pogojih za ustanovitev laboratorijev za pregled dopplerskih
radarjev (Uradni list SFRJ, št. 3/85),
-       
pravilnik o pogojih za ustanovitev laboratorijev za pregled dajalnikov
tarifnih impulzev in stikalnih ur (Uradni list SFRJ, št. 66/84),
-       
pravilnik o pogojih za ustanovitev laboratorijev za pregled dolžinskih
in kotnih meril (Uradni list SFRJ, št. 66/84),
-       
odredba o obvezni uporabi določenih merilnikov v prometu nafte in
naftnih izdelkov (Uradni list SFRJ, št. 64/87),
-       
odredba o obvezni uporabi prostorninske enote v prometu nafte in naftnih
izdelkov (Uradni list SFRJ, št. 64/87),
-       
odlok o določitvi rokov, do katerih se smejo uporabljati merila, s
katerimi se meri v merskih enotah, ki niso določene v zakonu o merskih enotah
in merilih (Uradni list SFRJ, št. 33/84),
-       
odlok o roku, do katerega se smejo v jedrski elektrarni Krško
uporabljati merske enote, ki ne pripadajo mednarodnemu sistemu merskih enot,
ter uvozna merila, s katerimi se meri v teh enotah (Uradni list SFRJ, št.
38/79).
29. člen
Izvršilni predpisi, ki so bili izdani na
podlagi zakona o meroslovju (Uradni list RS, št. 1/95), ostanejo v veljavi do
uveljavitve predpisov, izdanih na podlagi tega zakona.
Minister, pristojen za meroslovje, izda
predpise, za izdajo katerih je pooblaščen s tem zakonom, v roku enega leta od
uveljavitve tega zakona, razen predpisov, ki določajo meroslovne in tehnične
zahteve za posamezne vrste meril.
30. člen
Vse odločbe in certifikati o odobritvi tipa
ter oznake overitev na merilih, ki so bili izdani pred uveljavitvijo tega
zakona, ostanejo v veljavi.
31. člen
Z dnem uveljavitve tega zakona preneha
veljati zakon o meroslovju (Uradni list RS, št. 1/95).
32. člen
Ta zakon začne veljati petnajsti dan po
objavi v Uradnem listu Republike Slovenije.«.

Zakon o spremembah in dopolnitvah Zakona o
meroslovju – ZMer-1A (Uradni list RS, št. 86/04)
vsebuje naslednje prehodne in končne določbe:
»PREHODNE IN KONČNE DOLOČBE
21. člen
Višina globe iz 19. in 20. člena tega zakona se začne uporabljati z začetkom uporabe Zakona o prekrških (Uradni list RS, št. 7/03).
Do roka iz prejšnjega odstavka se kaznuje za:
1.     
prekršek iz 19. člena tega zakona:
- 
pravna oseba
oziroma
samostojni podjetnik posameznik z denarno kaznijo od 300.000 tolarjev do 1,000.000
tolarjev za prekrške iz prvega odstavka
26. člena zakona
in denarno kaznijo od
1,000.000 tolarjev do 5,000.000 tolarjev za prekrške iz drugega odstavka 26.
člena zakona,
- 
odgovorna
oseba
pravne osebe
z denarno kaznijo od
100.000 tolarjev do 400.000 tolarjev,
2.     
prekršek iz 20. člena tega zakona:
- 
pravna oseba
oziroma
samostojni podjetnik posameznik z denarno kaznijo 50.000 tolarjev,
- 
odgovorna
oseba pravne
osebe z denarno
kaznijo 25.000 tolarjev.
Določbe 19. in 20. člena tega zakona, ki urejajo globe za prekršek, ki ga stori odgovorna oseba samostojnega podjetnika posameznika, se začnejo uporabljati z dnem
začetka uporabe Zakona o prekrških (Uradni list RS, št. 7/03).
22. člen
Minister, pristojen za meroslovje, izda
predpise iz 4., 6., 10., 13. in 18. člena tega zakona v
šestih mesecih od uveljavitve tega zakona.
23. člen
Odločbe o imenovanju, ki jih je izdal minister na podlagi 10. in 14. člena zakona, veljajo še naprej do izteka njihove veljavnosti.
24. člen
Z dnem uveljavitve tega zakona preneha veljati Pravilnik o zahtevah
za pravne osebe, ki izvajajo strokovne naloge meroslovnega nadzora nad
predpakiranimi izdelki, ki so označeni z znakom EGS
(Uradni list RS, št. 65/03).
25. člen
Ta zakon začne veljati petnajsti dan po objavi v Uradnem
listu Republike Slovenije.«.