I. SPLOŠNE DOLOČBE IN TEMELJNA NAČELA
1. člen
(položaj državne uprave)
Državna uprava (v nadaljnjem besedilu: uprava) kot del
izvršilne oblasti v Republiki Sloveniji izvršuje upravne naloge.
2. člen
(zakonitost in samostojnost)
Uprava opravlja svoje delo samostojno v okviru in na podlagi
ustave, zakonov in drugih predpisov.
3. člen
(strokovnost, politična nevtralnost in nepristranskost)
Uprava opravlja svoje delo po pravilih stroke.
Pri opravljanju svojega dela mora biti uprava politično
nevtralna.
Uprava mora pri svojem delu ravnati nepristransko in ne sme
dajati neupravičenih koristi in prednosti posameznicam oziroma posameznikom,
pravnim osebam ali interesnim skupinam.
4. člen
(uradni jezik v upravi)
Uradni jezik v upravi je slovenščina.
Na območjih občin, v katerih živita avtohtoni italijanska
oziroma madžarska narodna skupnost, je uradni jezik v upravi tudi italijanščina
oziroma madžarščina. Na teh območjih uprava posluje tudi v jeziku narodne
skupnosti. Če stranka v postopku uporablja jezik narodne skupnosti, uprava vodi
postopek v jeziku narodne skupnosti in izdaja pravne in druge akte v postopku v
slovenščini in v jeziku narodne skupnosti. Pred začetkom postopka mora organ
seznaniti stranko s to pravico.
Kadar je upravni organ na prvi stopnji vodil postopek v
italijanščini oziroma madžarščini, mora biti tudi drugostopni akt izdan v istem
jeziku.
5. člen
(poslovanje s strankami)
Pri poslovanju s strankami mora uprava zagotoviti spoštovanje
njihove osebnosti in osebnega dostojanstva ter zagotoviti, da čim hitreje in
čim lažje uresničujejo svoje pravice in pravne koristi.
Uprava skrbi za obveščenost javnosti o načinu svojega
poslovanja in uresničevanja pravic strank.
Uprava je dolžna omogočiti strankam posredovanje pripomb in
kritik glede svojega dela ter te pripombe in kritike obravnavati in nanje
odgovarjati v razumnem roku.
6. člen
(javnost dela)
Uprava je dolžna zagotavljati javnost svojega dela,
upoštevaje omejitve, ki izhajajo iz predpisov, ki urejajo varovanje osebnih in
tajnih podatkov, ter drugih predpisov.
7. člen
(pristojnosti vlade)
Način poslovanja uprave s strankami, način zagotavljanja
obveščenosti javnosti (drugi odstavek 5. člena), način zagotovitve možnosti
posredovanja pripomb in kritik, njihovega obravnavanja in odgovarjanja nanje
(tretji odstavek 5. člena), poslovanje z dokumentarnim gradivom, poslovni čas,
uradne ure v upravi ter druga vprašanja načina delovanja uprave ureja Vlada
Republike Slovenije (v nadaljnjem besedilu: vlada).
II. UPRAVNE NALOGE
8. člen
(sodelovanje pri oblikovanju politik)
Uprava za vlado pripravlja predloge zakonov, podzakonskih
predpisov in drugih aktov ter druga gradiva ter zagotavlja drugo strokovno
pomoč pri oblikovanju politik.
9. člen
(izvršilne naloge)
Uprava izvršuje zakone in druge predpise, ki jih sprejema
državni zbor, ratificirane mednarodne pogodbe, državni proračun, podzakonske
predpise in druge akte vlade (v nadaljnjem besedilu: izvršilne naloge).
Za izvajanje nalog iz prvega odstavka tega člena uprava
izdaja predpise in posamične akte ter interne akte, vstopa v imenu in za račun
Republike Slovenije v civilnopravna razmerja ter opravlja materialna dejanja.
Za opravljanje materialnih dejanj, s katerimi se posega v
osebno prostost, telesno ali duševno celovitost, zasebnost, lastnino in druge
človekove pravice oziroma temeljne svoboščine, mora imeti uprava neposredno
podlago v zakonu.
10. člen
(inšpekcijski nadzor)
Uprava opravlja inšpekcijski nadzor nad izvajanjem predpisov.
Inšpekcijski nadzor ureja poseben zakon.
11. člen
(spremljanje stanja)
Uprava spremlja stanje družbe na področjih, za katera je
pristojna, in skrbi za njen razvoj v skladu s sprejeto politiko države.
Uprava vzpostavi, vodi, vzdržuje in povezuje zbirke podatkov
in evidence.
12. člen
(razvojne naloge)
Uprava na podlagi in v okviru zakonov, drugih predpisov in
državnega proračuna spodbuja oziroma usmerja  družbeni razvoj.
13. člen
(zagotavljanje javnih služb)
Uprava zagotavlja opravljanje javnih služb v skladu z
zakonom.
Opravljanje javnih služb se zagotavlja v javnih zavodih in
gospodarskih družbah ter v drugih organizacijskih oblikah, ki jih določa zakon,
lahko pa tudi v upravnih organih.
III. UPRAVNI ORGANI IN NOSILCI JAVNIH POOBLASTIL
14. člen
(upravni organi)
Upravne naloge opravljajo ministrstva, organi v njihovi
sestavi in upravne enote (v nadaljnjem besedilu: upravni organi).
Ministrstvo se ustanovi za opravljanje upravnih nalog na enem
ali več upravnih področjih.
Organ v sestavi ministrstva se ustanovi za opravljanje
specializiranih strokovnih nalog, izvršilnih in razvojnih upravnih nalog, nalog
inšpekcijskega in drugega nadzora in nalog na področju javnih služb, če se s
tem zagotovi večja učinkovitost in kakovost pri opravljanju nalog oziroma če je
zaradi narave nalog ali delovnega področja potrebno zagotoviti večjo stopnjo
strokovne samostojnosti pri opravljanju nalog.
Upravna enota se ustanovi za opravljanje nalog državne
uprave, ki jih je treba organizirati in izvajati teritorialno.
15. člen
(javne agencije in drugi nosilci javnih pooblastil)
Javna agencija se lahko ustanovi za opravljanje upravnih
nalog v skladu s posebnim zakonom, ki ureja javne agencije:
-       
če je s tem omogočeno učinkovitejše in smotrnejše opravljanje upravnih
nalog, kot bi bilo v primeru opravljanja nalog v upravnem organu, zlasti če se
lahko opravljanje upravnih nalog v celoti ali pretežno financira z upravnimi
taksami oziroma plačili uporabnikov, ali
-       
če glede na naravo oziroma vrsto nalog ni potreben ali ni primeren
stalni neposredni politični nadzor nad opravljanjem nalog.
Z zakonom ali na podlagi zakona lahko v primerih iz prvega
odstavka tega člena javno pooblastilo za opravljanje upravnih nalog pridobijo
tudi druge osebe javnega prava, posamezniki in pravne osebe zasebnega prava.
Če zakon dopušča, da za pridobitev javnega pooblastila
kandidira več fizičnih oziroma pravnih oseb, se izbira opravi na javnem
natečaju.
Pri izvajanju javnih pooblastil imajo nosilci javnih
pooblastil pravice in dolžnosti uprave, ki jih določa zakon ali drug predpis.
IV. MINISTRSTVA
1. Vodenje ministrstva
16. člen
(minister)
Ministrica oziroma minister (v nadaljnjem besedilu: minister)
v skladu s sprejeto politiko vodi in predstavlja ministrstvo, izdaja predpise
in druge akte v skladu z zakonom ter sprejema druge odločitve iz pristojnosti
ministrstva.
17. člen
(državni sekretar)
V ministrstvu se lahko imenujeta največ dve državni
sekretarki oziroma državna sekretarja (v nadaljnjem besedilu: državni
sekretar). V ministrstvu, pristojnem za zdravje, se lahko imenujejo največ
trije državni sekretarji, v ministrstvu, pristojnem za finance, pa največ
štirje državni sekretarji.
Državni sekretar pomaga ministru pri opravljanju njegove
funkcije v okviru pooblastil, ki mu jih da minister.
Minister lahko pisno pooblasti državnega sekretarja, da ga
nadomešča v času njegove odsotnosti ali zadržanosti pri vodenju in
predstavljanju ministrstva ter predlaganju gradiv v obravnavo vladi. S
podelitvijo pooblastila se minister ne razbremeni odgovornosti.
Minister ne more pooblastiti državnega sekretarja ali koga
drugega, da izdaja predpise in glasuje na seji vlade.
Državni sekretar ima status funkcionarja. Imenuje in
razrešuje ga vlada na predlog ministra, ki vodi ministrstvo. Državnemu sekretarju
preneha funkcija z dnem prenehanja funkcije ministra.
18. člen
(generalni direktorji)
V ministrstvu se v skladu z zakonom, ki ureja položaj javnih
uslužbencev, imenujejo generalne direktorice oziroma generalni direktorji (v
nadaljnjem besedilu: generalni direktorji).
Generalni direktor vodi upravno in strokovno delo na
zaokroženem delovnem področju znotraj ministrstva.
Vlada lahko v primerih odsotnosti ali zadržanosti ministra in
državnega sekretarja na predlog ministra pooblasti generalnega direktorja, da v
okviru svojega delovnega področja predstavlja vlado pri delu državnega zbora. (razveljavljen)
Generalni direktor je za svoje delo odgovoren ministru.
19. člen
(generalni sekretar)
V ministrstvu se v skladu z zakonom, ki ureja položaj javnih
uslužbencev, imenuje generalna sekretarka oziroma generalni sekretar (v
nadaljnjem besedilu: generalni sekretar).
Generalni sekretar vodi strokovno delo na področju
upravljanja s kadrovskimi, finančnimi, informacijskimi in drugimi viri ter
pomaga ministru pri koordinaciji med notranjimi organizacijskimi enotami
ministrstva.
Generalni sekretar je za svoje delo odgovoren ministru.
20. člen
(strokovni svet)
Za obravnavo strokovnih vprašanj z upravnih področij
ministrstva oziroma za svetovanje pri oblikovanju politik lahko minister
ustanovi strokovni svet kot svoj strokovno-posvetovalni organ.
2. Organi v sestavi ministrstva
21. člen
(organi v sestavi ministrstva)
Z uredbo se lahko ustanovi upravni organ v sestavi
ministrstva (v nadaljnjem besedilu: organ v sestavi) za opravljanje
specializiranih strokovnih nalog, izvršilnih in razvojnih upravnih nalog, nalog
inšpekcijskega in drugega nadzora in nalog na področju javnih služb.
Organ v sestavi se lahko ustanovi:
-       
za izvajanje nalog iz prvega odstavka tega člena v večjem obsegu, če se
s tem zagotovi večja učinkovitost in kakovost pri opravljanju nalog, ali
-       
če je zaradi narave nalog ali delovnega področja potrebno zagotoviti
večjo stopnjo samostojnosti pri opravljanju nalog iz prvega odstavka tega
člena.
Če zakon določa, da je za odločanje o upravnih zadevah na
določenem področju na prvi stopnji pristojno ministrstvo, in je v ministrstvu
organiziran organ v sestavi za to področje, na prvi stopnji vodi postopek in
odloča o upravni zadevi organ v sestavi ministrstva.
22. člen
(vodenje organov v sestavi)
Organ v sestavi vodi direktorica oziroma direktor (v
nadaljnjem besedilu: direktor), ki se imenuje v skladu z zakonom, ki ureja
položaj javnih uslužbencev.
Z zakonom ali uredbo se lahko določi za položaj predstojnice
oziroma predstojnika (v nadaljnjem besedilu: predstojnik) organa v sestavi tudi
drugačno poimenovanje.
23. člen
(razmerje med ministrstvom in organom v sestavi)
Organ v sestavi izvaja naloge v skladu z zakonom, drugimi
predpisi, programom dela, ki ga sprejme minister na predlog predstojnika organa
v sestavi, in finančnim načrtom, ki se sprejme v skladu z zakonom o javnih
financah.
Minister daje organu v sestavi ministrstva usmeritve za delo
organa v sestavi.
Minister daje organu v sestavi obvezna navodila za delo ter
mu naloži, da v mejah svoje pristojnosti opravi določene naloge ali sprejme
določene ukrepe ter mu o tem poroča.
Pred državnim zborom in vlado predstavlja organ v sestavi
minister.
Če tako določa uredba iz 21. člena tega zakona, ministrstvo
ali drug organ državne uprave izvaja vse ali določene naloge strokovne pomoči
predstojniku na področju upravljanja s kadrovskimi, finančnimi, informacijskimi
in drugimi viri tudi za organ v sestavi.
24. člen
(poročanje in nadzor)
Ministrstvo nadzoruje delo organa v sestavi. Minister lahko
zahteva poročila, podatke in druge dokumente v zvezi z opravljanjem dela organa
v sestavi.
Predstojnik organa v sestavi mora ministru redno in na
njegovo posebno zahtevo poročati o delu organa v sestavi in o vseh pomembnejših
vprašanjih s področij dela organa v sestavi.
25. člen
(pritožba)
Ministrstvo odloča v upravnem postopku na drugi stopnji o
pravnih sredstvih zoper upravne akte, ki jih izdaja organ v sestavi.
3. Notranja organizacija ministrstva in organa v sestavi
26. člen
(notranja organizacija in sistemizacija delovnih mest
ministrstva)
Notranjo organizacijo in sistemizacijo delovnih mest
ministrstva določi minister v soglasju z vlado. Če zakon ne določa drugače,
določi notranjo organizacijo in sistemizacijo delovnih mest organa v sestavi,
na predlog predstojnika organa v sestavi, minister v soglasju z vlado.
Pred sprejetjem akta iz prejšnjega odstavka mora predstojnik
pridobiti mnenje reprezentativnih sindikatov v ministrstvu oziroma v organu v
sestavi v skladu z zakonom, ki ureja delovna razmerja javnih uslužbencev.
27. člen
(skupni temelji za notranjo organizacijo)
Skupne temelje za notranjo organizacijo in sistemizacijo
delovnih mest določi vlada z uredbo.
4. Ministrstva in njihova delovna področja
28. člen
(ministrstvo za delo, družino, socialne zadeve in enake
možnosti)
Ministrstvo za delo, družino, socialne zadeve in enake
možnosti opravlja naloge na področjih delovnih razmerij in pravic iz dela,
zaposlovanja in poklicnega usposabljanja, enakih možnosti, družine, socialnih
zadev in invalidskega varstva.
28.a člen
(ministrstvo za digitalno preobrazbo)
Ministrstvo za digitalno preobrazbo opravlja naloge na
področjih informacijske družbe, elektronskih komunikacij, informatizacije
državne uprave, upravljanja informacijsko-komunikacijskih sistemov in
zagotavljanja elektronskih storitev javne uprave, zagotavljanja delovanja
državnega portala eUprava, varnih predalov ter centralne storitve za spletno
prijavo in elektronski podpis.
29. člen
(ministrstvo za finance)
Ministrstvo za finance opravlja naloge na področjih
makroekonomske politike in koordinacije strukturnih reform, zakladništva,
javnega računovodstva, programskega proračuna, davčnega in carinskega sistema,
javnofinančnih prihodkov in finančnega sistema, finančnega premoženja,
poroštev, zadolževanja javnega sektorja, javno-zasebnega partnerstva,
preglednosti finančnih odnosov, preprečevanja in odkrivanja pranja denarja,
prirejanja iger na srečo, državnih pomoči ter fiskalnih analiz in napovedi.
30. člen
(ministrstvo za gospodarstvo, turizem in šport)
Ministrstvo za gospodarstvo, turizem in šport opravlja naloge
na področjih gospodarskega razvoja, razvoja podjetništva, industrije, obrti,
konkurenčnosti, povečanja dodane vrednosti gospodarstva, internacionalizacije,
spodbujanja implementacije tehnologij in inovacij v gospodarstvu, krožnega
gospodarstva, vesolja, socialne ekonomije, lesarstva, spodbujanja razvoja
turizma, gospodarskih odnosov s tujino, ekonomskega sistema, notranjega trga,
tehnične zakonodaje in meril, meroslovja, prava družb, intelektualne lastnine,
pomoči gospodarskim družbam v težavah, varstva konkurence, varstva potrošnikov,
trgovinske politike, drobnega gospodarstva, pokopališke in pogrebne dejavnosti,
trgovine, pošte, blagovnih rezerv ter športa, razen nalog na področju športne
vzgoje otrok in mladine.
31. člen
(črtan)
32. člen
(ministrstvo za kmetijstvo, gozdarstvo in prehrano)
Ministrstvo za kmetijstvo, gozdarstvo in prehrano opravlja
naloge na področjih kmetijstva, razvoja podeželja, prehrane, varstva rastlin,
veterinarstva in zootehnike, gozdarstva, lovstva, ribištva, varnosti ter
kakovosti krme in hrane oziroma živil, uporabe materialov, ki prihajajo v stik
z živili v postopkih pridelave, predelave in distribucije živil, ter varnosti
in kakovosti živil oziroma hrane v gostinski dejavnosti, institucionalnih
obratih prehrane in obratih za prehrano na delu.
32.a člen
(ministrstvo za kulturo)
Ministrstvo za kulturo opravlja naloge na področjih umetnosti,
kulture, kulturne dediščine, filma, medijev, slovenskega jezika in verske
svobode.
32.b člen
(ministrstvo za kohezijo in regionalni razvoj)
Ministrstvo za kohezijo in regionalni razvoj opravlja naloge
na področjih evropske kohezijske politike, upravljanja skladov te politike in
upravljanja drugih virov nepovratnih sredstev za zmanjšanje ekonomskih in
socialnih razlik ter na področju regionalnega razvoja.
33. člen
(črtan)
34. člen
(ministrstvo za notranje zadeve)
Ministrstvo za notranje zadeve opravlja naloge na področjih
javne varnosti in policije, upravnih notranjih zadev in migracij.
34.a člen
(ministrstvo za javno upravo)
Ministrstvo za javno upravo opravlja naloge na področjih
javne uprave, razvojnega načrtovanja, sistemskega urejanja organiziranosti in
delovanja javnega sektorja, sistema javnih uslužbencev, plačnega sistema v
javnem sektorju, javnih naročil, volilne in referendumske zakonodaje,
sistemskega urejanja splošnega upravnega postopka, sistemskega urejanja
upravnih taks, upravnega poslovanja, dostopa do informacij javnega značaja,
delovanja nevladnih organizacij, lokalne samouprave, kakovosti javne uprave,
boljše zakonodaje ter odprave administrativnih ovir in naloge na področju
sistemskega urejanja ravnanja s stvarnim premoženjem države in lokalnih
skupnosti, centraliziranega ravnanja s stvarnim premoženjem države, načrtovanja
in koordiniranja prostorskih potreb organov državne uprave ter drugih nalog na
področju ravnanja s stvarnim premoženjem v skladu s predpisi ali aktom vlade.
35. člen
(ministrstvo za obrambo)
Ministrstvo za obrambo opravlja naloge na področjih
obrambnega sistema, sistema varstva pred naravnimi in drugimi nesrečami, vojnih
invalidov, vojnih veteranov in žrtev vojnega nasilja ter vojnih grobišč.
36. člen
(črtan)
37. člen
(ministrstvo za pravosodje)
Ministrstvo za pravosodje opravlja naloge na področjih
organizacije in statusa sodišč, državnega tožilstva, državnega odvetništva,
ustavnega sodišča in varuha človekovih pravic, nadzora nad poslovanjem
državnega tožilstva in državnega odvetništva ter druge vrste z zakonom
določenih pravosodnih nadzorov, civilnega in kaznovalnega prava, sistemskega
urejanja omejevanja korupcije, sodnih postopkov, alternativnega reševanja
sporov, otrokom prijaznega pravosodja, pravosodne uprave, odvetništva,
notariata, izvrševanja kazenskih sankcij, varstva osebnih podatkov, mednarodne
pravne pomoči in mednarodnega pravosodnega sodelovanja v civilnih in kazenskih
zadevah, usmerjanja ministrstev glede izvrševanja sodb mednarodnih sodišč,
preučevanja in načrtovanja uveljavljanja temeljnih človekovih pravic in
svoboščin, e-pravosodja ter naloge na področju načrtovanja in koordiniranja
prostorskih potreb pravosodnih organov in vodenje investicij za potrebe teh
organov.
38. člen
(ministrstvo za infrastrukturo)
Ministrstvo za infrastrukturo opravlja naloge na področjih
prometne infrastrukture in žičniških naprav, usmerjanja, koordinacije in
povezovanja upravljavcev cest, razvoja vseevropskega prometnega omrežja v
Republiki Sloveniji ter cestnega, železniškega, žičniškega, zračnega in
pomorskega prometa, plovbe po celinskih vodah ter mednarodnih avtobusnih in
železniških prevozov.
38.a člen
(ministrstvo za naravne vire in prostor)
Ministrstvo za naravne vire in prostor opravlja naloge na
področjih ohranjanja narave, upravljanja voda, vključno s stanjem voda,
investicij v vodno infrastrukturo, sistemskega urejanja gospodarskih javnih
služb, javnih služb ohranjanja narave, javnih služb urejanja voda, gospodarskih
javnih služb na področju oskrbe s pitno vodo ter odvajanja in čiščenja
komunalne in padavinske odpadne vode, jedrske varnosti, varstva pred
ionizirajočimi sevanji, odprave posledic naravnih nesreč, rudarstva, urejanja
prostora in graditve objektov ter geodetske dejavnosti.
38.b člen
(ministrstvo za okolje, podnebje in energijo)
Ministrstvo za okolje, podnebje in energijo opravlja naloge
na področjih varovanja okolja, okoljskih presoj, podnebnih sprememb in ravnanja
z odpadki, energetike, učinkovite rabe energije in obnovljivih virov energije,
oskrbe z naftnimi derivati in infrastrukture za alternativna goriva v prometu
ter trajnostne mobilnosti, celostnega prometnega načrtovanja in javnega
potniškega prometa v notranjem in čezmejnem prometu.
38.c člen
(ministrstvo za solidarno prihodnost)
Ministrstvo za solidarno prihodnost opravlja naloge na
področjih stanovanjske politike, dolgotrajne oskrbe, deinstitucionalizacije
starejših, dolgožive družbe, socialnega varstva v delu, ki se nanaša na
institucionalno varstvo, pomoč družini na domu, vodenje in varstvo ter
zaposlitve pod posebnimi pogoji, in ekonomske demokracije.
38.č člen
(ministrstvo za visoko šolstvo, znanost in inovacije)
Ministrstvo za visoko šolstvo, znanost in inovacije opravlja
naloge na področjih visokega šolstva, znanstvenoraziskovalne in inovacijske
dejavnosti ter tehnološkega razvoja.
39. člen
(ministrstvo za vzgojo in izobraževanje)
Ministrstvo za vzgojo in izobraževanje opravlja naloge na
področjih predšolske vzgoje, osnovnega, srednjega in višjega šolstva,
izobraževanja odraslih, mladine ter športne vzgoje otrok in mladine.
39.a člen
(črtan)
40. člen
(ministrstvo za zdravje)
Ministrstvo za zdravje opravlja naloge na področjih javnega
zdravja, zdravstvenega varstva, zdravstvenega zavarovanja, zdravstvene
dejavnosti, kemijske varnosti, varstva pred sevanji, zdravil in medicinskih
pripomočkov, prehranskih dopolnil, živil za posebne prehranske oziroma
zdravstvene namene, proizvodnje in prometa materialov, ki prihajajo v stik z
živili, njihove uporabe v postopkih proizvodnje in distribucije prehranskih
dopolnil ter živil za posebne prehranske oziroma zdravstvene namene, zdravstveno
ustrezne pitne vode, živil oziroma hrane v gostinski dejavnosti,
institucionalnih obratih prehrane in obratih za prehrano na delu z vidika
preprečevanja in obvladovanja nalezljivih bolezni.
41. člen
(ministrstvo za zunanje in evropske zadeve)
Ministrstvo za zunanje in evropske zadeve opravlja naloge na
področjih zunanjih zadev države, gospodarske diplomacije, vključno z
usklajevanjem in uveljavljanjem ter zaščito gospodarskih interesov države v
tujini, konzularne zaščite in mednarodnega prava, vključno s sklepanjem
mednarodnih pogodb, mednarodnega razvojnega sodelovanja in humanitarne pomoči,
evropskih zadev ter usklajevanja stališč in sodelovanja z Organizacijo za gospodarsko
sodelovanje in razvoj (OECD).
42. člen
(naloge ministrstev in organov v sestavi)
Naloge ministrstev lahko podrobneje določi vlada z uredbo.
Vlada z uredbo iz 21. člena tega zakona o ustanovitvi organov
v sestavi določi tudi delovna področja organov v sestavi.
V. TERITORIALNA ORGANIZACIJA UPRAVE
43. člen
(upravne enote ter druge oblike teritorialne
organiziranosti)
Za opravljanje upravnih nalog, ki jih je zaradi njihove
narave potrebno organizirati teritorialno, delujejo upravne enote.
Območja upravnih enot določi vlada z uredbo. Območja upravnih
enot se določijo tako, da je zagotovljeno racionalno in učinkovito opravljanje
upravnih nalog. Območje upravne enote praviloma obsega območje ene ali več
lokalnih skupnosti.
Če zakon tako določa, se opravljanje upravnih nalog, ki jih
je zaradi njihove narave potrebno organizirati teritorialno, zagotavlja v
območnih enotah, izpostavah oziroma drugače imenovanih dislociranih enotah
ministrstev oziroma organov v njihovi sestavi.
44. člen
(pristojnosti upravnih enot)
Upravne enote odločajo na prvi stopnji v upravnih stvareh iz
državne pristojnosti, če z zakonom za posamezne upravne stvari ni določeno
drugače.
Upravne enote opravljajo tudi druge upravne naloge iz državne
pristojnosti, določene z zakoni, ki urejajo posamezna področja.
45. člen
(notranja organizacija upravne enote)
Notranjo organizacijo upravne enote določi načelnica oziroma
načelnik (v nadaljnjem besedilu: načelnik) upravne enote s soglasjem vlade.
46. člen
(načelnik upravne enote)
Upravno enoto vodi načelnik, ki se imenuje v skladu z
zakonom, ki ureja položaj javnih uslužbencev.
47. člen
(naloge načelnika upravne enote)
Načelnik upravne enote predstavlja upravno enoto, izdaja
odločbe v upravnem postopku na prvi stopnji, koordinira delo notranjih organizacijskih
enot, zagotavlja opravljanje strokovnih in drugih nalog, ki so skupne notranjim
organizacijskim enotam, opravlja druge organizacijske naloge v zvezi z
delovanjem upravne enote, odloča o pravicah ter dolžnostih in delovnih
razmerjih delavcev v upravni enoti in o drugih kadrovskih vprašanjih ter skrbi
za sodelovanje z lokalnimi skupnostmi z območja upravne enote.
48. člen
(strokovno vodstvo ministrstev)
Upravna enota opravlja zadeve s svojega delovnega področja
pod strokovnim vodstvom ministrstev, na katerih delovno področje sodijo
posamezne zadeve.
49. člen
(razmerja med resornimi ministrstvi in upravnimi enotami)
Ministrstva, vsako na svojem delovnem področju:
-       
dajejo upravnim enotam usmeritve, strokovne napotke in drugo strokovno
pomoč za izvrševanje nalog iz svoje pristojnosti,
-       
dajejo upravnim enotam obvezna navodila za izvrševanje nalog s svojih
upravnih področij,
-       
spremljajo organizacijo dela v upravni enoti oziroma v ustrezni notranji
organizacijski enoti, usposobljenost uslužbencev za opravljanje nalog in
učinkovitost dela pri reševanju upravnih stvari,
-       
nadzorujejo izvrševanje upravnih nalog v upravni enoti,
-       
lahko naložijo upravni enoti, da v mejah svojih pristojnosti opravi
določene naloge ali sprejme določene ukrepe ter o tem poroča.
Načelnik upravne enote mora ravnati v skladu z usmeritvami,
strokovnimi napotki in obveznimi navodili ministrstva, pristojnega za ustrezno
delovno področje.
50. člen
(poročanje ministrstvom)
Načelnik upravne enote mora redno poročati ministrstvu,
pristojnemu za upravo, in resornim ministrstvom o izvrševanju nalog upravne
enote.
Poročanje ministrstvu, pristojnemu za upravo, zajema celotno
delovanje upravne enote, poročanje resornim ministrstvom pa zajema izvrševanje
nalog na njihovih delovnih področjih.
51. člen
(nadzor ministrstev, prevzem pristojnosti in prenos krajevne
pristojnosti med upravnimi enotami)
Če ministrstvo, pristojno za določeno upravno področje,
ugotovi, da upravna enota ne izvršuje nalog iz pristojnosti ministrstva oziroma
jih ne izvršuje pravilno ali pravočasno, mora na to opozoriti načelnika upravne
enote in mu naložiti, da zagotovi izvrševanje teh nalog oziroma da odpravi
ugotovljene nepravilnosti v roku, ki mu ga določi. Ministrstvo, pristojno za
določeno upravno področje, o opravljenem nadzoru in rezultatih nadzora obvesti
tudi ministrstvo, pristojno za upravo.
Če načelnik upravne enote ne ravna v skladu z opozorilom
ministrstva, lahko ministrstvo neposredno opravi posamezno nalogo iz
pristojnosti upravne enote. Ministrstvo mora neposredno opraviti posamezno
nalogo iz pristojnosti upravne enote, če bi zaradi tega utegnile nastati
škodljive posledice za življenje ali zdravje ljudi, za naravno oziroma
življenjsko okolje ali premoženje.
Minister, pristojen za upravo, lahko na predlog načelnika
upravne enote po pridobitvi soglasja ministra, pristojnega za določeno upravno
področje, s sklepom izjemoma določi drugo krajevno pristojno upravno enoto za
reševanje posamičnih upravnih zadev na določenem upravnem področju, v katerih
upravna enota še ni opravila nobenih dejanj v postopku. Sklep se izda, če je
očitno, da krajevno pristojna upravna enota ne more odločiti v zakonitem roku,
niti ni objektivno pričakovati, da bi to lahko storila v razumnem času po
izteku tega roka. Pri določanju obsega upravnih zadev se izhaja iz načela enake
obremenjenosti upravnih enot glede na število uradnih oseb in upravnih zadev v
reševanju.
Upravna enota, ki postane krajevno pristojna na podlagi
sklepa iz prejšnjega odstavka, o prenosu upravne zadeve obvesti stranko.
52. člen
(odločanje o pritožbi)
Ministrstvo, pristojno za določeno upravno področje, odloča o
pritožbi zoper odločbo ali drug posamični akt, ki ga je v upravnih stvareh na
prvi stopnji izdala upravna enota.
Če je v ministrstvu za določeno upravno področje ustanovljen
organ v sestavi, odloča o pritožbi zoper odločbo ali drug posamični akt, ki ga
je na prvi stopnji izdala upravna enota, organ v sestavi. (prenehal
veljati)
53. člen
(razmerja med ministrstvom, pristojnim za upravo, in
upravnimi enotami)
Ministrstvo, pristojno za upravo:
-       
nadzoruje organizacijo dela in učinkovitost upravne enote v celoti,
-       
spremlja usposobljenost delavcev na delovnih mestih, na katerih se ne
opravljajo upravne naloge iz delovnih področij drugih ministrstev,
-       
daje upravni enoti usmeritve in navodila za izboljšanje organizacije,
učinkovitosti in kakovosti dela,
-       
predlaga vladi izdajo soglasja k notranji organizaciji in sistemizaciji
delovnih mest v upravni enoti,
-       
usklajuje reševanje kadrovskih, finančnih, prostorskih, materialnih in
drugih podobnih vprašanj v zvezi z delom upravnih enot.
Načelnik upravne enote za svoje delo in delo upravne enote
odgovarja ministru, pristojnemu za upravo. Minister, pristojen za upravo, kot
predstojnik načelnika upravne enote s splošnim aktom uredi način uresničevanja
pravic in obveznosti iz delovnega razmerja načelnikov upravnih enot.
Usmeritve in obvezna navodila ministrstev iz 49. člena tega
zakona so za upravne enote zavezujoča, če z njimi z vidika organizacijskih,
kadrovskih, finančnih in drugih posledic za poslovanje upravne enote pisno
soglaša minister, pristojen za upravo. V primeru spora odloči vlada.
Če ima podzakonski predpis, ki ga izda pristojni minister,
kadrovske, finančne ali druge posledice za poslovanje upravne enote, mora pred
njegovo izdajo pristojni minister pridobiti pisno mnenje ministrstva,
pristojnega za upravo. V primeru spora odloči vlada.
54. člen
(spor o pristojnosti med upravnimi enotami)
V sporih o pristojnosti med upravnimi enotami odloča
ministrstvo, pristojno za upravo.
55. člen
(koordinacijski sosvet)
Za sodelovanje med upravno enoto, občinskimi upravami in
območnimi enotami, izpostavami in drugimi dislociranimi organizacijskimi
enotami ministrstev, organov v njihovi sestavi ter oseb javnega prava, katerih
ustanovitelj je država in ki pretežno opravljajo upravne naloge, se za območje
upravne enote ustanovi poseben koordinacijski sosvet, v katerem sodelujejo
načelnik upravne enote, župani oziroma direktorji občinskih uprav (tajniki
občin) ali od župana oziroma direktorja občinske uprave (tajnika občine)
pooblaščeni predstavniki občinske uprave in vodje dislociranih enot tega
odstavka.
Koordinacijski sosvet obravnava vprašanja v zvezi z
organizacijo, učinkovitostjo in kakovostjo dela državne uprave na območju
upravne enote z namenom zagotoviti čim bolj usklajeno delovanje javne uprave na
tem območju in usklajeno reševanje organizacijskih, prostorskih, materialnih
vprašanj, vprašanj splošnega poslovanja (poslovanja s strankami, poslovanja z
dokumentarnim gradivom itd.) in drugih podobnih vprašanj. Načelnik upravne
enote kot koordinator sosveta skupne predloge in vprašanja posreduje
ministrstvu, pristojnemu za upravo, in ministrstvom, na katerih delovno
področje se predlogi in vprašanja nanašajo.
VI. RAZMERJA MINISTRSTEV
1. Razmerja do vlade
56. člen
(razmerje med vlado in ministrstvi)
Ministrstva se morajo ravnati po političnih usmeritvah vlade.
Vlada lahko naloži ministrstvu, da prouči določeno vprašanje
ali opravi določeno nalogo in ji o tem poroča.
57. člen
(poročanje o delu)
Ministrstva poročajo vladi o svojem delu, zlasti o stanju na
njihovih upravnih področjih, o izvrševanju zakonov, drugih predpisov in
usmeritev vlade, o ukrepih, ki so jih sprejeli, ter o njihovih učinkih.
58. člen
(predlogi, pobude in stališča)
Ministrstvo lahko daje vladi predloge in pobude za urejanje
vprašanj z njegovih upravnih področij, ki so v pristojnosti vlade ali državnega
zbora.
Ministrstvo lahko zahteva, da vlada zavzame stališče ali da
mu da usmeritve za reševanje posameznih vprašanj z njegovih upravnih področij.
2. Medsebojna razmerja
59. člen
(sodelovanje ministrstev in drugih upravnih organov)
Ministrstva in drugi upravni organi morajo med seboj
sodelovati v vseh skupnih vprašanjih.
Ministrstva in drugi upravni organi pri vzpostavljanju
informacijskih sistemov, za katere so pristojni, sodelujejo z ministrstvom,
pristojnim za upravljanje informacijsko-komunikacijskih sistemov.
Ministrstva ustanavljajo skupna delovna telesa v zadevah, ki
po svoji naravi zahtevajo sodelovanje več ministrstev.
Za obravnavo posameznih vprašanj oblikujejo ministrstva
skupne delovne skupine ali organizirajo druge oblike medsebojnega sodelovanja.
60. člen
(usklajevanje predpisov)
Ministrstva morajo pri pripravljanju predpisov in drugih
aktov medsebojno sodelovati oziroma si pred izdajo predpisa oziroma pred
predložitvijo predpisa ali drugega akta vladi pridobiti mnenje drugih
pristojnih ministrstev.
Če ministrstvo ne sprejme pomembnejših pripomb drugega
ministrstva, mora ob predložitvi predpisa ali drugega splošnega akta o tem
obvestiti vlado.
61. člen
(sporna vprašanja med ministrstvi)
Kadar je z zakonom določeno, da določeno odločitev sprejme
posamezno ministrstvo v soglasju z drugim ministrstvom, pa med njima ni
doseženo soglasje, mora ministrstvo, ki je pooblaščeno za sprejem odločitve, o
spornem vprašanju obvestiti vlado in zahtevati, da o njem odloči.
Če se pri delu ministrstev pojavijo druga sporna vprašanja,
odloči o tem sporu vlada, ki da usmeritve za njihovo rešitev.
62. člen
(vodenje nalog s področij več ministrstev)
Če posamezna naloga zadeva upravna področja dveh ali več
ministrstev, prevzame vodenje take naloge ministrstvo, na katerega upravno
področje sodi naloga po pretežnosti, druga ministrstva pa morajo pri tem sodelovati.
Če med ministrstvi ni doseženo soglasje, odloči o spornem
vprašanju vlada.
63. člen
(usklajevanje dela več ministrstev)
Predsednik vlade lahko pooblasti ministra, da vodi ali
usklajuje delo dveh ali več ministrstev pri oblikovanju politik in opravljanju
izvršilnih nalog oziroma da vodi izvajanje določenega projekta vlade, ki sodi
na upravna področja več ministrstev.
3. Razmerja do organov lokalnih skupnosti
64. člen
(nadzor ministrstev nad zakonitostjo aktov iz pristojnosti
lokalnih skupnosti)
Ministrstva, vsako na svojem področju, pri opravljanju
nadzorstva nad zakonitostjo dela organov lokalnih skupnosti nadzorujejo
zakonitost splošnih in posamičnih aktov, ki jih izdajajo organi lokalnih
skupnosti v zadevah iz pristojnosti lokalnih skupnosti.
Pristojno ministrstvo mora opozoriti organ lokalne skupnosti,
ki je izdal akt, za katerega meni, da ni v skladu z ustavo in zakonom, mu
predlagati ustrezne rešitve in določiti rok, v katerem mora organ lokalne
skupnosti sporen akt uskladiti.
Če organ lokalne skupnosti v roku iz prejšnjega odstavka ne
uskladi svojega predpisa z ustavo ali zakonom, mora ministrstvo predlagati
vladi, da zahteva začetek postopka pred ustavnim sodiščem za oceno skladnosti
predpisa lokalne skupnosti z ustavo oziroma zakonom.
65. člen
(opozorila ministrstva nadzornemu organu lokalne skupnosti)
Pristojno ministrstvo mora opozoriti organ lokalne skupnosti,
ki nadzoruje delo uprave lokalne skupnosti, če ugotovi, da uprava lokalne
skupnosti ne ravna v skladu z zakonom in drugim zakonitim predpisom, in mora
predlagati ustrezne ukrepe.
66. člen
(nadzor ministrstev nad zakonitostjo pri prenesenih nalogah
iz državne pristojnosti)
Ministrstva, vsako na svojem področju, opravljajo nadzorstvo
nad zakonitostjo posamičnih upravnih aktov organov lokalnih skupnosti, kadar ti
odločajo v upravnih stvareh iz prenesene državne pristojnosti.
O pritožbi zoper posamične akte, ki jih v zadevah iz
prenesene državne pristojnosti na prvi stopnji izdajajo organi lokalnih
skupnosti, odloča ministrstvo, pristojno za ustrezno področje.
67. člen
(nadzor ministrstev nad primernostjo in strokovnostjo pri
prenesenih nalogah iz državne pristojnosti)
V zadevah, ki jih na organe lokalnih skupnosti prenese
država, opravljajo pristojna ministrstva tudi nadzorstvo nad primernostjo in
strokovnostjo njihovega dela.
Pri izvajanju nadzorstva iz prejšnjega odstavka lahko
pristojno ministrstvo da obvezno navodilo za organizacijo služb in
sistemizacijo delovnih mest za opravljanje teh nalog ter daje obvezna navodila
za opravljanje nalog iz državne pristojnosti.
Pristojno ministrstvo si zagotavlja pregled nad delom organov
lokalnih skupnosti pri izvrševanju nalog iz državne pristojnosti; v ta namen
zahteva od organov lokalnih skupnosti poročila, obvestila, mnenja in podatke
ter njihovo obvezno sodelovanje.
68. člen
(opozorila upravne enote)
Upravna enota mora opozoriti pristojno ministrstvo, če
ugotovi, da organi lokalnih skupnosti pri opravljanju nalog iz pristojnosti
lokalnih skupnosti ravnajo nezakonito. Upravna enota mora prav tako opozoriti
pristojno ministrstvo, če ugotovi, da organi lokalnih skupnosti pri nalogah iz
državne pristojnosti, ki so prenesene na lokalne skupnosti, ravnajo neprimerno
in nestrokovno.
69. člen
(strokovna pomoč)
Ministrstva dajejo organom lokalnih skupnosti strokovno pomoč
s svojega delovnega področja pri prenesenih nalogah iz državne pristojnosti in
pri nalogah iz pristojnosti lokalnih skupnosti.
70. člen
(ukrepi za odpravo nepravilnosti pri izvrševanju nalog iz
državne pristojnosti)
Če ministrstvo ugotovi, da organ lokalne skupnosti ne
izvršuje nalog iz državne pristojnosti, mora opozoriti organ lokalne skupnosti
in mu z odločbo naložiti, da zagotovi izvrševanje teh nalog v roku, ki ga
določi.
Če organ lokalne skupnosti nalog iz državne pristojnosti ne
izvršuje pravilno in pravočasno, ga mora ministrstvo opozoriti na ugotovljene
nepravilnosti ter mu določiti način in rok za njihovo odpravo.
V primerih iz prvega in drugega odstavka tega člena lahko
ministrstvo predlaga pristojnemu organu lokalne skupnosti tudi ukrepe zoper
odgovorno uradno osebo.
71. člen
(prevzem pristojnosti za prenesene naloge iz državne
pristojnosti)
Če organ lokalne skupnosti ne ravna v skladu z opozorilom
ministrstva, lahko ministrstvo na stroške lokalne skupnosti neposredno opravi
posamezno nalogo iz državne pristojnosti, ki bi jo moral opraviti organ lokalne
skupnosti.
Ministrstvo mora neposredno opraviti posamezno nalogo iz
pristojnosti organa lokalne skupnosti, če bi zaradi opustitve naloge utegnile
nastati škodljive posledice za življenje ali zdravje ljudi, za naravno oziroma
življenjsko okolje ali premoženje.
Če organ lokalne skupnosti kljub večkratnim opozorilom ne
opravlja nalog iz državne pristojnosti, ki jih je na lokalno skupnost prenesla
država, ali če jih ne izvršuje pravilno in pravočasno, lahko ministrstvo
predlaga vladi, da začne postopek za odvzem prenesenih nalog.
4. Nadzor nad nosilci javnih pooblastil
72. člen
(nadzor nad nosilci javnih pooblastil)
Ministrstvo opravlja nadzor nad zakonitostjo splošnih in
posamičnih pravnih aktov, izdanih za izvrševanje javnih pooblastil.
Splošni akti, izdani za izvrševanje javnih pooblastil, morajo
biti objavljeni v Uradnem listu Republike Slovenije. Nosilec javnega
pooblastila je dolžan posredovati splošni akt iz prejšnjega odstavka za objavo
pristojnemu ministrstvu.
Če ministrstvo meni, da je splošni akt, izdan za izvrševanje
javnih pooblastil, neskladen z ustavo, zakonom ali podzakonskim predpisom,
predlaga nosilcu javnega pooblastila, da o njem ponovno odloči in pri tem
navede razloge za svoj predlog. Če nosilec javnega pooblastila vztraja pri
svoji odločitvi, ministrstvo predlaga vladi, da zadrži objavo splošnega akta,
izdanega za izvrševanje javnih pooblastil.
Določbe tega člena se ne uporabljajo za javne agencije. Za
nadzor nad javnimi agencijami se uporabljajo določbe splošnega zakona, ki ureja
javne agencije, in zakonov, ki urejajo posamezne javne agencije.
5. Nadzor ministrstva, pristojnega za upravo
73. člen
(nadzor ministrstva, pristojnega za upravo)
Ministrstvo, pristojno za upravo, opravlja v upravnih organih
in pri nosilcih javnih pooblastil nadzorstvo nad izvajanjem predpisov o
upravnem poslovanju ter v upravah samoupravnih lokalnih skupnosti nadzorstvo
nad izvajanjem predpisov o upravnem poslovanju v obsegu, v katerem ti predpisi zavezujejo
samoupravne lokalne skupnosti.
Nadzorstvo opravljajo upravni inšpektorji.
Pooblastilo za opravljanje inšpekcijskega nadzorstva
izkazujejo upravni inšpektorji s službeno izkaznico. Obrazec službene izkaznice
predpiše minister, pristojen za javno upravo.
Upravni inšpektor ima pravico do vstopa v prostore upravnega
organa oziroma nosilca javnega pooblastila ter pravico do vpogleda v
dokumentacijo, ki se nanaša na upravne postopke in upravno poslovanje, vključno
s tajnimi podatki, osebnimi podatki, poslovnimi skrivnostmi, davčnimi tajnostmi
in drugimi varovanimi podatki. Upravni organ mora zagotoviti upravnemu
inšpektorju pogoje za delo in vse potrebne informacije. (prenehal
veljati)
Upravni inšpektor o nadzoru sestavi zapisnik, ki se vroči
predstojniku upravnega organa oziroma nosilca javnega pooblastila, pristojnemu
ministru in ministru, pristojnemu za upravo. V zapisniku lahko upravni
inšpektor predlaga ustrezne ukrepe za odpravo ugotovljenih pomanjkljivosti. Na
zapisnik ima predstojnik upravnega organa oziroma nosilca javnega pooblastila
pravico ugovora v osmih dneh od dneva vročitve zapisnika. O ugovoru na zapisnik
odloča minister, pristojen za upravo, ki lahko tudi predlaga predstojniku
organa oziroma nosilca javnega pooblastila, pristojnemu ministru oziroma vladi
ustrezne ukrepe za odpravo ugotovljenih pomanjkljivosti. (prenehal
veljati)
VII. PREDPISI UPRAVE
74. člen
(predpisi in drugi akti ministrstva in splošni akti za
izvrševanje javnih pooblastil)
Za izvrševanje zakonov, drugih predpisov državnega zbora,
predpisov vlade ter predpisov Evropske unije ministri izdajajo pravilnike,
odredbe in navodila.
Pravilnik, odredba ali navodilo se izda, če tako določa zakon
ali uredba izdana za izvrševanje zakona ali če minister oceni, da je to
potrebno za izvrševanje zakona ali predpisa Evropske unije.
S pravilnikom se podrobneje razčlenijo posamezne določbe
zakona ali drugega predpisa.
Z odredbo se določijo ukrepi, ki imajo splošen pomen.
Z navodilom se predpiše način ravnanja.
Če vsebina pravilnika spada v delovno področje več ministrov,
pristojni ministri skupaj izdajo pravilnik.
Če minister seznanja javnost z odločitvijo organa Evropske
unije, ki učinkuje neposredno, to stori z naznanilom, ki se objavi v Uradnem
listu Republike Slovenije.
Nosilci javnih pooblastil izdajajo splošne akte za
izvrševanje javnih pooblastil, če tako določa zakon.
VIII. ELEKTRONSKO POSLOVANJE UPRAVE
74.a člen
(upravljanje informacijsko komunikacijskih sistemov državne
uprave)
Ministrstvo, pristojno za upravljanje
informacijsko-komunikacijskih sistemov, je v državni upravi pristojno za
upravljanje informacijsko komunikacijske infrastrukture, razvoj skupnih
informacijskih rešitev ter njihovo tehnološko, procesno in organizacijsko
skladnost s centralnim informacijsko komunikacijskim sistemom, ter načrtovanje
in upravljanje vseh proračunskih virov na teh področjih.
Določba prejšnjega odstavka ne velja za informacijsko
komunikacijske sisteme, namenjene področju obrambe, varstva pred naravnimi in
drugimi nesrečami, policije, interni informacijski sistem notranjih zadev,
obveščevalno-varnostne dejavnosti, zunanjih zadev, preprečevanja in odkrivanja
pranja denarja in financiranja terorizma ter opravljanja plačilnega prometa za
proračunske uporabnike.
Vlada določi podatkovne in tehnološke standarde, smernice za
skupne informacijske rešitve in skupno varnostno politiko.
Ministrstvo, pristojno za upravljanje
informacijsko-komunikacijskih sistemov, zagotavlja storitve centralnega
informacijsko komunikacijskega sistema, elektronsko podporo upravnim ter drugim
postopkom in razvoj skupnih informacijskih rešitev za elektronsko poslovanje
državnih organov, javnih agencij, organov lokalnih skupnosti in nosilcev javnih
pooblastil.
Stroške uporabe storitev centralnega informacijsko
komunikacijskega sistema za državne organe in centre za socialno delo krije
državni proračun. Javne agencije, organi lokalnih skupnosti, nosilci javnih
pooblastil in ostali uporabniki storitve plačujejo v skladu s cenikom, ki ga
določi minister, pristojen za upravo.
Organi državne uprave, organi lokalnih skupnosti ter druge
pravne in fizične osebe, kadar na podlagi javnih pooblastil opravljajo upravne
naloge, pri izvrševanju upravnih nalog vodijo elektronske evidence dokumentarnega
gradiva s svojega delovnega področja. V elektronske evidence dokumentarnega
gradiva se z namenom opravljanja upravnih nalog evidentira osebno ime oziroma
firma subjekta dokumentarnega gradiva, naslov njegovega prebivališča oziroma
sedež in morebitni elektronski naslov. Osebni podatki se iz evidence izbrišejo
ob uničenju dokumentov ali ob njihovem izločanju, če niso na podlagi zakona, ki
ureja arhivsko gradivo in arhive, opredeljeni kot arhivsko gradivo. V
elektronskih evidencah dokumentarnega gradiva se evidentirajo tudi dokumenti v
elektronski obliki oziroma fizični dokumenti, ki so pretvorjeni v elektronsko
obliko. Elektronske evidence dokumentarnega gradiva se povezujejo s centralnim
registrom prebivalstva in Poslovnim registrom Slovenije tako, da se na podlagi
EMŠO, davčne ali matične številke, v postopkih, kjer so ti podatki obvezna
sestavina vloge, v elektronske evidence dokumentarnega gradiva pri organu na
posamezno zahtevo organa prenesejo podatki o osebnem imenu oziroma firmi, o
naslovu stalnega ali začasnega prebivališča oziroma sedežu in o elektronskem
naslovu za vročanje.
74.b člen
(črtan)
74.c člen
(črtan)
74.č člen
(centralni imenik in informacijski sistem za podporo
izvajanju politike upravljanja s kadrovskimi viri v organih državne uprave)
Za namen upravljanja informacijsko-komunikacijske
infrastrukture iz prvega odstavka 74.a člena tega zakona ministrstvo, pristojno
za upravljanje informacijsko-komunikacijskih sistemov, vzpostavi in upravlja
centralni imenik.
V centralnem imeniku se obdelujejo podatki o imenu, priimku,
davčni številki in elektronskem naslovu javnih uslužbencev državne uprave ter
naziv in naslov organa, kjer so javni uslužbenci zaposleni.
Ministrstvo, pristojno za javno upravo, vzpostavi in upravlja
informacijski sistem za podporo izvajanju politike upravljanja s kadrovskimi
viri v organih državne uprave (v nadaljnjem besedilu: informacijski sistem za
upravljanje s kadrovskimi viri). Namen obdelave osebnih podatkov v
informacijskem sistemu za upravljanje s kadrovskimi viri je podpora
učinkovitemu vodenju kadrovskih postopkov v okviru izvajanja politike
upravljanja s kadrovskimi viri v organih državne uprave, kot jih določa zakon,
ki ureja javne uslužbence: zagotavljanje internega trga dela, letni razgovori,
načrtovanje izobraževanja, izpopolnjevanja in usposabljanja ter spremljanje
kariere in strokovnosti dela javnih uslužbencev.
V informacijski sistem za upravljanje s kadrovskimi viri se
iz centralne kadrovske evidence državne uprave, ki se vodi v okviru
informacijskega sistema MFERAC (v nadaljnjem besedilu: centralna kadrovska
evidenca) za javnega uslužbenca prenesejo podatki, ki so v upravljanju
posameznega organa državne uprave in so potrebni za izvajanje kadrovskih
postopkov v okviru politike upravljanja s kadrovskimi viri iz prejšnjega
odstavka, in sicer podatki o imenu in priimku, delovnem razmerju, delovnem
mestu in nazivu javnega uslužbenca ter o elektronskem naslovu, če je ta vnesen v
centralno kadrovsko evidenco.
V informacijskem sistemu za upravljanje s kadrovskimi viri se
poleg podatkov iz prejšnjega odstavka hranita tudi zapis letnega pogovora,
vključno z ugotovitvami glede kariere in strokovne usposobljenosti javnega uslužbenca,
in davčna številka.
Dostop do podatkov v informacijskem sistemu za upravljanje s
kadrovskimi viri imajo osebe, ki imajo dostop do podatkov iz centralne
kadrovske evidence v skladu z zakonom, ki ureja javne uslužbence, kadar je to
potrebno za izvajanje nalog iz tretjega odstavka tega člena.
Centralni imenik in informacijski sistem za upravljanje s
kadrovskimi viri se samodejno povezujeta s centralno kadrovsko evidenco.
Povezovanje se izvede tako, da centralna kadrovska evidenca samodejno iz
informacijskega sistema MFERAC za namen pridobitve povezovalnega znaka pridobi
davčno številko, nato pa se iz centralne kadrovske evidence na podlagi
pridobljene davčne številke, za namene iz prvega in tretjega odstavka tega
člena, samodejno prenesejo podatki, potrebni za delovanje centralnega imenika
oziroma za delovanje informacijskega sistema za upravljanje s kadrovskimi viri.
Določbe tega člena, ki se nanašajo na centralni imenik, se ne
uporabljajo za področja iz drugega odstavka 74.a člena tega zakona.
Osebni podatki iz centralnega imenika in informacijskega
sistema za upravljanje s kadrovskimi viri se hranijo do prenehanja delovnega
razmerja javnega uslužbenca, nato pa se izbrišejo. Ne glede na prejšnji stavek
se podatek o zapisu letnega pogovora, vključno z ugotovitvami glede kariere in
strokovne usposobljenosti javnega uslužbenca, hrani za obdobje, ko ima javni
uslužbenec istega nadrejenega, nato pa se izbriše.

Zakon o državni upravi – ZDU-1 (Uradni list
RS, št. 52/02)
vsebuje naslednje prehodne in končne določbe:
»IX. PREHODNE IN KONČNE DOLOČBE
75. člen
Koordinacijski sosveti se konstituirajo najkasneje v treh
mesecih od uveljavitve tega zakona.
76. člen
Z dnem uveljavitve tega zakona prenehajo veljati zakonske
določbe, ki določajo organe in organizacije v sestavi ministrstev ter urejajo
njihova razmerja do ministrstev in njihovo notranjo organizacijo, razen določb
zakona o obrambi (Uradni list RS, št. 82/94, 44/97, 87/97, 13/98 – odločba US,
87/2001 – ZMatD in 47/2002).
Na področjih, kjer je v zakonu iz prvega odstavka tega člena
določeno, da organ v sestavi odloča v upravnem postopku na prvi in na drugi
stopnji, najkasneje v šestih mesecih od uveljavitve tega zakona prevzame
odločanje na drugi stopnji pristojno ministrstvo; ministrstvo prevzame tudi
delavce ter ustrezne pravice proračunske uporabe, prostore, opremo in
dokumentacijo. Od prevzema nalog po tem odstavku se za davčni organ po zakonu o
davčnem postopku (Uradni list RS, št. 18/96, 87/97, 35/98 – odločba US, 82/98,
91/98, 1/99 – ZNIDC, 108/99, 37/2001 – odločba US in 97/2001) šteje tudi
pristojno ministrstvo.
Organi in organizacije v sestavi ministrstev, ustanovljeni z
zakonom o organizaciji in delovnem področju ministrstev (Uradni list RS, št.
71/94, 47/97, 60/99, 119/2000 – ZVRS-C, 30/2001 – ZTel in 30/2001) ali z drugim
zakonom, po uveljavitvi tega zakona nadaljujejo z delom do uveljavitve uredbe
iz 21. člena tega zakona. S tem dnem ti organi oziroma organizacije v sestavi
ministrstev prenehajo delovati, razen tistih, za katere je z uredbo iz 21.
člena tega zakona določeno drugače. Naloge organov in organizacij v sestavi
ministrstev, ki prenehajo delovati v skladu z uredbo iz 21. člena tega zakona,
prevzamejo pristojna ministrstva oziroma organi v sestavi ministrstev, določeni
z uredbo iz 21. člena tega zakona.
Ne glede na določbe 74. člena tega zakona navodila in
odredbe, izdani kot podzakonski predpisi, ostanejo v veljavi.
Zakonske določbe iz prvega odstavka tega člena se uporabljajo
do uveljavitve uredbe iz 21. člena tega zakona.
Ministrstvo oziroma organi v njegovi sestavi, ustanovljen z
uredbo iz 21. člena tega zakona, s prevzemom nalog prevzamejo od organov in
organizacij v sestavi delavce, pravice proračunske uporabe, obveznosti,
dokumentacijo, prostore, opremo in inventar, ki se uporabljajo za izvajanje teh
nalog.
77. člen
Uredbe na podlagi tega zakona sprejme vlada najkasneje v
šestih mesecih od uveljavitve tega zakona.
Uredba iz 27. člena tega zakona, ki ureja skupna izhodišča za
notranjo organizacijo organov državne uprave, se uskladi s tem zakonom
najkasneje v devetih mesecih od njegove uveljavitve.
Uredbo iz 21. člena tega zakona o ustanovitvi organov v
sestavi ministrstev vlada sprejme najkasneje v enem letu od uveljavitve tega
zakona.
78. člen
Ministrstva morajo najkasneje v treh mesecih po uveljavitvi
uredbe iz 21. člena uskladiti splošne akte o notranji organizaciji in
sistemizaciji delovnih mest z določbami tega zakona.
79. člen
Predstojnikom organov in organizacij v sestavi in njihovim
namestnikom z dnem prenehanja delovanja organa oziroma organizacije preneha
funkcija. Če izpolnjujejo pogoje, se jih zaposli brez javnega natečaja s
prerazporeditvijo na ustrezna delovna mesta v ministrstvu.
80. člen
Državni sekretarji nadaljujejo z delom v skladu s 25.c členom
zakona o vladi (Uradni list RS, št. 4/93, 71/94 – ZODPM, 23/96, 47/97, 23/99 –
ZSOVA, 119/2000 in 30/2001 – ZODPM-C) do prenehanja funkcije vlade po prvih
parlamentarnih volitvah po uveljavitvi tega zakona.
Delavci v organih državne uprave z nazivom državni
podsekretar nadaljujejo z delom z istim nazivom do prevedbe naziva v skladu z
zakonom, ki ureja položaj javnih uslužbencev.
Generalni sekretarji ministrstev nadaljujejo z delom po
določbah tega zakona.
Načelnike upravnih enot do uveljavitve zakona, ki ureja
položaj javnih uslužbencev, imenuje in razrešuje vlada na predlog ministra,
pristojnega za upravo, v skladu z zakonom o delavcih v državnih organih (Uradni
list RS, št. 15/90, 5/91, 18/91, 22/91, 2/91-I, 4/93, 18/94 – ZRPJZ, 70/97,
87/97 – ZPSDP in 38/99).
81. člen
Do uveljavitve zakona, ki bo uredil postopek podelitve
javnega pooblastila, se za postopke javnega natečaja za pridobitev javnega
pooblastila po tretjem odstavku 15. člena tega zakona smiselno uporabljajo
določbe zakona, ki ureja javna naročila, o javnem razpisu.
82. člen
Ob konstituiranju pokrajin ali najkasneje dve leti po
njihovem konstituiranju se teritorialna organizacija državne uprave uskladi s
teritorialno organizacijo lokalne samouprave.
83. člen
Z dnem uveljavitve tega zakona prenehata veljati:
-       
zakon o organizaciji in delovnem področju ministrstev, razen določb 23.
in 24. člena zakona o spremembah in dopolnitvah zakona o organizaciji in
delovnem področju ministrstev (Uradni list RS, št. 30/2001),
-       
zakon o upravi (Uradni list RS, št. 67/94, 20/95 – odločba US, 29/95 –
ZPDF in 80/99 – ZUP), razen določb o izvrševanju inšpekcijskega nadzorstva
(določbe od 83. do 98. člena).
Z zaprisego ministrov po prvih parlamentarnih volitvah od
uveljavitve tega zakona preneha veljati 25.c člen zakona o vladi; s tem dnem se
začnejo uporabljati določbe 17. člena tega zakona.
84. člen
Ta zakon začne veljati petnajsti dan po objavi v Uradnem
listu Republike Slovenije.«.

Zakon o spremembi zakona o državni upravi –
ZDU-1A (Uradni list RS, št. 56/03)
vsebuje naslednjo prehodno in končno določbo:
»2. člen
S 1. 7. 2003 Služba Vlade Republike Slovenije za strukturno
politiko in regionalni razvoj prevzame od Ministrstva za gospodarstvo delovno
področje regionalnega razvoja ter ustrezno število uslužbencev in ustrezne
pravice proračunske uporabe, dokumentacijo, prostore in opremo.
3. člen
Ta zakon začne veljati naslednji dan po objavi v Uradnem
listu Republike Slovenije.«.

Zakon o spremembah in dopolnitvah Zakona o
državni upravi – ZDU-1B (Uradni list RS, št. 61/04)
vsebuje naslednjo končno določbo:
»4. člen
Ta zakon začne veljati petnajsti dan po objavi v Uradnem
listu Republike Slovenije.«.

Zakon o spremembah in dopolnitvah Zakona o
državni upravi – ZDU-1C (Uradni list RS, št. 123/04)
vsebuje naslednje prehodne in končne določbe:
»PREHODNE IN KONČNE DOLOČBE
8. člen
Ministrstvo za javno upravo in Ministrstvo za visoko šolstvo,
znanost in tehnologijo se ustanovita z dnem prisege resornega ministra in s tem
dnem tudi pridobita status proračunskega uporabnika.
Akti o notranji organizaciji in sistemizaciji delovnih mest
se morajo uskladiti s tem zakonom najkasneje do 1. aprila 2005. Najkasneje do
tega datuma pristojna ministrstva, vključno z ministrstvoma iz prejšnjega
odstavka, in vladne službe prevzamejo naloge v skladu s tem zakonom, ustrezne
javne uslužbence, opremo, prostore in pravice proračunske uporabe. Potek
prevzema podrobneje ureja vlada.
Do dejanskega prevzema po prejšnjem odstavku ministrstva
nadaljujejo z delom v skladu z dosedanjimi delovnimi področji, pri čemer:
-       
minister za javno upravo ter minister za visoko šolstvo, znanost in tehnologijo
do začetka delovanja novih ministrstev vsebinsko usmerjata delo na delovnih
področjih, ki bodo prešla v novi ministrstvi;
-       
minister za gospodarstvo vodi delo Ministrstva za informacijsko družbo
do prenehanja delovanja tega ministrstva in usmerja delo na področju energetike
do dejanskega prenosa tega delovnega področja v Ministrstvo za gospodarstvo.
9. člen
Ta zakon začne veljati naslednji dan po objavi v Uradnem
listu Republike Slovenije.«.

Zakon o spremembah in dopolnitvah Zakona o
državni upravi – ZDU-1D (Uradni list RS, št. 93/05)
vsebuje naslednjo prehodno in končni določbi:
»7. člen
Minister, pristojen za upravo, predpiše obrazec iz tretjega
odstavka 3. člena tega zakona v šestih mesecih od uveljavitve tega zakona.
8. člen
Z dnem uveljavitve tega zakona preneha veljati Zakon o
pečatih državnih organov v Republiki Sloveniji (Uradni list RS, št. 14/1990,
45/1990).
9. člen
Ta zakon začne veljati petnajsti dan po objavi v Uradnem
listu Republike Slovenije.«.

Zakon o spremembah in dopolnitvah Zakona o
splošnem upravnem postopku – ZUP-E (Uradni list RS, št. 126/07)
vsebuje naslednjo končno določbo:
»44. člen
Ta zakon začne veljati petnajsti dan po objavi v Uradnem
listu Republike Slovenije.«.

Zakon o spremembah in dopolnitvah Zakona o
državni upravi – ZDU-1E (Uradni list RS, št. 48/09)
vsebuje naslednji prehodni in končno določbo:
»PREHODNI IN KONČNA DOLOČBA
11. člen
Ministrstva v skladu s tem zakonom prevzamejo naloge,
ustrezne javne uslužbence, opremo, prostore in pravice proračunske uporabe v
treh mesecih od uveljavitve tega zakona.
Akti o notranji organizaciji in sistemizaciji delovnih mest
ministrstev se morajo z določbami tega zakona uskladiti v treh mesecih od
uveljavitve tega zakona.
Ne glede na prvi in drugi odstavek tega člena Ministrstvo za
gospodarstvo iz Ministrstva za okolje in prostor prevzame naloge, ustrezne
javne uslužbence, opremo, prostore in pravice proračunske uporabe v roku šestih
mesecih od uveljavitve tega zakona.
12. člen
Uredba o organih v sestavi ministrstev (Uradni list RS, št.
58/03, 45/04, 138/04, 52/05, 82/05, 17/06, 132/06, 41/07 in 64/08 – ZViS-F) in
Uredba o notranji organizaciji, sistemizaciji, delovnih mestih in nazivih v
organih javne uprave in v pravosodnih organih (Uradni list RS, št. 58/03,
81/03, 109/03, 22/04, 43/04, 58/04 – popr., 138/04, 35/05, 60/05, 72/05,
112/05, 49/06, 140/06, 9/07, 101/07, 33/08, 66/08, 88/08 in 8/09) se uskladita
s tem zakonom najkasneje v treh mesecih od njegove uveljavitve.
13. člen
Ta zakon začne veljati petnajsti dan po objavi v Uradnem
listu Republike Slovenije.«.

Zakon o spremembah in dopolnitvah Zakona o
splošnem upravnem postopku – ZUP-G (Uradni list RS, št. 8/10)
vsebuje naslednjo končno določbo:
»8. člen
Ta zakon začne veljati petnajsti dan po objavi v Uradnem
listu Republike Slovenije.«.

Zakon o spremembah in dopolnitvah Zakona o
Vladi Republike Slovenije – ZVRS-F (Uradni list RS, št. 8/12)
vsebuje naslednjo končno določbo:
»5. člen
Ta zakon začne veljati naslednji dan po objavi v Uradnem
listu Republike Slovenije.«.

Zakon o spremembah in dopolnitvah Zakona o
državni upravi – ZDU-1F (Uradni list RS, št. 21/12)
vsebuje naslednje prehodne in končne določbe:
»PREHODNE IN KONČNE DOLOČBE
14. člen
Akti o notranji organizaciji in sistemizaciji delovnih mest se
uskladijo najkasneje do 1. aprila 2012.
15. člen
(1) Pristojna ministrstva v skladu s tem zakonom najkasneje
do 1. aprila 2012 prevzamejo naloge, javne uslužbence, opremo, prostore,
dokumentacijo in pravice proračunske porabe Urada Vlade Republike Slovenije za
enake možnosti, Urada Vlade Republike Slovenije za verske skupnosti, Urada
Vlade Republike Slovenije za narodnosti in Službe Vlade Republike Slovenije za
podnebne spremembe (v nadaljnjem besedilu: prevzem vladne službe). Vlada
Republike Slovenije s sklepom ugotovi, kdaj je prišlo do prevzema vladne
službe.
(2) Vladne službe iz prejšnjega odstavka prenehajo z delom z
dnem prevzema vladne službe.
(3) Ministrstvo za izobraževanje, znanost, kulturo in šport
do 1. aprila 2012 v skladu s tem zakonom prevzame naloge, javne uslužbence,
opremo, prostore, dokumentacijo in pravice proračunske porabe na delovnih
področjih informacijske družbe in elektronskih komunikacij.
(4) Ministrstvo za finance do 1. aprila 2012 v skladu s tem
zakonom prevzame naloge, javne uslužbence, opremo, prostore, dokumentacijo in
pravice proračunske porabe na delovnem področju strukturnih reform in
programskega proračuna.
16. člen
Ministrstvo oziroma minister za notranje zadeve prevzame
pristojnosti in naloge, ki jih ima ministrstvo oziroma minister, pristojen za
pravosodje, v skladu z Zakonom o državnem tožilstvu (Uradni list RS, št. 58/11)
in drugimi predpisi, v razmerju do državnega tožilstva.
17. člen
(1) Naloge, ki jih opravlja Urad Vlade Republike Slovenije za
enake možnosti v skladu z Zakonom o enakih možnostih žensk in moških (Uradni
list RS, št. 59/02 in 61/07 – ZUNEO-A), Zakonom o uresničevanju načela enakega
obravnavanja (Uradni list RS, št. 93/07 – uradno prečiščeno besedilo) in
drugimi predpisi, od prevzema vladne službe opravlja ministrstvo, pristojno za
delo, družino in socialne zadeve.
(2) Zagovornik načela enakosti od prevzema vladne službe
nadaljuje z delom pri ministrstvu, pristojnem za delo, družino in socialne
zadeve.
(3) Določbe zakonov in drugih predpisov iz prvega odstavka
tega člena se uskladijo s tem zakonom v enem letu od uveljavitve tega zakona.
18. člen
(1) Naloge, ki jih v skladu z zakoni in drugimi predpisi
opravlja Urad Vlade Republike Slovenije za verske skupnosti, od prevzema vladne
službe opravlja ministrstvo, pristojno za izobraževanje, znanost, kulturo in
šport.
(2) Naloge, ki jih v skladu z zakoni in drugimi predpisi
opravlja Urad Vlade Republike Slovenije za narodnosti, od prevzema vladne
službe opravlja ministrstvo, pristojno za notranje zadeve.
(3) Določbe zakonov in drugih predpisov iz prejšnjih
odstavkov se uskladijo s tem zakonom v enem letu od uveljavitve zakona.
19. člen
V Zakonu o državnem tožilstvu (Uradni list RS, št. 58/11) se
v tretjem odstavku 10. člena, v tretjem odstavku 17. člena in v prvem odstavku
146. člena beseda »pravosodje« nadomesti z besedilom »notranje zadeve«.
20. člen
(1) Z dnem uveljavitve tega zakona prenehajo veljati:
-       
Sklep o ustanovitvi, organizaciji in delovnem področju Urada za enake
možnosti (Uradni list RS, št. 12/01 in 126/03),
-       
Sklep o ustanovitvi Urada Vlade Republike Slovenije za verske skupnosti
(Uradni list RS, št. 72/93 in 22/07),
-       
Sklep o organizaciji in delovnem področju Urada Vlade Republike
Slovenije za narodnosti (Uradni list RS, št. 75/02) in
-       
Odlok o ustanovitvi Službe Vlade Republike Slovenije za podnebne
spremembe (Uradni list RS, št. 49/09).
(2) Akti iz prejšnjega odstavka se uporabljajo do prevzema
vladnih služb.
21. člen
Ta zakon začne veljati naslednji dan po objavi v Uradnem
listu Republike Slovenije.«.

Zakon o spremembah in dopolnitvah Zakona o
državni upravi – ZDU-1G (Uradni list RS, št. 47/13)
vsebuje naslednje prehodne in končne določbe:
»PREHODNE IN KONČNE DOLOČBE
12. člen
V Zakonu o Vladi Republike Slovenije (Uradni list RS, št.
24/05 – uradno prečiščeno besedilo, 38/10 – ZUKN, 8/12 in 21/13) se v prvem
odstavku 8. člena sedma alineja spremeni tako, da se glasi:
»– notranje zadeve,«.
13. člen
V Zakonu o Vladi Republike Slovenije (Uradni list RS, št.
24/05 – uradno prečiščeno besedilo, 38/10 – ZUKN, 8/12 in 21/13) se četrti
odstavek 25. člena spremeni tako, da se glasi:
»Kot vladna služba deluje tudi kabinet predsednika vlade. Če
je predstojnik kabineta predsednika vlade direktor, ga imenuje in razreši
predsednik vlade. Položaj mu preneha z razrešitvijo, odstopom ali s prenehanjem
funkcije predsednika vlade, za postopek njegove izbire pa se ne uporabljajo
določbe zakona, ki ureja javne uslužbence.«.
14. člen
V Zakonu o državnem tožilstvu (Uradni list RS, št. 58/11,
21/12 – ZDU-1F, 47/12 in 15/13 – ZODPol) se v tretjem odstavku 10. člena,
tretjem odstavku 17. člena in prvem odstavku 146. člena besedi »notranje
zadeve« nadomestita z besedo »pravosodje«.
15. člen
V Zakonu o stvarnem premoženju države in samoupravnih
lokalnih skupnosti (Uradni list RS, št. 86/10 in 75/12) se v 18. členu in
drugem odstavku 37. člena beseda »upravo« nadomesti z besedo »pravosodje«.
16. člen
Minister oziroma Ministrstvo za notranje zadeve in javno
upravo z dnem uveljavitve tega zakona nadaljuje z delom kot minister oziroma
Ministrstvo za notranje zadeve, z delovnimi področji v skladu s tem zakonom.
Ministrstvo oziroma minister, pristojen za pravosodje,
prevzame pristojnosti in naloge, ki jih ima ministrstvo oziroma minister,
pristojen za notranje zadeve, v skladu z Zakonom o državnem tožilstvu (Uradni
list RS, št. 58/11, 21/12 – ZDU-1F, 47/12 in 15/13 – ZODPol) in drugimi
predpisi, v razmerju do državnega tožilstva.
17. člen
Uporabniki proračuna do ureditve v zakonu, ki ureja povračila
stroškov v zvezi z delom in druge prejemke zaposlenih v javnem sektorju,
podatke o višini izplačanih sredstev za regres za prehrano, nadomestilo za
ločeno življenje, povračilo stroškov prevoza na delo in z dela, regres za letni
dopust, jubilejno nagrado, solidarnostno pomoč, odpravnino ob upokojitvi in
terenski dodatek brezplačno posredujejo Agenciji Republike Slovenije za javno
pravne evidence in storitve v skladu s tem zakonom in metodologijo, ki jo
predpiše minister, pristojen za sistem plač v javnem sektorju.
Podatki iz prejšnjega odstavka so javnosti dostopni po vrstah
povračil stroškov in drugih prejemkov za posameznega proračunskega uporabnika.
18. člen
Metodologijo iz prejšnjega člena predpiše minister, pristojen
za sistem plač v javnem sektorju, najkasneje v dveh mesecih po uveljavitvi tega
zakona.
Uredbo iz drugega odstavka 74.a člena zakona sprejme vlada
najkasneje v šestih mesecih po uveljavitvi tega zakona.
Strateško koordinacijo iz petega odstavka 74.a člena zakona
imenuje vlada na predlog ministra, pristojnega za upravo, najkasneje v treh
mesecih po uveljavitvi tega zakona.
19. člen
Akti o notranji organizaciji in sistemizaciji delovnih mest
se uskladijo s tem zakonom najkasneje v dveh mesecih od uveljavitve tega
zakona. Najkasneje do izteka tega roka ministrstva prevzamejo naloge v skladu s
tem zakonom, ustrezne javne uslužbence, opremo, dokumentacijo, prostore in
pravice proračunske porabe v skladu z določbami zakona, ki ureja izvajanje
državnega proračuna.
Ne glede na prejšnji odstavek Ministrstvo za kmetijstvo in
okolje prevzame naloge v skladu s tem zakonom, sorazmerni del javnih
uslužbencev, opreme, dokumentacije, prostorov in pravic proračunske porabe
najkasneje do 1. januarja 2014. Najkasneje do tega datuma se s tem zakonom
uskladita tudi akta o notranji organizaciji in sistemizaciji delovnih mest
Ministrstva za kmetijstvo in okolje ter Ministrstva za zdravje.
Uradnikom, ki so z dnem uveljavitve tega zakona na položaju
generalnega direktorja v ministrstvu, z uveljavitvijo aktov iz prvega in
drugega odstavka tega člena, ne glede na določbo četrtega odstavka 83. člena
Zakona o javnih uslužbencih (Uradni list RS, št. 63/07 – uradno prečiščeno
besedilo, 65/08, 69/08 – ZTFI-A, 69/08 – ZZavar-E in 40/12 – ZUJF), položaji ne
prenehajo, če se direktorati, ki jih vodijo, ustanovijo v vsebinsko enakem ali
zmanjšanem obsegu v drugem ministrstvu.
Naloge na področjih uresničevanja ustavnih in zakonskih
določil, ki zadevajo posebne pravice pripadnikov italijanske in madžarske
narodne skupnosti ter spremljanja in skrbi za zaščito posebnih pravic v
Sloveniji živeče romske skupnosti, ustrezne javne uslužbence, opremo,
dokumentacijo, prostore in pravice proračunske porabe v skladu z določbami
zakona, ki ureja izvajanje državnega proračuna, najkasneje v dveh mesecih od
uveljavitve tega zakona prevzame Kabinet predsednika Vlade Republike Slovenije.
Najkasneje do izteka tega roka se s tem zakonom uskladijo akt, ki ureja Kabinet
predsednika Vlade Republike Slovenije, in akta o notranji organizaciji in
sistemizaciji delovnih mest Ministrstva za notranje zadeve in Kabineta
predsednika Vlade Republike Slovenije.
20. člen
Ta zakon začne veljati naslednji dan po objavi v Uradnem
listu Republike Slovenije.«.

Zakon o spremembi Zakona o državni upravi –
ZDU-1H (Uradni list RS, št. 12/14)
vsebuje naslednje prehodne in končno določbo:
»PREHODNE IN KONČNA DOLOČBA
2. člen
Naloge na področju evropske kohezijske politike najkasneje do
1. marca 2014 prevzame vladna služba, pristojna za evropsko kohezijsko politiko
(v nadaljevanju: vladna služba). Do začetka delovanja vladne službe naloge na
področju evropske kohezijske politike izvršuje Ministrstvo za gospodarski
razvoj in tehnologijo.
3. člen
Vlada Republike Slovenije sprejme akt o organizaciji in
delovnem področju vladne službe najkasneje v tridesetih dneh od uveljavitve
tega zakona.
4. člen
Ustrezne javne uslužbence, opremo, dokumentacijo in prostore
prevzame vladna služba najkasneje do 1. marca 2014.
Do začetka uporabe rebalansa proračuna države, sprememb
proračuna države oziroma novega proračuna države se sredstva za delovanje
vladne službe zagotavljajo v finančnem načrtu Ministrstva za gospodarski razvoj
in tehnologijo.
5. člen
Ta zakon začne veljati naslednji dan po objavi v Uradnem
listu Republike Slovenije.«.

Zakon o spremembah in dopolnitvah Zakona o
državni upravi – ZDU-1I (Uradni list RS, št. 90/14)
vsebuje naslednje prehodne in končno določbo:
»PREHODNE IN KONČNA DOLOČBA
13. člen
V Zakonu o socialnem podjetništvu (Uradni list RS, št. 20/11)
se v tretjem odstavku 5. člena besedilo »delo, družino in socialne zadeve«
nadomesti z besedo »gospodarstvo«.
V tretjem odstavku 7. člena se besedilo »delo, družino in
socialne zadeve« nadomesti z besedo »gospodarstvo«.
14. člen
V Zakonu o stvarnem premoženju države in samoupravnih
lokalnih skupnosti (Uradni list RS, št. 86/10, 75/12, 47/13 – ZDU-1G in 50/14)
se v 18. členu in drugem odstavku 37. člena beseda »pravosodje« nadomesti z
besedo »sistemsko urejanje ravnanja s stvarnim premoženjem«.
15. člen
V Zakonu o javnem naročanju (Uradni list RS, št. 12/13 –
uradno prečiščeno besedilo in 19/14) se v 22. točki prvega odstavka 2. člena,
četrtem in obakrat v petem odstavku 3. člena, tretjem odstavku 12. člena, 5.
točki prvega odstavka 29. člena, drugem odstavku 32. člena, sedmem odstavku 33.
člena, trinajstem odstavku 41. člena, osmem odstavku 42. člena, tretjem
odstavku 49. člena, prvem odstavku 67.a člena, prvem, drugem, tretjem in
četrtem odstavku 77.a člena, prvem, tretjem in četrtem odstavku 106. člena ter
sedmem odstavku 109. člena besedilo »ministrstvo, pristojno za finance« v
uporabljenem sklonu nadomesti z besedilom »ministrstvo, pristojno za javna
naročila« v ustreznem sklonu.
V trinajstem odstavku 41. člena se besedilo »minister, pristojen
za finance, v soglasju z ministrom, pristojnim za upravo«, v drugem odstavku
67.a člena besedilo »Minister, pristojen za finance«, v šestem odstavku 107.
člena pa besedilo »Minister oziroma ministrica (v nadaljnjem besedilu:
minister), pristojen za finance« nadomesti z besedilom »minister, pristojen za
javna naročila« z ustrezno začetnico.
16. člen
V Zakonu o javnem naročanju na vodnem, energetskem,
transportnem področju in področju poštnih storitev (Uradni list RS, št. 72/11 –
uradno prečiščeno besedilo, 43/12 – odl. US, 90/12 in 19/14) se v 23. točki 2.
člena, tretjem in obakrat v četrtem odstavku 3. člena, tretjem odstavku 17.
člena, prvem odstavku 31. člena, 13. točki prvega odstavka 35. člena, sedmem
odstavku 39. člena, v trinajstem odstavku 45. člena, tretjem odstavku 50.
člena, prvem odstavku 67.a člena, prvem, drugem, tretjem in četrtem odstavku
81.a člena, prvem, tretjem in četrtem odstavku 104. člena ter sedmem odstavku
106. člena besedilo »ministrstvo, pristojno za finance« v uporabljenem sklonu
nadomesti z besedilom »ministrstvo, pristojno za javna naročila« v ustreznem
sklonu.«.
V trinajstem odstavku 45. člena se besedilo »minister,
pristojen za finance, v soglasju z ministrom, pristojnim za upravo«, v drugem
odstavku 67.a člena besedilo »Minister, pristojen za finance,«, v osmem
odstavku 104. člena pa besedilo »Minister oziroma ministrica (v nadaljnjem
besedilu: minister), pristojen za finance« nadomesti z besedilom »minister,
pristojen za javna naročila« z ustrezno začetnico.
17. člen
V Zakonu o javnem naročanju na področju obrambe in varnosti
(Uradni list RS, št. 90/12) se v 30. točki prvega odstavka 3. člena, tretjem
odstavku 7. člena, 7. točki prvega odstavka 22. člena, osmem odstavku 32.
člena, tretjem odstavku 40. člena, prvem, drugem, tretjem in četrtem odstavku
73. člena, drugem odstavku 81. člena, prvem, tretjem in četrtem odstavku 84.
člena ter sedmem odstavku 86. člena besedilo »ministrstvo, pristojno za
finance« v uporabljenem sklonu nadomesti z besedilom »ministrstvo, pristojno za
javna naročila« v ustreznem sklonu.
V šestem odstavku 83. člena se besedilo »Minister ali
ministrica (v nadaljnjem besedilu: minister), pristojen za finance« nadomesti z
besedilom »Minister, pristojen za javna naročila.
18. člen
V Zakonu o pravnem varstvu v postopkih javnega naročanja
(Uradni list RS, št. 43/11, 60/11 – ZTP-D in 63/13) se v drugem odstavku 6.
člena, prvem, drugem, obakrat v petem in šestem odstavku 19. člena, drugem
odstavku 24. člena, četrtem odstavku 28. člena, drugem odstavku 37. člena,
obakrat v petem odstavku 45. člena, tretjem odstavku 51. člena, obakrat v prvem
in drugem odstavku 57. člena, prvem in drugem odstavku 58. člena, prvem in
tretjem odstavku 59. člena in 9. točki prvega odstavka 78. člena besedilo
»ministrstvo, pristojno za finance« v uporabljenem sklonu nadomesti z besedilom
»ministrstvo, pristojno za javna naročila« v ustreznem sklonu.«.
19. člen
V obdobju do 1. januarja 2017 se izvede prehod na
centralizirano ravnanje z nepremičnim premoženjem države. Centralizirano ravnanje
z nepremičnim premoženjem države zajema:
-       
nepremičnine, ki jih za opravljanje nalog iz svoje pristojnosti ali v
povezavi z njimi potrebujejo vlada, vladne službe, ministrstva in organi v
njihovi sestavi, upravne enote in posredni proračunski uporabniki, ki jih
določi vlada;
-       
nepremičnine na območju mejnih prehodov;
-       
nepremičnine, ki so kot zapuščina brez dedičev, ter nepremičnine, ki so
zaradi omejitve dedovanja premoženja osebe, ki je uživala pomoč po predpisih o
socialnem varstvu, postale last Republike Slovenije;
-       
stanovanja iz pristojnosti Stanovanjske komisije Vlade Republike
Slovenije, ministrstva, pristojnega za notranje zadeve, in ministrstva,
pristojnega za obrambo in
-       
počitniške enote iz pristojnosti ministrstva, pristojnega za upravo,
ministrstva, pristojnega za notranje zadeve, in ministrstva, pristojnega za
obrambo.
Ne glede na prejšnji odstavek Ministrstvo za javno upravo ne
postane upravljavec naslednjih nepremičnin:
-       
nepremičnin, ki jih za opravljanje posebnih nalog potrebujejo Slovenska
obveščevalno-varnostna agencija, ministrstvo, pristojno za notranje zadeve, in
ministrstvo, pristojno za obrambo;
-       
nepremičnin, ki so skladno z veljavnimi predpisi posebnega pomena za
obrambo države in vojaških službenih stanovanj;
-       
nepremičnin, ki so skladno z veljavnimi predpisi posebnega pomena za
zaščito, reševanje in pomoč;
-       
nepremičnin, katerih upravljavec je določen s posebnim zakonom;
-       
nepremičnin, ki so namenjene izvajanju nalog izvrševanja kazenskih
sankcij;
-       
nepremičnin, ki imajo na podlagi posebnih predpisov status javnega
dobra, gospodarske javne infrastrukture, javne kulturne infrastrukture, in
nepremičnin, ki se uporabljajo za kulturne namene;
-       
nepremičnin, ki imajo status infrastrukture po drugih predpisih, in
nepremičnin, ki so nujne za opravljanje javnih nalog, povezanih s to
infrastrukturo, razen mejnih prehodov;
-       
nepremičnin, ki jih za opravljanje javnih nalog potrebujejo javni
zavodi, ki so posredni proračunski uporabniki, in drugi posredni proračunski
uporabniki;
-       
nepremičnin za potrebe diplomatskih predstavništev in konzulatov
Republike Slovenije v tujini;
-       
nepremičnin, ki jih za opravljanje nalog iz svoje pristojnosti ali v
povezavi z njimi potrebujejo pravosodni organi in
-       
nepremičnin, ki jih za opravljanje svojih nalog potrebujejo nevladni
neposredni proračunski uporabniki.
Upravljavci nepremičnin iz prvega in drugega odstavka tega
člena so o ravnanju z nepremičninami v svojem upravljanju in uporabi, v okviru
aplikacij, ki so vzpostavljene na podlagi predpisov ali sklepov vlade, in so
namenjene za spremljanje podatkov o nepremičninah in stroških povezanih z
nepremičninami, dolžni ažurno sporočati podatke Ministrstvu za javno upravo.
V obdobju do 1. januarja 2017 Ministrstvo za javno upravo
postopno postane upravljavec nepremičnega premoženja iz prvega odstavka tega
člena in prevzame zaposlene, finančna sredstva ter arhivsko in dokumentarno
gradivo, povezano s tem premoženjem, po časovnem zaporedju, ki ga določi vlada.
Do vzpostavitve centraliziranega ravnanja z nepremičnim
premoženjem iz prvega odstavka tega člena Ministrstvo za javno upravo na
podlagi pooblastila opravlja naloge vodenja investicij za potrebe dveh ali več
organov državne uprave ali pravosodnih organov oziroma za potrebe posameznega
organa državne uprave ali pravosodnega organa.
20. člen
V obdobju do 1. januarja 2018 Ministrstvo za javno upravo
prevzema v upravljanje informacijsko komunikacijske sisteme državne uprave iz
prvega odstavka spremenjenega 74.a člena, zaposlene in finančna sredstva, po
časovnem zaporedju, ki ga določi vlada.
21. člen
Akti o notranji organizaciji in sistemizaciji delovnih mest
se uskladijo s tem zakonom s 1. januarjem 2015.
S tem datumom ministrstva prevzamejo naloge v skladu s tem
zakonom, ustrezne javne uslužbence, opremo, dokumentacijo in prostore.
22. člen
Od dne uveljavitve tega zakona Ministrstvo za infrastrukturo
in Ministrstvo za kmetijstvo, gozdarstvo in prehrano nadaljujeta z delom kot
isti proračunski uporabnik. Do začetka uporabe rebalansa proračuna države za
leto 2015 se sredstva za delovanje prenesenih delovnih področij in
novoustanovljenih ministrstev zagotavljajo v okviru ministrstev, katerih del so
bila ta delovna področja pred uveljavitvijo Zakona o spremembah in dopolnitvah
Zakona o Vladi Republike Slovenije (Uradni list RS, št. 65/14).
23. člen
Uradnikom, ki so z dnem uveljavitve tega zakona na položaju
generalnega direktorja v ministrstvu ali direktorja organa v sestavi
ministrstva, z uveljavitvijo aktov iz 21. člena, ne glede na določbo četrtega
odstavka 83. člena Zakona o javnih uslužbencih (Uradni list RS, št. 63/07 –
uradno prečiščeno besedilo, 65/08, 69/08 – ZTFI-A, 69/08 – ZZavar-E in 40/12 –
ZUJF), položaji ne prenehajo, če se direktorati ali organi v sestavi
ministrstva, ki jih vodijo, ustanovijo v vsebinsko enakem ali zmanjšanem obsegu
v drugem ministrstvu ali v sestavi drugega ministrstva.
24. člen
Ta zakon začne veljati naslednji dan po objavi v Uradnem
listu Republike Slovenije.«.

Zakon o spremembah in dopolnitvah Zakona o
državni upravi – ZDU-1J (Uradni list RS, št. 51/16)
spreminja 19. člen Zakona o spremembah in dopolnitvah Zakona o državni upravi –
ZDU-1I (Uradni list RS, št. 90/14)
tako, da se glasi:
»19. člen
V obdobju do 1. januarja 2017 se izvede prehod na
centralizirano ravnanje z nepremičnim premoženjem države. Centralizirano
ravnanje z nepremičnim premoženjem države zajema:
-       
nepremičnine, ki jih za opravljanje nalog iz svoje pristojnosti ali v
povezavi z njimi potrebujejo vlada, vladne službe, ministrstva in organi v
njihovi sestavi, upravne enote in posredni proračunski uporabniki, ki jih
določi vlada;
-       
nepremičnine na območju mejnih prehodov;
-       
nepremičnine, ki so kot zapuščina brez dedičev, ter nepremičnine, ki so
zaradi omejitve dedovanja premoženja osebe, ki je uživala pomoč po predpisih o
socialnem varstvu, postale last Republike Slovenije;
-       
stanovanja iz pristojnosti Stanovanjske komisije Vlade Republike
Slovenije in
-       
počitniške enote iz pristojnosti ministrstva, pristojnega za upravo.
Ne glede na prejšnji odstavek Ministrstvo za javno upravo ne
postane upravljavec naslednjih nepremičnin:
-       
nepremičnin, ki jih za opravljanje posebnih nalog potrebujejo Slovenska
obveščevalno-varnostna agencija, ministrstvo, pristojno za notranje zadeve, in
ministrstvo, pristojno za obrambo;
-       
nepremičnin, ki so skladno z veljavnimi predpisi posebnega pomena za
obrambo države;
-       
nepremičnin, ki so skladno z veljavnimi predpisi posebnega pomena za
zaščito, reševanje in pomoč;
-       
nepremičnin, katerih upravljavec je določen s posebnim zakonom;
-       
nepremičnin, ki so namenjene izvajanju nalog izvrševanja kazenskih
sankcij;
-       
nepremičnin, ki imajo na podlagi posebnih predpisov status javnega
dobra, gospodarske javne infrastrukture, javne kulturne infrastrukture, in
nepremičnin, ki se uporabljajo za kulturne namene;
-       
nepremičnin, ki imajo status infrastrukture po drugih predpisih, in
nepremičnin, ki so nujne za opravljanje javnih nalog, povezanih s to
infrastrukturo, razen mejnih prehodov;
-       
nepremičnin, ki jih za opravljanje javnih nalog potrebujejo javni
zavodi, ki so posredni proračunski uporabniki, in drugi posredni proračunski
uporabniki;
-       
nepremičnin za potrebe diplomatskih predstavništev in konzulatov
Republike Slovenije v tujini;
-       
nepremičnin, ki sestavljajo komplekse, ki se uporabljajo za protokolarne
dogodke;
-       
nepremičnin, ki jih za opravljanje nalog iz svoje pristojnosti ali v
povezavi z njimi potrebujejo pravosodni organi in
-       
nepremičnin, ki jih za opravljanje svojih nalog potrebujejo nevladni
neposredni proračunski uporabniki.
Upravljavci nepremičnin iz prvega in drugega odstavka tega
člena so o ravnanju z nepremičninami v svojem upravljanju in uporabi, v okviru
aplikacij, ki so vzpostavljene na podlagi predpisov ali sklepov vlade, in so
namenjene za spremljanje podatkov o nepremičninah in stroških povezanih z
nepremičninami, dolžni ažurno sporočati podatke Ministrstvu za javno upravo.
V obdobju do 1. januarja 2017 Ministrstvo za javno upravo
postopno postane upravljavec nepremičnega premoženja iz prvega odstavka tega
člena in prevzame zaposlene, finančna sredstva ter arhivsko in dokumentarno
gradivo, povezano s tem premoženjem, po časovnem zaporedju, ki ga določi vlada.
Do vzpostavitve centraliziranega ravnanja z nepremičnim
premoženjem iz prvega odstavka tega člena Ministrstvo za javno upravo na
podlagi pooblastila opravlja naloge vodenja investicij za potrebe dveh ali več
organov državne uprave ali pravosodnih organov oziroma za potrebe posameznega
organa državne uprave ali pravosodnega organa.«.
ter vsebuje naslednje prehodne in končne
določbe:
»PREHODNE IN KONČNE DOLOČBE
9. člen
Akti o notranji organizaciji in sistemizaciji delovnih mest se
uskladijo s tem zakonom najpozneje v treh mesecih po uveljavitvi tega zakona.
Najpozneje v tem roku ministrstva prevzamejo naloge v skladu s tem zakonom,
ustrezne javne uslužbence, opremo, dokumentacijo in prostore.
Do prve spremembe proračuna za leto 2016 oziroma proračuna za
leto 2017 se sredstva za delovanje prenesenih delovnih področij zagotavljajo v
okviru ministrstev, katerih del so bila ta delovna področja pred uveljavitvijo
tega zakona.
Uradniku, ki je z dnem uveljavitve tega zakona na položaju generalnega
direktorja v ministrstvu, z uveljavitvijo aktov iz prvega odstavka tega člena,
ne glede na določbo četrtega odstavka 83. člena Zakona o javnih uslužbencih
(Uradni list RS, št. 63/07 – uradno prečiščeno besedilo, 65/08, 69/08 – ZTFI-A,
69/08 – ZZavar-E in 40/12 – ZUJF), položaj ne preneha, če se direktorat, ki ga
vodi, ustanovi v vsebinsko enakem ali zmanjšanem obsegu v drugem ministrstvu.
10. člen
Ta zakon začne veljati naslednji dan po objavi v Uradnem
listu Republike Slovenije.«.

Zakon o spremembah in dopolnitvi Zakona o
državni upravi – ZDU-1K (Uradni list RS, št. 36/21)
vsebuje naslednji prehodni in končno določbo:
»PREHODNI IN KONČNA DOLOČBA
4. člen
Akta o notranji organizaciji in sistemizaciji delovnih mest
Ministrstva za delo, družino, socialne zadeve in enake možnosti ter Ministrstva
za obrambo se uskladita s tem zakonom najpozneje v treh mesecih od uveljavitve
tega zakona. Najpozneje v tem roku Ministrstvo za obrambo od Ministrstva za
delo, družino, socialne zadeve in enake možnosti prevzame naloge v skladu s tem
zakonom, ustrezne javne uslužbence, opremo, dokumentacijo in prostore.
Do prve spremembe proračuna za leto 2021 se sredstva za
delovanje prenesenega delovnega področja zagotavljajo v okviru Ministrstva za
delo, družino, socialne zadeve in enake možnosti, katerega del je bilo to
delovno področje pred uveljavitvijo tega zakona.
5. člen
V obdobju do 1. januarja 2022 Ministrstvo za notranje
zadeve postane upravljavec:
-       
nepremičnin na območju mejnih prehodov.
Ne glede na prejšnji odstavek Ministrstvo za notranje zadeve
ne postane upravljavec naslednjih nepremičnin:
-       
nepremičnin, ki imajo status infrastrukture po drugih predpisih, in
nepremičnin, ki so nujne za opravljanje javnih nalog, povezanih s to infrastrukturo,
razen mejnih prehodov.
V obdobju do 1. januarja 2022 Ministrstvo za notranje
zadeve postopno postane upravljavec nepremičnega premoženja iz prvega odstavka
tega člena in prevzame zaposlene, začete investicije, finančna sredstva ter
arhivsko in dokumentarno gradivo, povezano s tem premoženjem, po časovnem
zaporedju, ki ga s posebnim dogovorom določita Ministrstvo za javno upravo in
Ministrstvo za notranje zadeve.
6. člen
Ta zakon začne veljati naslednji dan po objavi v Uradnem
listu Republike Slovenije.«.

Zakon o spremembi in dopolnitvi Zakona o
državni upravi – ZDU-1L (Uradni list RS, št. 82/21)
vsebuje naslednjo prehodno in končno določbo:
»PREHODNA IN KONČNA DOLOČBA
3. člen
Ministrstvo za javno upravo in Ministrstvo za notranje zadeve
najpozneje v enem letu od uveljavitve tega zakona uredita prevzem zaposlenih,
finančna sredstva ter dokumentacijo informacijsko strojne in programske opreme,
po časovnem zaporedju, ki ga določi vlada.
4. člen
Ta zakon začne veljati naslednji dan po objavi v Uradnem
listu Republike Slovenije.«.

Zakon o spremembah Zakona o državni upravi –
ZDU-1M (Uradni list RS, št. 189/21)
vsebuje naslednje prehodne in končne določbe:
»PREHODNE IN KONČNE DOLOČBE
3. člen
V Zakonu o elektronskih komunikacijah (Uradni list RS,
št. 109/12, 110/13, 40/14 – ZIN-B, 54/14 – odl. US, 81/15 in 40/17) se:
1.     
v 9. členu v četrtem odstavku besedilo »Minister, pristojen za
elektronske komunikacije (v nadaljnjem besedilu: minister),« nadomesti z besedo
»Vlada«;
2.     
v 11. členu v devetem odstavku beseda »ministrstvu« nadomesti z
besedilom »službi Vlade Republike Slovenije, pristojni za elektronske
komunikacije,«;
3.     
v 11.a členu v prvem, drugem, tretjem, četrtem, šestem, sedmem, osmem in
devetem odstavku beseda »ministrstvo« v vseh sklonih in začetnicah nadomesti z
besedilom »služba Vlade Republike Slovenije, pristojna za elektronske
komunikacije,« v ustreznem sklonu in z ustrezno začetnico;
4.     
v 14. členu v petem odstavku besedilo »Minister v soglasju z
ministrom, pristojnim za infrastrukturo, in ministrom, pristojnim za prostor,«
nadomesti z besedo »Vlada«, beseda »pravilnik« pa z besedo »uredbo«;
5.     
v 24. členu v tretjem odstavku beseda »ministrstva« nadomesti z
besedilom »službe Vlade Republike Slovenije, pristojne za elektronske
komunikacije,«;
6.     
v 26. členu v prvem odstavku beseda »ministra« nadomesti z
besedilom »predstojnice oziroma predstojnika službe Vlade Republike Slovenije,
pristojne za elektronske komunikacije (v nadaljnjem besedilu: predstojnik
službe),«;
7.     
v 33. členu v šestem odstavku beseda »ministrstva« nadomesti z
besedilom »službe Vlade Republike Slovenije, pristojne za elektronske
komunikacije,«;
8.     
v 62. členu v prvem odstavku besedilo »ministrstva, pristojnega za
elektronske komunikacije« nadomesti z besedilom »službe Vlade Republike
Slovenije, pristojne za elektronske komunikacije«;
9.     
v 115. členu v drugem odstavku v 5. točki besedi »ministra in«
nadomestita z besedilom »predstojnika službe in«;
10.  
v 120. členu v četrtem odstavku besedilo »Minister v soglasju z
ministrom, pristojnim za socialne zadeve,« nadomesti z besedo »Vlada«;
11.  
v 127. členu v petem odstavku besedilo »ministrstvo, pristojno za
elektronske komunikacije« nadomesti z besedilom »služba Vlade Republike
Slovenije, pristojna za elektronske komunikacije«;
12.  
v 134. členu v desetem odstavku besedilo »Minister v soglasju z
ministrom, pristojnim za zaščito in reševanje, in ministrom, pristojnim za
notranje zadeve,« nadomesti z besedo »Vlada«;
13.  
v 135. členu v prvem odstavku besedi »ministra in« nadomestita z
besedilom »predstojnika službe in«;
14.  
v 160. členu v sedmem odstavku besedilo »Minister v soglasju z
ministrom, pristojnim za notranje zadeve, ministrom, pristojnim za obrambo, in
direktorjem Slovensko obveščevalno-varnostne agencije« nadomesti z besedo
»Vlada«;
15.  
v 174. členu v drugem odstavku beseda »ministrstvo« nadomesti z
besedilom »služba Vlade Republike Slovenije, pristojna za elektronske
komunikacije«;
16.  
v 181. členu v prvem in tretjem odstavku beseda »ministra«
nadomesti z besedama »predstojnika službe«;
17.  
v 189.a členu v prvem odstavku za besedo »Ministrstva« doda besedilo
»oziroma vladna služba«;
18.  
v 190. členu v petem odstavku za besedo »ministrstvo« doda besedilo
»oziroma vladna služba«, beseda »pristojno« pa nadomesti z besedo »pristojna«;
19.  
v 226. členu v prvem odstavku beseda »ministra« nadomesti z
besedilom »predstojnika službe Vlade Republike Slovenije, pristojne za elektronske
komunikacije«, v drugem odstavku pa beseda »minister« z besedilom »predstojnik
službe Vlade Republike Slovenije, pristojne za elektronske komunikacije«;
20.  
v 230. členu v tretjem odstavku besedilo »minister oziroma
predstavniki ministrstva, pristojnega za elektronske komunikacije« nadomesti z
besedilom »predstojnik službe oziroma predstavniki službe Vlade Republike
Slovenije, pristojne za elektronske komunikacije«.
4. člen
V Zakonu o elektronskem poslovanju na trgu (Uradni list RS,
št. 96/09 – uradno prečiščeno besedilo in 19/15) se:
1.     
v 14. členu v drugem odstavku besedilo »ministrstvo, pristojno za
elektronske komunikacije (v nadaljnjem besedilu: ministrstvo)« nadomesti z
besedilom »službo Vlade Republike Slovenije, pristojno za elektronske komunikacije
(v nadaljnjem besedilu: služba)«, beseda »Ministrstvo« pa z besedo »Služba«;
2.     
v 15. členu v naslovu člena beseda »ministrstva« nadomesti z besedo
»službe«, v prvem, drugem, tretjem, četrtem in petem odstavku pa beseda »Ministrstvo«
z besedo »Služba«;
3.     
v 16. členu v drugem odstavku beseda »ministrstvu« nadomesti z
besedo »službi«;
4.     
v 17. členu v drugem odstavku beseda »ministrstvu« nadomesti z
besedo »službi«;
5.     
v 19. členu v tretjem odstavku beseda »ministrstvu« nadomesti z
besedo »službi«, beseda »ga« pa z besedo »jo«.
5. člen
V Zakonu o dostopnosti spletišč in mobilnih aplikacij (Uradni
list RS, št. 30/18 in 95/21 – ZInfV-A) se:
1.     
v 5. členu v osmem odstavku besedilo »Minister, pristojen za
informacijsko družbo (v nadaljnjem besedilu: minister),« nadomesti z besedilom
»Vlada Republike Slovenije (v nadaljnjem besedilu: Vlada)«;
2.     
v 7. členu v petem odstavku beseda »Minister« nadomesti z besedo
»Vlada«;
3.     
v 9. členu:
- 
v drugem odstavku besedilo »Ministrstvo, pristojno za informacijsko
družbo (v nadaljnjem besedilu: ministrstvo)« nadomesti z besedilom »Služba
Vlade Republike Slovenije, pristojna za informacijsko družbo (v nadaljnjem
besedilu: služba)«;
- 
v tretjem odstavku beseda »Ministrstvo« nadomesti z besedo »Služba«;
4.     
v 10. členu besedilo »organa, pristojnega za informacijsko družbo«
nadomesti z besedilom »inšpekcije za informacijsko družbo«;
5.     
v 11. členu:
- 
v prvem odstavku besedilo »Organ, pristojen za informacijsko družbo«
nadomesti z besedilom »Inšpekcija za informacijsko družbo«;
- 
v drugem odstavku besedilo »Organ, pristojen za informacijsko družbo«
nadomesti z besedo »Služba«;
- 
v petem odstavku besedilo »Organ, pristojen za informacijsko družbo«
nadomesti z besedo »Služba«;
- 
v šestem odstavku beseda »Minister« nadomesti z besedo »Vlada«.
6.     
v 12. členu:
- 
v prvem odstavku pred besedo »Inšpektor« doda besedilo »(1)«,
- 
doda novi drugi odstavek, ki se glasi:
»(2) Zoper odločbo iz prejšnjega odstavka ni
pritožbe, zagotovljeno pa je sodno varstvo v upravnem sporu.«.
6. člen
V Zakonu o digitalni radiodifuziji (Uradni list RS, št. 102/07,
85/10, 47/12 in 109/12 – ZEKom-1) se:
1.     
v 33. členu v prvem odstavku besedilo »Ministrstvo, pristojno za
elektronske komunikacije (v nadaljnjem besedilu: ministrstvo)« nadomesti z
besedilom »Služba Vlade Republike Slovenije, pristojna za elektronske komunikacije
(v nadaljnjem besedilu: služba)«;
2.     
v 34. členu v prvem in četrtem odstavku beseda »Ministrstvo«
nadomesti z besedo »Služba«, v drugem odstavku pa beseda »ministrstvo« z besedo
»služba«;
3.     
v 35. členu beseda »Ministrstvo« nadomesti z besedo »Služba«.
7. člen
V Zakonu o pogojnem dostopu do zaščitenih elektronskih
storitev (Uradni list RS, št. 43/04) se v 5. členu v četrtem odstavku
besedilo »ministrstva, pristojnega za informacijsko družbo« nadomesti z
besedilom »službe Vlade Republike Slovenije, pristojne za informacijsko
družbo«.
8. člen
V Zakonu o vračanju vlaganj v javno telekomunikacijsko
omrežje (Uradni list RS, št. 54/07 – uradno prečiščeno besedilo in 41/11)
se:
1.     
v 5. členu:
- 
v drugem odstavku v prvem stavku besedilo »minister oziroma ministrica,
pristojen oziroma pristojna za elektronske komunikacije (v nadaljnjem besedilu:
minister)« nadomesti z besedilom »predstojnica oziroma predstojnik službe Vlade
Republike Slovenije, pristojne za elektronske komunikacije (v nadaljnjem
besedilu: predstojnik službe)«, v drugem stavku pa beseda »minister« z besedama
»predstojnik službe«;
- 
v četrtem odstavku besedilo »Minister, pristojen za elektronske
komunikacije,« nadomesti z besedama »Predstojnik službe«;
- 
v šestem odstavku beseda »Minister« nadomesti z besedama »Predstojnik
službe«;
2.     
v 10. členu v tretjem odstavku besedilo »ministrstvo, pristojno za
elektronske komunikacije,« nadomesti z besedilom »službo Vlade Republike
Slovenije, pristojno za elektronske komunikacije (v nadaljnjem besedilu:
služba)«;
3.     
v 14. členu besedilo »ministrstvo, pristojno za elektronske
komunikacije« nadomesti z besedo »služba«.
9. člen
V Zakonu o elektronski identifikaciji in storitvah zaupanja (Uradni
list RS, št. 121/21) se:
1.     
v 42. členu besedilo »Ministrstvo, pristojno za informacijsko
družbo« nadomesti z besedilom »Služba Vlade Republike Slovenije, pristojna za
informacijsko družbo«;
2.     
v 49. členu:
- 
v prvem odstavku besedilo »pristojno ministrstvo, pristojno za
informacijsko družbo« nadomesti z besedilom »pristojna Služba Vlade Republike
Slovenije, pristojna za informacijsko družbo«;
- 
v drugem odstavku besedilo »pristojen organ v sestavi ministrstva,
pristojnega za informacijsko družbo« nadomesti z besedilom »pristojna inšpekcija
za informacijsko družbo«;
- 
v šestem odstavku besedilo »organ v sestavi ministrstva, pristojnega za
informacijsko družbo« nadomesti z besedilom »inšpekcija za informacijsko
družbo«;
3.     
v 51. členu:
- 
v prvem odstavku besedilo »organ v sestavi ministrstva, pristojnega za
informacijsko družbo« nadomesti z besedilom »inšpekcija za informacijsko
družbo«,
- 
v drugem odstavku besedilo »pristojen organ v sestavi ministrstva,
pristojnega za informacijsko družbo« nadomesti z besedilom »pristojna
inšpekcija za informacijsko družbo«.
10. člen
V Zakonu o kritični infrastrukturi (Uradni list RS,
št. 75/17) se v 3. členu 7. točka spremeni tako, da se glasi:
»7. Nosilci sektorjev kritične infrastrukture
so posamezna ministrstva in službe Vlade Republike Slovenije, ki so odgovorni
za delovna področja, na katera spada kritična infrastruktura, in Banka
Slovenije.«.
11. člen
Naloge na področju verske svobode s 15. januarjem 2024
prevzame služba Vlade Republike Slovenije, pristojna za verske skupnosti. V tem
roku služba Vlade Republike Slovenije, pristojna za verske skupnosti, od
Ministrstva za kulturo prevzame dokumentacijo skupaj s sorazmernim delom
sredstev, ki je v letu začetka uporabe 32.a člena zakona za ta namen
zagotovljen v veljavnem finančnem načrtu Ministrstva za kulturo.
Naloge na področju informacijske družbe in elektronskih
komunikacij petnajsti dan po uveljavitvi tega zakona prevzame Služba Vlade
Republike Slovenije za digitalno preobrazbo. V tem roku Služba Vlade Republike
Slovenije za digitalno preobrazbo od Ministrstva za javno upravo prevzame
ustrezne javne uslužbence, opremo in dokumentacijo skupaj s sorazmernim delom
sredstev, ki je v letu uveljavitve tega zakona za ta namen zagotovljen v
veljavnem finančnem načrtu Ministrstva za javno upravo.
12. člen
Z dnem prevzema nalog v skladu s prvim odstavkom prejšnjega
člena služba Vlade Republike Slovenije, pristojna za verske skupnosti,
nadaljuje z vodenjem postopkov na področju prenesenih nalog, ki so se začeli
pred prevzemom nalog.
Z dnem prevzema nalog v skladu z drugim odstavkom prejšnjega
člena Služba Vlade Republike Slovenije za digitalno preobrazbo nadaljuje z
vodenjem postopkov na področju prenesenih nalog, ki so se začeli pred prevzemom
nalog.
13. člen
Podzakonski predpisi in drugi akti se s spremenjenimi
določbami zakonov uskladijo v treh mesecih po uveljavitvi tega zakona.
Vlada Republike Slovenije sprejme akt o organizaciji in
delovnem področju službe Vlade Republike Slovenije, pristojne za verske skupnosti,
s 15. januarjem 2024.
Akt o organizaciji in delovnem področju Službe Vlade
Republike Slovenije za digitalno preobrazbo se s spremenjenimi določbami
zakonov uskladi v petnajstih dneh po uveljavitvi tega zakona.
Akt o notranji organizaciji in sistemizaciji delovnih mest
Ministrstva za kulturo se s spremenjenimi določbami zakonov uskladi s
15. januarjem 2024.
Akta o notranji organizaciji in sistemizaciji delovnih mest
Ministrstva za javno upravo in Službe Vlade Republike Slovenije za digitalno
preobrazbo se s spremenjenimi določbami zakonov uskladita v petnajstih dneh po
uveljavitvi tega zakona.
14. člen
Z dnem uveljavitve tega zakona prenehajo veljati:
-       
Pravilnik o določitvi vzorca izjave o dostopnosti glede skladnosti
spletišč in mobilnih aplikacij z zahtevami glede dostopnosti in o metodologiji
spremljanja skladnosti spletišč in mobilnih aplikacij (Uradni list RS,
št. 34/19);
-       
Pravilnik o vodenju in vsebini podatkov o komunikacijskih omrežjih in
pripadajoči infrastrukturi, omrežnih priključnih točkah in drugih elektronskih
komunikacijskih omrežjih (Uradni list RS, št. 19/18);
-       
Pravilnik o enostavnih komunikacijskih objektih in vzdrževanju
komunikacijskih objektov (uradni list RS, št. 77/13);
-       
Pravilnik o kakovosti storitve za enotno evropsko telefonsko številko za
klice v sili 112 in številko policije 113 (Uradni list RS, št. 17/18);
-       
Pravilnik o kategorijah potrošnikov, ki so upravičeni do posebnih
cenovnih opcij ali paketov (Uradni list RS, št. 105/13);
-       
Pravilnik o opremi in vmesnikih za zakonito prestrezanje komunikacij
(Uradni list RS, št. 89/13);
-       
Pravilnik o službeni izkaznici pooblaščene osebe Agencije za
komunikacijska omrežja in storitve Republike Slovenije (Uradni list RS,
št. 11/15).
Predpisi iz prejšnjega odstavka se uporabljajo do uveljavitve
novih predpisov v skladu s spremenjenimi določbami zakonov.
15. člen
Ta zakon začne veljati petnajsti dan po objavi v Uradnem listu
Republike Slovenije.
Določba 1. člena tega zakona se začne uporabljati
1. januarja 2024, do takrat se uporablja 32.a člen Zakona o državni upravi
(Uradni list RS, št. 113/05 – uradno prečiščeno besedilo, 89/07 – odl. US,
126/07 – ZUP-E, 48/09, 8/10 – ZUP-G, 8/12 – ZVRS-F, 21/12, 47/13, 12/14, 90/14,
51/16, 36/21 in 82/21).«.

Zakon o spremembah in dopolnitvi Zakona o
državni upravi – ZDU-1N (Uradni list RS, št. 153/22)
vsebuje naslednjo prehodno in končni določbi:
»PREHODNA IN KONČNI DOLOČBI
3. člen
Informacijski sistem za upravljanje s kadrovskimi viri iz
spremenjenega 74.č člena zakona se vzpostavi do 31. decembra 2023.
4. člen
Z dnem uveljavitve tega zakona prenehajo veljati prvi
odstavek 11. člena, prvi odstavek 12. člena, drugi in četrti odstavek
13. člena in drugi odstavek 15. člena Zakona o spremembah Zakona o
državni upravi (Uradni list RS, št. 189/21).
5. člen
Ta zakon začne veljati petnajsti dan po objavi v Uradnem
listu Republike Slovenije.«.

Zakon o spremembah in dopolnitvah Zakona o
državni upravi – ZDU-1O (Uradni list RS, št. 18/23)
vsebuje naslednje prehodne in končne določbe:
»PREHODNE IN KONČNE DOLOČBE
17. člen
V Zakonu o elektronskih komunikacijah (Uradni list RS,
št. 130/22) se: 
1.     
v 10. členu: 
- 
v prvem odstavku besedilo »Služba Vlade Republike Slovenije, pristojna
za elektronske komunikacije (v nadaljnjem besedilu: služba)« nadomesti z
besedilom »Ministrstvo, pristojno za elektronske komunikacije (v nadaljnjem
besedilu: ministrstvo)«, 
- 
v tretjem odstavku beseda »službo« nadomesti z besedo »ministrstvom«, 
- 
v petem odstavku beseda »Vlada« nadomesti z besedilom »Minister,
pristojen za elektronske komunikacije (v nadaljnjem besedilu: minister),«; 
2.     
v 15. členu v petem odstavku beseda »Vlada« nadomesti z besedilom
»Minister v soglasju z ministrom, pristojnim za infrastrukturo, in ministrom,
pristojnim za prostor,«, beseda »uredbo« pa z besedo »pravilnik«; 
3.     
v 17. členu v tretjem odstavku beseda »vlada« nadomesti z besedilom
»minister v soglasju z ministrom, pristojnim za gradnjo objektov in urejanje
prostora«; 
4.     
v 21. členu v šestem odstavku beseda »službo« nadomesti z besedo
»ministrstvo«; 
5.     
v 31. členu v tretjem odstavku beseda »službe« nadomesti z besedo
»ministrstva«; 
6.     
v 33. členu v petem odstavku beseda »služba« v obeh sklonih in z
obema začetnicama nadomesti z besedo »ministrstvo« v ustreznem sklonu in z
ustrezno začetnico; 
7.     
v 42. členu v šestem odstavku beseda »službe« nadomesti z besedo
»ministrstva«; 
8.     
v 44. členu v prvem odstavku beseda »Služba« nadomesti z besedo
»Ministrstvo«; 
9.     
v 45. členu v šestem odstavku beseda »Služba« nadomesti z besedo
»Ministrstvo«; 
10.  
v 95. členu beseda »Služba« nadomesti z besedo »Ministrstvo«; 
11.  
v 97. členu v prvem odstavku beseda »službe« nadomesti z besedilom
»ministrstva«; 
12.  
v 131. členu v tretjem odstavku besedilo »Predstojnik službe«
nadomesti z besedo »Minister«; 
13.  
v 155. členu v četrtem odstavku beseda »Vlada« nadomesti z besedo
»Minister«; 
14.  
v 200. členu v drugem odstavku beseda »Služba« nadomesti z besedo
»Ministrstvo«; 
15.  
v 203. členu v prvem odstavku beseda »Služba« nadomesti z besedo
»Ministrstvo«; 
16.  
v 228. členu v sedmem odstavku beseda »Vlada« nadomesti z besedilom
»Minister v soglasju z ministrom, pristojnim za notranje zadeve, ministrom,
pristojnim za obrambo, in direktorjem Slovenske obveščevalno-varnostne
agencije«; 
17.  
v 234. členu v drugem odstavku beseda »služba« nadomesti z besedo
»ministrstvo«; 
18.  
v 242. členu v prvem in tretjem odstavku besedilo »predstojnika
službe« nadomesti z besedo »ministra«; 
19.  
v 253. členu v prvem odstavku črta besedilo »ali služba«; 
20.  
v 254. členu v petem odstavku črta besedilo »ali služba«, beseda
»pristojna« pa nadomesti z besedo »pristojno«; 
21.  
v 259. členu v drugem odstavku beseda »služba« nadomesti z besedo
»ministrstvo«; 
22.  
v 271. členu v tretjem odstavku besedilo »javno upravo« nadomesti z
besedilom »zagotavljanje elektronskih storitev javne uprave«; 
23.  
v 292. členu: 
- 
v prvem odstavku besedilo »predstojnika službe« nadomesti z besedo
»ministra«, 
- 
v drugem odstavku besedilo »predstojnik službe« nadomesti z besedo
»minister«; 
24.  
v 296. členu v tretjem odstavku besedilo »predstojnik službe
oziroma predstavniki službe« nadomesti z besedilom »minister oziroma
predstavniki ministrstva«.
18. člen
V Zakonu o elektronskem poslovanju na trgu (Uradni list RS,
št. 96/09 – uradno prečiščeno besedilo, 19/15 in 189/21 – ZDU-1M) se: 
1.     
v 14. členu v drugem odstavku besedilo »službo Vlade Republike
Slovenije, pristojno za elektronske komunikacije (v nadaljnjem besedilu:
služba)« nadomesti z besedilom »ministrstvo, pristojno za elektronske
komunikacije (v nadaljnjem besedilu: ministrstvo)«, beseda »Služba« pa z besedo
»Ministrstvo«; 
2.     
v 15. členu v naslovu člena beseda »službe« nadomesti z besedo
»ministrstva«, v prvem, drugem, tretjem, četrtem in petem odstavku pa beseda
»Služba« z besedo »Ministrstvo«; 
3.     
v 16. členu v drugem odstavku beseda »službi« nadomesti z besedo
»ministrstvu«; 
4.     
v 17. členu v drugem odstavku beseda »službi« nadomesti z besedo
»ministrstvu«; 
5.     
v 19. členu v tretjem odstavku beseda »službi« nadomesti z besedo
»ministrstvu«, beseda »jo« pa z besedo »ga«.
19. člen
V Zakonu o dostopnosti spletišč in mobilnih aplikacij (Uradni
list RS, št. 30/18, 95/21 – ZInfV-A in 189/21 – ZDU-1M) se: 
1.     
v 5. členu v osmem odstavku besedilo »Vlada Republike Slovenije (v
nadaljnjem besedilu: Vlada)« nadomesti z besedilom »Minister, pristojen za
informacijsko družbo (v nadaljnjem besedilu: minister),«; 
2.     
v 7. členu v petem odstavku beseda »Vlada« nadomesti z besedo
»Minister«; 
3.     
v 9. členu: 
- 
v drugem odstavku besedilo »Služba Vlade Republike Slovenije, pristojna
za informacijsko družbo (v nadaljnjem besedilu: služba)« nadomesti z besedilom
»Ministrstvo, pristojno za informacijsko družbo (v nadaljnjem besedilu:
ministrstvo)«, 
- 
v tretjem odstavku beseda »Služba« nadomesti z besedo »Ministrstvo«; 
4.     
v 11. členu: 
- 
v drugem odstavku beseda »Služba« nadomesti z besedo »Ministrstvo«, 
- 
v petem odstavku beseda »Služba« nadomesti z besedo »Ministrstvo«, 
- 
v šestem odstavku beseda »Vlada« nadomesti z besedo »Minister«; 
5.     
v 12. členu: 
- 
v prvem odstavku besedilo »(1)« črta, 
- 
drugi odstavek črta.
20. člen
V Zakonu o pogojnem dostopu do zaščitenih elektronskih
storitev (Uradni list RS, št. 43/04 in 189/21 – ZDU-1M) se v 5. členu
v četrtem odstavku besedilo »službe Vlade Republike Slovenije, pristojne za
informacijsko družbo« nadomesti z besedilom »ministrstva, pristojnega za
informacijsko družbo«.
21. člen
V Zakonu o vračanju vlaganj v javno telekomunikacijsko
omrežje (Uradni list RS, št. 54/07 – uradno prečiščeno besedilo in 41/11
in 189/21 – ZDU-1M) se: 
1.     
v 5. členu: 
- 
v drugem odstavku besedilo »predstojnica oziroma predstojnik službe
Vlade Republike Slovenije, pristojne za elektronske komunikacije (v nadaljnjem
besedilu: predstojnik službe)« nadomesti z besedilom »minister, pristojen za
elektronske komunikacije (v nadaljnjem besedilu: minister)«, besedilo
»predstojnik službe« pa z besedo »minister«, 
- 
v četrtem odstavku besedilo »Predstojnik službe« nadomesti z besedo
»Minister«, 
- 
v šestem odstavku besedilo »Predstojnik službe« nadomesti z besedo
»Minister«; 
2.     
v 10. členu v tretjem odstavku besedilo »službo Vlade Republike
Slovenije, pristojno za elektronske komunikacije (v nadaljnjem besedilu:
služba)« nadomesti z besedilom »ministrstvo, pristojno za elektronske
komunikacije (v nadaljnjem besedilu: ministrstvo),«; 
3.     
v 14. členu beseda »služba« nadomesti z besedo »ministrstvo«.
22. člen
V Zakonu o elektronski identifikaciji in storitvah zaupanja
(Uradni list RS, št. 121/21 in 189/21 – ZDU-1M) se: 
1.     
v 42. členu besedilo »Služba Vlade Republike Slovenije, pristojna
za informacijsko družbo« nadomesti z besedilom »Ministrstvo, pristojno za
zagotavljanje centralne storitve za spletno prijavo in elektronski podpis«; 
2.     
v 49. členu v prvem odstavku besedilo »pristojna Služba Vlade
Republike Slovenije, pristojna za informacijsko družbo« nadomesti z besedilom
»pristojno ministrstvo, pristojno za zagotavljanje centralne storitve za
spletno prijavo in elektronski podpis«.
23. člen
V Zakonu o Poslovnem registru Slovenije (Uradni list RS,
št. 49/06, 33/07 – ZSReg-B, 19/15 in 54/17) se: 
1.     
v 2. členu v deseti alineji besedilo »javno upravo« nadomesti z
besedilom »zagotavljanje elektronskih storitev javne uprave«; 
2.     
v 11.a členu v 6. točki prvega odstavka ter v četrtem in petem odstavku
besedilo »javno upravo« nadomesti z besedilom »zagotavljanje elektronskih
storitev javne uprave«; 
3.     
v 11.c členu v enajstem odstavku besedilo »javno upravo« nadomesti z
besedilom »zagotavljanje elektronskih storitev javne uprave«.
24. člen
V Zakonu o infrastrukturi za prostorske informacije (Uradni
list RS, št. 8/10 in 84/15) se v 14. členu v prvem, drugem in tretjem
odstavku besedilo »javno upravo« nadomesti z besedilom »zagotavljanje
elektronskih storitev javne uprave«.
25. člen
V Zakonu o zbirkah podatkov s področja zdravstvenega varstva
(Uradni list RS, št. 65/00, 47/15, 31/18, 152/20 – ZZUOOP, 175/20 –
ZIUOPDVE, 203/20 – ZIUPOPDVE, 112/21 – ZNUPZ, 196/21 – ZDOsk, 206/21 – ZDUPŠOP
in 141/22 – ZNUNBZ) se: 
1.     
v 14.č členu v 5. točki prvega odstavka besedilo »Ministrstva za javno
upravo« nadomesti z besedilom »ministrstva, pristojnega za zagotavljanje
elektronskih storitev javne uprave,«; 
2.     
v Prilogi 2 v zbirki 8. Evidenca uporabnikov eZdravja pri opredelitvah
»Kdo posreduje podatke v zbirko in s katerimi zbirkami se zbirka povezuje« in
»Način pridobivanja osebnih podatkov« besedilo »javno upravo« nadomesti z
besedilom »zagotavljanje elektronskih storitev javne uprave«.
26. člen
V Zakonu o informacijski varnosti (Uradni list RS,
št. 30/18 in 95/21) se v 24. členu v drugem odstavku besedilo »javno
upravo« nadomesti z besedilom »zagotavljanje elektronskih storitev javne
uprave«.
27. člen
V Zakonu o tajnih podatkih (Uradni list RS, št. 50/06 –
uradno prečiščeno besedilo, 9/10, 60/11 in 8/20) se v 39.a členu v osmem
odstavku besedilo »javno upravo« nadomesti z besedilom »zagotavljanje
elektronskih storitev javne uprave«.
28. člen
V Zakonu o začasnih ukrepih za omilitev in odpravo posledic
COVID-19 (Uradni list RS, št. 152/20, 175/20 – ZIUOPDVE, 82/21 – ZNB-C,
112/21 – ZNUPZ, 167/21 – odl. US in 206/21 – ZDUPŠOP) se v 49. členu v
drugem odstavku in v 53. členu v drugi alineji besedilo »javno upravo«
nadomesti z besedilom »zagotavljanje elektronskih storitev javne uprave«.
29. člen
V Zakonu o sodiščih (Uradni list RS, št. 94/07 – uradno
prečiščeno besedilo, 45/08, 96/09, 86/10 – ZJNepS, 33/11, 75/12 – ZSPDSLS-A,
63/13, 17/15, 23/17 – ZSSve, 22/18 – ZSICT, 16/19 – ZNP-1, 104/20 in 203/20 –
ZIUPOPDVE) se v 70. členu v petem odstavku besedilo »javno upravo«
nadomesti z besedilom »zagotavljanje elektronskih storitev javne uprave«.
30. člen
V Zakonu o gospodarskih družbah (Uradni list RS,
št. 65/09 – uradno prečiščeno besedilo, 33/11, 91/11, 32/12, 57/12, 44/13
– odl. US, 82/13, 55/15, 15/17, 22/19 – ZPosS, 158/20 – ZIntPK-C in 18/21) se v
526. členu v petem odstavku besedilo »javno upravo« nadomesti z besedilom
»zagotavljanje elektronskih storitev javne uprave«.
31. člen
V Zakonu o javnih financah (Uradni list RS, št. 11/11 –
uradno prečiščeno besedilo, 14/13 – popr., 101/13, 55/15 – ZFisP, 96/15 –
ZIPRS1617, 13/18 in 195/20 – odl. US) se v 9.a členu: 
1.     
v prvem odstavku črta besedilo »predstojnika službe, pristojne za
razvoj, in«; 
2.     
v drugem odstavku besedilo »službi, pristojni za razvoj« nadomesti z
besedilom »ministrstvu, pristojnemu za finance«.
32. člen
V Zakonu o spodbujanju skladnega regionalnega razvoja (Uradni
list RS, št. 20/11, 57/12 in 46/16) se v 14. členu v četrtem odstavku
beseda »gospodarstvo« nadomesti z besedilom »regionalni razvoj«.
33. člen
V Zakonu o prevozih v cestnem prometu (Uradni list RS,
št. 6/16 – uradno prečiščeno besedilo, 67/19, 94/21, 54/22 – ZUJPP in
105/22 – ZZNŠPP) se: 
1.     
v 3. členu v prvem odstavku za 3.a točko doda nova 3.b točka, ki se
glasi: 
»3.b »čezmejni javni linijski potniški
promet« pomeni izvajanje javne gospodarske službe prevoza potnikov v čezmejnem
prometu do prestopne točke v sosednji državi;«; 
2.     
4. člen spremeni tako, da se glasi:
»4. člen 
(pristojni organi)
(1) Strokovno tehnične, organizacijske, razvojne in nekatere
upravne naloge na področju prevoza blaga v notranjem in mednarodnem cestnem
prometu in potnikov v mednarodnem cestnem prometu ter razvojne naloge na
področju prevoza potnikov v notranjem cestnem prometu izvajata ministrstvo,
pristojno za promet (v nadaljnjem besedilu: ministrstvo) in ministrstvo,
pristojno za javni potniški promet v notranjem in čezmejnem prometu (v
nadaljnjem besedilu: ministrstvo za JPP). 
(2) Ministrstvo opravlja naslednje naloge: 
1.     
priprava predlogov zakonov in izdajanje podzakonskih predpisov s
področij cestnih prevozov blaga in prevozov v mednarodnem prevozu potnikov v
cestnem prometu; 
2.     
vodenje evidenc in registrov iz prvega odstavka 15. člena tega
zakona; 
3.     
pridobivanje dovolilnic od drugih držav in izmenjava teh z njimi; 
4.     
spremljanje stanja in razmer na trgu prevoznih storitev ter razvojne
naloge s področja cestnih prevozov; 
5.     
izdaja odločb za tuje prevoznike o prepovedi izvajanja prevozov v
Republiki Sloveniji; 
6.     
opravljanje nalog nacionalne kontaktne točke in izmenjava informacij z
drugimi državami članicami v skladu z 18. členom Uredbe 1071/2009/ES; 
7.     
izdaja dovoljenj in aktov, določenih s tem zakonom in predpisi Evropske
unije s področja cestnih prevozov; 
8.     
izdaja dovoljenj za tuje prevoznike in dovoljenj za opravljanje
kabotaže; 
9.     
izdaja in odvzem dovoljenj ter izvajanje drugih upravnih nalog organov
države članice v skladu z Uredbo 1073/2009/ES, razen če ta zakon ne določa
drugega pristojnega organa, Uredbo Sveta 56/83/EGS, Uredbo Sveta 3916/90/EGS,
Uredbo 1072/2009/ES, razen če zakon ne določa drugega pristojnega organa,
Uredbo Komisije 2121/98/ES in Uredbo Komisije 792/94/ES; 
10.  
izdaja dovolilnic in potniških spremnic za občasne prevoze v mednarodnem
cestnem prometu; 
11.  
izdaja in odvzem dovoljenj za izmenične prevoze v mednarodnem cestnem
prometu; 
12.  
izvajanje drugih upravnih nalog po mednarodnih sporazumih s področja
prevozov blaga v cestnem prometu, ki jih je Republika Slovenija sklenila z
drugimi državami, če ta zakon ne določa drugega pristojnega organa; 
13.  
vodenje registra mednarodnih linij in voznih redov; 
14.  
izvajanje drugih upravnih nalog po mednarodnih sporazumih s področja
prevozov potnikov v cestnem prometu, ki jih je Republika Slovenija sklenila z
drugimi državami, če ta zakon ne določa drugega pristojnega organa. 
(3) Ministrstvo za JPP opravlja naslednje naloge: 
1.     
priprava predlogov zakonov in izdajanje podzakonskih predpisov s
področja javnega potniškega prometa v notranjem in čezmejnem prometu; 
2.     
vodenje prometne politike na področju cestnih prevozov; 
3.     
vodenje evidenc in registrov iz drugega odstavka 15. člena tega
zakona; 
4.     
spremljanje stanja in razmer na trgu prevoznih storitev ter razvojne
naloge s področja cestnih prevozov; 
5.     
razvijanje javnega linijskega avtobusnega medkrajevnega avtobusnega potniškega
prometa in pospeševanje gospodarskih javnih služb; 
6.     
razvijanje informacijskega sistema javnega potniškega prometa; 
7.     
razvijanje drugih oblik javnega potniškega prometa; 
8.     
izdaja dovoljenj za posebne linijske prevoze, na katerih se lahko vozijo
tudi naključni potniki; 
9.     
odločanje o pravicah težko in težje gibalno oviranih študentov do
brezplačnega prevoza ali brezplačnega prilagojenega prevoza; 
10.  
reševanje reklamacij glede uporabe enotne vozovnice na drugi stopnji; 
11.  
vodenje registra posebnih linijskih prevozov; 
12.  
vodenje evidence subvencij prevoza; 
13.  
vodenje evidence integriranega javnega potniškega prometa; 
14.  
oglaševanje in informiranje; 
15.  
podpora uporabnikom.«; 
3.    v drugem odstavku 15. člena, petem in desetem
odstavku 17. člena, v tretjem odstavku 53. člena, v tretjem in petem
odstavku 114.c člena, v drugem odstavku 114.e člena, v 114.f členu, v tretjem
odstavku 114.g člena, v 7. točki prvega odstavka 128. člena beseda
»ministrstvo« ali besedilo »ministrstvo, pristojno za promet« v vseh sklonih in
z obema začetnicama nadomesti z besedilom »ministrstvo za JPP« v ustreznem
sklonu in z ustrezno začetnico; 
4.    v 17. členu: 
- 
v prvem odstavku besedilo »Ministrstvo pridobi« nadomesti z besedilom
»Ministrstvo in ministrstvo za JPP pridobita«, za besedilom »ministrstvo,
pristojno za javno upravo,« pa doda besedilo »ministrstvo, pristojno za
zagotavljanje elektronskih storitev javne uprave,«, 
- 
v drugem odstavku beseda »ministrstvo« v vseh sklonih in z obema
začetnicama nadomesti z besedilom »ministrstvo in ministrstvo za JPP« v
ustreznem sklonu in z ustrezno začetnico, 
- 
v tretjem odstavku besedilo »Ministrstvo, pristojno za promet,«
nadomesti z besedilom »Ministrstvo za JPP«, 
- 
v četrtem odstavku besedilo »Ministrstvo za odločanje« nadomesti z
besedilom »Ministrstvo za JPP za odločanje«, 
- 
v trinajstem odstavku besedilo »Ministrstvo na podlagi« nadomesti z
besedilom »Ministrstvo za JPP na podlagi«; 
5.    v prvem in drugem odstavku 51. člena, v osmem
odstavku 53. člena, v šestem odstavku 54. člena, v tretjem odstavku
57.a člena, v tretjem, sedmem in enajstem odstavku 114.b člena, v četrtem
odstavku 114.d člena, v prvem odstavku 114.e člena beseda »minister« ali
besedilo »minister, pristojen za promet,« ali »minister, pristojen za promet«
nadomesti z besedilom »minister za JPP«; 
6.    v 46. členu v drugem odstavku za besedo
»minister« dodata vejica in besedilo »pristojen za javni potniški promet v
notranjem in čezmejnem prometu (v nadaljnjem besedilu: minister za JPP),«; 
7.    v 111. členu v šestem odstavku besedilo
»Minister pristojen za promet,« nadomesti z besedilom »Minister za JPP v
soglasju z ministrom«; 
8.    v 118. členu v tretjem odstavku za besedo
»ministrom« doda besedilo »za JPP in ministrom«; 
9.    v 119. členu v drugem odstavku besedilo
»minister, pristojen za promet« nadomesti z besedilom »minister v soglasju z
ministrom za JPP«.
34. člen
V Zakonu o prevoznih pogodbah v cestnem prometu (Uradni list
RS, št. 126/03, 102/07 in 49/11 – ZPCP-2C) se: 
1.     
96. člen spremeni tako, da se glasi:
»96. člen
(obveznost posredovanja
podatkov)
(1) Zaradi spremljanja trga prevoznih storitev lahko
ministrstvo, pristojno za promet, od prevozniških podjetij, špediterjev in
drugih subjektov, ki opravljajo prevoze potnikov ali tovora, zahteva, da mu
sporočijo vse podatke, povezane z vozninami oziroma prevozninami, razen za
področje prevozov potnikov v notranjem cestnem prometu. 
(2) Za področje prevozov potnikov v notranjem cestnem prometu
se podatki iz prejšnjega odstavka sporočajo ministrstvu, pristojnemu za javni
potniški promet v notranjem in čezmejnem prometu. 
(3) Podatki, pridobljeni v skladu s prvim in drugim odstavkom
tega člena, se obravnavajo kot poslovna skrivnost. Ministrstvo, pristojno za
promet, in ministrstvo, pristojno za javni potniški promet v notranjem in
čezmejnem prometu, lahko te podatke na njihovo obrazloženo zahtevo posredujeta
drugim ministrstvom in organom Evropske unije. 
(4) Za izvajanje tega zakona državni organi Republike
Slovenije sodelujejo z drugimi državami članicami Evropske unije in organi
Evropske unije.«; 
2.     
v 97. členu prvi odstavek spremeni tako, da se glasi: 
»(1) Z globo od 1.250 eurov do 20.870 eurov se za prekršek
kaznuje pravna oseba, samostojni podjetnik posameznik ali posameznik, ki
samostojno opravlja dejavnost, ki ravna v nasprotju z zahtevo ministrstva, pristojnega
za promet, ali ministrstva, pristojnega za javni potniški promet v notranjem in
čezmejnem prometu, iz prvega oziroma drugega odstavka prejšnjega člena.«.
35. člen
V Zakonu o upravljanju javnega potniškega prometa (Uradni
list RS, št. 54/22) se: 
1.     
v 12. členu v drugem odstavku besedilo »ministrstvo, pristojno za
promet« nadomesti z besedilom »ministrstvo, pristojno za javni potniški promet
v notranjem in čezmejnem prometu«; 
2.     
v 15. členu v četrtem odstavku besedilo »ministra, pristojnega za
promet« nadomesti z besedilom »ministra, pristojnega za javni potniški promet v
notranjem in čezmejnem prometu«.
36. člen
V Zakonu o železniškem prometu (Uradni list RS,
št. 99/15 – uradno prečiščeno besedilo, 30/18, 82/21 in 54/22 – ZUJPP) se
v 6. členu v drugem odstavku v prvem stavku beseda »ministrstva« nadomesti
z besedilom »ministrstva, pristojnega za javni potniški promet v notranjem in
čezmejnem prometu«, v drugem stavku pa beseda »ministrstvo« z besedilom
»ministrstvo, pristojno za javni potniški promet v notranjem in čezmejnem
prometu,«.
37. člen
V Zakonu o prevoznih pogodbah v železniškem prometu (Uradni
list RS, št. 61/00) se v 3. členu v tretjem odstavku besedilo
»ministrstva, pristojnega za promet« nadomesti z besedilom »ministrstva,
pristojnega za javni potniški promet v notranjem in čezmejnem prometu«.
38. člen
V Zakonu o varstvu okolja (Uradni list RS, št. 44/22)
se: 
1.     
v 3. členu: 
- 
v točki 10.2 besedilo »Ministrstvo, pristojno za okolje in prostor (v
nadaljevanju: ministrstvo)« nadomesti z besedilom »ministrstvo, pristojno za
prostor«, 
- 
v točki 10.3.1 beseda »ministrstvo« nadomesti z besedilom »ministrstvo,
pristojno za okolje (v nadaljnjem besedilu: ministrstvo),«, 
- 
v točki 18.2 v drugi alineji besedilo »Ministrstvo, pristojno za okolje
(v nadaljevanju: ministrstvo),« nadomesti z besedo »Ministrstvo«; 
2.     
v 57. členu drugi odstavek spremeni tako, da se glasi: 
»(2) Na podlagi meril iz prejšnjega odstavka
minister, na čigar delovno področje spada del okolja ali posamezno območje, s
predpisom razvrsti posamezni del okolja ali posamezno območje v razrede ali
stopnje, razen če je s predpisom iz prejšnjega odstavka določeno, da je za
razvrstitev pristojna občina.«; 
3.     
v 73. členu: 
- 
naslov člena spremeni tako, da se glasi: »(operativni programi)«, 
- 
prvi odstavek spremeni tako, da se glasi: 
»(1) Za izvedbo nacionalnega programa
varstva okolja ali za izvrševanje obveznosti iz ratificiranih in objavljenih
mednarodnih pogodb, strategij, programov in predpisov EU, ki se nanašajo na
oblikovanje programov na področju varstva okolja, ministrstvo pripravi
operativne programe varstva okolja, ministrstvo, pristojno za vode, pripravi
operativne programe javnih služb s področja voda, ministrstvo, pristojno za
naravo, pa operativne programe s področja ohranjanja narave, ki jih sprejme
Vlada.«, 
- 
v drugem odstavku za besedilom »vprašanje varstva okolja« dodata vejica
in besedilo »javnih služb s področja voda oziroma ohranjanja narave«; 
4.     
v 74. členu v prvem, drugem, tretjem, četrtem in petem odstavku za
besedo »Ministrstvo« dodata vejica in besedilo »ministrstvo, pristojno za vode,
v postopku priprave operativnega programa s področja upravljanja voda oziroma
ministrstvo, pristojno za naravo, v postopku priprave operativnega programa s
področja ohranjanja narave«; 
5.     
v 84. členu v tretjem odstavku beseda »sprejeme« nadomesti z besedo
»sprejme«, beseda »ministra« pa z besedilom »ministra, pristojnega za okolje (v
nadaljnjem besedilu: minister)«; 
6.     
v 106. členu v prvem odstavku drugi stavek spremeni tako, da se
glasi: »Ne glede na prejšnji stavek vlagatelj vlogo iz drugega odstavka
140. člena tega zakona vloži v pisni obliki v dveh izvodih in na
elektronskem nosilcu.«; 
7.     
v desetem odstavku 116. člena, v devetem odstavku 119. člena,
v drugem odstavku 129. člena, v petem odstavku 134. člena in v
tretjem odstavku 135. člena besedilo »iz prvega ali drugega odstavka
140. člena tega zakona« nadomesti z besedilom »iz prvega odstavka
140. člena tega zakona«; 
8.     
140. člen spremeni tako, da se glasi:
»140. člen
(naprava ali obrat ali
dejavnost, ki je tudi poseg v okolje)
(1) Če je nameravani poseg iz prvega odstavka 88. člena
tega zakona hkrati tudi naprava z dejavnostjo iz 110. člena tega zakona
ali druga naprava ali dejavnost iz 126. člena tega zakona ali obrat iz
131. člena tega zakona, se lahko na zahtevo vlagatelja vloge za pridobitev
okoljevarstvenega dovoljenja presoja vplivov na okolje izvede v postopku za
izdajo okoljevarstvenega dovoljenja za napravo ali dejavnost iz 110. ali
126. člena tega zakona ali obrat iz 131. člena tega zakona. 
(2) Vloga za pridobitev okoljevarstvenega dovoljenja iz
prejšnjega odstavka mora vsebovati tudi sestavine vloge iz 92. člena tega
zakona. 
(3) Za obveščanje javnosti in sodelovanje zainteresirane
javnosti se v postopkih iz prvega odstavka tega člena uporabljajo določbe
97. člena tega zakona, v primeru možnih čezmejnih vplivov naprave na
okolje določbe 98. člena tega zakona, za sodelovanje stranskih udeležencev
pa določbe 102. člena tega zakona. 
(4) Ministrstvo mora poleg vsebin iz prejšnjega odstavka
javnost obvestiti tudi o dokumentaciji in podatkih iz drugega odstavka
113. člena tega zakona, če gre za nameravani poseg, ki je tudi naprava iz
110. člena tega zakona, ali z vlogo iz šestega odstavka 127. člena
tega zakona, če gre za nameravani poseg, ki je tudi naprava iz tretjega
odstavka 127. člena tega zakona, ali z dokumentacijo in podatki iz drugega
odstavka 133. člena tega zakona, če gre za nameravani poseg, ki je hkrati
tudi obrat tveganja iz 131. člena tega zakona. 
(5) Za določitev stranskih udeležencev se v postopkih iz
prvega odstavka tega člena uporabljajo določbe 102. in 114. člena tega
zakona, če gre za napravo iz 110. člena tega zakona, določbe
128. člena tega zakona, če gre za napravo iz tretjega odstavka
127. člena tega zakona, ali določbe 133. člena tega zakona, če gre za
obrat iz 131. člena tega zakona. 
(6) Če so v postopkih iz prvega odstavka tega člena
izpolnjeni pogoji za izdajo okoljevarstvenega soglasja in okoljevarstvenega
dovoljenja po tem zakonu, ministrstvo izda odločbo, ki poleg vsebin iz 100. člena
tega zakona vsebuje tudi vsebine iz 116. člena tega zakona, če gre za
napravo iz 110. člena tega zakona, vsebine iz 127. člena tega zakona,
če gre za napravo iz 126. člena tega zakona, ali vsebine iz
134. člena tega zakona, če gre za obrat iz 131. člena tega zakona. 
(7) Za zagotavljanje dostopa do pravnega varstva
zainteresirane javnosti se v postopkih iz prvega odstavka tega člena
uporabljajo določbe 103. člena tega zakona.«; 
9.     
v 147. členu: 
- 
v četrtem odstavku na vseh mestih za besedo »ministrstvo« dodata vejica
in besedilo »pristojno za ohranjanje narave«, 
- 
v sedmem odstavku za besedo »izvajanje« dodata vejica in besedilo
»minister, pristojen za vode, pa predpiše klasifikacijo s področja voda«, 
- 
v desetem odstavku za besedo »nesrečami« dodata vejica in besedilo »in
ministrstvu, pristojnemu za vode«; 
10.  
v 150. členu v petem odstavku za besedo »javnosti« dodata vejica in
besedilo »minister, pristojen za vode, pa predpiše vrste emisij, ki so predmet
obratovalnega monitoringa odpadnih voda, metodologijo izvajanja obratovalnega
monitoringa odpadnih voda ter način, vrsto in obliko sporočanja podatkov
ministrstvu, občini, na območju katere oseba obratuje, in obveščanja javnosti«;
11.  
v 151. členu za dvanajstim odstavkom doda nov trinajsti odstavek,
ki se glasi: 
»(13) Ne glede na prejšnji odstavek
minister, pristojen za vode, s predpisom določi opremo in vrsto akreditacije
ali druge tehnične pogoje, ki jih mora izpolnjevati oseba iz tretjega odstavka
tega člena za področje voda, pogoje, ki jih mora izpolnjevati podizvajalec iz
3. točke šestega odstavka tega člena, za primere iz devetega in desetega
odstavka tega člena pa določi še zahteve v zvezi z merilno opremo za izvajanje
obratovalnega monitoringa s področja voda.«; 
12.  
v 152. členu v tretjem odstavku za besedo »odstavka« dodata vejica
in besedilo »minister, pristojen za vode, pa predpiše način preverjanja
kakovosti izvajanja monitoringa s področja voda«; 
13.  
v 154. členu: 
- 
v šestnajstem odstavku za drugim stavkom doda nov stavek, ki se glasi:
»Ne glede na prejšnji stavek upravljavec centralnega registra prebivalstva na
zahtevo ministrstva, pristojnega za vode, določi enotno matično številko občana
izvajalcu gospodarske javne službe oskrbe s pitno vodo oziroma odvajanja in
čiščenja komunalne in padavinske odpadne vode iz osmega odstavka tega člena.«, 
- 
v sedemnajstem odstavku za drugim stavkom doda nov stavek, ki se glasi:
»Ne glede na prejšnji stavek upravljavec poslovnega registra na zahtevo
ministrstva, pristojnega za vode, vpiše v poslovni register pravno osebo, ki je
izvajalec gospodarske javne službe oskrbe s pitno vodo oziroma odvajanja in
čiščenja komunalne in padavinske odpadne vode iz osmega odstavka tega člena.«, 
- 
dvajseti odstavek spremeni tako, da se glasi: 
»(20) Pristojni organ občine mora
ministrstvu, pristojnemu za vode, sporočiti podatke o izvajalcih lokalnih
gospodarskih javnih služb varstva okolja, potrebne za vodenje in vzdrževanje
evidence. Ministrstvo, pristojno za vode, posreduje evidenco iz 7. točke prvega
odstavka tega člena, razen evidence upravljanja voda, ministrstvu do konca
tekočega leta za preteklo leto.«; 
14.  
v 158. členu: 
- 
v prvem odstavku v 1. točki črta besedilo »varstva okolja«, 
- 
za drugim odstavkom doda nov tretji odstavek, ki se glasi: 
»(3) Ne glede na prvi odstavek tega člena
ministrstvo, pristojno za vode, posreduje v objavo na osrednje spletno mesto
državne uprave operativne programe iz 1. točke in podatke iz 8. in 9. točke
prvega odstavka tega člena s področja voda.«; 
15.  
v 159. členu v prvem odstavku za besedilom »določenih v predpisih
EU« dodata vejica in besedilo »razen podatkov s področja voda, ki jih posreduje
in izmenjuje ministrstvo, pristojno za vode, oziroma podatkov s področja
ohranjanja narave, ki jih posreduje in izmenjuje ministrstvo, pristojno za
ohranjanje narave«; 
16.  
v 243. členu v drugem odstavku za besedilom »ohranjanje narave,«
doda besedilo »vode,«.
39. člen
V Zakonu o ohranjanju narave (Uradni list RS, št. 96/04
– uradno prečiščeno besedilo, 61/06 – ZDru-1, 8/10 – ZSKZ-B, 46/14, 21/18 –
ZNOrg, 31/18, 82/20, 3/22 – ZDeb in 105/22 – ZZNŠPP) se: 
1.     
v drugem odstavku 101. člena, v prvem in petem odstavku 101.a
člena, v prvem in tretjem odstavku 101.b člena, v tretjem, četrtem, petem,
šestem in dvanajstem odstavku v 101.c člena, v tretjem, šestem in sedmem
odstavku 101.e člena ter v prvem in tretjem odstavku 101.f člena beseda
»ministrstvo« v vseh sklonih in z obema začetnicama nadomesti z besedilom
»ministrstvo, pristojno za okolje,« v ustreznem sklonu in z ustrezno začetnico;
2.     
v 168. členu v prvem odstavku besedilo »ministrstva za okolje in
prostor« nadomesti z besedilom »ministrstva, pristojnega za okolje,
ministrstva, pristojnega za prostor, ali ministrstva, pristojnega za naravo,«; 
3.     
v 171. členu: 
- 
v tretjem odstavku besedilo »ministrstvo za okolje in prostor« nadomesti
z besedilom »ministrstvo, pristojno za ohranjanje narave,«, 
- 
v šestem odstavku besedilo »ministrstvo za okolje in prostor« nadomesti
z besedilom »ministrstvo, pristojno za ohranjanje narave«.
40. člen
V Zakonu o Triglavskem narodnem parku (Uradni list RS,
št. 52/10, 46/14 – ZON-C, 60/17 in 82/20) se v 11. členu v četrtem
odstavku besedilo »ministrstva, pristojnega za okolje in prostor« nadomesti z
besedilom »ministrstva, pristojnega za ohranjanje narave«.
41. člen
V Zakonu o odpravi posledic naravnih nesreč (Uradni list RS,
št. 114/05 – uradno prečiščeno besedilo, 90/07, 102/07, 40/12 – ZUJF,
17/14 in 163/22) se: 
1.     
v 7. členu: 
- 
v prvem odstavku besedilo »pristojnega za okolje« nadomesti z besedilom
»pristojnega za naravne vire«, 
- 
v drugem odstavku šesta alineja spremeni tako, da se glasi: 
»‒ po en predstavnik ministrstva,
pristojnega za okolje s področja monitoringa naravnih pojavov, in ministrstva,
pristojnega za naravne vire s področja priprave in izvedbe programov odprave
posledic naravnih nesreč na stvareh (v nadaljnjem besedilu: program odprave
posledic nesreče).«; 
2.     
v četrti in sedmi alineji prvega odstavka ter v četrtem, petem in šestem
odstavku 8. člena, v prvem, drugem in tretjem odstavku 12. člena, v
četrtem odstavku 13. člena, v 1. točki petega odstavka 14. člena,
v tretjem, četrtem in šestem odstavku 30. člena, v drugem in osmem
odstavku 31. člena, v prvem in drugem odstavku 32. člena, v prvem,
drugem, tretjem, četrtem in petem odstavku 33. člena, v prvem odstavku
45. člena, v prvem in drugem odstavku 47. člena, v petem odstavku
49. člena, v drugem odstavku 53. člena, v prvem odstavku
64. člena in v drugem odstavku 65. člena besedilo »pristojnega za
okolje« v vseh sklonih nadomesti z besedilom »pristojnega za naravne vire« v
ustreznem sklonu.
42. člen
V Zakonu o ukrepih za odpravo posledic določenih zemeljskih
plazov večjega obsega iz let 2000 in 2001 (Uradni list RS, št. 3/06 –
uradno prečiščeno besedilo, 80/10 – ZUPUDPP in 109/12) se: 
1.     
v 3. členu v sedmem odstavku besedilo »Ministrstvo za okolje in
prostor« nadomesti z besedilom »ministrstvo, pristojno za odpravo posledic
naravnih nesreč in prostor«; 
2.     
v 5. členu v sedmem odstavku besedilo »minister, pristojen za
okolje« nadomesti z besedilom »minister, pristojen za odpravo posledic naravnih
nesreč«; 
3.     
v 21. členu v drugem odstavku besedilo »ministrstvo, pristojno za
okolje« nadomesti z besedilom »ministrstvo, pristojno za odpravo posledic
naravnih nesreč«.
43. člen
V Zakonu o popotresni obnovi objektov in spodbujanju razvoja
v Posočju (Uradni list RS, št. 26/05 – uradno prečiščeno besedilo in
114/06 – ZUE) se v 17. členu prvi odstavek spremeni tako, da se glasi: 
»(1) Naloge v zvezi z obravnavanjem vlog in dodeljevanjem
sredstev državne pomoči opravlja komisija za sredstva državne pomoči (v
nadaljnjem besedilu: komisija za popotresno obnovo objektov), ki jo na predlog
ministrstev, pristojnih za kmetijstvo in gozdarstvo, naravne vire, prostor,
gospodarstvo, zdravje, infrastrukturo, solidarno prihodnost, finance, ter
kulturo, imenuje vlada. Strokovna opravila za komisijo za popotresno obnovo
objektov opravlja ministrstvo, pristojno za naravne vire.«.
44. člen
V Zakonu o pogojih koncesije za izkoriščanje energetskega
potenciala Spodnje Save (Uradni list RS, št. 87/11, 25/14 – ZSDH-1, 50/14,
90/15, 67/17 in 65/20) se: 
1.     
v 5. členu v sedmem odstavku besedilo »Agenciji Republike Slovenije
za okolje« nadomesti z besedilom »Direkciji Republike Slovenije za vode«; 
2.     
v 10. členu v tretjem odstavku besedilo »okolje in prostor«
nadomesti z besedo »vode«.
45. člen
V Zakonu o regijskem parku Škocjanske jame (Uradni list RS,
št. 57/96 in 46/14 – ZON-C) se v 26. členu v prvem odstavku besedilo
»Inšpektorat Republike Slovenije za okolje in prostor in Inšpektorat Republike
Slovenije za področje kulturne dediščine« nadomesti z besedilom »inšpekcija,
pristojna za področje narave, in inšpekcija, pristojna za področje kulturne
dediščine«.
46. člen
V Interventnem zakonu za odpravo ovir pri izvedbi pomembnih
investicij za zagon gospodarstva po epidemiji COVID-19 (Uradni list RS,
št. 80/20 in 206/21 – ZDUPŠOP) se: 
1.     
v 6. členu v prvem in drugem odstavku besedilo »Minister, pristojen
za okolje in prostor« nadomesti z besedilom »Minister, pristojen za prostor«; 
2.     
v 7. členu v drugem odstavku besedilo »spletni strani ministrstva,
pristojnega za okolje in prostor« nadomesti z besedilom »osrednjem spletnem
mestu državne uprave«.
47. člen
V Zakonu o letalstvu (Uradni list RS, št. 81/10 – uradno
prečiščeno besedilo, 46/16 in 47/19) se: 
1.     
v 31. členu v osmem odstavku besedilo »za okolje« nadomesti z besedilom
»za ohranjanje narave«; 
2.     
v 95. členu v drugem odstavku besedilo »okolje in prostor«
nadomesti z besedilom »meteorološke pojave, varovanje okolja, ohranjanje
narave,«; 
3.     
v 115. členu v prvem odstavku besedilo »okolje in prostor«
nadomesti z besedilom »varovanje okolja«; 
4.     
v 124. členu v drugem odstavku besedilo »okolje in prostor«
nadomesti z besedilom »meteorološke pojave«.
48. člen
V Zakonu o urejanju prostora (Uradni list RS,
št. 199/21) se: 
1.     
v 40. členu v drugem odstavku za besedilom »varstvo okolja,« doda
besedilo »ohranjanje narave, vode,«; 
2.     
v 69. členu v tretjem odstavku za besedilom »predpisi, ki urejajo
varstvo okolja« doda besedilo »in ohranjanje narave«.
49. člen
V Zakonu o denacionalizaciji (Uradni list RS,
št. 27/91-I, 56/92 – odl. US, 13/93 – odl. US, 31/93, 24/95 – odl. US,
20/97 – odl. US, 23/97 – odl. US, 65/98, 76/98 – odl. US, 66/00, 66/00 –
ORZDen27, 11/01 – odl. US, 54/04 – ZDoh-1 in 18/05 – odl. US) se v
54. členu v prvem odstavku v 4. točki besedilo »ministrstvo, pristojno za
okolje in prostor« nadomesti z besedilom »ministrstvo, pristojno za ohranjanje
narave«.
50. člen
V Zakonu o nepremičninskem posredovanju (Uradni list RS,
št. 72/06 – uradno prečiščeno besedilo, 49/11 in 47/19) se: 
1.     
v 2. členu v 7. točki besedilo »ministrstvo, pristojno za prostor«
nadomesti z besedilom »ministrstvo, pristojno za stanovanja«; 
2.     
v šestem odstavku 5. člena, v drugem odstavku 8. člena in v
drugem odstavku 32. člena besedilo »minister, pristojen za prostor« z
obema začetnicama nadomesti z besedilom »minister, pristojen za stanovanja« z
ustrezno začetnico.
51. člen
V Zakonu o varstvu pred ionizirajočimi sevanji in jedrski
varnosti (Uradni list RS, št. 76/17, 26/19 in 172/21) se: 
1.     
v prvem odstavku 6. člena ter v prvem in petem odstavku
124. člena besedilo »ministrstvo, pristojno za okolje« v obeh sklonih
nadomesti z besedilom »ministrstvo, pristojno za naravne vire« v ustreznem
sklonu; 
2.     
v prvem odstavku 6. člena, petem odstavku 7. člena, četrtem
odstavku 9. člena, šestnajstem odstavku 16. člena, drugem odstavku v
17. člena, v tretjem odstavku 19. člena, v drugem odstavku
20. člena, v drugem odstavku 24. člena, v prvem in drugem odstavku
30. člena, v osmem odstavku 33. člena, v osmem odstavku
35. člena, v prvem, šestem in sedmem odstavku 43. člena, v četrtem
odstavku 44. člena, v četrtem odstavku 51. člena, v šestem odstavku
53. člena, v petem in sedmem odstavku 89. člena, v tretjem odstavku
90. člena, v štirinajstem odstavku 92. člena, v osmem odstavku
93. člena, v četrtem odstavku 100. člena, v šestem odstavku
101. člena, v prvem odstavku 104. člena, v petem odstavku
108. člena, v petem odstavku 110. člena, v drugem odstavku
111. člena, v petem odstavku 112. člena, v petem odstavku
115. člena, v osmem odstavku 116. člena, v tretjem odstavku
118. člena, v petem odstavku 119. člena, v tretjem odstavku
120. člena, v trinajstem odstavku 121. člena, v prvem in drugem
odstavku 129. člena, v prvem odstavku 146. člena, v četrtem odstavku
147. člena, v enajstem odstavku 159. člena, v drugem odstavku
162. člena, v devetem odstavku 170. člena, v šestem odstavku
171. člena ter v tretjem odstavku 186. člena besedilo »minister,
pristojen za okolje« v vseh sklonih z obema začetnicama nadomesti z besedilom
»minister, pristojen za naravne vire« v ustreznem sklonu in z ustrezno
začetnico.
52. člen
V Stanovanjskem zakonu (Uradni list RS, št. 69/03, 18/04
– ZVKSES, 47/06 – ZEN, 45/08 – ZVEtL, 57/08, 62/10 – ZUPJS, 56/11 – odl. US,
87/11, 40/12 – ZUJF, 14/17 – odl. US, 27/17, 59/19, 189/20 – ZFRO in 90/21) se
v 121.b členu v tretjem odstavku črtata vejica in besedilo »pristojen za
prostor«.
53. člen
V Zakonu o dolgotrajni oskrbi (Uradni list RS,
št. 196/21 in 163/22) se: 
1.     
v 4. členu za besedilom »če ni v tem zakonu drugače določeno, se za
postopke odločanja« doda besedilo »ministrstva, pristojnega za dolgotrajno
oskrbo,«; 
2.     
v 7. členu v tretjem odstavku besedilo »minister, pristojen za
zdravje, v soglasju z ministrom, pristojnim za socialno varstvo« nadomesti z
besedilom »minister, pristojen za dolgotrajno oskrbo«; 
3.     
v 8. členu v prvem in tretjem odstavku besedilo »Ministrstvo,
pristojno za zdravje« nadomesti z besedilom »Ministrstvo, pristojno za
dolgotrajno oskrbo«; 
4.     
v 9. členu v prvem odstavku v napovednem stavku besedilo »Minister,
pristojen za zdravje« nadomesti z besedilom »Minister, pristojen za dolgotrajno
oskrbo«, v drugem odstavku pa besedilo »minister, pristojen za zdravje« z
besedilom »minister, pristojen za dolgotrajno oskrbo«. Tretji odstavek se
spremeni tako, da se glasi: »(3) Strokovni svet za DO ima devet članov, od katerih
osem imenuje minister, pristojen za dolgotrajno oskrbo, in enega minister,
pristojen za finance.«; 
5.     
v 10. členu v četrtem odstavku besedilo »minister, pristojen za
zdravje, v soglasju z ministrom, pristojnim za socialno varstvo« nadomesti z
besedilom »minister, pristojen za dolgotrajno oskrbo«; 
6.     
v 12. členu v tretjem odstavku besedilo »minister, pristojen za
zdravje« nadomesti z besedilom »minister, pristojen za dolgotrajno oskrbo«, v
petem odstavku pa besedilo »minister, pristojen za zdravje, v soglasju z
ministrom, pristojnim za socialno varstvo« z besedilom »minister, pristojen za
dolgotrajno oskrbo«; 
7.     
v 14. členu v osmem odstavku besedilo »minister, pristojen za
zdravje, v soglasju z ministrom, pristojnim za socialno varstvo« nadomesti z
besedilom »minister, pristojen za dolgotrajno oskrbo«, v dvanajstem odstavku pa
besedilo »minister, pristojen za zdravje ob soglasju ministra, pristojnega za
socialno varstvo« z besedilom »minister, pristojen za dolgotrajno oskrbo«; 
8.     
v 17. členu v drugem odstavku v drugem stavku besedilo »Minister,
pristojen za zdravje« nadomesti z besedilom »Minister, pristojen za dolgotrajno
oskrbo«; 
9.     
v 18. členu v tretjem odstavku v drugem stavku besedilo »Minister,
pristojen za zdravje« nadomesti z besedilom »Minister, pristojen za dolgotrajno
oskrbo«; 
10.  
v 30. členu v četrtem odstavku besedilo »ministrstvo, pristojno za
zdravje« nadomesti z besedilom »ministrstvo, pristojno za dolgotrajno oskrbo«,
v petem odstavku pa besedilo »minister, pristojen za zdravje, v soglasju z
ministrom, pristojnim za socialno varstvo« z besedilom »minister, pristojen za
dolgotrajno oskrbo«; 
11.  
v 32. členu v četrtem odstavku v drugem stavku besedilo »Minister,
pristojen za zdravje« nadomesti z besedilom »Minister, pristojen za dolgotrajno
oskrbo«; 
12.  
v 33. členu v petem odstavku v drugem stavku besedilo »Minister,
pristojen za zdravje« nadomesti z besedilom »Minister, pristojen za dolgotrajno
oskrbo«; 
13.  
v 58. členu sedmi odstavek spremeni tako, da se glasi: »(7) Obseg
posteljnih zmogljivosti DO v instituciji iz prve in druge alineje drugega
odstavka tega člena določi minister, pristojen za dolgotrajno oskrbo, obseg
posteljnih zmogljivosti DO v instituciji iz tretje alineje drugega odstavka
tega člena pa določi minister, pristojen za zdravje.«. V devetem odstavku v
drugem stavku se besedilo »ministrstvo, pristojno za zdravje« nadomesti z
besedilom »ministrstvo, pristojno za dolgotrajno oskrbo«, v desetem odstavku pa
besedilo »minister, pristojen za zdravje, v soglasju z ministrom, pristojnim za
socialno varstvo« z besedilom »minister, pristojen za dolgotrajno oskrbo, za
opravljanje DO v instituciji v obliki negovalnih domov iz tretje alineje
drugega odstavka tega člena pa v soglasju z ministrom, pristojnim za zdravje«; 
14.  
v 59. členu v tretjem in sedmem odstavku besedilo »minister,
pristojen za zdravje, v soglasju z ministrom, pristojnim za socialno varstvo«
nadomesti z besedilom »minister, pristojen za dolgotrajno oskrbo, za
opravljanje DO v instituciji v obliki negovalnih domov iz tretje alineje
drugega odstavka prejšnjega člena pa v soglasju z ministrom, pristojnim za
zdravje«; 
15.  
v 60. členu v prvem odstavku besedilo »minister, pristojen za
socialno varstvo« nadomesti z besedilom »minister, pristojen za dolgotrajno
oskrbo«; 
16.  
v 61. členu v tretjem odstavku besedilo »minister, pristojen za
zdravje, v soglasju z ministrom, pristojnim za socialno varstvo« nadomesti z
besedilom »minister, pristojen za dolgotrajno oskrbo, za opravljanje DO v
instituciji v obliki negovalnih domov iz tretje alineje drugega odstavka
58. člena tega zakona pa v soglasju z ministrom, pristojnim za zdravje«; 
17.  
v 63. členu v drugem odstavku v četrti alineji besedilo »minister,
pristojen za zdravje« nadomesti z besedilom »minister, pristojen za dolgotrajno
oskrbo«; 
18.  
v 64. členu v tretjem odstavku besedilo »minister, pristojen za
zdravje, v soglasju z ministrom, pristojnim za socialno varstvo« nadomesti z
besedilom »minister, pristojen za dolgotrajno oskrbo, za opravljanje DO v
instituciji v obliki negovalnih domov iz tretje alineje drugega odstavka 58. člena
tega zakona pa v soglasju z ministrom, pristojnim za zdravje«; 
19.  
v 66. členu v drugem odstavku v prvi alineji besedilo »ministrstvo,
pristojno za socialno varstvo« nadomesti z besedilom »ministrstvo, pristojno za
dolgotrajno oskrbo«; 
20.  
v 68. členu v prvem odstavku v drugi alineji besedilo »ministrstva,
pristojnega za socialno varstvo« nadomesti z besedilom »ministrstva,
pristojnega za dolgotrajno oskrbo«, v drugem odstavku pa besedilo »ministrstvo,
pristojno za socialno varstvo« z besedilom »ministrstvo, pristojno za
dolgotrajno oskrbo«; 
21.  
v 75. členu v sedmem odstavku v prvem stavku besedilo »ministrstvo,
pristojno za socialno varstvo« nadomesti z besedilom »ministrstvo, pristojno za
dolgotrajno oskrbo«, v drugem stavku besedilo »ministrstvo, pristojno za
socialne varstvo« z besedilom »ministrstvo, pristojno za dolgotrajno oskrbo«, v
osmem odstavku pa besedilo »ministrstva, pristojnega za socialno varstvo« z
besedilom »ministrstva, pristojnega za dolgotrajno oskrbo«; 
22.  
v 88. členu v tretjem odstavku besedilo »minister, pristojen za
zdravje, v soglasju z ministrom, pristojnim za socialno varstvo« nadomesti z
besedilom »minister, pristojen za dolgotrajno oskrbo«; 
23.  
v 90. členu v tretjem odstavku v drugem stavku besedilo
»ministrstvo, pristojno za socialno varstvo« nadomesti z besedilom
»ministrstvo, pristojno za dolgotrajno oskrbo«; 
24.  
v 92. členu v prvem odstavku besedilo »ministrstvo, pristojno za
socialno varstvo« nadomesti z besedilom »ministrstvo, pristojno za dolgotrajno
oskrbo«, v drugem odstavku besedilo »Ministrstvo, pristojno za zdravje«,« z
besedilom »Ministrstvo, pristojno za zdravje, v zvezi z opravljanjem DO v
instituciji v obliki negovalnih domov iz tretje alineje drugega odstavka
58. člena tega zakona«, v tretjem odstavku besedilo »Ministrstvo, pristojno
za socialno varstvo« z besedilom »Ministrstvo, pristojno za dolgotrajno oskrbo«
in besedilo »za namene iz 17. in 19. točke 89. člena tega zakona« z
besedilom »za namene iz 4. do 7., 10., 12. do 17. in 19. točke 89. člena
tega zakona«, v petem odstavku v drugem stavku besedilo »Ministrstvo, pristojno
za zdravje, odobri« z besedilom »Ministrstvi, pristojni za dolgotrajno oskrbo
in ministrstvo, pristojno za zdravje, v zvezi z opravljanjem DO v instituciji v
obliki negovalnih domov iz tretje alineje drugega odstavka 58. člena tega
zakona odobrita«, v šestem odstavku besedilo »ministrstvu, pristojnemu za
zdravje« z besedilom »ministrstvoma, pristojnima za dolgotrajno oskrbo in za
zdravje, v zvezi z opravljanjem DO v instituciji v obliki negovalnih domov iz
tretje alineje drugega odstavka 58. člena tega zakona« in v osmem odstavku
v drugem stavku besedilo »Ministrstvo, pristojno za zdravje, odobri« z
besedilom »Ministrstvi, pristojni za dolgotrajno oskrbo in za zdravje, v zvezi
z opravljanjem DO v instituciji v obliki negovalnih domov iz tretje alineje
drugega odstavka 58. člena tega zakona odobrita«; 
25.  
v 93. členu v prvem odstavku besedilo »ministrstvo, pristojno za
socialno varstvo« nadomesti z besedilom »ministrstvo, pristojno za dolgotrajno
oskrbo«; 
26.  
v 97. členu v naslovu ter v prvem in tretjem odstavku besedilo
»ministrstvo, pristojno za socialno varstvo« z obema začetnicama nadomesti z
besedilom »ministrstvo, pristojno za dolgotrajno oskrbo« z ustrezno začetnico; 
27.  
v 99. členu besedilo »ministrstvu, pristojnemu za zdravje, in«
nadomesti z besedilom »ministrstvoma, pristojnima za zdravje in za dolgotrajno
oskrbo, ter«; 
28.  
v 100. členu besedilo »ministrstvu, pristojnemu za zdravje, in«
nadomesti z besedilom »ministrstvoma, pristojnima za zdravje in za dolgotrajno
oskrbo, ter«; 
29.  
v 104. členu v prvem odstavku v drugi alineji besedilo
»ministrstvo, pristojno za socialno varstvo« nadomesti z besedilom
»ministrstvo, pristojno za dolgotrajno oskrbo«; 
30.  
v 105. členu v prvem odstavku besedilo »Ministrstvo, pristojno za zdravje,
opravlja« nadomesti z besedilom »Ministrstvi, pristojni za dolgotrajno oskrbo
in za zdravje, v zvezi z opravljanjem DO v instituciji v obliki negovalnih
domov iz tretje alineje drugega odstavka 58. člena tega zakona
opravljata«. Drugi odstavek se črta. V dosedanjem tretjem in četrtem odstavku,
ki postaneta drugi in tretji odstavek, se besedilo »Ministrstvo, pristojno za
zdravje, in ministrstvo, pristojno za socialno varstvo,« nadomesti z besedilom
»Ministrstvi, pristojni za dolgotrajno oskrbo in za zdravje, v zvezi z
opravljanjem DO v instituciji v obliki negovalnih domov iz tretje alineje
drugega odstavka 58. člena tega zakona«; 
31.  
v 106. členu v prvem odstavku v napovednem stavku besedilo
»minister, pristojen za zdravje« nadomesti z besedilom »minister, pristojen za
dolgotrajno oskrbo«. Drugi odstavek se spremeni tako, da se glasi: »(2) V
opravljanje nadzora iz druge in tretje alineje drugega odstavka 104. člena
tega zakona pri izvajalcih DO v instituciji iz tretje alineje drugega odstavka
58. člena tega zakona, ministrstvo, pristojno za zdravje, na poziv
ministra, pristojnega za dolgotrajno oskrbo, v komisijo iz prve alineje
prejšnjega odstavka imenuje enega člana.«. V tretjem in petem odstavku se
besedilo »minister, pristojen za zdravje, v soglasju z ministrom, pristojnim za
socialno varstvo« nadomesti z besedilom »minister, pristojen za dolgotrajno
oskrbo, v soglasju z ministrom, pristojnim za zdravje, v zvezi z opravljanjem
DO v instituciji v obliki negovalnih domov iz tretje alineje drugega odstavka
58. člena tega zakona«; 
32.  
v 108. členu v drugem odstavku v tretjem stavku besedilo
»Ministrstvo, pristojno za zdravje, lahko izvajanje strokovnega nadzora s
svetovanjem, ob soglasju ministrstva, pristojnega za socialno varstvo,«
nadomesti z besedilom »Ministrstvo, pristojno za dolgotrajno oskrbo, lahko
izvajanje strokovnega nadzora s svetovanjem, ob soglasju ministrstva,
pristojnega za zdravje, v zvezi z opravljanjem DO v instituciji v obliki
negovalnih domov iz tretje alineje drugega odstavka 58. člena tega
zakona,«, v tretjem odstavku besedilo »ministrstvo, pristojno za zdravje,« z
besedilom »ministrstvo, pristojno za dolgotrajno oskrbo, ob soglasju
ministrstva, pristojnega za zdravje, v zvezi z opravljanjem DO v instituciji v
obliki negovalnih domov iz tretje alineje drugega odstavka 58. člena tega
zakona« in besedilo »ministrstva, pristojnega za zdravje« z besedilom
»ministrstva, pristojnega za dolgotrajno oskrbo, ob soglasju ministrstva,
pristojnega za zdravje, v zvezi z opravljanjem DO v instituciji v obliki
negovalnih domov iz tretje alineje drugega odstavka 58. člena tega
zakona«, v četrtem odstavku pa besedilo »ministrstvu, pristojnemu za zdravje« z
besedilom »ministrstvu, pristojnemu za dolgotrajno oskrbo, ob soglasju
ministrstva, pristojnega za zdravje, v zvezi z opravljanjem DO v instituciji v
obliki negovalnih domov iz tretje alineje drugega odstavka 58. člena tega
zakona«; 
33.  
v 110. členu v prvem odstavku v napovednem stavku besedilo
»Ministrstvo, pristojno za zdravje« nadomesti z besedilom »Ministrstvi,
pristojni za dolgotrajno oskrbo in za zdravje«, beseda »izreče« pa z besedo
»izrečeta«. Drugi odstavek se črta. Dosedanji tretji odstavek postane drugi
odstavek.; 
34.  
v 113. členu v prvem odstavku besedilo »ministrstvo, pristojno za
zdravje« na dveh mestih nadomesti z besedilom »pristojno ministrstvo«, v drugem
odstavku pa besedilo »minister, pristojen za zdravje« z besedilom »pristojni
minister«; 
35.  
v 115. členu besedilo »Ministrstvo, pristojno za zdravje,«
nadomesti z besedilom »Pristojno ministrstvo«; 
36.  
v 117. členu v napovednem stavku besedilo »Ministrstvo, pristojno
za zdravje, opravlja« nadomesti z besedilom »Ministrstvi, pristojni za zdravje
in za dolgotrajno oskrbo, opravljata«; 
37.  
v 118. členu v prvem odstavku v napovednem stavku besedilo
»minister, pristojen za zdravje« nadomesti z besedilom »minister, pristojen za
dolgotrajno oskrbo« in v drugi alineji besedilo »ministrom, pristojnim za
zdravje« z besedilom »ministrom, pristojnim za dolgotrajno oskrbo«, v drugem
odstavku v drugem stavku in v tretjem odstavku besedilo »ministrstvo, pristojno
za zdravje« z besedilom »ministrstvo, pristojno za dolgotrajno oskrbo«, v petem
in sedmem odstavku pa besedilo »Minister, pristojen za zdravje« z besedilom
»Minister, pristojen za dolgotrajno oskrbo«; 
38.  
v 121. členu v prvem odstavku besedilo »ministrstvom, pristojnim za
zdravje, ali ministrstvom, pristojnim za socialno varstvo,« nadomesti z
besedilom »pristojnim ministrstvom«; 
39.  
v 130. členu v drugem odstavku besedilo »ministrstvu, pristojnem za
socialne zadeve« nadomesti z besedilom »ministrstvu, pristojnemu za dolgotrajno
oskrbo«, v tretjem odstavku pa besedilo »minister, pristojen za socialne
zadeve« z besedilom »minister, pristojen za dolgotrajno oskrbo«; 
40.  
v 133. členu v 3. točki besedilo »ministrstvo, pristojno za
socialno varstvo,« nadomesti z besedilom »ministrstvi, pristojni za socialno
varstvo in za dolgotrajno oskrbo,«.
54. člen
Podzakonski predpisi in akti o notranji organizaciji in
sistemizaciji delovnih mest se uskladijo s tem zakonom najpozneje v treh mesecih
od uveljavitve tega zakona. V tem roku ministrstva prevzamejo naloge v skladu s
tem zakonom, ustrezne javne uslužbence, opremo, dokumentacijo, evidence, zbirke
podatkov, prostore in nedokončane postopke. Datum prenosa nedokončanih
postopkov določi vlada s sklepom, ki ga objavi v Uradnem listu Republike
Slovenije.
Uradnikom, ki so z dnem uveljavitve tega zakona na položaju
generalnega direktorja na ministrstvu, z uveljavitvijo aktov iz prejšnjega
odstavka ne glede na določbo četrtega odstavka 83. člena Zakona o javnih
uslužbencih (Uradni list RS, št. 63/07 – uradno prečiščeno besedilo,
65/08, 69/08 – ZTFI-A, 69/08 – ZZavar-E, 40/12 – ZUJF, 158/20 – ZIntPK-C,
203/20 – ZIUPOPDVE, 202/21 – odl. US in 3/22 – ZDeb) položaji ne prenehajo, če
se direktorati, ki jih vodijo, ustanovijo v vsebinsko enakem ali zmanjšanem
obsegu na istem ali drugem ministrstvu.
Splošne, kadrovske, pravne in finančne zadeve, zadeve
informacijske tehnologije, izvajanje organizacijskega in tehničnega dela
evropskih zadev in projektov iz evropske perspektive 2014‒2021 ter načrta za
odpornost in okrevanje za Ministrstvo za solidarno prihodnost najdlje do
31. decembra 2023 opravlja Ministrstvo za delo, družino, socialne zadeve
in enake možnosti.
Že začeti projekti Ministrstva za zdravje na področju
dolgotrajne oskrbe iz Evropske kohezijske politike 2014-2020 se ne glede na
38.c člen zakona ne prenesejo na Ministrstvo za solidarno prihodnost, ampak se
zaključijo na Ministrstvu za zdravje.
55. člen
Ne glede na drugi odstavek 47. člena Zakona o javnih
financah (Uradni list RS, št. št. 11/11 – uradno prečiščeno besedilo,
14/13 – popr., 101/13, 55/15 – ZFisP, 96/15 – ZIPRS1617, 13/18 in 195/20 – odl.
US) se do začetka uporabe rebalansa proračuna države ali sprememb proračuna
države ali novega proračuna države sredstva za delovanje Ministrstva za
kohezijo in regionalni razvoj zagotavljajo iz finančnega načrta Službe Vlade
Republike Slovenije za razvoj in evropsko kohezijsko politiko, sredstva za
delovanje Ministrstva za digitalno preobrazbo pa iz finančnega načrta Službe
Vlade Republike Slovenije za digitalno preobrazbo.
56. člen
Ministrstvo, pristojno za okolje, v enem letu po uveljavitvi
tega zakona ob smiselni uporabi 121. člena Zakona o varstvu okolja (Uradni
list RS, št. 44/22) po uradni dolžnosti spremeni vsa okoljevarstvena
dovoljenja, izdana za obratovanje odlagališč odpadkov, v delu, ki določa
upravičenca do sredstev finančnega jamstva, ki jih morajo v skladu s predpisi,
ki urejajo odlagališča odpadkov, za zavarovanje izvedbe ukrepov, določenih v
okoljevarstvenih dovoljenjih, zagotoviti upravljavci odlagališč odpadkov. S
spremembo določi, da je upravičenec do sredstev iz finančnega jamstva, ki ga
mora upravljavec odlagališča odpadkov zagotoviti za obdobje po izteku ročnosti
finančnega jamstva, veljavnega v trenutku izdaje odločbe o spremembi
okoljevarstvenega dovoljenja, ministrstvo, pristojno za okolje.
57. člen
Z dnem uveljavitve tega zakona preneha veljati Odlok o Svetu
za razvoj informatike (Uradni list RS, št. 26/22).
Svet za razvoj informatike opravlja naloge v skladu z odlokom
iz prejšnjega odstavka do prevzema nalog Ministrstva za digitalno preobrazbo.
58. člen
Naloge izvajanja enotne informacijske varnostne politike do
določitve pristojnosti za opravljanje nalog v zakonu, ki ureja informacijsko
varnost, opravlja ministrstvo, pristojno za upravljanje
informacijsko-komunikacijskih sistemov.
59. člen
Ta zakon začne veljati naslednji dan po objavi v Uradnem
listu Republike Slovenije.«.