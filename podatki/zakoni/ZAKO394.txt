1. člen
Fizičnim osebam, ki so v času od 7.
decembra 1991 do 31. decembra 1992 opravljale dejavnost in bile vpisane v
ustrezni register ali drugo predpisano evidenco na območju Republike Slovenije
(v nadaljnjem besedilu: zasebniki) in zaradi neugodnih gospodarskih razmer niso
v rokih poravnavale davkov in prispevkov, se odpišejo zamudne obresti iz
naslova nepravočasno plačanih davkov in prispevkov do proračuna Republike
Slovenije, do Zavoda za pokojninsko in invalidsko zavarovanje Republike
Slovenije in do Zavoda za zdravstveno zavarovanje Republike Slovenije (v
nadaljnjem besedilu: zamudne obresti), za sebe in za pri njih zaposlene
delavce, obračunane v obdobju od 7. decembra 1991 do 31. decembra 1992 pod
pogoji in na način, določen s tem zakonom.
2. člen
Ta zakon se nanaša na zamudne obresti pri
naslednjih nepravočasno plačanih davkih in prispevkih:
-       
davek od dohodka iz dejavnosti,
-       
davek od osebnih prejemkov za zaposlene delavce,
-       
prispevek za zaposlova­nje za zasebnika in za pri njem zaposlene
delavce,
-       
prispevek za pokojninsko in invalidsko zavarovanje za zasebnika in za
pri njem zaposlene delavce,
-       
prispevek za zdravstveno zavarovanje za zasebnika in za pri njem zaposlene
delavce (v nadaljnjem besedilu: obveznosti).
3. člen
Zamudne obresti za obveznosti iz 2. člena
tega zakona se ugotovijo na dan 31. decembra 1992.
4. člen
Za neugodne gospodarske razmere se štejejo,
če je imel zasebnik na dan 31. decembra 1992:
-       
neporavnane zapadle terjatve do pravnih oseb iz drugih republik bivše
SFRJ;
-       
neporavnane zapadle terjatve do pravnih oseb, ki so v stečaju;
-       
neporavnane zapadle terjatve do pravnih oseb s pod­ročja
elektrogospodarstva, premogovništva, železniškega gospodarstva, PTT in cestnega
gospodarstva;
-       
neporavnane zapadle terjatve do pravnih oseb, ki so družbeni kapital
prenesle na Sklad Republike Slovenije za razvoj.
5. člen
Zasebniku se zmanjša obveznost plačila
zamudnih ob­resti za razliko med zneskom obračunanih zamudnih obresti po zakonu
o obrestni meri zamudnih obresti (Uradni list RS, št. 14/92, 13/93), ki niso
bile plačane do dneva uveljavitve tega zakona in zneskom odpisanih zamudnih
obresti po tem zakonu.
Za razliko med zneskom obračunanih zamudnih
obresti po zakonu o obrestni meri zamudnih obresti, ki so bile plačane do dneva
uveljavitve tega zakona in zneskom odpisanih zamudnih obresti po tem zakonu, se
zmanjšajo druge obra­čunane zamudne obresti, ki jih zasebnik ni plačal do dneva
uveljavitve tega zakona.
Če zasebnik ne izkazuje drugih obračunanih
in nepla­čanih zamudnih obresti, se razlika med zneskom obračunanih in plačanih
zamudnih obresti po zakonu o obrestni meri zamudnih obresti in zneskom
odpisanih zamudnih obresti po tem zakonu, poračuna z drugimi dospelimi
obveznostmi zasebnika.
Če zasebnik ne izkazuje neporavnanih
dospelih obvez­nosti iz prejšnjega odstavka, se lahko razlika med zneskom
obračunanih in plačanih zamudnih obresti po zakonu o obrestni meri zamudnih
obresti in zneskom odpisanih zamudnih obresti po tem zakonu, všteje v naslednja
plačila obveznosti zasebnika po tem zakonu ali vplačila drugih vrst obveznosti,
za katere je zadolžen pri izpostavi.
6. člen
Davčni organ ugotavlja, ali so izpolnjeni
pogoji za odpis zamudnih obresti po tem zakonu na podlagi pismenega za­htevka,
ki ga zasebnik vloži najkasneje v 60 dneh po uve­ljavitvi tega zakona.
Pismeni zahtevek iz prejšnjega odstavka
mora vsebovati dokazila o razmerah iz 4. člena tega zakona.
7. člen
Zasebnik, ki ne izkazuje neporavnanih
dospelih ob­vez­nosti, lahko zahteva vračilo razlike iz četrtega odstavka ­5.
člena tega zakona.
Zahtevek iz prejšnjega odstavka predloži
zasebnik davčnemu organu v 30 dneh od dneva pozitivne rešitve za­htevka za
odpis zamudnih obresti.
8. člen
Za razliko med zneskom obračunanih in
plačanih zamudnih obresti po zakonu o obrestni meri zamudnih obresti in zneskom
obračunanih zamudnih obresti po tem zakonu se ne obračunavajo revalorizacija in
obresti.
9. člen
Zasebniki, ki poravnavajo zamudne obresti v
skladu z uredbo o poravnavanju zamudnih obresti za nepravočasno plačane
prispevke in davke (Uradni list RS, št.13/93), lahko vložijo zahtevek za odpis
zamudnih obresti po tem zakonu v roku, določenem v 6. členu tega zakona.
Zasebniku iz prvega odstavka tega člena z
dnem vložitve zahtevka za odpis zamudnih obresti po tem zakonu preneha
obveznost poravnavanja zamudnih obresti v skladu z uredbo o poravnavanju
zamudnih obresti za nepravočasno plačane prispevke in davke.
10. člen
Ugotovljeno višino odpisanih zamudnih
obresti za nepravočasno plačane prispevke za pokojninsko in invalidsko
zavarovanje in za zdravstveno zavarovanje iz četrte in pete alinee 2. člena
tega zakona se poravna Zavodu za pokoj­ninsko in invalidsko zavarovanje
Slovenije oziroma Zavodu za zdravstveno zavarovanje Slovenije v roku 30 dni po
odločitvi davčnega organa po odpisu zamudnih obresti iz proračuna Republike
Slovenije.
11. člen
Podrobnejša navodila o poravnavanju
obveznosti in o podatkih, ki jih je potrebno predložiti davčnemu organu, po
potrebi izda minister za finance.
12. člen
Ta zakon začne veljati petnajsti dan po
objavi v Uradnem listu Republike Slovenije.
Št. 440-04/93-3/7
Ljubljana, dne 20. februarja 1995.
Predsednik
Državnega zbora
Republike Slovenije
Jožef Školč l. r. 