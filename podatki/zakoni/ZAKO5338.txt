1. člen
(predmet zakona)
Ta zakon določa, da se delnice zavarovalnic, izdanih za delež
nenominiranega kapitala, ki ustreza deležu premij, ki so jih v obdobju enega
leta pred presečnim dnem plačale fizične osebe in katerih imetnica je na
podlagi Zakona o lastninskem preoblikovanju zavarovalnic (Uradni list RS, št.
44/02 in 16/03 – odločba US) Kapitalska družba pokojninskega in invalidskega
zavarovanja d. d., prenesejo v last Zavoda za pokojninsko in invalidsko
zavarovanje Slovenije (v nadaljnjem besedilu: ZPIZ), z edinim namenom
zagotavljanja dodatnih sredstev za obvezno pokojninsko in invalidsko
zavarovanje.
2. člen
(prenehal
veljati)
3. člen
(prenos delnic)
Kapitalska družba pokojninskega in invalidskega zavarovanja
d.d., mora najkasneje v roku osmih dni od uveljavitve tega zakona v centralnem
registru vrednostnih papirjev na ZPIZ prenesti delnice iz 1. člena tega zakona.

Zakon o lastninskem preoblikovanju deleža
zavarovalnic, do katerega so upravičene fizične osebe – ZLPDZ (Uradni list RS,
št. 56/08)
vsebuje naslednjo končno določbo:
»4. člen
(veljavnost zakona)
Ta zakon začne veljati petnajsti dan po objavi v Uradnem
listu Republike Slovenije.«.

Zakon o upravljanju kapitalskih naložb
Republike Slovenije – ZUKN (Uradni list RS, št. 38/10)
vsebuje naslednjo končno določbo:
»45. člen
(začetek veljavnosti)
Ta zakon začne veljati petnajsti dan po objavi v Uradnem
listu Republike Slovenije.«.