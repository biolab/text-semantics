1. člen
S tem zakonom se v proračunu Republike Slovenije določi način
zagotavljanja namenskih sredstev za izvedbo investicij in vzdrževanja prometne
infrastrukture v obdobju od leta 2010 do leta 2023.
2. člen
Viri za naloge iz prejšnjega člena so plačila iz naslova:
-       
letne dajatve za uporabo vozil v cestnem prometu,
-       
koncesijske dajatve Luke Koper d.d., ki pripada Republiki Sloveniji.
3. člen
Viri, zagotovljeni po tem zakonu, so namenjeni za izvedbo
investicij in vzdrževanja prometne infrastrukture, v skladu z Načrtom razvojnih
programov državnega proračuna.
3.a člen
Prevzemanje obveznosti v breme virov, zagotovljenih po tem
zakonu, je mogoče do višine sprejetih pravic porabe na projektih, vključenih v
Načrt razvojnih programov državnega proračuna. Uporabnik lahko v tekočem letu
plačuje obveznosti do višine dejansko plačanih oziroma razpoložljivih sredstev.

Zakon o zagotavljanju sredstev za investicije
v javno železniško infrastrukturo – ZZSIJŽI (Uradni list RS, št. 28/10)
vsebuje naslednjo končno določbo:
»4. člen
Ta zakon začne veljati naslednji dan po objavi v Uradnem listu
Republike Slovenije.«.

Zakon o dopolnitvi Zakona o zagotavljanju
sredstev za investicije v javno železniško infrastrukturo – ZZSIJŽI-A (Uradni
list RS, št. 85/11)
vsebuje naslednjo končno določbo:
»2. člen
Ta zakon začne veljati naslednji dan po objavi v Uradnem
listu Republike Slovenije.«.

Zakon za uravnoteženje javnih financ – ZUJF
(Uradni list RS, št. 40/12)
vsebuje naslednjo končno določbo:
»VI. DEL
KONČNA DOLOČBA
251. člen
(začetek veljavnosti)
Ta zakon začne veljati naslednji dan po objavi v Uradnem
listu Republike Slovenije.«.