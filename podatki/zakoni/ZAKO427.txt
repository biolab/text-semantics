1. člen
Republika Slovenija daje subsidiarno
poroštvo za plačilo obveznosti iz kreditov, ki jih bodo najele Nuklearna
elektrarna Krško p.o., Krško, Termoelektrarna Šoštanj p.o., Šoštanj,
Termoelektrarna Trbovlje p.o., Trbovlje in Savske elektrarne Ljubljana p.o.,
Ljubljana (v nadaljnjem besedilu: kreditojemalci), za poplačilo obveznosti do
Nove Ljubljanske banke d.d., Ljubljana (v nadaljnjem besedilu: Nova LB), ki so
nastale v letu 1994 ter v letu 1995 in ki bodo nastale do 31. 12. 1995, iz
naslova:
-       
refinanciranih kreditov, ki jih je Ljubljanska banka d.d., Ljubljana v
letih od 1984 do 1989 najela na podlagi dvostranskih sporazumov za
konsolidacijo dolga SFRJ, sklenjenih med Zveznim izvršnim svetom SFRJ in
vladami držav Švice, Zvezne Republike Nemčije in Združenih držav Amerike v
imenu in za račun vseh ali nekaterih kreditojemalcev,
-       
refinanciranih kreditov skladno z Novim finančnim sporazumom z dne
20.9.1988, ki jih je Ljubljanska banka d.d., Ljubljana najela v svojem imenu in
za račun vseh ali nekaterih kreditojemalcev,
-       
neodplačanih glavnic posojil EXIM Banke ZDA dospelih 10. decembra 1989
in 10. junija 1990,
v skupnem znesku: 62.399.071,96 USD,
1.177.402,93 CAD, 158.413,72 ECU, 34.334.181,00 JPY, 96.487,24 NLG, 471.304,80
GBP, 730.864,99 FRF, 10.943.074,61 DEM, 18.557.134,15 BEF, 6.298.784,48 CHF
(vse v tolarski protivrednosti obračunani po prodajnem tečaju s tečajne liste
Nove LB za obračun deviznih prilivov in odlivov podjetij, veljavnem na dan
plačila Nove LB v tujino), povečanem za obresti do dneva črpanja kredita.
Kredite iz prejšnjega odstavka lahko najamejo:
-       
Nuklearna elektrarna Krško p.o., Krško in Savske elektrarne Ljubljana
p.o., Ljubljana za poravnavo obveznosti Nuklearne elektrarne Krško v tolarski
protivrednosti: 60.797.337,83 USD, 153.630,75 ECU, 93.574,06 NLG, 1.145.752,97
CAD, 32.120.607,00 JPY, 371.457,21 GBP;
-       
Termoelektrarna Šoštanj p.o., Šoštanj za poravnavo svojih obveznosti v
tolarski protivrednosti: 655.681,03 USD, 730.864,99 FRF, 6.044.947,15 BEF,
76.456,26 GBP, 10.943.074,61 DEM, 6.298.784,48 CHF;
-       
Termoelektrarna Trbovlje za poravnavo svojih obveznosti v tolarski
protivrednosti: 946.053,10 USD, 4.782,97 ECU, 2.913,18 NLG, 12.512.187,00 BEF,
31.649,96 CAD, 2.213.574,00 JPY, 23.391,33 GBP.
Republika Slovenija daje poroštvo iz
prejšnjih odstavkov pod naslednjimi pogoji:
-       
rok odplačila kredita je najmanj štiri leta z vključenim enoletnim
odlogom vračila, vse računano od prvega črpanja kredita,
-       
kredit se obrestuje največ po temeljni obrestni meri, povečani za 7
odstotnih točk letno.
2. člen
Posamezne poroštvene pogodbe oziroma
poroštvene izjave po tem zakonu sklepa oziroma daje minister, pristojen za
finance, takoj po podpisu pogodbe iz 3. člena tega zakona.
3. člen
V primeru, ko Republika Slovenija izpolni
poroštveno obveznost in plača obveznost iz kreditne pogodbe, pridobi pravico do
povračila za izplačane zneske in stroške, ki so v zvezi s tem nastali.
Za zavarovanje povračilnega zahtevka iz
prejšnjega odstavka se po predhodnem soglasju Ministrstva za finance glede
pogojev iz posameznega kredita, sklene med Republiko Slovenijo, posameznim
kreditojemalcem in javnim podjetjem Elektro Slovenije (ELES) pogodba, s katero
se iz terjatev za prodano električno energijo določi solidarno povračilo
sredstev proračuna, uporabljenih za izpolnitev poroštvenih obveznosti Republike
Slovenije.
Pogodbo iz prejšnjega odstavka sklene v
imenu Republike Slovenije minister, pristojen za finance.
4. člen
Ta zakon začne veljati naslednji dan po
objavi v Uradnem listu Republike Slovenije. 
Št. 440-03/95-55/1 
Ljubljana, dne 5. oktobra 1995. 
Predsednik
Državnega zbora
Republike Slovenije
Jožef Školč l. r.