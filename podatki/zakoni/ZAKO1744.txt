1. člen
Zaradi krepitve materialne podlage za
razvoj z družbenim planom razvoja SR Slovenije v letih 1971 do 1975 predvidene
proizvodnje kravjega mleka v organizacijah združenega dela in pri kmetih
kooperantih se iz sredstev proračuna SR Slovenije izplačujejo premije in
dodatne premije za kravje mleko.
Zaradi hitrejše modernizacije proizvodnje
mleka v organizacijah združenega dela se iz sredstev proračuna SR Slovenije
izplačuje tudi namenski prispevek za modernizacijo mlečne proizvodnje v
organizacijah združenega dela.
Do premij iz prvega odstavka tega člena so
upravičene organizacije združenega dela in kmetje kooperanti, ki proizvajajo in
prodajajo kravje mleko, do namenskega prispevka iz drugega odstavka pa so
upravičene organizacije združenega dela, ki same proizvajajo in prodajajo mleko.
2. člen
Višino, način izplačevanja, merila za
uporabo sredstev in pogoje za uveljavitev pravice do izplačevanja premije in
dodatne premije za kravje mleko predpiše Izvršni svet Skupščine SR Slovenije.
Izvršni svet Skupščine SR Slovenije določi
tudi višino prispevka in pogoje, ki jih morajo izpolniti organizacije
združenega dela, da lahko uveljavljajo pravico do izplačila namenskega
prispevka iz drugega odstavka 1. člena tega zakona.
Republiški sekretariat za kmetijstvo in
gozdarstvo nadzoruje izvajanje ukrepov za modernizacijo mlečne proizvodnje, v
organizacijah združenega dela in zagotavlja smotrno porabo sredstev prispevka
iz drugega odstavka 1. člena tega zakona.
3. člen
Dodatna premija za kravje mleko in namenski
prispevek za modernizacijo mlečne proizvodnje v organizacijah združenega dela
se izplačuje od 1. julija 1974 dalje.
Premija za kravje mleko se izplačuje do
uveljavitve predpisov iz prvega odstavka prejšnjega člena po dosedanjih
predpisih.
4. člen
Izvršni svet Skupščine SR Slovenije se
pooblasti, da najame za izplačevanje obveznosti iz prvega odstavka prejšnjega
člena v letu 1974 kredit v višini največ 25 milijonov dinarjev.
5. člen
Ta zakon začne veljati osmi dan po objavi v
Uradnem listu SRS, uporablja pa se od 1. julija 1974.
Št. 320-19/74
Ljubljana, dne 2. julija 1974.
Skupščina Socialistične republike
Slovenije
Predsednik
Marijan Brecelj l. r.