1. člen
Da bi se preprečile občutne motnje na
domačem trgu zaradi pomanjkanja hlodovine in žaganega lesa nižje stopnje
obdelave, odpadkov iz železa, jekla in barvnih kovin, se lahko uvede plačilo
takse pri izvozu tega blaga.
Za blago iz prejšnjega odstavka Vlada
Republike Slovenije določi višino takse in koliko časa se bo taksa pobirala.
2. člen
Taksa iz prejšnjega člena se plačuje v
proračun Republike Slovenije.
3. člen
Taksa se pobira pri carinjenju blaga, in
sicer po predpisih, ki veljajo za pobiranje carin in drugih uvoznih davščin.
4. člen
Ta zakon začne veljati petnajsti dan po
objavi v Uradnem listu Republike Slovenije.
Št. 436-02/93-5/1
Ljubljana, dne 26. julija 1993.
Predsednik
Državnega zbora
Republike Slovenije
mag. Herman Rigelnik l. r.