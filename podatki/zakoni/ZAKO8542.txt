1. člen
(vsebina zakona) 
S tem zakonom se zaradi urejanja trga dela odstopa od določb
Zakona o urejanju trga dela (Uradni list RS, št. 80/10, 40/12 – ZUJF, 21/13,
63/13, 100/13, 32/14 – ZPDZC-1, 47/15 ZZSDT, 55/17, 75/19, 11/20 – odl. US,
189/20 – ZFRO, 54/21 in 172/21 – ZODPol-G; v nadaljnjem besedilu: ZUTD).
2. člen
(obseg opravljanja začasnega ali občasnega dela)
(1) Ne glede na prvi odstavek 27.c člena ZUTD lahko
upravičenec opravlja začasno ali občasno delo v obsegu 90 ur na koledarski
mesec.
(2) Ne glede na drugi odstavek 27.c člena ZUTD lahko
upravičenec opravlja začasno ali občasno delo tudi največ 120 ur v koledarskem
mesecu, vendar največ trikrat v koledarskem letu, pri čemer seštevek ur
opravljenega začasnega ali občasnega dela v koledarskem letu ne sme preseči
1.080 ur.
(3) Ne glede na peti odstavek 27.c člena ZUTD se pri
delodajalcu, ki zaposluje več kot 4.000 delavcev, lahko opravi največ 7.500 ur
začasnega ali občasnega dela.
3. člen
(trajanje ukrepov)
Ukrepi iz prejšnjega člena veljajo do 31. decembra 2022.
KONČNA DOLOČBA
4. člen
(začetek veljavnosti)
Ta zakon začne veljati naslednji dan po objavi v Uradnem
listu Republike Slovenije.
Št. 101-08/22-2/18
Ljubljana, dne 22. februarja 2022
EPA 2483-VIII
Državni zbor
Republike Slovenije
Igor Zorčič
predsednik