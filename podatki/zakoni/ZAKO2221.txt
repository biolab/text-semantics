1. člen
Agencija Republike Slovenije za plačilni
promet, Banka Slovenije, banke in hranilnice ter Pošta Slovenije, d.o.o. dne
31. 12. 1999 ne opravljajo plačilnega prometa.
Šteje se, da so zakonske in pogodbene
obveznosti, ki zapadejo v plačilo 31. 12. 1999, poravnane pravočasno, če
dolžniki poravnajo svoje obveznosti 3. 1. 2000.
2. člen
Zaradi zagotavljanja likvidnosti proračuna
Republike Slovenije se lahko Republika Slovenija za čas od 30. 12. 1999 do
4. 1. 2000, ne glede na predpise, ki urejajo proračunsko financiranje,
dodatno kratkoročno zadolži do višine 12 milijard tolarjev.
3. člen
Zaradi zagotavljanja likvidnosti proračuna
Republike Slovenije lahko Republika Slovenija, ne glede na predpise, ki urejajo
računovodsko izkazovanje, uporabi prosta denarna sredstva kupnin po zakonu o
uporabi sredstev pridobljenih iz naslova kupnine na podlagi zakona o
lastninskem preoblikovanju podjetij (Uradni list RS, št. 45/95 in 34/96) ter
sredstva rezerv Republike Slovenije, za čas do konca proračunskega leta 1999.
4. člen
Ta zakon začne veljati naslednji dan po
objavi v Uradnem listu Republike Slovenije.
Št. ž450-01/99-3/1
Ljubljana, dne 10. decembra
1999.
Predsednik
Državnega zbora
Republike Slovenije
Janez Podobnik, dr. med. l. r.