I. SPLOŠNE DOLOČBE
1. člen
Ta zakon ureja detektivsko dejavnost in
določa po­goje za njeno opravljanje.
2. člen
Detektivsko dejavnost opravljajo detektivi
kot svobo­den poklic. Detektiv lahko opravlja svoj poklic indivi­dualno ali v
detektivski družbi v skladu z določbami tega zakona.
Določbe tega zakona, ki se nanašajo na
detektive kot posameznika, veljajo tudi za detektivsko družbo, kolikor ni s tem
zakonom drugače določeno.
3. člen
Detektivska dejavnost po tem zakonu je
zbiranje in posredovanje informacij, pridobljenih v skladu s pravica­mi, ki jih
detektivom daje ta zakon.
II. ZBORNICA
4. člen
Detektivi z območja Republike Slovenije se
obvezno združujejo v Detektivsko zbornico Republike Slovenije (y nadaljnjem
besedilu: zbornica).
5. člen
Zbornica opravlja naslednje naloge:
1.    
daje in odvzema licenco detektiva;
2.    
v soglasju z ministrstvom, pristojnim za
notranje zadeve določi program detektivskega izpita, in način opravljanja
detektivskega izpita iz 8. člena tega zakona;
3.    
odloča o priznavanju poklicnih kvalifikacij v
skladu s predpisi, ki urejajo postopek priznavanja poklicnih kvalifikacij,
pridobljenih v državah članicah Evropske unije, Evropskega gospodarskega
prostora ali Švicarske konfederacije (v nadaljnjem besedilu: osebe iz držav
članic EU, EGP ali Švicarske konfederacije).
Zbornica opravlja tudi naslednje naloge:
1.    
spremlja in obravnava delo članov;
2.    
sprejema kodeks poklicne etike in ukrepe ob
njegovem kršenju;
3.    
vodi evidence detektivov;
4.    
opravlja druge naloge, določene s statutom in
predpisi državnih organov;
5.    
opravlja nadzor nad delom članov;
6.    
določi obrazec izkaznice iz 14. člena.
Naloge iz 1., 2. in 3. točke prvega
odstavka tega člena opravlja zbornica kot javno pooblastilo.
O podelitvi oziroma odvzemu licence iz
prvega odstavka tega člena odloča zbornica v upravnem postopku.
Zoper odločbo iz prejšnjega odstavka ima
prosilec za izdajo licence detektiva oziroma detektiv, pravico pritožbe. O
pritožbi zoper odločbo odloči ministrstvo, pristojno za notranje zadeve, v 30
dneh.
Odločbo, izdano v postopku podelitve
oziroma odvzema licence, pošlje zbornica v 15 dneh od njene izdaje ministrstvu,
pristojnemu za notranje zadeve.
6. člen
Zbornica zagotavlja sredstva za izvajanje
javnih pooblastil in drugih svojih nalog iz:
-      
članarine;
-      
opravljanja drugih nalog, določenih s statutom.
Osnovo, višino in način plačevanja
članarine določi zbornica s statutom.
7. člen
Zbornica je pravna oseba.
Zbornica sprejme svoj statut, s katerim
določi svojo organizacijo, organe in njihove pristojnosti.
K statutu zbornice v delu, ki se nanaša na
izvajanje javnih pooblastil, daje soglasje Vlada Republike Slove­nije.
III. OPRAVLJANJE DETEKTIVSKE DEJAVNOSTI
8. člen
Detektiv sme pridobivati informacije na
podlagi pisne pogodbe o opravljanju detektivske storitve za stranko in njenega
pisnega pooblastila, iz katerega je razvidno področje zbiranja informacij iz 9.
člena tega zakona, namen zbiranja informacij in obseg danega pooblastila. Za
opravlja­nje detektivske dejavnosti mora imeti licenco, ki mu jo lahko izda
zbornica na njegovo prošnjo, če izpolnjuje naslednje pogoje:
1.    
da je državljan države članice EU, EGP ali
Švicarske konfederacije;
2.    
da ima končano višjo ali visoko šolo in
opravljen detektivski izpit;
3.    
da ni pravnomočno obsojen za naklepno kaznivo
dejanje, ki se preganja po uradni dolžnosti;
4.    
da v zadnjih štirih letih ni opravljal nalog
pooblaš­čenih uradnih oseb Ministrstva za notranje zadeve ali
obveščevalno-varnostnih služb;
5.    
da je vreden zaupanja za opravljanje
detektivske dejavnosti.
Detektivski izpit iz 2. točke prejšnjega
odstavka se opravi pred komisijo, sestavljeno iz:
-      
dveh predstavnikov zbornice,
-      
dveh predstavnikov Ministrstva za notranje
zadeve.
Pogoja iz 6. točke prvega odstavka tega
člena ne izpolnjuje, kdor je bil pravnomočno obsojen za kaznivo dejanje, zaradi
katerega je moralno nevreden za opravljanje detektivske dejavnosti.
Če zoper prosilca za pridobitev licence
zasebnega detektiva teče kazenski postopek zaradi naklepnega kazni­vega dejanja,
ki se preganja po uradni dolžnosti, se odločitev o tem, ali prosilec izpolnjuje
pogoje za pridobi­tev licence, odloži do pravnomočnosti odločbe v tem postopku.
9. člen
Detektiv sme pridobivati informacije
neposredno od osebe, na katero se podatki nanašajo, lahko pa tudi od drugih
oseb, ki imajo podatke in so jih pripravljene dati prostovoljno, in iz sredstev
javnega obveščanja in sicer izključno:
-      
o osebah, ki so pogrešane ali skrite, o
dolžnikih, o avtorjih anonimnih pisem in o povzro­čiteljih materialnih in
nematerialnih škod;
-      
o predmetih, ki so ukradeni ali izgubljeni;
-      
o dokaznem gradivu, potrebnem za zavarovanje
ali dokazovanje pravic in upravičenj stranke pred pravosod­nimi in drugimi
organi oziroma organizacijami, ki v postopkih odločajo o teh pravicah;
-      
o zvestobi delavcev pri izvajanju konkurenčne
klavzule;
-      
o podatkih o uspešnosti in poslovnosti pravnih
oseb.;
-      
o kaznivih dejanjih, ki se preganjajo na
zasebno tožbo ter o njihovih storilcih;
-      
o zlorabah pravice do zadržanosti z dela zaradi
bolezni ali poškodbe, zlorabah uveljavljanja pravice do povračila stroškov
prevoza na delo in z dela ter o drugih disciplinskih kršitvah in kršilcih;
-       o kandidatih za zaposlitev, v okviru vsebine pisnega soglasja
kandidata za zaposlitev.
Pri pridobivanju informacij iz prejšnjega
odstavka je detektiv dolžan osebo predhodno opozoriti, da podatke daje
prostovoljno.
Detektiv lahko za fizične in pravne osebe
opravlja tudi svetovalne naloge na področju preprečevanja kaznivih dejanj ter
drugih škodljivih dejanj.
10. člen
Na podlagi dokazila o tem, da je prevzel
konkretno nalogo, za izpolnitev katere potrebuje podatke iz evidenc, je
upravljalec zbirke podatkov dolžan detektivu posredovati podatke iz:
-      
evidence registriranih vozil: registrsko
označbo, podatke o lastniku in podatke o vozilu;
-      
registra stalnega prebivalstva ali centralnega
registra prebivalstva: podatke o stalnem in začasnih prebivališčih;
-      
evidence zavarovancev: podatke o zaposlitvi
(delodajalec, delovno mesto);
-      
slovenskega ladijskega registra in registra
zrakoplovov – podatke o plovilih in lastnikih.
Detektiv ima pravico vpogleda v sodne in
upravne spise v primerih, ko ima po zakonu to pravico stranka, ki ga je
pooblastila.
Za pridobitev podatkov po tem členu ni
potrebno, da je oseba, na katero se podatki nanašajo, predhodno seznanjena s
tem, da se bodo podatki o njej pridobili po določbah tega člena. Za dokazilo iz
prvega odstavka tega člena se šteje sklenjena pogodba med detektivom in stranko
in pisno pooblastilo iz prvega odstavka 8. člena tega zakona.
11. člen
Detektiv je pri zavarovanju in posredovanju
podat­kov, ki jih je dobil na podlagi 9. in 10. člena tega zakona, dolžan ravnati v skladu z zakonom o varstvu osebnih podatkov.
Minister, pristojen za notranje zadeve,
podrobneje predpiše obseg in način zavarovanja osebnih podatkov iz prejšnjega
odstavka pri detektivu.
12. člen
Detektiv je v zadevah, ki jih opravlja
oziroma ki so mu bile zaupane, zavezan k molčečnosti.
Informacije in podatki iz 9. in 10. člena tega zakona, ki jih je detektiv zbral za stranko, se štejejo za poslovno tajnost in
se ne smejo posredovati tretjim osebam. Detektiv jih je dolžan varovati kot
poslovno tajnost tudi po opravljeni detektivski storitvi za stranko.
V primeru, ko pri svojem delu pride do
podatka o storitvi kaznivega dejanja, ki se preganja po uradni dol­žnosti, je
detektiv dolžan podati ovadbo pristojnemu organu.
Detektiv je dolžan po izpolnitvi pogodbe
stranki izročiti vse v okviru pogodbe zbrane podatke.
13. člen
Detektiv ne sme opravljati prikritih
preiskovalnih ukrepov, nalog, za katere so z zakonom določeni oziroma
pooblaščeni policijski in pra­vosodni organi (kot so posli izterjevanja dolgov
pravnih ali fizičnih oseb). Detektiv ne sme za opravljanje detek­tivskih
storitev uporabljati metod in sredstev, ki jih v skladu z zakonom uporabljajo
službe državnih organov.
Detektiv ne sme opravljati detektivske
dejavnosti za domače in tuje varnostne službe in državne organe ter za
politične stranke.
Ne glede na določbo prejšnjega odstavka sme
detektiv za državne organe opravljati detektivsko dejavnost v zvezi s kršitvami
in kršilci iz sedme alineje prvega odstavka 9. člena tega zakona.
Strelno orožje lahko pridobi in nosi le v
skladu z zakonom o orožju.
14. člen
Detektiv ima izkaznico s sliko, ki jo izda
zbornica. Kadar se sklicuje na pooblastila, ki jih ima po tem zakonu, je
izkaznico dolžan pokazati. V vsakem primeru jo je dolžan pokazati na zahtevo inšpektorja
za zasebno varstvo ali policista.
15. člen
Zbornica detektivu z odločbo odvzame izdano
licenco, če:
-      
ugotovi, da so podatki in dokazila, na podlagi
katerih je licenca izdana, lažni oziroma ponarejeni;
-      
je detektiv pravnomočno obsojen za naklepno
kaznivo dejanje, ki se preganja po uradni dolžnosti, z nepogojno kaznijo več
kot šest mesecev;
-      
se ugotovi, da detektiv ne izpolnjuje več z
zakonom predpisanih pogojev za opravljanje detektivske dejavnosti;
-      
detektiv postane trajno nezmožen za opravljanje
dejavnosti;
-      
detektiv izgubi poslovno sposobnost;
-      
je detektivu izrečen varnostni oziroma
varstveni ukrep prepovedi opravljanja detektivske dejavnosti;
-      
je bilo o odvzemu licence zaradi disciplinske
kršitve dokončno odločeno v postopku pred častnim razsodiščem zbornice.
Licenca preneha, če detektiv:
-      
umre;
-      
pisno izjavi, da ne želi več opravljati
detektivske dejavnosti.
O pravnomočni obsodbi za kaznivo dejanje iz
druge alinee prvega odstavka tega člena sodišče po uradni dolžnosti obvesti
detektivsko zbornico.
16. člen
V primerih iz prejšnjega člena mora
detektiv ali njegov zakoniti zastopnik zbornici vrniti licenco in izkazni­co.
III.A OPRAVLJANJE DETEKTIVSKE DEJAVNOSTI IN STORITEV TUJIH
DETEKTIVOV V REPUBLIKI SLOVENIJI
16.a člen
Osebe iz držav članic EU, EGP ali Švicarske
konfederacije so glede pravice do opravljanja detektivske dejavnosti izenačene
z državljani in pravnimi osebami iz Republike Slovenije, ne glede na to, ali na
ozemlju Republike Slovenije ustanovijo pravno osebo ali se priglasijo kot
podjetnik posameznik ali se zaposlijo.
Listine, ki jih je treba priložiti za
pridobitev licence, morajo biti prevedene v slovenski jezik.
Osebe iz držav članic EU, EGP ali Švicarske
konfederacije, ki so pridobile pravico do opravljanja detektivske dejavnosti v
matični državi, lahko pod pogoji, določenimi v tem zakonu, opravljajo
detektivsko dejavnost v Republiki Sloveniji.
Matična je tista država, v kateri so osebe
iz prejšnjega odstavka pridobile pravico do opravljanja detektivske dejavnosti
pod poklicnim nazivom, pridobljenim po predpisih te države.
Osebe iz držav članic EU, EGP ali Švicarske
konfederacije morajo pred prvim opravljanjem detektivske dejavnosti v Republiki
Sloveniji o tem pisno ali v elektronski obliki obvestiti zbornico, ki oceni
naravo opravljanja storitve glede na trajanje, pogostost, rednost in stalnost
storitev.
Pisno obvestilo iz prejšnjega odstavka mora
vsebovati:
-      
osebne podatke osebe iz držav članic EU, EGP
ali Švicarske konfederacije, ki bo izvajala detektivsko dejavnost na območju
Republike Slovenije (ime in priimek ali naziv pravne osebe, državljanstvo,
naslov, poštna številka, matična država, telefon, faks, elektronski naslov);
-      
dokazilo matične države o izvajanju detektivske
dejavnosti (potrdilo, certifikat ali dovoljenje za izvajanje detektivske
dejavnosti, ki ga je izdala matična država z imenom in naslovom pristojnega
organa) in dokazila o poklicni kvalifikaciji;
-      
potrdilo, da osebi ni prepovedano izvajanje teh
storitev v matični državi;
-      
dokazilo iz držav, kjer je imel v zadnjih petih
letih stalno prebivališče, da ni bil obsojen za naklepno kaznivo dejanje, ki se
preganja po uradni dolžnosti.
Če detektivska dejavnost kot poklic v
matični državi ni pravno urejena, mora prosilec poslati dokazila, da je
opravljal detektivsko dejavnost neprekinjeno ali skupno vsaj dve leti v obdobju
predhodnih desetih let.
Zbornica osebo iz držav članic EU, EGP ali
Švicarske konfederacije, ki opravlja detektivsko dejavnost, vpiše v evidenco in
o tem obvesti osebo ter ministrstvo, pristojno za notranje zadeve. Z vpisom v
evidenco se šteje, da ima oseba pravico opravljati detektivsko dejavnost.
Na zahtevo inšpektorja iz Inšpektorata
Republike Slovenije za notranje zadeve ali policista mora detektiv iz držav
članic EU, EGP ali Švicarske konfederacije, ki opravlja detektivsko dejavnost v
Republiki Sloveniji, pokazati dokazilo, da ima dovoljenje za izvajanje
detektivske dejavnosti in predložiti pogodbo o opravljanju detektivske
storitve.
16.b člen
Pred prvim opravljanjem detektivske
dejavnosti, ustanovitvijo detektivske družbe, priglasitvijo podjetnika
posameznika ali zaposlitvijo zbornica preveri poklicno kvalifikacijo oseb iz
držav članic EU, EGP ali Švicarske konfederacije po tem zakonu. Namen
predhodnega preverjanja poklicnih kvalifikacij je ugotovitev znanj, spretnosti
in kompetenc ter s tem preprečitev resne škode za varnost naročnikov in pravic
drugih oseb. Poklicne kvalifikacije se priznavajo po zakonu, ki ureja postopek
priznavanja poklicnih kvalifikacij državljanom držav članic EU, EGP ali
Švicarske konfederacije za opravljanje reguliranih poklicev oziroma dejavnosti
v Republiki Sloveniji.
Prosilci zbornici pisno ali po elektronski
pošti pošljejo vlogo na obrazcu, predpisanem z zakonom, ki ureja postopek
priznavanja nacionalnih poklicnih kvalifikacij, s priloženim dokazilom o
državljanstvu, diplomo, spričevalo ter druga dokazila o izobrazbi in izkaze o
strokovni usposobljenosti ter poklicnih izkušnjah, dokazila o drugih
kvalifikacijah ter dokazila o vsebini in poteku usposabljanja.
Če zbornica v postopku primerjave pisne
dokumentacije o kandidatovih poklicnih kvalifikacijah s poklicnimi
kvalifikacijami za opravljanje detektivske dejavnosti v Republiki Sloveniji
ugotovi, da poklicne kvalifikacije ne ustrezajo, izda začasno odločbo, v kateri
osebo pozove, da opravi dopolnilna ukrepa:
-      
preizkus poklicne kvalifikacije, ali
-      
izpolnitev manjkajočih pogojev za priznavanje
ustreznosti poklicnih kvalifikacij v določenem prilagoditvenem obdobju.
Zbornica mora v roku enega meseca po
prejemu prijave in vseh priloženih dokumentov obvestiti osebo iz držav članic
EU, EGP ali Švicarske konfederacije, da se poklicna kvalifikacija ne bo
preverjala, ali ji izdati odločbo o priznanju poklicne kvalifikacije. Če
zbornica v predpisanem roku ne odgovori, se šteje, da je poklicna kvalifikacija
priznana. O pritožbi odloča ministrstvo, pristojno za notranje zadeve.
16.c člen
Zbornica lahko za čas, dokler obstaja
razlog za prepoved, osebam iz držav članic EU, EGP ali Švicarske konfederacije
z odločbo prepove opravljati detektivsko dejavnost v Republiki Sloveniji pod
pogoji, ki so določeni v tem zakonu za odvzem licence.
Razlog za prepoved opravljanja detektivske
dejavnosti je poleg pogojev iz prejšnjega odstavka nastanek resne škode ali
hujša grožnja javnemu interesu, ki je lahko podana, če obstaja nevarnost za
življenje in zdravje ljudi, javni red in javno varnost, premoženje večje vrednosti,
kršitve pravic potrošnikov, prejemnikov storitev in delavcev, ali primeri
goljufij ali drugih zlorab pravic, kar s svojim ravnanjem ali neizpolnjevanjem
pogojev iz 16.a ali 16.b člena tega zakona povzroči oseba iz prejšnjega
odstavka, ali je posledica splošnih razmer, ki pomenijo nevarnost za življenje
in zdravje ljudi, za javni red, za javno varnost ali za premoženje večje
vrednosti.
Zoper odločbo zbornice je dovoljena
pritožba. O pritožbi odloča ministrstvo, pristojno za notranje zadeve.
16.č člen
(črtan)
16.d člen
(črtan)
16.e člen
(črtan)
16.f člen
Osebe iz države, ki ni članica EU, EGP ali
Švicarske konfederacije, lahko ob pogoju vzajemnosti zaprosijo zbornico za
opravljanje detektivske dejavnosti v Republiki Sloveniji pod pogoji, ki so
določeni v 16.a, 16.b in 16.c členu tega zakona.
IV. DETEKTIVSKA DRUŽBA
17. člen
Detektivska družba je pravna oseba in se
lahko ustanovi v skladu z zakonom o gospodarskih družbah kot osebna družba (v
nadaljnjem besedilu: detektivska družba).
18. člen
Za ustanovitev in poslovanje detektivske
družbe se uporabljajo predpiši o gospodarskih družbah, če ni s tem zakonom
drugače določeno.
19. člen
Dejavnost detektivske družbe je omejena na
opravlja­nje detektivskega poklica.
Najmanj en družbenik detektivske družbe
mora biti oseba, ki je od zbornice pridobila licenco za opravljanje detektivske
dejavnosti. Vodenja poslov detektivske družbe ni mogoče zaupati osebi, ki ni
detektiv. Dejavnost detektivske družbe lahko opravljajo izključno detektivi z
licenco za opravljanje detektivske dejavnosti.
20. člen
Prijavi za vpis detektivske družbe v sodni
register je treba priložiti soglasje zbornice.
Soglasje se lahko odreče samo, če niso
izpolnjeni pogoji, ki jih ta zakon določa za ustanovitev in poslovanje
detektivske družbe.
Soglasje iz prvega odstavka tega člena izda
organ zbornice, določen s statutom. Šteje se, da je soglasje dano, če prosilec
ne prejme odgovora v dveh mesecih od vložitve prošnje.
21. člen
Če s tem zakonom niso izpolnjeni določeni
pogoji za organizacijo in poslovanje detektivske družbe, njeno delo­vanje
preneha z likvidacijo.
Prenehanje detektivske družbe iz razlogov
po prejš­njem odstavku ugotovi sodišče na predlog družbenikov ali zbornice.
Sodišče pred odločitvijo o prenehanju določi detektivski družbi največ šestmesečni
rok, v katerem mora svojo organizacijo in poslovanje uskladiti z določ­bami
tega zakona.
V. INŠPEKCIJSKI NADZOR
22. člen
Inšpekcijski nadzor nad izvajanjem določb
tega zakona in predpisi, izdanih na njegovi podlagi, opravlja ministrstvo,
pristojno za notranje zadeve.
V ministrstvu, pristojnem za notranje
zadeve, opravljajo inšpekcijski nadzor inšpektorji za zasebno varstvo (v
nadaljnjem besedilu: inšpektor).
Inšpektor samostojno opravlja naloge
inšpekcijskega nadzora, izdaja odločbe in sklepe v upravnem postopku in odreja
druge ukrepe, za katere je pooblaščen.
Inšpektor samostojno nadzira izvrševanje
predpisov na področju detektivske dejavnosti, in sicer:
-      
preverja obstoj in veljavnost licence za
opravljanje detektivske dejavnosti;
-      
preverja obstoj in vsebino evidenc, ki jih je
detektiv dolžan voditi;
-      
ugotavlja opravljanje nedovoljenih dejavnosti;
-      
ugotavlja način pridobivanja in vrsto
pridobljenih informacij;
-      
ugotavlja način varovanja podatkov pri
detektivu, pridobljenih pri opravljanju detektivske dejavnosti ali v zvezi z
njo;
-      
pri izvajanju inšpekcijskega nadzora sodeluje z
državnimi organi in organizacijami ter organizacijami z javnimi pooblastili.
Minister, pristojen za notranje zadeve,
podrobneje predpiše način opravljanja inšpekcije na področju detektivske
dejavnosti. Kolikor ni s tem zakonom drugače določeno, se za inšpektorja in za
opravljanje inšpekcijskega nadzora uporabljajo določbe zakona, ki ureja
inšpekcijski nadzor in zakona o splošnem upravnem postopku.
22.a člen
Inšpektor mora imeti visoko ali
univerzitetno izobrazbo pravne ali družboslovne smeri, najmanj pet let
ustreznih delovnih izkušenj in strokovni izpit za inšpektorja.
Pooblastilo za opravljanje inšpekcijskega
nadzora izkazuje inšpektor s službeno izkaznico, ki jo izda minister, pristojen
za notranje zadeve. Minister, pristojen za notranje zadeve, predpiše obrazec
službene izkaznice in postopek za njuno izdajo.
Minister, pristojen za notranje zadeve,
predpiše vsebino in način opravljanja strokovnega izpita za inšpektorja.
22.b člen
Inšpektor ima poleg splošnih pooblastil,
določenih v zakonu, ki ureja inšpekcijski nadzor, pravico in dolžnost:
-      
določiti rok za odpravo pomanjkljivosti oziroma
nepravilnosti pri izvajanju detektivske dejavnosti;
-      
predlagati zbornici odvzem licence, če detektiv
ne izpolnjuje več z zakonom predpisanih pogojev za opravljanje detektivske
dejavnosti oziroma če v določenem roku ne odpravi ugotovljenih pomanjkljivosti
ali nepravilnosti;
-      
predlagati zbornici uvedbo postopka za
ugotovitev disciplinske odgovornosti;
-      
predlagati pristojnemu organu sprejem ukrepov;
-      
podati ovadbo pristojnim organom za kazniva
dejanja, ki se preganjajo po uradni dolžnosti.
Zoper odločbo inšpektorja iz prve alinee
prejšnjega odstavka je v 15 dneh od njene vročitve dovoljena pritožba ministru,
pristojnemu za notranje zadeve. Pritožba zoper odločbo inšpektorja ne zadrži
njene izvršitve.
O pritožbi odloči minister, pristojen za
notranje zadeve, v 30 dneh od dneva njene vložitve.
VI. EVIDENCE
23. člen
Za izvrševanje v tem zakonu določenih nalog
zbornica vodi in vzdržuje evidence:
-      
detektivov, državljanov Republike Slovenije;
-      
tujih detektivov, ki imajo v Republiki
Sloveniji pravico opravljati detektivsko dejavnost pod nazivom “detektiv”;
-      
tujih detektivov, ki imajo v Republiki
Sloveniji pravico opravljati detektivsko dejavnost pod poklicnim nazivom iz
svoje matične države.
Zbornica vodi in vzdržuje evidenco
detektivov. Zbornica je ministrstvu, pristojnem za notranje zadeve, na pisno
zahtevo dolžna dati podatke iz evidenc, ki jih vodi in vzdržuje.
24. člen
Evidenca detektivov, državljanov Republike
Slovenije, in evidenca tujih detektivov, ki imajo v Republiki Sloveniji pravico
opravljati detektivsko dejavnost pod nazivom “detektiv”, vsebujeta naslednje
podatke:
-      
ime in priimek;
-      
rojstne podatke (dan, mesec, leto, kraj
rojstva);
-      
državljanstvo;
-      
stalno oziroma začasno prebivališče;
-      
šolsko izobrazbo;
-      
poklic;
-      
zaposlitev;
-      
datum opravljenega detektivskega izpita pred
komisijo iz 8. člena tega zakona;
-      
datum in številko izdane licence;
-      
datum in številko izdane izkaznice;
-      
datum odvzema licence;
-      
datum odvzema izkaznice.
Evidenca tujih detektivov, ki imajo v
Republiki Sloveniji pravico opravljati detektivsko dejavnost pod poklicnim
nazivom iz svoje matične države, vsebuje podatke iz prve do sedme alinee
prejšnjega odstavka, številko licence in izkaznice detektiva ter podatke o
organu matične države, ki je izdal licenco in izkaznico detektiva.
25. člen
Podatki iz prejšnjega člena tega zakona se
zbirajo neposredno od posameznika, na katerega se nanašajo.
Za zbiranje in posredovanje osebnih
podatkov, ki se zbirajo po določilih prejšnjega člena tega zakona in niso
urejena v tem zakonu, se uporabljajo določila zakona o varstvu osebnih
podatkov.
26. člen
Detektiv je dolžan voditi evidence:
1.    
pogodb o opravljanju detektivskih storitev;
2.    
zbranih informacij;
3.    
naznanjenih kaznivih dejanj.
26.a člen
Evidence iz prejšnjega člena vsebujejo
naslednje podatke:
-      
evidenca pogodb o opravljanju detektivskih
storitev: podatki o naročniku detektivske storitve (ime, priimek in naslov
fizične osebe oziroma firma in sedež pravne osebe); podatki o pogodbi o
opravljanju detektivske storitve (zaporedna številka pogodbe, datum sklenitve
in datum izpolnitve pogodbe); podatki o področju zbiranja informacij (navedba
področja zbiranja podatkov iz 9. člena tega zakona in opis vsebine detektivske
storitve oziroma predmeta pogodbe); podatki o pooblastilu stranke (zaporedna
številka pooblastila, datum, obseg pooblastila); datum izpolnitve pogodbe;
-      
evidenca zbranih informacij: podatke o vrsti
zbranih informacij (področje zbiranja informacij, podatki o posamezni
informaciji; podatki o posamezniku (ime in priimek, naslov stalnega oziroma
začasnega bivališča); podatki o pravni osebi (firma in sedež pravne osebe);
drugi podatki o posamezni informaciji;
-      
evidenca naznanjenih kaznivih dejanj: podatki o
naznanitvi kaznivega dejanja, ki se preganja po uradni dolžnosti (naslovnik
sporočila, datum sporočila); znani podatki o kaznivem dejanju.
26.b člen
Posameznik ima pravico do vpogleda v svoje
podatke v evidencah iz 26. člena tega zakona takoj po vzpostavitvi teh evidenc.
Detektiv je dolžan evidence iz prejšnjega
odstavka tega člena na zahtevo zbornice ali inšpektorja za zasebno varstvo
predložiti na vpogled.
Zbornica oziroma inšpektor za zasebno
varstvo sta osebne podatke iz evidenc iz 26. člena tega zakona dolžna varovati
v skladu z zakonom in jih uporabiti le pri opravljanju nadzora po tem zakonu.
26.c člen
Posamezni podatki iz evidenc se hranijo:
-      
podatki v evidenci iz 1. točke 26. člena tega
zakona pet let po izpolnitvi pogodbe;
-      
podatki v evidenci iz 2. točke 26. člena tega
zakona do izpolnitve pogodbe o opravljanju detektivske storitve;
-      
podatki v evidenci iz 3. točke 26. člena tega
zakona pet let po vnosu podatkov o naznanitvi kaznivega dejanja.
Po preteku rokov iz prejšnjega odstavka,
detektiv podatke ustrezno arhivira, razen podatkov iz evidence zbranih
informacij, ki jih izroči stranki ob izpolnitvi pogodbe o opravljanju
detektivske storitve.
27. člen
Osebni podatki se v evidencah shranjujejo
do od­vzema licence detektiva.
Potem se v evidenci iz 24. člena tega
zakona vodijo le podatki o imenu, priimku, naslovu in o odvzemu licence
detektiva.
VII. KAZENSKE DOLOČBE
28. člen
Z globo najmanj 630 eurov se kaznuje za
prekršek detektiv, ki:
1.    
opravlja detektivsko dejavnost brez pisne pogodbe,
sklenjene s stranko oziroma brez njenega pisnega pooblastila (prvi odstavek 8.
člena);
2.    
zbira informacije, ki jih ni upravičen zbirati
(prvi odstavek 9. člena);
3.    
osebe predhodno ne opozori, da podatke daje
prostovoljno (drugi odstavek 9. člena);
4.    
ne zavaruje podatkov v obsegu in na način, ki
ga določi minister, pristojen za notranje zadeve (drugi odstavek 11. člena);
5.    
ne varuje pridobljenih podatkov kot poklicno
skrivnost oziroma poslovno tajnost (prvi in drugi odstavek 12. člena);
6.    
ravna v nasprotju s 13. členom tega zakona;
7.    
ne pokaže izkaznice (14. člen);
8.    
ne vodi evidenc, ki jih je dolžan voditi (26.
člen).
Z globo 420 eurov, se kaznuje za prekršek
detektiv, ki:
1.    
ne poda ovadbe pristojnemu organu o kaznivem
dejanju, ki se preganja po uradni dolžnosti (tretji odstavek 12. člena);
2.    
ne odpravi pomanjkljivosti v roku, ki ga je
določil inšpektor (prva alinea prvega odstavka 22.b člena);
3.    
na zahtevo inšpektorja ali zbornice ne predloži
na vpogled evidenc, ki jih vodi (drugi odstavek 26.b člena).
Z globo 420 eurov se kaznuje za prekršek
pravna oseba ali samostojni podjetnik posameznik, ki opravlja detektivsko
dejavnost brez licence detektiva (prvi odstavek 8. člena) ali v nasprotju z
drugim odstavkom 19. člena.
Z globo 420
eurov se kaznuje za prekršek odgovorna oseba pravne osebe ali samostojnega
podjetnika posameznika oziroma posameznik, ki stori prekršek iz tretjega
odstavka tega člena.
Z globo
najmanj 420 eurov se kaznuje za prekršek tuj detektiv, ki v Republiki Sloveniji
opravlja detektivsko dejavnost v nasprotju z določbami III.A poglavja tega
zakona.

Zakon o detektivski dejavnosti – ZDD (Uradni
list RS, št. 32/94)
vsebuje naslednje prehodne in končne določbe:
»VIII. PREHODNE IN KONČNE DOLOČBE
29. člen
Podjetja, registrirana za detektivsko
dejavnost, mo­rajo v roku enega leta po uveljavitvi tega zakona svojo
organiziranost in dejavnost uskladiti s tem zakonom ter pridobiti potrebne
licence po tem zakonu.
30. člen
Zbornica se mora ustanoviti v skladu s tem
zakonom v enem letu po njegovi uveljavitvi in v roku šestih mesecev po
ustanovitvi določiti program preizkusa znanja, kodeks poklicne etike, obrazec
izkaznice in vzpostaviti evidenco iz 5. člena tega zakona.
Dokler zbornica ne začne z delom, opravlja
njene naloge iz 1. in 2. točke prvega odstavka ter 3., 5. in 6. točke drugega odstavka 5. člena tega zakona Ministrstvo za notranje zadeve.
31. člen
Ta zakon začne
veljati petnajsti dan po objavi v Uradnem listu Republike Slovenije.«.

Zakon o spremembah in dopolnitvah zakona o
detektivski dejavnosti – ZDD-A (Uradni list RS, št. 96/02)
vsebuje naslednje prehodne in končne določbe:
»PREHODNE IN KONČNE DOLOČBE
20. člen
Delavci ministrstva, pristojnega za
notranje zadeve, ki so opravljali nadzor nad izvajanjem zakona o detektivski
dejavnosti do uveljavitve tega zakona, nadaljujejo s svojim delom do imenovanja
v inšpektorje, vendar najdlje dve leti od uveljavitve tega zakona.
Do izdaje predpisa iz drugega odstavka 22.a
člena zakona se inšpektor izkazuje s pooblastilom ministra, pristojnega za
notranje zadeve.
Detektivska zbornica Republike Slovenije
mora uskladiti svoj statut in druge akte, sprejete na njegovi podlagi, v šestih
mesecih po uveljavitvi tega zakona.
Minister, pristojen za notranje zadeve,
izda predpise iz drugega odstavka 11. člena, petega odstavka 22. člena ter
drugega in tretjega odstavka 22.a člena zakona v šestih mesecih po uveljavitvi
tega zakona.
21. člen
Določba 2. člena tega zakona se začne
uporabljati dvanajst mesecev po uveljavitvi tega zakona.
Določbe 16.a do 16.e člena ter določbe
druge in tretje alinee 23. člena zakona, ki se nanašajo na evidence tujih
detektivov, se začnejo uporabljati z dnem pristopa Republike Slovenije k
Evropski uniji.
22. člen
Ta zakon začne
veljati petnajsti dan po objavi v Uradnem listu Republike Slovenije.«.

Zakon o spremembah in dopolnitvah Zakona o
detektivski dejavnosti – ZDD-B (Uradni list RS, št. 90/05)
vsebuje naslednjo prehodno in končno določbo:
»4. člen
Postopki obravnave prošenj za izdajo
licence detektiva, vloženih do uveljavitve tega zakona, o katerih do
uveljavitve tega zakona še ni bilo odločeno, se dokončajo po dosedanjih
predpisih.
5. člen
Ta zakon začne
veljati petnajsti dan po objavi v Uradnem listu Republike Slovenije.«.

Zakon o spremembah in dopolnitvah Zakona o
detektivski dejavnosti – ZDD-C (Uradni list RS, št. 60/07) vsebuje
naslednjo končno določbo:
»KONČNA DOLOČBA
4. člen
Ta zakon začne
veljati petnajsti dan po objavi v Uradnem listu Republike Slovenije.«.

Zakon o spremembah in dopolnitvah Zakona o
detektivski dejavnosti – ZDD-D (Uradni list RS, št. 29/10)
vsebuje naslednjo končno določbo: 
»KONČNA DOLOČBA
10. člen
Ta zakon začne veljati petnajsti dan po
objavi v Uradnem listu Republike Slovenije.«.