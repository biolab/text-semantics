1. člen
Za volitve predstavnikov lokalnih interesov
v državni svet se določi 22 volilnih enot, v katerih se voli 22 članov
državnega sveta.
V vsaki volilni enoti se voli po en član.
2. člen
Volilne enote se oblikujejo za območje ene
ali več občin.
3. člen
Za volitve predstavnikov lokalnih interesov
v državni svet se določijo naslednje volilne enote in občine, v katerih so
sedeži volilnih enot:
1.     
volilna enota obsega območja občin: Ljubljana Bežigrad, Ljubljana Center,
Ljubljana Moste-Polje, Ljubljana Šiška, Ljubljana Vič-Rudnik (sedež: Ljubljana
Center);
2.     
volilna enota obsega območja občin: Domžale, Kamnik, Litija (sedež:
Kamnik);
3.     
volilna enota obsega območji občin: Maribor in Pesnica (sedež: Maribor);
4.     
volilna enota obsega območji občin: Slovenska Bistrica in Ruše (sedež:
Slovenska Bistrica);
5.     
volilna enota obsega območja občin: Celje, Laško, Slovenske Konjice,
Šentjur pri Celju, Šmarje pri Jelšah, Žalec (sedež: Celje);
6.     
volilna enota obsega območji občin: Mozirje in Velenje (sedež: Velenje);
7.     
volilna enota obsega območje občine Ptuj (sedež: Ptuj);
8.     
volilna enota obsega območja občin: Ormož, Ljutomer, Gornja Radgona,
Lenart (sedež: Ljutomer);
9.     
volilna enota obsega območja občin: Kranj, Tržič, Škofja Loka (sedež:
Kranj);
10.  
volilna enota obsega območji občin: Jesenice in Radovljica (sedež:
Jesenice);
11.  
volilna enota obsega območji občin: Murska Sobota in Lendava (sedež:
Murska Sobota);
12.  
volilna enota obsega območji občin: Nova Gorica in Ajdovščina (sedež:
Nova Gorica);
13.  
volilna enota obsega območji občin: Tolmin in Idrija (sedež: Tolmin);
14.  
volilna enota obsega območji občin: Novo mesto in Trebnje (sedež: Novo
mesto);
15.  
volilna enota obsega območji občin: Črnomelj in Metlika (sedež:
Metlika);
16.  
volilna enota obsega območja občin: Postojna, Ilirska Bistrica, Sežana
(sedež: Sežana);
17.  
volilna enota obsega območja občin: Vrhnika, Logatec, Cerknica (sedež:
Logatec);
18.  
volilna enota obsega območja občin: Koper, Izola, Piran (sedež: Koper);
19.  
volilna enota obsega območja občin: Slovenj Gradec, Dravograd, Ravne na
Koroškem, Radlje ob Dravi (sedež: Slovenj Gradec);
20.  
volilna enota obsega območja občin: Krško, Brežice, Sevnica (sedež:
Krško);
21.  
volilna enota obsega območja občin: Trbovlje, Hrastnik, Zagorje ob Savi
(sedež: Trbovlje);
22.  
volilna enota obsega območja občin: Kočevje, Ribnica, Grosuplje (sedež:
Grosuplje).
4. člen
Ta zakon začne veljati naslednji dan po
objavi v Uradnem listu Republike Slovenije.
Št. 004-01/92-7/3
Ljubljana, dne 29. septembra
1992.
Skupščina
Republike Slovenije
Predsednik
dr. France Bučar l. r.