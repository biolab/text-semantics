1. člen
S tem zakonom se urejajo vprašanja
nasledstva Repu­blike Slovenije v Mednarodni banki za obnovo in razvoj (v
nadaljnjem besedilu: IBRD), v Mednarodni finančni korporaciji (v nadaljnjem
besedilu: IFC), v Mednarodnem združenju za razvoj (v nadaljnjem besedilu: IDA)
in v Mednarodni agenciji za zavarovanje investicij (v nadalj­njem besedilu:
MIGA) v skladu s pogoji, kot so navedeni v pismu predsednika Svetovne banke z
dne 15. januarja 1993.
2. člen
Na ozemlju Republike Slovenije veljajo
določbe sta­tutov IBRD, IFC, IDA in konvencije o ustanovitvi MIGA z močjo
zakona.
3. člen
Vlada Republike Slovenije potrdi sklepe
organov IBRD, IFC, IDA in MIGA o uresničitvi nasledstva in izda potrebne
dokumente in izvede opravila, ki so skladno s statuti iz prejšnjega člena za to
potrebna.
4. člen
Ministrstvo za finance je fiskalni agent
Republike Slovenije v skladu z drugim odstavkom 3. člena statuta IBRD.
Ministrstvo za finance izvršuje za Republiko Slo­venijo vse operacije in
transakcije po statutu IBRD.
Ministrstvo za finance je pooblaščeni
naslov za komu­niciranje z IFC, IDA in MIGA po določbah njihovih aktov iz 2.
člena tega zakona.
Banka Slovenije je depozitar sredstev in
premoženja IBRD, IFC, IDA in MIGA za Republiko Slovenijo.
5. člen
Delnice IBRD, IFC in MIGA ter vloga in
prispevki v IDA po stanju, kot ga potrdi letna skupščina IDA, so premoženje
Republike Slovenije v skrbi Ministrstva za finance.
Sredstva za plačilo dospevajočih obveznosti
Repu­blike Slovenije za vplačilo delnic in članskih vlog po sklepih o splošnih
povečanjih kapitala in potrebna sred­stva za vplačila delniških vlog, ki jih
Republika Slovenija nasledi s tem zakonom, se zagotavljajo v proračunu
Republike Slovenije za ustrezna leta.
Ministrstvo za finance izda in deponira v
Banki Slovenije brezobrestne, neprenosne zadolžnice za del vrednosti delnic, ki
se vplačuje v valuti Republike Slove­nije.
6. člen
Minister za finance je guverner za
Republiko Slove­nijo v IBRD, IFC, IDA in MIGA.
Vlada Republike Slovenije imenuje na predlog
guver­nerja namestnike guvernerja za Republiko Slovenijo za IBRD, IFC, IDA in
MIGA.
7. člen
Vlada Republike Slovenije lahko določi
natančnejše pogoje in odgovornosti za izvrševanje pravic in obveznosti do IBRD,
upoštevaje ta zakon in uradne akte IBRD.
8. člen
Ta zakon prične veljati naslednji dan po
objavi v Uradnem listu Republike Slovenije.
Št. 450-03/93-14/1-1
Ljubljana, dne 24. februarja
1993.
Predsednik
Državnega zbora
Republike Slovenije
mag. Herman Rigelnik l. r