1. člen
Določbe kazenskega zakona SFRJ, zakona o
gospodarskih prestopkih, zakona o kazenskem postopku, zakona o pravdnem postopku,
zakona o izvršilnem postopku, zakona o splošnem upravnem postopku, zakona o
upravnih sporih ter vseh zveznih predpisov, s katerimi so določeni gospodarski
prestopki, ki se v Republiki Sloveniji v skladu z določbami prvega odstavka 4.
člena in prvega odstavka 20. člena ustavnega zakona za izvedbo Temeljne ustavne
listine o samostojnosti in neodvisnosti Republike Slovenije (Uradni list RS,
št. 1/91-I) do izdaje ustreznih predpisov Republike Slovenije, smiselno uporabljajo
kot republiški predpisi, se glede predpisanih denarnih kazni ter drugih
denarnih zneskov, uporabljajo tako, kot določa ta zakon.
Določbe kazenskega zakona Republike
Slovenije in vseh predpisov Republike Slovenije, s katerimi so določeni
gospodarski prestopki, se glede predpisanih denarnih zneskov in denarnih kazni,
spremenijo tako, kot določa ta zakon.
2. člen
V kazenskem zakonu SFRJ (Uradni list SFRJ,
št. 44/76, 34/84, 74/87, 57/89, 3/90 in 38/90) se zneski denarnih kazni v prvem
in tretjem odstavku 39. člena, 6. točki prvega odstavka 43. člena, 5. točki
drugega odstavka 48. člena in tretjem odstavku 50. člena ter denarni zneski, ki
se nanašajo na zakonske znake kaznivih dejanj v prvem odstavku 167. člena,
prvem in drugem odstavku 172. člena, drugem in tretjem odstavku 174. člena,
drugem in tretjem odstavku 175. člena, drugem in tretjem odstavku 176. člena,
prvem in drugem odstavku 182. člena ter drugem in tretjem odstavku 223. člena,
zvišajo za desetkrat.
3. člen
Za vštevanje pripora in drugih vrst odvzema
prostosti v zvezi s kaznivim dejanjem v denarno kazen po sodbah, pravnomočno
izdanih do dneva uveljavitve tega zakona, veljajo določbe tega zakona.
Za spremembo denarne kazni v zapor po
sodbah, pravnomočno izdanih do dneva uveljavitve tega zakona, veljajo predpisi,
ki so veljali ob izdaji sodbe.
4. člen
V kazenskem zakonu Republike Slovenije
(Uradni list SRS, št. 12/77, 3/78, 19/84, 47/87, 33/89 in 5/90) se denarni
zneski, ki se nanašajo na zakonske znake kaznivih dejanj v 127. členu, 129.
členu, drugem odstavku 130. člena, tretjem in četrtem odstavku 133. člena,
drugem odstavku 138. člena, drugem in tretjem odstavku 141. člena, drugem
odstavku 148. člena, prvem, drugem in tretjem odstavku 152. člena, drugem
odstavku 165. člena, drugem in tretjem odstavku 166. člena, drugem odstavku
167. člena, drugem odstavku 168. člena, drugem, četrtem in petem odstavku 169.
člena, drugem, tretjem in četrtem odstavku 171. člena, tretjem odstavku 176.
člena, drugem odstavku 177. člena, drugem odstavku 178. člena, četrtem in petem
odstavku 191. člena, prvem odstavku 192. člena, drugem odstavku 200. člena in v
drugem odstavku 203. člena, zvišajo za desetkrat.
5. člen
V zakonu o gospodarskih prestopkih (Uradni
list SFRJ, št. 4/77, 14/85, 74/87, 57/89 in 3/90) se zneski denarne kazni v
drugem in tretjem odstavku 22. člena, drugem odstavku 27. člena, drugem
odstavku 59. člena, 82. členu, prvem odstavku 97. člena, tretjem odstavku 98.
člena, 136. členu in v drugem odstavku 147. člena, zvišajo za dvajsetkrat.
V prvem in tretjem odstavku 18. člena ter v
tretjem odstavku 135. člena zakona o gospodarskih prestopkih se najmanjše mere
denarnih kazni zvišajo za dvajsetkrat, največje mere pa za
dvestoštiridesetkrat.
6. člen
V vseh zveznih predpisih, izdanih do
25. junija 1991, ki se v Republiki Sloveniji smiselno uporabljajo kot
republiški predpisi, s katerimi so določeni gospodarski prestopki, se
predpisane denarne kazni za gospodarske prestopke pravnih oseb in odgovornih
oseb valorizirajo tako, da se pravna oseba kaznuje z denarno kaznijo od 30.000
tolarjev do 108,000.000
tolarjev, odgovorna oseba pa z denarno kaznijo od 6.000 tolarjev do 6,000.000 tolarjev.
Če je v predpisu določena spodnja meja
denarne kazni za pravno osebo ali za odgovorno osebo višja kot je po prejšnjem
odstavku valorizirana spodnja meja denarne kazni, se glede predpisane spodnje
meje denarne kazni ne uporabljajo določbe tega zakona.
7. člen
V vseh veljavnih predpisih Republike
Slovenije, izdanih do uveljavitve tega zakona, s katerimi so določeni
gospodarski prestopki, se predpisane denarne kazni za gospodarske prestopke
pravnih oseb in odgovornih oseb spremenijo na način, kot je določen v prejšnjem
členu.
8. člen
V zakonu o kazenskem postopku (Uradni list
SFRJ, št. 4/77, 14/85, 74/87, 57/89 in 3/90) se znesek denarne kazni za
disciplinsko kršitev v prvem odstavku 78. člena, prvem odstavku 144. člena,
prvem odstavku 180. člena, drugem odstavku 211. člena, prvem in drugem odstavku
237. člena, drugem odstavku 243. člena, prvem odstavku 295. člena in tretjem
odstavku 303. člena, zviša za petdesetkrat.
9. člen
V zakonu o pravdnem postopku (Uradni list
SFRJ, št. 4/77, 36/80, 69/82, 58/84, 74/87, 57/89, 20/90 in 27/90) se denarni
zneski, ki se nanašajo na vrednost spornega predmeta ali na višino sporne
denarne terjatve v prvem odstavku 43. člena, 91. členu, drugem in tretjem
odstavku 382. člena, prvem odstavku 447. člena, prvem odstavku 458. člena, 460.
členu, prvem in drugem odstavku 464. člena, prvem odstavku 494. člena, prvem
odstavku 497. člena in v prvem odstavku 502. člena, zvišajo za desetkrat,
znesek denarne kazni za disciplinsko kršitev v prvem odstavku 110. člena, prvem
in drugem odstavku 248. člena, prvem odstavku 255. člena, 316. členu in v prvem
odstavku 318. člena, pa se zviša za petdesetkrat.
10. člen
Če sta bila pred uveljavitvijo tega zakona
na prvi stopnji izdana sodba ali sklep, s katerim se je postopek pred sodiščem
prve stopnje končal, se postopek nadaljuje po določbah zakona o pravdnem
postopku, ki so se uporabljale do uveljavitve tega zakona.
Če je bila po uveljavitvi tega zakona
odločba sodišča prve stopnje iz prejšnjega odstavka razveljavljena, se postopek
nadaljuje po tem zakonu.
O reviziji zoper pravnomočno odločbo
sodišča druge stopnje v postopku, ki je bil začet pred uveljavitvijo tega
zakona, se odloči po določbah zakona o pravdnem postopku, ki so se uporabljale
do uveljavitve tega zakona.
11. člen
V zakonu o izvršilnem postopku (Uradni list
SFRJ, št. 20/78, 6/82, 74/87, 57/89, 20/90 in 27/90) se znesek denarne kazni za
fizično osebo in za pravno osebo v drugem odstavku 225. člena, zviša za
dvajsetkrat.
12. člen
V zakonu o splošnem upravnem postopku
(Uradni list SFRJ, št. 47/86 – prečiščeno besedilo) se znesek denarne kazni za
disciplinsko kršitev v tretjem odstavku 73. člena, prvem odstavku 111. člena,
prvem in drugem odstavku 181. člena, prvem odstavku 192. člena in tretjem
odstavku 293. člena, valorizira tako, da znaša predpisana denarna kazen do
25.000 tolarjev, znesek denarne kazni v tretjem odstavku 286. člena pa se
valorizira tako, da znaša predpisana denarna kazen do 100.000 tolarjev.
13. člen
V zakonu o upravnih sporih (Uradni list
SFRJ, št. 4/77 in 60/77) se znesek denarne kazni za odgovorno osebo v tretjem
odstavku 76. člena valorizira tako, da znaša predpisana denarna kazen do
100.000 tolarjev.

Zakon o valorizaciji denarnih kazni za kazniva
dejanja in gospodarske prestopke ter drugih denarnih zneskov (Uradni list RS,
št. 55/92)
vsebuje naslednjo končno določbo:
»14. člen
Ta zakon začne veljati petnajsti dan po
objavi v Uradnem listu Republike Slovenije.«.

Zakon o
spremembah zakona o
valorizaciji denarnih kazni za kazniva dejanja in gospodarske prestopke ter
drugih denarnih zneskov (Uradni list RS, št. 66/93)
vsebuje naslednjo končno določbo:
»3. člen
Ta zakon začne veljati naslednji dan po
objavi v Uradnem listu Republike Slovenije.«.