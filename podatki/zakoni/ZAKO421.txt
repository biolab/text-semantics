I. SPLOŠNE DOLOČBE
1. člen
Ta zakon ureja:
-       
višino sredstev, pridobljenih iz naslova kupnine, ki se razporedijo za posamezne
namene iz 33. člena zakona o lastninskem preoblikovanju podjetij (Uradni list
RS, št. 55/92, 7/93, 31/93 in 32/94 - odločba US) in tega zakona;
-       
način ter pogoje za dodelitev navedenih sredstev;
-       
ustanovitev in poslovanje ter pravice in obveznosti sklada za regionalni
razvoj ter ohranitev poseljenosti slovenskega podeželja.
2. člen
Za kupnino po tem zakonu se štejejo:
-       
likvidna oziroma denarna sredstva in prihodki iz upravljanja z
vrednostnimi papirji, ki jih Sklad Republike Slovenije za razvoj pridobi v
postopkih lastninskega preoblikovanja na podlagi zakona o lastninskem
preoblikovanju podjetij in zakona o privatizaciji pravnih oseb v lasti Sklada
Republike Slovenije za razvoj in obveznostih Agencije Republike Slovenije za
prestrukturiranje in privatizacijo;
-       
sredstva, ki jih Sklad Republike Slovenije za razvoj pridobi s prodajo
poslovno nepotrebnih sredstev, materialnih naložb, dolgoročnih finančnih naložb
ter prodajo oziroma izterjavo terjatev iz poslovanja v drugih republikah bivše
Jugoslavije, ki so jih podjetja v postopkih lastninskega preoblikovanja s
pogodbo prenesla na Sklad Republike Slovenije za razvoj.
Ne glede na določbo prejšnjega odstavka se
za kupnino po tem zakonu ne štejejo sredstva, ki jih Sklad Republike Slovenije
za razvoj pridobi s prodajo sredstev iz druge alinee prejšnjega odstavka
pooblaščenim investicijskim družbam oziroma državljanom Republike Slovenije za
lastniške certifikate.
Sredstva kupnine so sestavni del prihodkov
državnega proračuna. Navedena sredstva se v bilanci prihodkov in odhodkov
državnega proračuna, kakor tudi v bilanci stanja, izkazujejo kot kapitalske
naložbe Republike Slovenije v pravne osebe iz prve, druge, četrte in pete
alinee 4. člena tega zakona oziroma v bilanci stanja kot obveznosti do
upravičencev iz tretje in šeste alinee 4. člena tega zakona.
II. NAMENI, ZA KATERE SE LAHKO UPORABI KUPNINA TER VIŠINA
SREDSTEV, KI SE RAZPOREDIJO ZA POSAMEZNE NAMENE
3. člen
Kupnina se, v višini določeni v 7. členu
tega zakona, uporabi za namene, določene v 33. členu zakona o lastninskem
preoblikovanju podjetij.
Ne glede na določbo prejšnjega odstavka, se
del kupnine v višini, določeni v deseti alinei 7. člena tega zakona, uporabi za
poravnavo obveznosti upravičencem po zakonu o denacionalizaciji (Uradni list
RS, št. 27/91-I, 56/92 - odločba US, 13/93 - odločba US in 31/93).
4. člen
Upravičenci do dela kupnine, v višini
določeni v 7. členu tega zakona so:
-       
ministrstvo, pristojno za gospodarstvo;
-       
Ekološko razvojni Sklad Republike Slovenije, ustanovljen z zakonom o
varstvu okolja (Uradni list RS, št. 32/93);
-       
Sklad za poplačilo vojne odškodnine, ustanovljen s posebnim zakonom;
-       
Sklad za spodbujanje regionalnega razvoja in ohranitev poseljenosti
slovenskega podeželja, ustanovljen s tem zakonom;
-       
Sklad Republike Slovenije za razvoj malega gospodarstva, ustanovljen z
zakonom o razvoju malega gospodarstva (Uradni list RS, št. 18/91-I);
-       
Slovenski odškodninski sklad, ustanovljen z zakonom o Slovenskem
odškodninskem skladu (Uradni list RS, št. 7/93 in 48/94).
5. člen
O uporabi dela kupnine namenjenega za:
-       
sanacijo podjetij in gospodarstva;
-       
spodbujanje in kreditiranje izvoza;
-       
ustvarjanje gospodarske osnove za avtohtone narodne skupnosti ter
-       
investicije v javni sektor gospodarstva odločata neposredno pristojni
ministrstvi, in sicer:
- 
o uporabi oziroma dodelitvi sredstev za sanacijo podjetij in
gospodarstva ter investicije v javni sektor gospodarstva - ministrstvo, pristojno
za gospodarske dejavnosti;
- 
o uporabi oziroma dodelitvi sredstev za spodbujanje in kreditiranje
izvoza ter ustvarjanju gospodarske osnove za avtohtoni narodni skupnosti -
ministrstvo, pristojno za ekonomske odnose in razvoj.
Ne glede na določbo prejšnjega odstavka
lahko pristojni ministrstvi s soglasjem Vlade Republike Slovenije (v nadaljnjem
besedilu: vlada) odločanje o dodelitvi sredstev za namene iz prve in druge
alinee prejšnjega odstavka deloma ali v celoti preneseta na Sklad Republike
Slovenije za razvoj oziroma na Slovensko izvozno družbo, družbo za zavarovanje
in financiranje izvoza d.d..
6. člen
Sklad Republike Slovenije za razvoj
ugotavlja višino pridobljene kupnine na podlagi posebne bilance pritoka
sredstev iz naslova kupnine, ki jo izdela za vsako četrtletje. Tako ugotovljeno
kupnino mora Sklad Republike Slovenije za razvoj nakazati v državni proračun
najkasneje v roku pet dni po preteku vsakega četrtletja.
Razporeditev sredstev iz prejšnjega
odstavka v skladu z določbo 7. člena tega zakona se opravi najkasneje v roku
deset dni po vplačilu sredstev v državni proračun.
Ne glede na določbo prejšnjega odstavka se
razporeditev sredstev za kapitalske naložbe opravi najkasneje v roku deset dni
po vsakokratnem sklepu vlade o dokapitalizaciji posamezne pravne osebe. Sklep o
dokapitalizaciji sprejme vlada najkasneje v roku 20 dni po vplačilu sredstev v
državni proračun.
7. člen
Kupnina se razporedi za posamezne namene v
naslednji višini:
-       
za tehnološke in razvojne projekte se ministrstvu, pristojnemu za
gospodarstvo nameni 8,5% kupnine;
-       
za ekološke investicije se Ekološko razvojnemu skladu Republike
Slovenije nameni 8,5% kupnine;
-       
za plačilo vojne odškodnine in odškodnine po zakonu o popravi krivic se
skladu za poplačilo vojne odškodnine nameni 8,5% kupnine;
-       
za regionalni razvoj in ohranjanje poseljenosti slovenskega podeželja se
skladu za spodbujanje regionalnega razvoja in ohranitev poseljenosti
slovenskega podeželja nameni 11,5% kupnine;
-       
za razvoj malega gospodarstva se skladu Republike Slovenije za razvoj
malega gospodarstva nameni 9,5% kupnine;
-       
za sanacijo podjetij in gospodarstva se nameni 13% kupnine;
-       
za spodbujanje in kreditiranje izvoza se nameni 25% kupnine;
-       
za investicije v javni sektor gospodarstva se nameni 6% kupnine;
-       
za ustvarjanje gospodarske osnove za avtohtoni narodni skupnosti se
nameni 2,5% kupnine ter
-       
za poravnavo obveznosti upravičencem po zakonu o denacionalizaciji se
nameni 7% kupnine.
Sredstva iz naslova kupnine, namenjena za
sanacijo gospodarstva, spodbujanje in kreditiranje izvoza in investicije v
javni sektor gospodarstva se zbirajo na posebnem računu pri ministrstvu,
pristojnem za gospodarstvo, ločeno od ostalih proračunskih sredstev. Sredstva
iz naslova kupnine za regionalni razvoj in ohranjanje poseljenosti slovenskega
podeželja ter za ustvarjanje gospodarske osnove za avtohtoni narodni skupnosti
se zbirajo na posebnem računu Javnega sklada za regionalni razvoj in ohranjanje
poseljenosti slovenskega podeželja.
Likvidnostne presežke sredstev na posebnih
računih pristojnega ministrstva iz prejšnjega odstavka do njihove namenske uporabe upravlja
ministrstvo pristojno za finance. Prihodki od upravljanja s
prostimi denarnimi sredstvi se vplačujejo na posebna računa iz prejšnjega
odstavka.
7.a člen
Sredstva iz naslova kupnine, ki se vračajo
v obliki anuitet za dodeljena posojila za ustvarjanje gospodarske osnove za
avtohtoni narodni skupnosti po letu 2001, se zbirajo na posebnem računu Javnega
sklada za regionalni razvoj in ohranjanje poseljenosti slovenskega podeželja.
Anuitete iz sredstev, dodeljenih v letih
1991, 1992, 1993 in 1994 na osnovi zakona o spodbujanju razvoja demografsko
ogroženih območij v Republiki Sloveniji (Uradni list RS, št. 48/90, 3/91 in
12/92), se zbirajo na splošnem računu Javnega sklada za regionalni razvoj in
ohranjanje poseljenosti slovenskega podeželja.
Sredstva iz naslova kupnine iz devete
alinee prvega odstavka 7. člena tega zakona vključno s sredstvi iz naslova
kupnine iz prvega odstavka tega člena, se lahko uporabijo tudi za financiranje
in sofinanciranje razvojnih programov narodnih skupnosti v okviru programov
čezmejnega sodelovanja.
Za pripravljanje predloga letnega programa
ter za oblikovanje predlogov za javni razpis za sredstva, ki se zbirajo na
posebnem računu iz prejšnjega člena, se ustanovi poseben odbor, ki ga
sestavljajo: dva predstavnika italijanske narodne skupnosti, dva predstavnika
madžarske narodne skupnosti, po en predstavnik pooblaščenih regionalnih
razvojnih agencij, pristojnih za narodnostno mešani območji in predstavnik
Javnega sklada za regionalni razvoj in ohranjanje poseljenosti slovenskega
podeželja.
Sredstva se dodeljujejo na podlagi javnega
razpisa in posebnega letnega programa, o katerem podata mnenje Obalna
samoupravna skupnost italijanske narodnosti in Pomurska madžarska samoupravna
narodna skupnost Lendava.
III. NAČIN IN POGOJI ZA DODELJEVANJE SREDSTEV
8. člen
Sredstva iz naslova kupnine za ustvarjanje
gospodarske osnove za avtohtoni narodni skupnosti se dodeljujejo kot povratna
sredstva v obliki posojil fizičnim in pravnim osebam na narodnostno mešanih
območjih.
Ne glede na določilo prejšnjega odstavka se
lahko sredstva iz naslova kupnine in anuitet, namenjenih ustvarjanju
gospodarske osnove za avtohtoni narodni skupnosti na narodnostno mešanih
območjih, dodeljujejo tudi v obliki nepovratnih sredstev oziroma kot
kombinacija obeh načinov. 
Sredstva iz naslova kupnine iz prvega in
drugega odstavka tega člena se fizičnim in pravnim osebam na narodnostno
mešanih območjih dodeljujejo v skladu z 21. členom zakona o spodbujanju
skladnega regionalnega razvoja (Uradni list RS, št. 60/99).
9. člen
Ne glede na določbo prejšnjega člena se
sredstva iz 7. člena tega zakona, ki so namenjena:
-       
plačilu vojne odškodnine, poravnavi obveznosti upravičencem po zakonu o
popravi krivic, poravnavi obveznosti upravičencem po zakonu o denacionalizaciji
dodeljujejo kot nepovratna sredstva;
-       
za sanacijo podjetij in gospodarstva, lahko uporabijo tudi za kapitalske
naložbe v podjetja, sredstva namenjena spodbujanju izvoza pa se lahko uporabijo
tudi za kapitalsko naložbo v Slovensko izvozno družbo, družbo za zavarovanje in
financiranje izvoza d.d., oziroma za zagotavljanje začetnih sredstev za
oblikovanje varnostnih rezerv, ki jih družbi zagotavlja Republika Slovenija in
imajo značaj dolgoročne obveznosti družbe
-       
za investicije v javni sektor gospodarstva, lahko uporabijo za
kapitalske naložbe v javna podjetja;
-       
za razvoj malega gospodarstva, lahko uporabijo tudi za oblikovanje
varnostnih rezerv Sklada Republike Slovenije za razvoj malega gospodarstva;
-       
poravnavi obveznosti upravičencem po zakonu o denacionalizaciji, zaradi
vrnitve cerkve Sv. Jožefa v Ljubljani denacionalizacijskemu upravičencu v
naravi, po sklepu Vlade Republike Slovenije uporabijo za nakup nadomestnih
prostorov za “Filmski studio Viba film”.
O uporabi sredstev iz druge, tretje in
četrte alinee prejšnjega odstavka odloča Vlada Republike Slovenije.
10. člen
Upravičenci iz 4. člena tega zakona oziroma
ministrstvi iz 5. člena tega zakona morajo pri dodeljevanju posojil po tem
zakonu upoštevati naslednje kriterije:
-       
ohranitev realne vrednosti dodeljenih sredstev;
-       
donosnost (profitabilnost) projekta, za katerega se dodeljujejo
sredstva;
-       
finančno konstrukcijo projekta, za katerega se dodeljujejo sredstva
(obseg lastnih sredstev pravne osebe namenjenih financiranju projekta, obseg in
vrsta drugih virov financiranja);
-       
razvojna naravnanost projekta, za katerega se dodeljujejo sredstva
(uvajanje novih tehnologij, inovacij, nastopanje na novih tržiščih, odpiranje
novih delovnih mest);
-       
ekološka naravnanost projekta, za katerega se dodeljujejo sredstva
(varčevanje z energijo, neonesnaževanje okolja);
-       
boniteta pravne osebe, kateri se dodeljujejo sredstva (sposobnost nuditi
ustrezne inštrumente zavarovanja vračila dodeljenih sredstev).
Vlada, na predlog pristojnega ministrstva
iz 5. člena tega zakona, določi merila, pogoje in postopek za dodeljevanje
sredstev za posamezne namene iz tega zakona v okviru kriterijev iz prejšnjega
odstavka.
Pri določanju meril in pogojev mora vlada
določiti tudi pogoje, pod katerimi sodelujejo pri dodeljevanju posojil
podjetja, ki so na Sklad Republike Slovenije za razvoj prenesla terjatve iz
poslovanja v drugih republikah bivše Jugoslavije.
11. člen
Dodelitev sredstev iz šeste, sedme, osme in
devete alinee 7. člena tega zakona se opravi na podlagi javnega razpisa, ki se
objavi najmanj enkrat letno.
Pristojni ministrstvi iz 5. člena tega zakona
morata pred izdajo javnega razpisa predložiti vladi v potrditev polletni načrt
porabe sredstev pridobljenih na podlagi tega zakona.
O višini zbranih sredstev ter njihovi
uporabi morajo skladi oziroma ministrstvi iz 5. člena tega zakona poročati
Državnemu zboru enkrat letno.
IV. SKLAD ZA REGIONALNI RAZVOJ IN OHRANITEV POSELJENOSTI
SLOVENSKEGA PODEŽELJA
12. člen
Za spodbujanje razvoja razvojno šibkih in
razvojno nestabilnih območij (v nadaljnjem besedilu: uravnoteženega
regionalnega razvoja) ter za ohranjanje poseljenosti slovenskega podeželja, se
ustanovi sklad za regionalni razvoj in ohranitev poseljenosti slovenskega
podeželja (v nadaljnjem besedilu: sklad).
Sklad je javnopravna oseba, ki posluje kot
družba z omejeno odgovornostjo. (prenehal
veljati)
Firma sklada se glasi: sklad za regionalni
razvoj in ohranitev poseljenosti slovenskega podeželja, d.o.o. (prenehal
veljati)
Sedež sklada je v Ribnici na Dolenjskem. (prenehal
veljati)
Ustanovitelj sklada je Republika Slovenija.
13. člen
(prenehal
veljati)
14. člen
Sredstva za poslovanje sklada se
zagotavljajo:
-       
iz sredstev, pridobljenih na podlagi tega zakona;
-       
z namenskimi donacijami domačih in tujih pravnih in fizičnih oseb;
-       
iz prihodkov, ustvarjenih z lastnim poslovanjem;
-       
iz drugih virov v skladu z zakonom.
Sklad zbrana sredstva v enakem deležu
dodeljuje spodbujanju uravnoteženega regionalnega razvoja in ohranjanju
poseljenosti slovenskega podeželja.
15. člen
(prenehal veljati)
16. člen
(prenehal veljati)
17. člen
Naložbam za spodbujanje uravnoteženega
regionalnega razvoja in za ohranjanje poseljenosti slovenskega podeželja sklad:
-       
dodeljuje kredite z ugodno obrestno mero;
-       
daje garancije za bančne kredite.
18. člen
Sklad dodeljuje sredstva na podlagi javnega
razpisa, ki ga razpiše najmanj enkrat letno. Pri izboru naložb za ohranjanje
poseljenosti slovenskega podeželja upošteva sklad letni program dejavnosti
celostnega razvoja slovenskega podeželja.
Podrobnejše pogoje za pridobitev in
dodeljevanje sredstev, s katerimi upravlja in razpolaga sklad, določi sklad s
pravilnikom.
19. člen
(prenehal veljati)
20. člen
(prenehal veljati)
21. člen
(prenehal veljati)
22. člen
(prenehal veljati)
23. člen
(prenehal veljati)
24. člen
(prenehal veljati)
25. člen
(prenehal veljati)
26. člen
(prenehal veljati)

Zakon o uporabi sredstev pridobljenih iz
naslova kupnine na podlagi zakona o lastninskem preoblikovanju podjetij (Uradni
list RS, št. 45/95)
vsebuje naslednje prehodne in končne določbe:
»5. PREHODNE IN KONČNE DOLOČBE
27. člen
Če zakon ne določa drugače, se kot kupnina
štejejo sredstva pridobljena od dneva uveljavitve zakona o lastninskem
preoblikovanju podjetij oziroma zakona o privatizaciji pravnih oseb v lasti
sklada Republike Slovenije za razvoj in obveznostih Agencije Republike
Slovenije za prestrukturiranje in privatizacijo.
28. člen
Sklad Republike Slovenije za razvoj mora v
roku 30 dni po uveljavitvi tega zakona opraviti obračun pridobljenih sredstev
iz naslova kupnine do dneva uveljavitve tega zakona ter nakazati navedena
sredstva v proračun.
29. člen
Do konstituiranja sklada opravljata
pristojnosti tega sklada v zvezi z dodelitvijo sredstev, ki mu pripadajo po tem
zakonu, skupno ministrstvo, pristojno za ekonomske odnose in razvoj, in
ministrstvo, pristojno za kmetijstvo in gozdarstvo.
30. člen
Ta zakon začne veljati petnajsti dan po
objavi v Uradnem listu Republike Slovenije.«.

Zakon o spremembah in dopolnitvah zakona o
uporabi sredstev pridobljenih iz naslova kupnine na podlagi zakona o
lastninskem preoblikovanju podjetij (Uradni list RS, št. 34/96)
vsebuje naslednjo končno določbo:
»3. člen
Ta zakon začne veljati naslednji dan po
objavi v Uradnem listu Republike Slovenije.«.

Zakon o spodbujanju skladnega regionalnega
razvoja – ZSRR (Uradni list RS, št. 60/99)
vsebuje naslednjo končno določbo:
»30. člen
(uveljavitev
zakona)
Ta zakon začne veljati petnajsti dan po
objavi v Uradnem listu Republike Slovenije.«.

Zakon o javnih skladih – ZJS (Uradni list RS,
št. 22/00)
v zvezi s prenehanjem veljavnosti drugega, tretjega in četrtega odstavka 12.
člena, drugega odstavka 13. člena, 15. in 16. člena, 19. do 26. člena zakona določa:
»56. člen
(1) Z dnem uveljavitve tega zakona
prenehajo veljati: 
-       
[…]
-       
drugi, tretji in četrti odstavek 12. člena, drugi odstavek 13. člena,
15. in 16. člen, 19. do 26. člen zakona o uporabi sredstev pridobljenih iz
naslova kupnine na podlagi zakona o lastninskem preoblikovanju podjetij (Uradni
list RS, št. 45/95, 34/96), 
-       
[…]
uporabljajo pa se do preoblikovanja skladov
v javne sklade po prvem odstavku 57. člena tega zakona. 
[…]«;
ter vsebuje naslednjo končno določbo:
»61. člen
Ta zakon začne veljati petnajsti dan po
objavi v Uradnem listu Republike Slovenije.«.

Zakon o spremembah in dopolnitvah zakona o
uporabi sredstev pridobljenih iz naslova kupnine na podlagi zakona o
lastninskem preoblikovanju podjetij – ZUKLPP-B (Uradni list RS, št. 67/01)
dodaja 29. člen zakona:
»29.a člen
Ministrstvo, pristojno za gospodarstvo,
prenese v 15 dneh po uveljavitvi tega zakona vsa razpoložljiva sredstva iz
naslova kupnine za ustvarjanje gospodarske osnove za avtohtoni narodni
skupnosti in vse terjatve in obveznosti iz naslova do takrat dodeljenih
kreditov za ustvarjanje gospodarske osnove za avtohtoni narodni skupnosti na
Javni sklad za regionalni razvoj in ohranjanje poseljenosti slovenskega
podeželja.
Ministrstvo za finance, prenese v 15 dneh
po uveljavitvi tega zakona vse terjatve in obveznosti iz naslova zakona o
spodbujanju razvoja demografsko ogroženih območij v Republiki Sloveniji na
Javni sklad za regionalni razvoj in ohranjanje poseljenosti slovenskega
podeželja.«;
ter vsebuje naslednjo končno določbo:
»5. člen
Ta zakon začne veljati petnajsti dan po
objavi v Uradnem listu Republike Slovenije.«.

Zakon o spremembah in dopolnitvah zakona o
uporabi sredstev pridobljenih iz naslova kupnine na podlagi zakona o
lastninskem preoblikovanju podjetij – ZUKLPP-C (Uradni list RS, št. 47/02)
vsebuje naslednjo prehodno in končno določbo:
»3. člen
Sredstva, namenjena za Tehnološki razvojni
sklad Republike Slovenije, katerega pravni naslednik je Slovenska razvojna
družba, d.d., ki so ostala neporabljena, mora Slovenska razvojna družba, d.d.,
v roku 15 dni od uveljavitve tega zakona oziroma po vplačilu na račun SRD
vplačati v proračun Republike Slovenije, kot izredne nedavčne prihodke.
Vplačana sredstva se namenijo za spodbujanje razvoja tehnologij, za kar se pri
ministrstvu, pristojnem za gospodarstvo, odprejo nove proračunske postavke.
4. člen
Ta zakon začne veljati naslednji dan po
objavi v Uradnem listu Republike Slovenije.«.