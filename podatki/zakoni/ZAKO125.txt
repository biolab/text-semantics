I. SPLOŠNE DOLOČBE
1. člen
(prenehal
veljati)
2. člen
(prenehal
veljati)
3. člen
(prenehal
veljati)
4. člen
(prenehal
veljati)
5. člen
(prenehal
veljati)
6. člen
(prenehal
veljati)
7. člen
(prenehal
veljati)
8. člen
(prenehal
veljati)
9. člen
(prenehal
veljati)
10. člen
(prenehal
veljati)
11. člen
(prenehal
veljati)
II. LASTNINSKOPRAVNA RAZMERJA
12. člen
(razveljavljen)
13. člen
(razveljavljen)
14. člen
(razveljavljen)
15. člen
(razveljavljen)
Promet s stanovanji in stanovanjskimi hišami
16. člen
(prenehal
veljati)
17. člen
(razveljavljen)
Predkupna pravica
18. člen
(prenehal
veljati)
19. člen
(prenehal
veljati)
20. člen
(prenehal
veljati)
21. člen
(prenehal
veljati)
III. UPRAVLJANJE V VEČSTANOVANJSKIH HIŠAH
22. člen
(razveljavljen)
23. člen
(razveljavljen)
24. člen
(razveljavljen)
25. člen
(razveljavljen)
26. člen
(razveljavljen)
27. člen
(razveljavljen)
28. člen
(prenehal
veljati)
29. člen
(prenehal
veljati)
30. člen
(razveljavljen)
31. člen
(razveljavljen)
32. člen
(razveljavljen)
33. člen
(razveljavljen)
34. člen
(prenehal
veljati)
35. člen
(razveljavljen)
36. člen
(razveljavljen)
37. člen
(prenehal
veljati)
38. člen
(razveljavljen)
IV. STANOVANJSKA NAJEMNA RAZMERJA
39. člen
(prenehal
veljati)
40. člen
(prenehal
veljati)
Obvezne sestavine najemne pogodbe
41. člen
(prenehal
veljati)
Pravice in obveznosti lastnika stanovanja
42. člen
(prenehal
veljati)
43. člen
(prenehal
veljati)
Pravice in obveznosti najemnika stanovanja
44. člen
(prenehal
veljati)
45. člen
(prenehal
veljati)
46. člen
(prenehal
veljati)
47. člen
(prenehal
veljati)
48. člen
(prenehal
veljati)
49. člen
(prenehal
veljati)
50. člen
(prenehal
veljati)
51. člen
(prenehal
veljati)
Odpoved najemne pogodbe
52. člen
(prenehal
veljati)
53. člen
(prenehal
veljati)
54. člen
(prenehal
veljati)
55. člen
(prenehal
veljati)
56. člen
(prenehal
veljati)
57. člen
(prenehal
veljati)
58. člen
(prenehal
veljati)
59. člen
(prenehal
veljati)
Pravice in obveznosti najemnika in lastnika po prenehanju
najemnega razmerja
60. člen
(prenehal
veljati)
61. člen
(prenehal
veljati)
Stanovanjska najemnina
62. člen
(prenehal
veljati)
63. člen
(prenehal
veljati)
63.a člen
(prenehal
veljati)
64. člen
(prenehal
veljati)
65. člen
(prenehal
veljati)
66. člen
(prenehal
veljati)
V. SVET ZA VARSTVO PRAVIC NAJEMNIKOV IN STANOVANJSKA ZBORNICA
SLOVENIJE
Svet za varstvo pravic najemnikov
67. člen
(prenehal
veljati)
68. člen
(prenehal
veljati)
69. člen
(prenehal
veljati)
70. člen
(prenehal
veljati)
Stanovanjska zbornica Slovenije
71. člen
(prenehal
veljati)
72. člen
(prenehal
veljati)
73. člen
(prenehal
veljati)
74. člen
(prenehal
veljati)
VI. NALOGE IN PRISTOJNOSTI REPUBLIKE IN OBČIN
Nacionalni stanovanjski program
75. člen
(prenehal
veljati)
76. člen
(prenehal
veljati)
77. člen
(prenehal
veljati)
78. člen
(prenehal
veljati)
Stanovanjski sklad Republike Slovenije
79. člen
(prenehal
veljati)
80. člen
(prenehal
veljati)
81. člen
(prenehal
veljati)
82. člen
(prenehal
veljati)
83. člen
(prenehal
veljati)
84. člen
(prenehal
veljati)
85. člen
(prenehal
veljati)
86. člen
(prenehal
veljati)
87. člen
(prenehal
veljati)
88. člen
(prenehal
veljati)
89. člen
(prenehal
veljati)
Uporabniki sredstev sklada
90. člen
(prenehal
veljati)
91. člen
(prenehal
veljati)
92. člen
(prenehal
veljati)
93. člen
(prenehal
veljati)
94. člen
(prenehal
veljati)
95. člen
(prenehal
veljati)
96. člen
(prenehal
veljati)
Občinski stanovanjski program
97. člen
(prenehal
veljati)
98. člen
(prenehal
veljati)
99. člen
(prenehal
veljati)
Pomoč pri pridobitvi stanovanj
100. člen
(prenehal
veljati)
101. člen
(prenehal
veljati)
102. člen
(prenehal
veljati)
103. člen
(prenehal
veljati)
VII. INŠPEKCIJSKO NADZORSTVO
104. člen
(prenehal
veljati)
105. člen
(prenehal
veljati)
106. člen
(prenehal
veljati)
106.a člen 
(prenehal
veljati)
107. člen
(prenehal
veljati)
108. člen
(prenehal
veljati)
109. člen
(prenehal
veljati)
110. člen
(prenehal
veljati)
VIII. LASTNINJENJE IN PRIVATIZACIJA STANOVANJ IN
STANOVANJSKIH HIŠ TER STANOVANJSKIH PODJETIJ
Lastninjenje
111. člen
Republika Slovenija in občine postanejo z dnem uveljavitve
tega zakona lastnice družbenih stanovanj in stanovanjskih hiš, na katerih so
imele pravico uporabe delovne skupnosti državnih organov, organov družbene
skupnosti in bivših družbenopolitičnih organizacij ter lastnice družbenih
stanovanj in stanovanjskih hiš, namenjenih za nosilce družbenih funkcij ter
drugih družbenih stanovanj, na katerih imajo republika in občine pravico
uporabe.
112. člen
Druge pravne osebe, ki imajo pravico uporabe na družbenih
stanovanjih in stanovanjskih hišah, postanejo z dnem uveljavitve tega zakona
lastnice teh stanovanj.
113. člen
Občina postane z dnem uveljavitve tega zakona lastnica
družbenih stanovanj in stanovanjskih hiš, pridobljenih s solidarnostnimi in
vzajemnostnimi sredstvi stanovanjskega gospodarstva. 
Občina in druge pravne osebe postanejo z dnem uveljavitve
tega zakona lastnice družbenih stanovanj in stanovanjskih hiš, ki so na podlagi
predpisov o podržavljenju, navedenih v 3. in 4. členu zakona o
denacionalizaciji, postale splošno ljudsko premoženje.
114. člen
Skupnost pokojninskega in invalidskega zavarovanja. Slovenije
postane z dnem uveljavitve tega zakona lastnica stanovanj in stanovanjskih hiš,
zgrajenih s sredstvi te skupnosti, stanovanj, zgrajenih namensko za upokojence,
in stanovanj, zgrajenih namensko za potrebe Zveze združenj borcev NOV
Slovenije.
115. člen
Lastniki iz 111., 112., 113. in 114. člena tega zakona so
zavezanci v postopkih za denacionalizacijo.
116. člen
Občani, ki so si svoje stanovanjsko vprašanje razrešili s
preureditvijo ali nadzidavo skupnih prostorov v stanovanjski hiši, pa še niso
pridobili lastninske pravice, postanejo z dnem uveljavitve tega zakona lastniki
na tak način pridobljenih stanovanj in imajo pravico do vpisa lastninske
pravice na tem stanovanju v zemljiško knjigo na podlagi gradbenega dovoljenja
oziroma odločbe o dovolitvi priglašenih del.
Kdor misli, da določba prejšnjega odstavka posega v njegove
pravice, lahko zahteva primerno odškodnino od lastnika iz prejšnjega odstavka. 
Občani, ki so za pridobitev stanovanjske pravice poleg lastne
udeležbe prispevali še z dodatnimi denarnimi ali materialnimi vlaganji, lahko
zahtevajo od lastnika priznanje solastniškega deleža na stanovanju v sorazmerju
s svojo vlogo.
Pravice iz tega člena pripadajo tudi občanom, katerih
stanovanja so v stanovanjskih hišah, ki so bila pred uveljavitvijo
stanovanjskega zakona z odločbo sodišča vrnjena prvotnim lastnikom.
Privatizacija stanovanj in stanovanjskih hiš
117. člen
Lastniki iz 111., 112., 113. in 114. člena, tega zakona so
dolžni prodati na zahtevo imetnika stanovanjske pravice, ki je to pravico na
dan uveljavitve tega zakona imel (v nadaljnjem besedilu: prejšnji imetnik
stanovanjske pravice), z njegovo pisno privolitvijo pa tudi njegovemu ožjemu
družinskemu članu, bremen prosto stanovanje, na katerem je imel stanovanjsko
pravico. 
Prejšnji imetnik stanovanjske pravice oziroma njegov ožji
družinski član ima pri nakupu pravico do popusta v višini 30% od vrednosti
stanovanja, zmanjšane za še ne realno vrnjeno lastno udeležbo in za lastna
vlaganja, ki se odražajo v povečani vrednosti stanovanja. 
Preostala vrednost je pogodbena cena, ki jo je kupec dolžan
poravnati na naslednji način: 
-       
10% od pogodbene cene v 60 dneh po sklenitvi pogodbe; 
-       
preostanek v 20 letih, pri čemer morajo biti mesečni obroki ves čas
odplačevanja v vrednosti enakega deleža stanovanja. 
Če je tako izračunan obrok višji, kot znaša ena tretjina
mesečnega osebnega dohodka kupca, se doba obročnega odplačevanja ustrezno
podaljša. Če je tako izračunan obrok nižji, kot bi znašala neprofitna najemnina
za to stanovanje, lahko lastnik določi tudi krajšo odplačilno dobo. 
Kupoprodajno pogodbo je dolžan lastnik iz prvega odstavka
tega člena skleniti najpozneje v 30 dneh po vloženi zahtevi.
118. člen
S sklenitvijo kupoprodajne pogodbe kupec prevzame vse pravice
in obveznosti, ki jih imajo lastniki stanovanj, če ni v tem zakonu drugače
določeno.
119. člen
Kupec, ki v 60 dneh po sklenitvi kupoprodajne pogodbe
pogodbeno ceno odplača v enkratnem znesku, ima pravico do popusta v višini 60%
od vrednosti stanovanja.
120. člen
Do dodatnega popusta ima pravico tisti kupec, ki želi
predčasno odplačati stanovanje, in to izjavi ob sklenitvi kupoprodajne pogodbe,
tako da se pogodbena cena zmanjša za 1,5% za vsako leto hitrejšega odplačila
stanovanja, vendar največ za 28,5% pogodbene cene stanovanja. 
Prejšnji odstavek se smiselno uporablja za izračun dodatnega
popusta tudi za tiste kupce, ki se odločijo za predčasno odplačilo po že
sklenjeni kupni pogodbi.
121. člen
Za določitev vrednosti stanovanj, ki se privatizirajo na
podlagi določb tega zakona, se uporabljajo elementi za izračun vrednosti
stanovanja, ki jih določa pravilnik o merilih in načinu za ugotavljanje
vrednosti stanovanj in stanovanjskih hiš ter sistem točkovanja (Uradni list
SRS, št. 25/81). 
Republiški upravni organ, pristojen za stanovanjske zadeve,
mesečno določa vrednost točke, ki je veljala ob koncu leta 1993, skladno z
rastjo vrednosti nemške marke po srednjem tečaju Banke Slovenije.
Če je stanovanje dotrajano, lahko prejšnji imetnik
stanovanjske pravice v soglasju z lastnikom zahteva, da občinski organ, na
podlagi navodil republiškega upravnega organa pristojnega za stanovanjske
zadeve, preveri ustreznost točkovanja, ki ga po potrebi korigira. 
Če cenitev zahteva bivši imetnik stanovanjske pravice ker
meni, da tako ugotovljena vrednost stanovanja ne ustreza dejanskemu stanju, se
cenitev gradbene vrednosti stanovanja opravi na podlagi pravilnika o enotni
metodologiji za izračun prometne vrednosti stanovanj in stanovanjskih hiš in
drugih nepremičnin (Uradni list SRS, št. 8/87).
121.a člen
Če prejšnji imetnik stanovanjske pravice na stanovanju v
lasti pravne osebe s sedežem izven Republike Slovenije ne more uveljaviti svoje
pravice do privatizacije, lahko zahteva v roku šestih mesecev od uveljavitve
tega zakona, da pod pogoji, določenimi s stanovanjskim zakonom, sklene
kupoprodajno pogodbo s pooblaščeno osebo Stanovanjskega sklada Republike
Slovenije, ki to stori v imenu in na račun lastnika stanovanja.
Stanovanjski sklad Republike Slovenije deponirano kupnino,
prejeto s prodajo teh stanovanj, revalorizira glede na mesečno stopnjo rasti
cen na drobno in jo je dolžan izročiti lastniku skupaj z obrestmi takoj, ko so
za to izpolnjeni pogoji.
122. člen
Kupec, ki je pridobil stanovanje na način iz prejšnjih členov
tega zakona, stanovanja ne sme odprodati ali s kakšnim drugim pravnim poslom
med živimi odtujiti pred dokončnim poplačilom pogodbene cene stanovanja. 
Prepoved odtujitve nepremičnine se v korist prodajalca
vknjiži v zemljiško knjigo.
123. člen
Prejšnji imetnik stanovanjske pravice oziroma njegov ožji
družinski član lahko uveljavlja pravico do nakupa stanovanja s predvidenimi
popusti v dveh letih po uveljavitvi tega zakona, za stanovanja iz drugega
odstavka 113. člena tega zakona, za katera ni bila vložena zahteva za
denacionalizacijo oziroma je bil zahtevek za denacionalizacijo zavrnjen pred
uveljavitvijo tega zakona v šestih mesecih od dneva uveljavitve zakona, sicer
pa v šestih mesecih od pravnomočne zavrnitve zahtevka za denacionalizacijo.
Prodajalec mora sklenjeno pogodbo o prodaji stanovanja iz
drugega odstavka 113. člena tega zakona, za katerega ni bila vložena zahteva za
denacionalizacijo oziroma za katerega je bil zahtevek za denacionalizacijo
pravnomočno zavrnjen, takoj poslati Slovenskemu odškodninskemu skladu. V tej
pogodbi mora biti določeno, da kupec kupnino nakaže oziroma nakazuje Slovenskemu
odškodninskemu skladu.
124. člen
Če kupec ne zmore odplačevati obrokov za stanovanje, ki ga je
kupil na podlagi določb tega poglavja, lahko zahteva razvezo kupoprodajne
pogodbe. V tem primeru mu je prodajalec dolžan povrniti že plačane obroke v
realni vrednosti, zmanjšane za neprofitno najemnino in s kupcem skleniti
najemno pogodbo, če ta to želi. 
Če prodajalec ne želi vrniti že plačanih obrokov, postane
kupec solastnik stanovanja v sorazmerju z odplačanim delom vrednosti
stanovanja.
125. člen
Določila najemne pogodbe, sklenjene med zavezancem za vrnitev
stanovanja in najemnikom – prejšnjim imetnikom stanovanjske pravice, ostanejo v
veljavi tudi po vrnitvi stanovanja upravičencu do denacionalizacije -lastniku. 
Potem, ko je bilo stanovanje vrnjeno upravičencu do
denacionalizacije oziroma po končanem zapuščinskem postopku, lahko prejšnji
imetnik stanovanjske pravice na takem stanovanju uveljavlja pravico do nakupa
stanovanja na način, določenem v tem poglavju. 
Če se lastnik, ki mu je bilo stanovanje vrnjeno na podlagi
predpisov o denacionalizaciji, strinja s takim načinom prodaje, ima pravico do
nadomestila za popust iz drugega odstavka 117. člena oziroma 119. ali 120.
člena tega zakona od zavezanca za vrnitev stanovanja, razliko do polne cene
stanovanja, ugotovljeno na način iz 93. člena zakona o denacionalizaciji, pa
dobi v višini polovice te vrednosti v obveznicah od Slovenskega odškodninskega
sklada, drugo polovico pa v lastniških vrednostnih papirjih Sklada Republike
Slovenije za razvoj. 
V primeru, da lastnik ne pristane na prodajo po prejšnjem odstavku,
si lahko prejšnji imetnik stanovanjske pravice ob soglasju lastnika sam
priskrbi stanovanje za nakup ali se odloči za gradnjo. V tem primeru mu mora
lastnik izplačati kot odpravnino za izpraznjeno stanovanje 30% od vrednosti
stanovanja, ki ga zaseda, ugotovljeno na način iz 93. člena zakona o
denacionalizaciji, 50% te vrednosti pa dobi po eno tretjino od zavezanca za
vrnitev stanovanja, od Slovenskega odškodninskega sklada v obliki obveznic, ter
od Sklada Republike Slovenije za razvoj v lastniških vrednostnih papirjih. V
primeru, da se prejšnji imetnik stanovanjske pravice odloči za nakup stanovanja
ali gradnjo stanovanjske hiše, odpravnina pa ne zadošča za kupnino, je na
njegovo zahtevo Stanovanjski sklad Republike Slovenije dolžan najkasneje v roku
šestih mesecev od vložene zahteve odobriti posojilo iz 81. člena tega zakona do
višine kupnine za primerno stanovanje po ceni, ki jo za izračun posojila
priznava Stanovanjski sklad Republike Slovenije, ima pa tudi pravico zahtevati,
da mu Stanovanjski sklad Republike Slovenije na njegovo zahtevo v roku šestih
mesecev odkupi prejete obveznice Slovenskega odškodninskega sklada in lastniške
vrednostne papirje Sklada Republike Slovenije za razvoj po tržni ceni. Če
lastnik odkloni soglasje po določilih tega odstavka, mora prejšnjemu imetniku
stanovanjske pravice izplačati odpravnino za izpraznjeno stanovanje zavezanec
za denacionalizacijo sam, Zavezanec za denacionalizacijo mora svojo obveznost
do prejšnjega imetnika stanovanjske pravice izpolniti v roku šestih mesecev od
sprejema zahteve. (delno
prenehal veljati)
V primeru, da lastnik ne pristane na prodajo stanovanja po
tretjem odstavku tega člena, prejšnji imetnik stanovanjske pravice pa se ne
odloči za nakup ali gradnjo ali ne more uresničiti nakupa ali gradnje po
prejšnjem odstavku tega člena, lahko zahteva, od zavezanca za vrnitev
stanovanja podatke in seznam o vseh razpoložljivih nezasedenih in zasedenih
stanovanjih, katerih lastnik je, in ki jih mora ponuditi v odkup. Zavezanec
lahko v nadomesten odkup ponudi le tista zasedena stanovanja, katera najemniki
– prejšnji imetniki stanovanjske pravice – ne bodo odkupili v roku štirih
mesecev od uveljavitve tega zakona. V tem roku imajo ne glede na rok iz 123.
člena pravico zahtevati odkup stanovanja v skladu s 117. in 119. členom tega
zakona. Podatke in seznam je dolžan zavezanec izročiti najkasneje v 30 dneh od
poslane zahteve, vendar pa ne pred potekom štirimesečnega roka, v katerem imajo
prejšnji imetniki stanovanjske pravice, najemniki možnost ta stanovanja
odkupiti. (razveljavljen)
Za zavrnitev se šteje pisna zavrnitev prodaje stanovanja ali
enomesečni molk lastnika na priporočeno pisno ponudbo najemnika. 
Enakovredno stanovanje po petem odstavku je stanovanje,
katerega posamezni in bistveni integralni (vrednost. stanovanja, izračunana na
podlagi 121. člena tega zakona, število točk, kvadratura, korekcijski faktor)
elementi vrednotenja stanovanja ne odstopajo za več kot 30% glede na
stanovanje, ki ga prejšnji imetnik stanovanjske pravice zaseda. Stanovanje ni
enakovredno, če lokacija bistveno poslabšuje življenjske razmere najemnika. (razveljavljen)
Za zavezanca se v smislu petega odstavka tega člena šteje
tudi Stanovanjski sklad Republike Slovenije. Na območju mesta Ljubljane se
štejejo za enotnega zavezanca za prodajo po tem zakonu vse občine (ter mesto)
skupaj. (delno
razveljavljen)
Če prejšnji imetnik stanovanjske pravice, ki je odkupil
zasebno stanovanje, ponudi najemniku v svojem stanovanju v zameno stanovanje,
ki ga sam zaseda, je ta dolžan ponudbo sprejeti, kolikor se lastnik ponujenega
stanovanja (ki mu je bilo stanovanje vrnjeno na podlagi predpisov o
denacionalizaciji) s tem strinja. V tem primeru je dolžan z njim skleniti
najemno pogodbo pod istimi pogoji kot s prejšnjim imetnikom stanovanjske
pravice na tem stanovanju. Najemniku, ki se mora preseliti, je ponudnik
zamenjave dolžan povrniti vse stroške selitve. (razveljavljen)
Če prvotni lastnik ne pristane na, rešitve ne po tretjem, ne
po četrtem odstavku tega člena oziroma se ne strinja z zamenjavo
"stanovanja po devetem odstavku tega člena, ne sme s pravnimi posli med
živimi odtujiti stanovanja v roku petih let od odklonitve prodaje iz tretjega
ali četrtega odstavka tega člena. (razveljavljen)
Prejšnjim imetnikom stanovanjske pravice na hišniških
stanovanjih in prejšnjim imetnikom stanovanjske pravice na stanovanjih, ki so
bila pred uveljavitvijo zakona o denacionalizaciji z odločbo sodišča vrnjena
prvotnim lastnikom, gredo iste pravice kot najemnikom v denacionaliziranih
stanovanjih. 
Zavezanci za vrnitev stanovanja so dolžni del kupnine,
pridobljene s prodajo stanovanj po petem odstavku tega člena, odvajati v
Stanovanjski sklad Republike Slovenije in v Slovenski odškodninski sklad v
skladu s 130. členom tega zakona.
126. člen
Če prejšnji imetnik stanovanjske pravice v dveh letih po
uveljavitvi tega zakona stanovanje izprazni, mu mora lastnik iz 111., 112.,
prvega odstavka 113. in 114. člena tega zakona izplačati 30% od vrednosti
stanovanja. 
Do enake ugodnosti je upravičen tudi prejšnji imetnik
stanovanjske pravice, ki najeto stanovanje v dveh letih po uveljavitvi tega
zakona zamenja za manjše stanovanje. V tem primeru se 30% od vrednosti izračuna
na podlagi ugotovljene razlike med vrednostjo zamenjanih stanovanj. 
Če obstajajo okoliščine iz prvega odstavka 148. člena, lahko
lastnik zavrne izplačilo ugodnosti iz prvega in drugega odstavka tega člena.
127. člen
Za ugotavljanje vrednosti izpraznjenega oziroma zamenjanega
stanovanja se uporabljajo določbe prvega odstavka 121. člena tega zakona.
128. člen
Ne glede na določbe prejšnjih členov Skupnost pokojninskega
in invalidskega zavarovanja Slovenije ni dolžna prodati stanovanj v
stanovanjskih hišah, ki so bile v celoti namensko zgrajene za razreševanje
stanovanjskih potreb upokojencev, in imajo poseben status. 
Ne glede na določbe tega zakona, ki se nanašajo na
privatizacijo, pa lastnik ni dolžan prodati stanovanja, če je prejšnjemu
imetniku stanovanjske pravice prenehalo stanovanjsko razmerje oziroma mu je
mogoče odpovedati stanovanjsko razmerje brez zagotovitve najpotrebnejših
prostorov skladno z določbami zakona o stanovanjskih razmerjih (Uradni list
SRS, št. 35/82 in 14/84). 
V primeru spora odloča o upravičenosti zavrnitve sklenitve
kupoprodajne pogodbe sodišče v pravdnem postopku. 
Postopek sproži prejšnji imetnik stanovanjske pravice v 15
dneh po zavrnitvi.
129. člen
Ne glede na določbe prejšnjih členov lastniki niso dolžni
prodati stanovanja, če je stanovanje v stanovanjski hiši, predvideni za rušenje
ali teče celovita prenova oziroma ima kdo zakonito predkupno pravico na
stanovanju ali stanovanjski hiši. 
V primerih iz prejšnjega odstavka so lastniki takih stanovanj
prejšnjemu imetniku stanovanjske pravice, ki v dveh letih po uveljavitvi tega
zakona zahteva nakup takega stanovanja, dolžni omogočiti nakup drugega
primernega stanovanja pod pogoji, ki jih v tem poglavju določa ta zakon. 
Prejšnja odstavka se smiselno uporabljata tudi za stanovanja,
namenjena osebam za opravljanje službene dolžnosti (40. člen zakona o
stanovanjskih razmerjih), na katerem je bila dodeljena stanovanjska pravica.
130. člen
Lastniki prejšnjih družbenih stanovanj, razen lastnik iz 114.
člena tega zakona, odvajajo del kupnine, pridobljene na podlagi tega zakona, v
Stanovanjski sklad Republike Slovenije v skladu z določbami zakona o Slovenskem
odškodninskem skladu. Pred sodno overovitvijo morajo biti poplačane obveznosti
do Stanovanjskega sklada Republike Slovenije in do Slovenskega odškodninskega
sklada, na kar pazi sodišče po uradni dolžnosti.
Lastnik se lahko odpove pobiranju preostalih obrokov, ki so
jih po sklenjeni kupoprodajni pogodbi dolžni plačevati kupci, v korist
Stanovanjskega sklada Republike Slovenije. 
Lastnik lahko vsa ali del stanovanj prenese na republiški ali
občinski stanovanjski sklad s posebno pogodbo. 
Za popust in del kupnine, ki so jo dolžni lastniki odvajati,
zmanjša lastnik vrednost družbenega kapitala oziroma vire sredstev in izkaže
znesek popusta in odvedenega dela kupnine analitično v aktivi bilance.
131. člen
Lastniki stanovanj iz prvega odstavka 113. člena tega zakona
so dolžni sredstva, pridobljena z odprodajo družbenih stanovanj namensko
uporabiti za izvajanje nalog, ki jih imajo na stanovanjskem področju po tem
zakonu.
132. člen
Če lastniki iz 112. člena tega zakona dokažejo, da bodo
sredstva, pridobljena z odprodajo družbenih stanovanj, namenili za razreševanje
stanovanjskih vprašanj svojih delavcev, so oproščeni davka na promet
nepremičnin.
133. člen
Stanovanjska podjetja, registrirana za opravljanje dejavnosti
posebnega družbenega pomena skladno z zakonom o stanovanjskem gospodarstvu
(Uradni list SRS, št. 3/81, 34/83, 24/85, 1/86, 11/88 in 8/90) postanejo last
občine oziroma mesta, na čigar območju imajo svoj sedež.
IX. KAZENSKE DOLOČBE
134. člen
Z denarno kaznijo najmanj 5.000 tolarjev se kaznuje za
prekršek lastnik stanovanja: 
1.     
ki ne prispeva k stroškom upravljanja, prenove in izboljšav (33. člen); 
2.     
ki ne zagotovi popravila stanovanja v 15 dneh (36. člen), oziroma zoper
katerega je ukrepal inšpektor po 105. členu; 
3.     
(razveljavljena).
135. člen
(delno
razveljavljen)
Z denarno kaznijo najmanj 3.000 tolarjev se kaznuje za
prekršek upravnik, ki najkasneje v 15 dneh po sklenitvi pogodbe o upravljanju
te ne registrira pri pristojnem upravnem organu, ki vodi register pogodb.
135.a člen
Z denarno kaznijo najmanj 9.000 tolarjev se kaznuje za
prekršek upravnik, ki ne ravna v skladu z izvršljivo odločbo inšpekcijskega
organa, s katero mu je naložena obveznost odprave ob inšpekcijskem pregledu
ugotovljenih nepravilnosti (106.a člen).
136. člen
Z denarno kaznijo najmanj 9.000 tolarjev se kaznuje za
prekršek lastnik: 
1.     
ki odda stanovanje brez sklenitve najemne pogodbe (39. člen); 
2.     
ki sklene nepopolno najemno pogodbo ali pogodbo z lažnimi podatki (prvi
odstavek 41. člena); 
3.     
ki ne sklene aneksa k najemni pogodbi (drugi odstavek 41. člena); 
4.     
ki ne predloži najemne pogodbe v predpisanem roku upravnemu organu,
pristojnemu za stanovanjske zadeve (tretji odstavek 41. člena); (delno
razveljavljena)
5.     
ki zaračuna oderuško najemnino (65. člen); 
6.     
ki ne ponudi v nakup stanovanja najemniku (prvi odstavek 19. člena);
7.     
ki sklene najemno pogodbo oziroma aneks k najemni pogodbi v nasprotju s
tretjim odstavkom 39. člena.
137. člen
(delno
razveljavljen)
Z denarno kaznijo najmanj 2.000 tolarjev se kaznuje za
prekršek lastnik, ki najkasneje v 15 dneh po spremembi ne da podatkov iz prvega
odstavka 10. člena pristojnemu upravnemu organu.
138. člen
(razveljavljen)
139. člen
Z denarno kaznijo 4.000 tolarjev se kaznuje za prekršek
lastnik, ki ne dopusti vstopa v stanovanje v primerih iz prvega odstavka 35.
člena.
140. člen
Z denarno kaznijo najmanj 4.000 tolarjev se kaznuje za
prekršek najemnik, ki ne dopusti vstopa v stanovanje v primerih iz prvega
odstavka 47. člena.

Stanovanjski zakon (Uradni list RS, št. 18/91-I)
vsebuje naslednje prehodne in končne določbe:
»X. PREHODNE IN KONČNE DOLOČBE
141. člen
Stanovanjska pravica preneha z dnem sklenitve najemne
pogodbe.
142. člen
Predstojnik republiškega upravnega organa, pristojnega za
stanovanjske zadeve, predpiše podzakonske akte iz 11. člena tega zakona v treh
mesecih po njegovi uveljavitvi.
143. člen
Sklad se organizira in začne poslovati s 30. 9. 1991 oziroma
z dnem, ko Republika Slovenija vplača sredstva predvidena v republiškem
proračunu. 
Do ustanovitve sklada opravlja naloge iz 81. in 82. člena
tega zakona republiški upravni organ, pristojen za stanovanjske zadeve.
144. člen
Občina mora v enem mesecu zagotoviti lastnikom stanovanj
seznam njihovih stanovanj, zapisnike o točkovanju stanovanj, njihovo
revalorizirano vrednost ter podatke o imetnikih stanovanjske pravice oziroma
imetnikih pravice do uporabe stanovanj v zasebni lasti. 
Pooblaščene organizacije, ki razpolagajo s podatki iz
prejšnjega odstavka, so dolžne podatke izročiti občini v 10 dneh po uveljavitvi
tega zakona.
145. člen
Če je v stanovanjski hiši več lastnikov, morajo v 60 dneh po
uveljavitvi tega zakona pričeti s postopkom sklepanja pogodbe iz 22. člena tega
zakona. 
Do sklenitve pogodbe iz 22. člena tega zakona oziroma izdaje
sklepa sodišča, opravlja naloge iz tega zakona skupnost stanovalcev oziroma
pooblaščena organizacija.
146. člen
Skupnosti stanovalcev oziroma pooblaščene organizacije, ki
opravljajo strokovne naloge in opravila pri gospodarjenju s stanovanji in
stanovanjskimi hišami po 77. členu zakona o stanovanjskem gospodarstvu, so
dolžne v enem mesecu po sklenitvi pogodbe iz 22. člena tega zakona oziroma po
izdaji sklepa sodišča prenesti na lastnika sredstva, pravice in obveznosti,
popis nujnih vzdrževalnih del kakor tudi arhiv in dokumentacijo po stanju na
dan 31. 12. 1991. 
Pogodbe, ki so jih sklenile skupnosti stanovalcev oziroma
pooblaščene organizacije iz prejšnjega odstavka, ostanejo v veljavi, razen če
upravnik po pooblastilu lastnikov v treh mesecih po sklenitvi pogodbe o
upravljanju oziroma po izdaji sklepa sodišča ne odstopi od pogodbe.
147. člen
Lastniki sklenejo najemno pogodbo z občani, ki imajo
stanovanjsko pravico, najkasneje v šestih mesecih po uveljavitvi tega zakona. 
Najemno pogodbo mora lastnik skleniti za nedoločen čas. 
Če imetnik stanovanjske pravice umre pred sklenitvijo najemne
pogodbe iz drugega odstavka tega člena, se pravica sklenitve najemne pogodbe
prenese na uporabnika skladno z zakonom o stanovanjskih razmerjih (Uradni list
SRS, št. 35/82 in 14/84), pravica sklenitve kupoprodajne pogodbe pa na zakonca
ali osebo, s katero je imetnik stanovanjske pravice živel v dalj časa trajajoči
življenjski skupnosti oziroma na drugega ožjega družinskega člana. 
Pred sklenitvijo najemne pogodbe morata lastnik in imetnik
stanovanjske pravice sestaviti zapisnik o stanju stanovanja, za katero se
sklepa najemna pogodba. 
V zapisniku se ugotovi predvsem, ali je imetnik stanovanjske
pravice stanovanje vzdrževal, kot je bil to dolžan skladno z zakonom o
stanovanjskih razmerjih (Uradni list SRS, št. 35/82 in 14/84) ter napake in
pomanjkljivosti na stanovanju, ki onemogočajo normalno rabo stanovanja ter
skupnih prostorov, delov, objektov in naprav. 
Lastnik in najemnik v najemni pogodbi določita glede na obseg
potrebnih del primeren rok za odpravo ugotovljenih pomanjkljivosti. 
Pravica iz tretjega odstavka tega člena se za stanovanja iz
114. člena tega zakona prenaša skladno s tretjim odstavkom 56. člena tega
zakona.
148. člen
Ne glede na določbe prejšnjega člena pa lastnik ni dolžan
skleniti najemne pogodbe, če je imetniku stanovanjske pravice prenehalo
stanovanjsko razmerje oziroma mu je mogoče odpovedati stanovanjsko razmerje
brez zagotovitve najpotrebnejših prostorov skladno z določbami zakona o
stanovanjskih razmerjih (Uradni list SRS, št. 35/82 in 14/84). 
Lastnik lahko z imetnikom stanovanjske pravice, ki gradi
stanovanjsko hišo ali kupuje stanovanje, izjemoma sklene najemno pogodbo za
določen čas in odkloni sklenitev kupoprodajne pogodbe. 
V primeru spora odloča o upravičenosti zavrnitve sklenitve
najemne pogodbe sodišče v pravdnem postopku. 
Postopek sproži imetnik stanovanjske pravice v 15 dneh po
zavrnitvi.
149. člen
Če je stanovanje v celoti oddano podstanovalcu in če ta
stalno prebiva v stanovanju več kot dve leti se šteje, da ima podstanovalec vse
pravice, ki bi jih imel po tem zakonu imetnik stanovanjske pravice, če ne bi
stanovanja v celoti oddal v podnajem, razen če obstajajo okoliščine iz tretjega
odstavka 58. člena zakona o stanovanjskih razmerjih (Uradni list SRS, št. 35/82
in 14/84).
150. člen
Najemnina za stanovanja, na katerih je bila do uveljavitve
tega zakona dodeljena stanovanjska pravica, se oblikuje skladno z metodologijo,
predpisano za oblikovanje najemnin v neprofitnih stanovanjih. 
Omejitve iz prejšnjega odstavka ne veljajo za stanovanja in
stanovanjske hiše v zasebni lasti ter za stanovanja in stanovanjske hiše iz
prejšnjega odstavka po izselitvi imetnika stanovanjske pravice, ki je to
pravico imel do uveljavitve tega zakona.
151. člen
Lastniki stanovanj in stanovanjskih hiš so dolžni v treh letih
po uveljavitvi tega zakona vpisati lastninsko pravico na stanovanjih in
stanovanjskih hišah v zemljiško knjigo.
152. člen
Občine morajo v treh letih po uveljavitvi tega zakona
določiti katera stanovanja se štejejo za socialna stanovanja.
153. člen
Če prejšnji imetnik stanovanjske pravice v roku iz 123. člena
tega zakona ne odkupi stanovanja ima pravico do povrnitve lastne udeležbe,
revalorizirane skladno s količniki, ki jih objavi republiški upravni organ,
pristojen za stanovanjske zadeve. 
Pravico iz prejšnjega odstavka ima tudi občan, ki je dobil
vrnjeno lastno udeležbo, pa je bila realna vrednost vrnjenega zneska zmanjšana
za več kot polovico. 
Pravice iz prvega in drugega odstavka tega člena ne more
uveljavljati občan, ki je za plačilo lastne udeležbe najel posojilo, pa je
realna vrednost vrnjenega posojila zmanjšana za več kot polovico. 
Pravica iz prvega in drugega odstavka tega člena se ob smrti
upravičenca prenese na njegove dediče.
154. člen
Sostanovalska razmerja, ki so obstajala na dan uveljavitve
tega zakona, veljajo še največ dve leti. 
Najpozneje v roku iz prejšnjega odstavka je dolžan tisti, ki
je ustanovil sostanovalsko razmerje, to odpraviti.
155. člen
Lastnik stanovanja oziroma stanovanjske hiše, na katerem ima
kdo pravico do uporabe stanovanja, ima pravico do vselitve in proste razpolage
s stanovanjem po preteku enega leta od uveljavitve tega zakona oziroma po
izselitvi tistega, ki ima pravico do uporabe stanovanja. 
Primerno stanovanje je imetniku pravice do uporabe dolžan
priskrbeti tisti, ki mu je pravico uporabe dodelil oziroma njegov pravni
naslednik najkasneje v roku enega leta po uveljavitvi tega zakona, če se z
lastnikom ne sporazume kako drugače. 
Če obstajajo okoliščine iz 148. člena tega zakona, zavezanec
iz drugega odstavka tega člena ni dolžan priskrbeti drugega primernega
stanovanja.
156. člen
Lastnik stanovanja, ki je skladno s 34. členom zakona o
stanovanjskih razmerjih (Uradni list SRS, št. 35/82 in 14/84) sklenil z občanom
stanovanjsko pogodbo, je v šestih mesecih po uveljavitvi tega zakona dolžan
uskladiti določila sklenjene pogodbe z določili tega zakona.
157. člen
Uporabniki hišniških stanovanj, ki ob uveljavitvi tega zakona
ne opravljajo hišniških funkcij, so dolžni v enem letu po uveljavitvi tega
zakona izprazniti hišniško stanovanje, ne da bi jim pripadali kakršnikoli
prostori, če se z lastniki hiše ne dogovorijo drugače. 
Če se mora hišnik izseliti iz hišniškega stanovanja zaradi
upokojitve, mu mora najem primernega stanovanja priskrbeti občina.
158. člen
Spori, sproženi pred uveljavitvijo tega zakona, se
nadaljujejo po predpisih, ki so veljali pred tem zakonom. Če je potrebno za
izvršitev sodbe priskrbeti drugo primerno stanovanje oziroma najpotrebnejše
prostore, se šteje,da je pogoj izpolnjen, če se priskrbi ustrezno najemno
stanovanje.
159. člen
Z dnem uveljavitve tega zakona prenehajo veljati: 
1.     
zakon o stanovanjskem gospodarstvu (Uradni list SRS, št. 3/81, 34/83,
24/85, 1/86, 11/88 in 8/90); 
2.     
zakon o stanovanjskih razmerjih (Uradni list SRS, št. 35/82 in 14/84); 
3.     
zakon o pogojih za prodajo stanovanjskih hiš in stanovanj v družbeni
lastnini (Uradni list SRS, št. 38/86 in 46/88); 
4.     
določbe 1. do 25. člena zakona o pravicah na delih stavb (Uradni list
SRS, št. 19/76). 
Predpis iz druge točke prejšnjega odstavka se uporablja do
sklenitve najemne pogodbe. 
Z dnem uveljavitve tega zakona prenehajo veljati tudi vsi
podzakonski predpisi, sprejeti na njihovi podlagi, razen: 
-       
pravilnik o enotni metodologiji za izračun prometne vrednosti
stanovanjskih hiš in stanovanj ter drugih nepremičnin (Uradni list SRS, št.
8/87); 
-       
pravilnik o minimalnih tehničnih in drugih normativih ter standardih za
vzdrževanje stanovanj in stanovanjskih hiš ter poslovnih prostorov v
stanovanjskih hišah v družbeni lastnini (Uradni list SRS, št. 39/83 in 3/84); 
-       
pravilnik o merilih in načinu za ugotavljanje vrednosti stanovanj in
stanovanjskih hiš ter sistem točkovanja (Uradni list SRS, št. 25/81); 
-       
enotna metodologija za določanje in evidentiranje stanarin v SR
Sloveniji (Uradni list SRS., št. 25/81). 
Z dnem uveljavitve tega zakona se preneha uporabljati
družbeni dogovor o skupnih osnovah za zagotavljanje in usklajevanje
samoupravnih družbenoekonomskih odnosov na področju stanovanjskega gospodarstva
v Socialistični Republiki Sloveniji (Uradni list SRS, št. 15/81 in 28/85).
160. člen
Ta zakon začne veljati osmi dan po objavi v Uradnem listu
Republike Slovenije.«.

Odločba o razveljavitvi 30. člena, tretje točke
134. člena in 138. člena stanovanjskega zakona (Uradni list RS, št. 9/94)
določa tudi:
»2. Ta odločba ima pravni učinek po prvem in drugem odstavku
414. člena ustave iz leta 1974.«.

Zakon o spremembah in dopolnitvah
stanovanjskega zakona (Uradni list RS, št. 21/94)
spreminja 147. člen zakona tako, da se glasi:
»147. člen
Lastniki sklenejo najemno pogodbo z občani, ki imajo
stanovanjsko pravico, najkasneje v šestih mesecih po uveljavitvi tega zakona. 
Najemno pogodbo mora lastnik skleniti za nedoločen čas. 
Če imetnik stanovanjske pravice umre pred sklenitvijo najemne
pogodbe iz drugega odstavka tega člena, se pravica sklenitve najemne pogodbe
prenese na uporabnika skladno z zakonom o stanovanjskih razmerjih (Uradni list
SRS, št. 35/82 in 14/84), pravica sklenitve kupoprodajne pogodbe pa na zakonca
ali osebo, s katero je imetnik stanovanjske pravice živel v dalj časa trajajoči
življenjski skupnosti oziroma na drugega ožjega družinskega člana, navedenega v
najemni pogodbi v primeru, če je prejšnji imetnik stanovanjske pravice umrl
pred potekom roka za privatizacijo, v primeru razveze zakonske zveze pa na
tistega zakonca, ki ostane oziroma postane najemnik stanovanja.
Pred sklenitvijo najemne pogodbe morata lastnik in imetnik
stanovanjske pravice sestaviti zapisnik o stanju stanovanja, za katero se
sklepa najemna pogodba. 
V zapisniku se ugotovi predvsem, ali je imetnik stanovanjske
pravice stanovanje vzdrževal, kot je bil to dolžan skladno z zakonom o stanovanjskih
razmerjih (Uradni list SRS, št. 35/82 in 14/84) ter napake in pomanjkljivosti
na stanovanju, ki onemogočajo normalno rabo stanovanja ter skupnih prostorov,
delov, objektov in naprav. 
Lastnik in najemnik v najemni pogodbi določita glede na obseg
potrebnih del primeren rok za odpravo ugotovljenih pomanjkljivosti. 
Pravica iz tretjega odstavka tega člena se za stanovanja iz
114. člena tega zakona prenaša skladno s tretjim odstavkom 56. člena tega
zakona.«;
spreminja 150. člen zakona tako, da se glasi:
»150. člen
Najemnina za stanovanja, na katerih je bila do uveljavitve
tega zakona dodeljena stanovanjska pravica, se oblikuje skladno z metodologijo,
predpisano za oblikovanje najemnin v neprofitnih stanovanjih. 
Omejitve iz prejšnjega odstavka ne veljajo za stanovanja in
stanovanjske hiše v zasebni lasti, razen če gre za stanovanja po drugem
odstavku 113. člena, po prvem odstavku 155. člena in po drugem odstavku 156.
člena tega zakona in za stanovanjske hiše in stanovanja iz prejšnjega odstavka
po izpraznitvi stanovanja, na katerem je bila do uveljavitve tega zakona
stanovanjska pravica. Razliko do profitne najemnine za stanovanja po prvem
odstavku 155. člena in drugem odstavku 156. člena tega zakona krije po preteku
roka iz drugega odstavka 155. člena ter prvega odstavka 156. člena tega zakona
zavezanec iz drugega odstavka 155. člena tega zakona.«;
spreminja 155. člen zakona tako, da se glasi:
»155. člen
Lastnik stanovanja oziroma stanovanjske hiše, na katerem ima
kdo pravico do uporabe stanovanja, ima pravico do vselitve in proste razpolage
s stanovanjem po preteku enega leta od uveljavitve tega zakona oziroma po
izselitvi tistega, ki ima pravico do uporabe stanovanja. Dodelitev drugega
primernega stanovanja lahko zahteva tudi prejšnji imetnik pravice do uporabe
stanovanja.
Primerno stanovanje je imetniku pravice do uporabe dolžan
priskrbeti tisti, ki mu je pravico uporabe dodelil oziroma njegov pravni
naslednik najkasneje v roku enega leta po uveljavitvi tega zakona, če se z
lastnikom ne sporazume kako drugače. 
Če obstajajo okoliščine iz 148. člena tega zakona, zavezanec
iz drugega odstavka tega člena ni dolžan priskrbeti drugega primernega
stanovanja.«;
dodaja nov 155.a člen:
»155.a člen 
Ob izpraznitvi stanovanja ima prejšnji imetnik stanovanjske
pravice in prejšnji imetnik pravice do uporabe stanovanja oziroma oseba,
navedena v najemni pogodbi, pravico zahtevati od lastnika denarno povračilo
neamortiziranega dela lastnih materialnih vlaganj v prenovo in izboljšave
stanovanja in stanovanjskega objekta po vrednosti na dan izselitve.«;
spreminja 156. člen zakona tako, da se glasi:
»156. člen
Lastnik stanovanja, ki je skladno s 34. členom zakona o
stanovanjskih razmerjih (Uradni list SRS, št. 35/82 in 14/84) sklenil z občanom
stanovanjsko pogodbo, je v šestih mesecih po uveljavitvi tega zakona dolžan
uskladiti določila sklenjene pogodbe z določili tega zakona.
Kadar je bila na stanovanju v zasebni lasti pred
uveljavitvijo zakona o stanovanjskih razmerjih (Uradni list RS, št. 35/82 in
14/83) dodeljena stanovanjska pravica, je dolžna imetniku pravice do uporabe
(prejšnjemu imetniku stanovanjske pravice) občina, na območju katere je
stanovanje ali stanovanjska hiša, zagotoviti drugo primerno stanovanje v roku
enega leta od uveljavitve tega zakona na zahtevo lastnika ali najemnika, če se
ne dogovorita drugače.
Če obstajajo okoliščine iz 148. člena tega zakona, zavezanec
iz prejšnjega odstavka tega člena ni dolžan priskrbeti drugega primernega
stanovanja.«;
spreminja 157. člen zakona tako, da se glasi:
»157. člen
Uporabniki hišniških stanovanj, ki ob uveljavitvi tega zakona
ne opravljajo hišniških funkcij, so dolžni v enem letu po uveljavitvi tega
zakona izprazniti hišniško stanovanje, ne da bi jim pripadali kakršnikoli
prostori, če se z lastniki hiše ne dogovorijo drugače. 
Če se mora hišnik izseliti iz hišniškega stanovanja zaradi
upokojitve oziroma razlogov, ki niso nastali po njegovi krivdi, ostalo besedilo
ostane nespremenjeno., mu mora najem primernega stanovanja priskrbeti občina.«;
ter vsebuje naslednjo končno določbo:
»23. člen
Ta zakon začne veljati petnajsti dan po objavi v Uradnem
listu Republike Slovenije.«.

Zakon o spremembah in dopolnitvah
stanovanjskega zakona – SZ-C (Uradni list RS, št. 23/96)
vsebuje naslednjo končno določbo:
»11. člen
Ta zakon začne veljati petnajsti dan po objavi v Uradnem
listu Republike Slovenije.«.

Odločba, da je člen 18 stanovanjskega zakona v
neskladju z ustavo in se ne sme uporabljati, razen kolikor določa predkupno
pravico tistim, ki so bili ob uveljavitvi tega zakona imetniki stanovanjske
pravice na stanovanjih v družbeni lastnini; da se s 125. členom zakona
razveljavijo v četrtem odstavku besede “s čimer pridobi pravico do selitve
drugega najemnika v to stanovanje pod enakimi pogoji, kot so veljali za
prejšnjega imetnika stanovanjske pravice”, deveti in deseti odstavek pa v
celoti, da je zakon v neskladju z ustavo, kolikor za neprofitna stanovanja in
za stanovanja, na katerih je bila do njegove uveljavitve dodeljena stanovanjska
pravica, zahteva pri oblikovanju najemnine skladnost z metodologijo, predpisano
za oblikovanje najemnin v neprofitnih stanovanjih, ne da bi zakon sam v temelju
uredil tako najemnino in določil okvire za podzakonski akt o metodologiji
njenega določanja in s tem tudi o obsegu omejitve posega določanja najemnine –
to neskladje mora Državni zbor odpraviti v 12 mesecih po objavi te odločbe v
Uradnem listu RS; da se člen 155.a zakona razveljavi; da določbe 56. drugega
odstavka 113., 115., 117.a, 150. člena zakona niso v neskladju z ustavo (Uradni
list RS, št. 24/96)
razveljavlja 155.a člen zakona:
»155.a člen
(razveljavljen)«.

Odločba o: – razveljavitvi 1. člena zakona o
prevzemu državnih funkcij, ki so jih do 31. 12. 1994 opravljali organi občin, –
razveljavitvi prvega odstavka 99.a člena zakona o lokalni samoupravi, –
razveljavitvi naslednjih točk v 3. členu zakona o prevzemu državnih funkcij, ki
so jih do 31. 12. 1994 opravljali organi občin: točke I/11, točke V/13, kolikor
se nanaša na upravne naloge, ki pomenijo izvrševanje občinskih predpisov s
področja urejanja prometa, točke VI/1, kolikor se nanaša na pripravo lokacijske
dokumentacije, točke VI/5, kolikor se nanaša na ugotavljanje javne koristi v
skladu z občinskimi prostorskimi plani oziroma izvedbenimi akti, točke VI/7,
kolikor se nanaša na prevzem upravnih nalog iz drugega odstavka 3. člena,
četrtega odstavka 10. člena, tretjega odstavka 27. člena, prvega odstavka 28.
člena, tretjega odstavka 41. člena in drugega odstavka 50. člena stanovanjskega
zakona, iz pristojnosti mestnih občin, in točke VII/2, kolikor se nanaša na
lokalne ceste, – razveljavitvi 9. člena zakona o spremembah in dopolnitvah
stanovanjskega zakona, kolikor se nanaša na mestne občine, – ugotovitvi, da
zakon o prevzemu državnih funkcij, ki so jih do 31. 12. 1994 opravljali organi
občin, ni v skladu z ustavo, kolikor ne upošteva posebnega ustavnega statusa
mestnih občin, in o naložitvi Državnemu zboru, da mora to neskladje z ustavo
odpraviti v 9 mesecih od objave te odločbe v Uradnem listu RS, – ugotovitvi, da
točke I/1, III/1, III/10, IV/1, V/6, V/19, VI/2, VI/3, VI/8 in VII/3 člena 3
zakona o prevzemu državnih funkcij, ki so jih do 31. 12. 1994 opravljali organi
občin, niso v neskladju z ustavo, – ugotovitvi, da točke V/13, VI/1, VI/5, VI/7
in VII/2 člena 3 zakona o prevzemu državnih funkcij, ki so jih do 31. 12. 1994 opravljali
organi občin, v preostalem niso v neskladju z ustavo, razen v delih iz točke 3
tega izreka (Uradni list RS, št. 44/96)
v zvezi z delnim prenehanjem veljavnosti 9. člena Zakona o spremembah in
dopolnitvah stanovanjskega zakona (Uradni list RS, št. 23/96)
določa:
»9. Razveljavitev iz 3. in 4. točke tega izreka začne
učinkovati tri mesece po objavi te odločbe v Uradnem listu Republike Slovenije.«.

Zakon o spremembah in dopolnitvah
stanovanjskega zakona – SZ-D (Uradni list RS, št. 1/00)
vsebuje naslednjo prehodno in končni določbi:
»5. člen
(1) Za stanovanja, dana v najem pred uveljavitvijo
metodologije iz 3. člena tega zakona (v nadaljevanju: metodologija) se vrednost
stanovanja oziroma stanovanjske hiše, ki je osnova za izračun neprofitne
najemnine, določa po dosedanjih predpisih. 
(2) Vrednost stanovanja ali stanovanjske hiše, ki je osnova
za izračun neprofitne najemnine po prejšnjem odstavku, se določa na podlagi
naslednje enačbe: 
vrednost stanovanja = število točk x
vrednost točke x uporabna površina x vpliv velikosti stanovanja (korekcijski
faktor). 
(3) Vrednost točke je 3,75 DEM v tolarski protivrednosti,
preračunani po srednjem tečaju Banke Slovenije na dan izračuna najemnine. 
(4) Do uveljavitve metodologije se neprofitne najemnine
izračunavajo po dosedanjih predpisih in plačujejo v višini, obračunani za mesec
december 1999. 
(5) Neprofitne najemnine, določene z metodologijo, se
uveljavijo postopoma, tako da dosežejo vrednosti, določene s tem zakonom, v
petih letih po njeni uveljavitvi.
6. člen
Z dnem uveljavitve tega zakona preneha veljati enotna
metodologija za določanje in evidentiranje stanarin v SR Sloveniji (Uradni list
SRS, št. 25/81).
7. člen
Ta zakon začne veljati petnajsti dan po objavi v Uradnem
listu Republike Slovenije.«.

Zakon o javnih skladih – ZJS (Uradni list RS,
št. 22/00)
v zvezi s prenehanjem veljavnosti drugega in tretjega odstavka 79. člena,
drugega odstavka 81. člena in 84. do 89. člena zakona določa:
»56. člen
(1) Z dnem uveljavitve tega zakona prenehajo veljati: 
-       
[…]
-       
drugi in tretji odstavek 79. člena, drugi odstavek 81. člena, in 84. do
89. člen stanovanjskega zakona (Uradni list RS, št. 18/91-I, 19/91-I – popr.,
9/94 – odločba US, 21/94, 23/96, 24/96 – odločba US, 44/96 – odločba US in 1/00
– odločba US), 
-       
[…]
uporabljajo pa se do preoblikovanja skladov v
javne sklade po prvem odstavku 57. člena tega zakona.«;
ter vsebuje naslednjo končno določbo:
»61. člen
Ta zakon začne veljati petnajsti dan po objavi v Uradnem listu
Republike Slovenije.«.

Stvarnopravni zakonik – SPZ (Uradni list RS,
št. 87/02)
vsebuje naslednjo končno določbo:
»276. člen
Ta zakon začne veljati 1. januarja 2003.«.

Odločba o ugotovitvi, da prvi odstavek 150.
člena stanovanjskega zakona ni v neskladju z ustavo in razveljavitvi prvega in
tretjega odstavka 5. člena zakona o spremembah in dopolnitvah stanovanjskega
zakona ter prvega odstavka 5. člena in dela prvega odstavka 6. člena odloka o
metodologiji za oblikovanje najemnin v neprofitnih stanovanjih (Uradni list RS,
št. 29/03)
spreminja 5. člen Zakona o spremembah in dopolnitvah stanovanjskega zakona – SZ-D(Uradni
list RS, št. 1/00)
tako, da se glasi:
»5. člen
(1) Za stanovanja, dana v najem pred uveljavitvijo
metodologije iz 3. člena tega zakona (v nadaljevanju: metodologija) se vrednost
stanovanja oziroma stanovanjske hiše, ki je osnova za izračun neprofitne
najemnine, določa po dosedanjih predpisih. (delno razveljavljen)
(2) Vrednost stanovanja ali stanovanjske hiše, ki je osnova
za izračun neprofitne najemnine po prejšnjem odstavku, se določa na podlagi
naslednje enačbe: 
vrednost stanovanja = število točk x
vrednost točke x uporabna površina x vpliv velikosti stanovanja (korekcijski
faktor). 
(3) Vrednost točke je 3,75 DEM v tolarski protivrednosti,
preračunani po srednjem tečaju Banke Slovenije na dan izračuna najemnine. (delno razveljavljen)
(4) Do uveljavitve metodologije se neprofitne najemnine
izračunavajo po dosedanjih predpisih in plačujejo v višini, obračunani za mesec
december 1999. 
(5) Neprofitne najemnine, določene z metodologijo, se
uveljavijo postopoma, tako da dosežejo vrednosti, določene s tem zakonom, v
petih letih po njeni uveljavitvi.«.

Stanovanjski zakon – SZ-1 (Uradni list RS, št.
69/03)
spreminja 150. člen zakona tako, da se glasi:
»150. člen
Najemnina za stanovanja, na katerih je bila do uveljavitve
tega zakona dodeljena stanovanjska pravica, se oblikuje skladno z metodologijo,
predpisano za oblikovanje najemnin v neprofitnih stanovanjih. (delno
prenehal veljati)
Omejitve iz prejšnjega odstavka ne veljajo za stanovanja in
stanovanjske hiše v zasebni lasti, razen če gre za stanovanja po drugem
odstavku 113. člena, po prvem odstavku 155. člena in po drugem odstavku 156.
člena tega zakona in za stanovanjske hiše in stanovanja iz prejšnjega odstavka
po izpraznitvi stanovanja, na katerem je bila do uveljavitve tega zakona
stanovanjska pravica. Razliko do profitne najemnine za stanovanja po prvem
odstavku 155. člena in drugem odstavku 156. člena tega zakona krije po preteku
roka iz drugega odstavka 155. člena ter prvega odstavka 156. člena tega zakona
zavezanec iz drugega odstavka 155. člena tega zakona.«;
v zvezi z delnim prenehanjem veljavnosti
zakona določa tudi:
»196. člen
(prenehanje veljavnosti
dosedanjih predpisov)
(1) Z dnem uveljavitve tega zakona preneha veljati: 
1.     
stanovanjski zakon (Uradni list RS, št. 18/91, 19/91, 13/93 – odločba
US, 9/94, 21/94, 22/94 – odločba US, 29/95 – ZPDF, 23/96, 24/96 – odločba US,
44/96 – odločba US, 23/96, 1/2000, 22/2000 – ZJS, 87/2002 – SPZ in 29/2003 –
odločba US) razen: 
- 
poglavja “Lastninjenje in privatizacija stanovanj in stanovanjskih hiš
ter stanovanjskih podjetij“, ki se uporablja do zaključka privatizacije; 
- 
dela četrtega odstavka 125. člena, ki se nanaša na izpolnjevanje obveznosti
Slovenske razvojne družbe, d.d. prejšnjim imetnikom stanovanjske pravice –
najemnikom, do likvidacije Slovenske razvojne družbe d.d.; 
- 
prvi odstavek 150. člena, če določa, da najemniki-prejšnji imetniki
stanovanjske pravice, plačujejo najemnino, ki se oblikuje skladno z
metodologijo, predpisano za oblikovanje najemnin v neprofitnih stanovanjih. 
[…]
(4) Določbe 117., 118. in 121. člena tega zakona se začnejo
uporabljati s 1. 1. 2005, do takrat pa ostanejo v veljavi določbe 62., 63. in
63.a člena stanovanjskega zakona (Uradni list RS, št. 18/91, 19/91, 13/93 –
odločba US, 9/94, 21/94, 22/94 – odločba US, 29/95 – ZPDF, 23/96, 24/96 –
odločba US, 44/96 – odločba US, 23/96, 1/2000, 22/2000 – ZJS, 87/2002 – SPZ in
29/2003 – odločba US).«;
ter vsebuje naslednjo končno določbo:
»199. člen
(začetek veljavnosti
zakona)
Ta zakon začne veljati devetdeseti dan po objavi v Uradnem
listu Republike Slovenije.«.