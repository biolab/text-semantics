I. SPLOŠNA DOLOČBA
1. člen
S tem zakonom se opredelijo osnove za
določitev obsega sredstev za plače in druge prejemke delavcev, ki opravljajo
vzgojnoizobraževalno in drugo delo v javnih vzgojnoizobraževalnih zavodih,
razen v vrtcih (v nadaljevanju: zavodi) v okviru dejavnosti, ki se financira iz
proračunskih sredstev, osnove in merila za določitev plače in drugih prejemkov
delavcev v zavodih ter uredi zbiranje in varstvo osebnih podatkov o delavcih.
II. PLAČE
2. člen
Obseg sredstev za plače v zavodih se določi
na podlagi osnove za določitev plače, vrst in števila delovnih mest, v okviru
katerih delavci opravljajo delo v zavodih, koeficientov, določenih za delovna
mesta, odstotkov oziroma koeficientov za povečanje osnovnih plač na podlagi
meril, določenih s tem zakonom, odstotkov za vrednote­nje delovne dobe delavcev
in nadomestil plač.
3. člen
(prenehal
veljati)
4. člen
(prenehal
veljati)
5. člen
(prenehal
veljati)
5.a člen
Učitelju in vzgojitelju, šolskemu
svetovalnemu delavcu in drugemu strokovnemu delavcu v osnovni šoli ter
učitelju, sodelavcu in drugemu strokovnemu delavcu v srednjem izobraževanju ter
vzgojitelju v dijaškem domu, ki ima višjo izobrazbo in je razporejen na delovno
mesto, za katerega je predpisana višja ali visoka izobrazba, pripada 85%
osnovne plače, določene za enako delovno mesto z visoko izobrazbo, če je to za
delavca ugodneje.
Delavcu iz prejšnjega odstavka, ki ima
dopolnjenih 25 let delovne dobe, pripada, ne glede na določbo prejšnjega
odstavka, 90% osnovne plače, določene za enako delovno mesto z visoko
izobrazbo.
6. člen
Učitelju in vzgojitelju, šolskemu
svetovalnemu delavcu in drugemu strokovnemu delavcu v osnovni šoli, sodelavcu
in drugemu strokovnemu delavcu v srednjem izobraževanju ter sodelavcu v visokem
izobraževanju s specializacijo po dvoletnem programu, z magisterijem oziroma z
doktoratom znanosti, ki ni pogoj za opravljanje del na delovnem mestu, na
katerega je razporejen, se h koeficientu za določitev osnovne plače prišteje
koeficient:
-       
0,20 za specializacijo po dvoletnem programu;
-       
0,30 za magisterij;
-       
0,50 za doktorat znanosti.
7. člen
Delavcu, imenovanemu na funkcijo se h
koeficientu za določitev osnovne plače prišteje koeficient:
-       
1,20 rektorju;
-       
0,70 dekanu;
-       
(prenehala
veljati);
-       
0,70 prorektorju;
-       
0,60 prodekanu in predstojniku organizacijske enote v visokem
izobraževanju, ki ima pooblastilo v pravnem prometu;
-       
0,50 pomočniku ravnatelja;
-       
0,30 vodji organizacijske enote.
V primeru, da delavec iz prejšnjega
odstavka ni razporejen na določeno delovno mesto iz 5. člena tega zakona, se
osnovna plača določi na podlagi upoštevanja pogojev, ki jih delavec izpolnjuje
za delo na ustreznem delovnem mestu v zavodu.
Če delavec iz prvega odstavka tega člena
izpolnjuje pogoje za delo na več delovnih mestih v zavodu za katera so določeni
različni koeficienti, se za določitev osnovne plače upošteva najvišji koeficient
med koeficienti za ustrezna delovna mesta.
8. člen
Učitelju in vzgojitelju v osnovnem in
srednjem izobraževanju, ki v skladu s predpisi o napredovanju pridobi naziv, se
h koeficientu za določitev osnovne plače prišteje koeficient:
-       
0,40 za napredovanje v naziv mentor,
-       
0,55 za napredovanje v naziv svetovalec in
-       
1,00 za napredovanje v naziv svetnik.
(prenehal
veljati)
V naziv mentor in svetovalec napredujejo
tudi psiholog, pedagog, specialni pedagog, socialni delavec in knjiž­ničar v
osnovnem in srednjem izobraževanju. (prenehal
veljati)
Delavec iz prejšnjega odstavka ima pravico
do povečane osnovne plače po merilih iz prvega odstavka tega člena. (prenehal
veljati)
Podrobnejše določbe o napredovanju delavcev
iz drugega odstavka tega člena predpiše minister, pristojen za šolstvo. (prenehal
veljati)
9. člen
Osnovna plača se poveča:
1.     
učitelju, ki v osnovni šoli oziroma zavodu za usposabljanje otrok in
mladostnikov z motnjami v razvoju uči v oddelkih ali v skupinah in sicer:
- 
kombiniranih iz dveh razredov za 10%,
- 
kombiniranih iz treh oziroma več razredov za 15%;
2.     
učitelju, vzgojitelju, socialnemu delavcu, psihologu in pedagogu, ki
opravlja delo z otroci:
- 
z lažjo motnjo v duševnem razvoju, z motnjami vida, sluha in govora ter
z motnjami v telesnem in gibalnem razvoju za 10%,
- 
z motnjami vedenja in osebnosti za 15%,
- 
z zmerno in težjo motnjo v duševnem razvoju ter z več motnjami 20%;
3.     
učitelju v bolnišničnem oddelku za 10%;
4.     
učitelju, ki uči v šoli v težje dostopnem kraju, ki nima povezave z
drugimi kraji z javnim prevoznim sred­stvom ali ima takšno povezavo le enkrat
dnevno za 10%;
5.     
učitelju v šoli z učnim jezikom narodne skupnosti za 15%;
6.     
učitelju v dvojezični šoli za 20%;
7.     
(prenehala
veljati).
Minister, pristojen za šolstvo, določi
zavode iz četrte točke prejšnjega odstavka.
10. člen
Delavcu pripada za opravljanje dežurstev v
domu za učence 60% osnovne plače.
11. člen
Delavcu se k osnovni plači prišteje:
-       
30% za delo preko polnega delovnega časa,
-       
30% za delo v nočnem času,
-       
50% za delo v nedeljo in na dan, ki je z zakonom določen kot dela prosti
dan.
Osnova za izračun dodatka za delo v času,
določenem v prejšnjem odstavku, je osnovna plača, oziroma plača, do katere je
delavec upravičen za opravljanje dežurstva v domu za učence.
12. člen
Učne ure, ki jih učitelj opravi v obsegu do
z zakonom določene zgornje meje ur neposrednega vzgojnoizobraževalnega dela v
okviru polnega delovnega časa, se vrednotijo kot učne ure, opravljene med
polnim delovnim časom.
Učitelju, ki ima z letnim delovnim načrtom
zavoda določen manjši obseg neposrednega vzgojnoizobraževalnega dela od
predpisanega, pripada plača v sorazmerju z opravljenimi učnimi urami.
Delo, opravljeno v obsegu, zmanjšanem do
treh učnih ur od predpisanega, se šteje za delo s polnim delovnim časom.
13. člen
Delovna doba se vrednoti tako, da se
osnovna plača delavca v mesečnem znesku poveča za 0,5% za vsako izpolnjeno leto
delovne dobe, vendar največ za 20%. Delavkam se osnovna plača za vsako
izpolnjeno leto dela po 25 letu delovne dobe poveča za 0,75%.
14. člen
Delavcu, ki nima pedagoško-andragoške
izobrazbe, določene z zakonom, pripada 95% osnovne plače za delovno mesto, na
katero je razporejen.
Delavcu, ki nima strokovne izobrazbe,
določene z zakonom, vzgojnoizobraževalnim programom ali splošnim aktom za
delovno mesto, na katero je razporejen, pripada 90% osnovne plače, določene za
to delovno mesto.
Delavcu, ki ne izpolnjuje obeh pogojev iz
prejšnjih odstavkov, pripada 85% osnovne plače, določene za delovno mesto, na
katero je razporejen.
Višina osnovne plače, določena na podlagi
odstotkov iz prejšnjih odstavkov, je za delavce osnova za povečanje na podlagi
9., 11. in 13. člena tega zakona.
15. člen
Delavcu pripravniku pripada med
pripravništvom 70% osnovne plače, določene za vrsto delovnega mesta, za katero
se pripravnik usposablja.
III. NADOMESTILA PLAČ TER DRUGI PREJEMKI IN POVRAČILA
16. člen
Delavec ima v skladu z zakonom in
kolektivno pogodbo pravico do nadomestila plače za čas opravičene odsotnosti z
dela in kadar postane njegovo delo v zavodu začasno ali trajno nepotrebno ter
do drugih prejemkov, ki izhajajo iz dela, in do povračil za stroške, nastale v
zvezi z opravljanjem dela.
17. člen
Nadomestilo plače za čas opravičene
odsotnosti z dela znaša 100% plače, ki jo je delavec prejel zadnji mesec, brez
dodatkov na podlagi meril, opredeljenih v 11. členu tega zakona.
Nadomestilo plače za čas odsotnosti z dela
zaradi bolezni in poškodbe izven dela znaša 80% plače, ki jo je delavec prejel
zadnji mesec, brez dodatkov na podlagi meril, opredeljenih v 11. členu tega
zakona.
Osnova iz prvega odstavka tega člena se
usklajuje z rastjo izhodiščne mesečne plače, določene po 3. členu tega zakona.
18. člen
Delavcu, kateremu zavod ne more več
zagotoviti dela in mu v skladu z zakonom preneha delovno razmerje, pripada
odpravnina v višini polovice njegove povprečne plače v zadnjih treh mesecih,
zmanjšane za prispevke in davke, za vsako leto dela v vzgojnoizobraževalnih
zavodih, če je bil v vzgoji in izobraževanju zaposlen najmanj dve leti.
19. člen
Delavcu se nadomestijo stroški za prehrano
med delom v višini, ki jo določi Vlada Republike Slovenije, vendar najmanj 10%
povprečne mesečne plače, izplačane na delavca v gospodarstvu Republike
Slovenije za pretekle tri mesece.
IV. ZBIRANJE IN VARSTVO OSEBNIH PODATKOV O DELAVCIH
20. člen
Ministrstvo, pristojno za šolstvo, zbira
osebne podatke o delavcih, ki opravljajo vzgojnoizobraževalno in drugo delo v
zavodih zaradi ugotavljanja obsega dela in zaradi obračunavanja plač ter drugih
prejemkov delavcem.
Osebni podatki o delavcih, zbrani za namene
iz prejšnjega odstavka, se lahko uporabljajo tudi za ugotavljanje izpolnjevanja
kadrovskih pogojev.
21. člen
Ministrstvo, pristojno za šolstvo, vodi
zbirko osebnih podatkov kot evidenco kadrov, ki jo vzpostavi na podlagi enotne
metodologije za zbiranje, obdelavo in uporabo osebnih podatkov o zaposlenih
delavcih v vzgoji in izobraževanju.
Enotno metodologijo iz prejšnjega odstavka
predpiše ministrstvo, pristojno za šolstvo.
22. člen
Evidenca kadrov obsega naslednje osebne
podatke o:
-       
imenu in priimku (za delavke tudi dekliški priimek),
-       
spolu in rojstvu,
-       
enotni matični številki občana,
-       
prebivališču (stalnem in začasnem),
-       
izobrazbi delavca in usposobljenosti za delo ter o poklicu,
-       
delovnem mestu, na katero je delavec razporejen,
-       
vrsti delovnega razmerja (določen, nedoločen čas),
-       
trajanju delovnega časa delavca,
-       
delovni obremenitvi,
-       
doseženem nazivu,
-       
delovni dobi.
Za pravilnost in pravočasnost posredovanja
osebnih podatkov iz prejšnjega odstavka je odgovoren poslovodni organ zavoda.
23. člen
Osebni podatki, zbrani v evidencah kadrov,
se smejo uporabljati pri izpolnjevanju nalog ministrstva, pristojnega za
šolstvo, opredeljenih v 20. členu tega zakona.
Drugemu upravnemu organu oziroma drugi
organizaciji se smejo dati osebni podatki, če so za njihovo uporabo pooblaščeni
z zakonom.
Pri izdelavi statističnih analiz se smejo
osebni podatki uporabljati in objavljati tako, da identiteta posameznika ni
razvidna.
24. člen
Osebne podatke, ki jih ministrstvo,
pristojno za šolstvo, v skladu s predpisi ni dolžno hraniti daljši čas, uniči
po izpolnitvi namena, zaradi katerega so bili zbrani.
Vpogled v evidence osebnih podatkov je
osebam, na katere se podatki ne nanašajo, dovoljen le s soglasjem ministra,
pristojnega za šolstvo.
25. člen
Določila v zvezi z vodenjem, uporabo in
shranjevanjem zbirke osebnih podatkov se uporabljajo tudi za uporabo in
shranjevanje dokumentacije, na podlagi katere so bili zbrani osebni podatki.

Zakon o plačah delavcev v javnih
vzgojnoizobraževalnih zavodih (Uradni list RS, št. 16/92)
vsebuje naslednje kazenske, prehodne in končne določbe:
»V. KAZENSKE, PREHODNE IN KONČNE DOLOČBE
26. člen
Z denarno kaznijo najmanj 20.000 tolarjev
se kaznuje za prekršek pravna oseba, če da ministrstvu, pristojnemu za šolstvo,
nepravilne podatke in obvestila o zaposlenih delavcih v zavodu (22. člen).
Z denarno kaznijo najmanj 7.000 tolarjev se
kaznuje odgovorna oseba pravne osebe, ki stori prekršek iz prejšnjega odstavka.
27. člen
Najkasneje v enem mesecu po uveljavitvi
tega zakona določi minister, pristojen za šolstvo, zavode iz 4. točke prvega
odstavka 9. člena tega zakona in predpiše enotno metodologijo za zbiranje,
obdelavo in uporabo osebnih podatkov o zaposlenih delavcih v vzgoji in
izobraževanju iz 21. člena tega zakona.
28. člen
V prehodnem obdobju, do zaključka postopka
daja­nja soglasij k sistemizacijam delovnih mest zavodov, se plače delavcem v
zavodih ugotavljajo in izplačujejo kot akontacije v skladu z osnovami in
merili, opredeljenimi v tem zakonu.
29. člen
Ta zakon začne veljati petnajsti dan po
objavi v Uradnem listu Republike Slovenije.«.

Zakon o načinu obračunavanja in izplačevanja
plač (Uradni list RS, št. 13/93)
določa tudi:
»20. člen
V času veljavnosti tega zakona se ne
uporabljajo določila: 
-       
[…]
-       
3. člena zakona o plačah delavcev v vzgojnoizobraževalnih zavodih
(Uradni list RS, št. 16/92) 
-       
[…]«;
ter vsebuje naslednjo končno določbo:
»21. člen
Ta zakon začne veljati naslednji dan po
objavi v Uradnem listu Republike Slovenije in se uporablja: 
-       
za pravne osebe iz prve alinee 1. člena tega zakona do izteka
veljavnosti aneksa oziroma do sklenitve sporazuma o zagotavljanju socialne
stabilnosti; 
-       
za pravne osebe iz druge alinee 1. člena tega zakona do podpisa
kolektivne pogodbe za negospodarske dejavnosti oziroma do sprejema sporazuma o
zagotavljanju socialne stabilnosti, najdalj pa do izplačil plač za december
1993. 
Ne glede na določila prejšnjega odstavka se
za pravne osebe iz 8. in 9. člena tega zakona zakon uporablja do sprejema
sporazuma o zagotavljanju socialne stabilnosti oziroma do izplačil plač za
december 1993.«.

Zakon o spremembah in dopolnitvah zakona o
plačah delavcev v javnih vzgojnoizobraževalnih zavodih (Uradni list RS, št. 42/93)
vsebuje naslednjo končno določbo:
»6. člen
Ta zakon začne veljati petnajsti dan po
objavi v Uradnem listu Republike Slovenije, določbe 1., 2., 3. in 4. člena pa
se začnejo uporabljati od 1. septembra 1993 dalje.«.

Zakon o razmerjih plač v javnih zavodih,
državnih organih in v organih lokalnih skupnosti (Uradni list RS, št. 18/94)
vsebuje naslednjo končno določbo:
»30. člen
Ta zakon začne veljati petnajsti dan po
objavi v Uradnem listu Republike Slovenije.«.

Zakon o spremembi zakona o razmerjih plač v
javnih zavodih, državnih organih in v organih lokalnih skupnosti – ZRPJZ-A
(Uradni list RS, št. 36/96)
vsebuje naslednjo končno določbo:
»4. člen
Ta zakon začne veljati petnajsti dan po objavi
v Uradnem listu Republike Slovenije, uporablja pa se od 1. marca 1997 dalje. 
Do začetka uporabe tega zakona se za
napredovanje zaposlenih na delovnih mestih v vrtcih, osnovnem in srednjem
izobraževanju uporabljajo predpisi, ki so veljali do uveljavitve tega zakona.«.