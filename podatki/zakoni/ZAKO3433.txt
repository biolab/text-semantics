1. člen
Republika Slovenija bo za zagotavljanje
skladnejšega in bolj uravnovešenega razvoja izobraževanja in znanosti ter za
posodobitev šolske in raziskovalne infrastrukture v okviru načrta razvojnih
programov v letih 2003–2008 z vsakokratnimi letnimi proračuni zagotovila
sredstva, ki v skupni višini ne bodo manjša od 167.722,653.000 tolarjev. Letna
višina sredstev posameznih razvojnih programov je opredeljena v prilogi 1 tega
zakona in je njegov sestavni del. Sredstva za leta 2003 do 2008 so v prilogi 1
izračunana po cenah na dan 1. 1. 2002 in se bodo letno valorizirala
skladno s povprečno rastjo drobnoprodajnih cen. Prilogi 2 in 3 podrobneje
opredeljujeta posamezne razvojne programe in sta tudi sestavni del tega zakona.
2. člen
Razvojni programi po tem zakonu so:
-    
raziskovalna in razvojna dejavnost;
-    
izobraževanje odraslih s ciljem večje zaposljivosti;
-    
informacijsko-komunikacijska pismenost;
-    
regionalna mreža višjih in visokih šol ter njihove povezanosti z
gospodarstvom;
-    
razvoj zdrave prehrane;
-    
investicije na področju izobraževanja in znanosti.
3. člen
Sredstva iz 1. člena tega zakona se
oblikujejo v finančnem načrtu ministrstva, pristojnega za šolstvo in znanost (v
nadaljnjem besedilu: ministrstvo) tako, da bodo zagotovila izvedbo vseh
predvidenih programov.
O spremembah znotraj razvojnega programa iz
šeste alinee 2. člena tega zakona odloča Vlada Republike Slove­nije. O višini
potrebnih sredstev za izvedbo posameznih investicij, ki jih vsebuje ta razvojni
program, odloča ministrstvo.
4. člen
Zaradi skupnega interesa tako države kot
lokalnih skupnosti in gospodarstva za pospešeno investicijsko dejavnost na
področju izgradnje šolskih objektov in raziskovalne infrastrukture, bodo v
okviru strokovno enakovrednih programov prednostno obravnavani programi, pri
katerih bo lokalna skupnost iz lastnih sredstev sodelovala pri investiciji z
zagotavljanjem komunalno opremljenega zemljišča, gospodarstvo pa z nepovratnim
vlaganjem, pri čemer morajo nepovratna finančna vlaganja, vrednost zemljišča
ali pripadajoče komunalne opreme dosegati vsaj 15% vrednosti celotne investicije.
5. člen
Ta zakon začne veljati petnajsti dan po
objavi v Uradnem listu Republike Slovenije.
Št. 411-09/02-12/1
Ljubljana, dne 25. oktobra 2002.
Predsednik
Državnega zbora 
Republike Slovenije
Borut Pahor l. r.

Priloga
1: Preglednica potrebnih sredstev v letih 2003-2008 za izvedbo zakona
Priloga
2: Program investicij v obdobju 2003-2008 na področju izobraževanja in znanosti
Priloga
3: Projekcija porabe sredstev iz Zakona o temeljnih razvojnih programih na
področju izobraževanja in znanosti izobraževanje odraslih
Priloga
3: Projekcija porabe sredstev iz Zakona o temeljnih razvojnih programih na
področju izobraževanja in znanosti informacijsko-komunikacijska pismenost