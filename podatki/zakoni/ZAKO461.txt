1. člen
Republika Slovenija daje poroštvo za
obveznosti Ekološko razvojnega sklada Republike Slovenije, d.d. (v nadaljnjem
besedilu: sklad) iz naslova posojila, ki ga ta najame pri Mednarodni banki za
obnovo in razvoj (v nadaljnjem besedilu: MBOR) v višini 30 mio DEM za zmanjšanje
onesnaževanja zraka z namenom dodeljevanja posojil upravičencem za financiranje
zamenjave okolju škodljivih ogrevalnih sistemov z ekološko sprejemljivimi
ogrevalnimi sistemi, pod naslednjimi pogoji:
-       
znesek kredita se črpa in odplačuje v DEM;
-       
posojilo se odplačuje polletno, rok odplačila je 15 let z vključenim
petletnim odlogom odplačila glavnice in pričetkom odplačila glavnice leta 2001;
-       
obrestna mera je obrestna mera MBOR za posojila v DEM, vezana na LIBOR,
spremenljiva dvakrat letno;
-       
strošek nečrpanja je 0,75% letno na nečrpani znesek posojila.
2. člen
Skladno s 1. členom tega zakona bo
Republika Slovenija v primerih, ko sklad zaradi svoje plačilne nesposobnosti ne
bo poravnal svojih dospelih obveznosti iz posojilne pogodbe, na poseben poziv
MBOR plačala te obveznosti namesto sklada.
3. člen
Pogodbo o poroštvu v imenu in za račun
Republike Slovenije sklene z MBOR ministrica oziroma minister, pristojna
oziroma pristojen za finance.
Ministrstvo za finance skrbi za izvajanje
tega zakona ter vseh pravic in obveznosti Republike Slovenije, ki iz njega
izhajajo.
4. člen
Sredstva za plačilo obveznosti sklada v
primerih iz 2. člena tega zakona se zagotovijo v proračunu Republike Slovenije.
5. člen
V primerih, ko Republika Slovenija plača
obveznosti iz posojilne pogodbe namesto sklada, pridobi Republika Slovenija v razmerju
do sklada pravico do povračila za izplačane zneske in stroške, ki so s tem v
zvezi nastali.
6. člen
V roku osem dni po podpisu poroštvene
pogodbe iz 3. člena tega zakona skleneta Ministrstvo za finance in sklad
pogodbo, s katero podrobneje uredita medsebojna razmerja v zvezi z izvajanjem
določbe 5. člena tega zakona.
7. člen
Ta zakon začne veljati naslednji dan po
objavi v Uradnem listu Republike Slovenije.
Št. 440-03/96-61/1
Ljubljana, dne 29. maja 1996.
Predsednik
Državnega zbora
Republike Slovenije
Jožef Školč l. r.