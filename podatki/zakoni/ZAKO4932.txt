1. člen
Ta zakon določa višine, enotni način in rok
usklajevanja posameznih vrst transferjev posameznikom in gospodinjstvom, ki se
izplačujejo iz javnih finančnih virov v Republiki Sloveniji, to je iz državnega
proračuna, proračunov občin, Zavoda za pokojninsko in invalidsko zavarovanje
Slovenije in Zavoda za zdravstveno zavarovanje Slovenije.
2. člen
V primerih, ko so v teh predpisih višine
posameznega transferja določene v razmerju do minimalne plače, zajamčene plače
ali povprečne plače v Republiki Sloveniji, se kot višine upoštevajo vrednosti,
veljavne na dan 31. decembra 2006, ki jih objavi minister oziroma
ministrica, pristojen za socialne zadeve (v nadaljnjem besedilu: minister).
3. člen
(1) Transferji posameznikom in
gospodinjstvom iz drugega odstavka tega člena se uskladijo enkrat letno, in
sicer 1. marca z rastjo cen življenjskih potrebščin v preteklem letu po
podatkih Statističnega urada Republike Slovenije.
(2) Na način in v roku iz prejšnjega
odstavka se usklajujejo naslednje vrste transferjev posameznikom in gospodinjstvom,
ki se izplačujejo iz državnega proračuna:
1.    
otroški dodatek v skladu z zakonom, ki ureja
uveljavljanje pravic iz javnih sredstev,
2.    
dodatek za nego otroka v skladu z zakonom, ki
ureja starševsko varstvo in družinske prejemke,
3.    
delno plačilo za izgubljeni dohodek v skladu z
zakonom, ki ureja starševsko varstvo in družinske prejemke, (delno
prenehala veljati)
4.    
dodatek za veliko družino v skladu z zakonom,
ki ureja starševsko varstvo in družinske prejemke,
5.    
pomoč ob rojstvu otroka v skladu z zakonom, ki
ureja starševsko varstvo in družinske prejemke,
6.    
starševski dodatek v skladu z zakonom, ki ureja
starševsko varstvo in družinske prejemke,
7.    
(prenehala
veljati)
8.    
(prenehala
veljati)
9.    
znesek najnižjega in najvišjega izplačila
nadomestila v skladu z zakonom, ki ureja starševsko varstvo in družinske
prejemke,
10. 
štipendije v skladu z zakonom, ki ureja
štipendiranje, razen štipendij Ad futura,
11. 
višina subvencije za obrok študentske prehrane,
v skladu z zakonom, ki ureja subvencioniranje študentske prehrane,
12. 
rejnine v skladu z zakonom, ki ureja izvajanje
rejniške dejavnosti,
13. 
denarno nadomestilo za primer brezposelnosti v
skladu z zakonom, ki ureja trg dela,
14. 
invalidnina v skladu z zakonom, ki ureja
pravice vojnih invalidov,
15. 
dodatek za posebno invalidnost v skladu z zakonom,
ki ureja pravice vojnih invalidov,
16. 
dodatek za pomoč in postrežbo v skladu z
zakonom, ki ureja pravice vojnih invalidov,
17. 
oskrbnina v skladu z zakonom, ki ureja pravice
vojnih invalidov,
18. 
invalidski dodatek v skladu z zakonom, ki ureja
pravice vojnih invalidov,
19. 
družinska invalidnina v skladu z zakonom, ki ureja
pravice vojnih invalidov,
20. 
družinski dodatek v skladu z zakonom, ki ureja
pravice vojnih invalidov,
21. 
renta v skladu z zakonom, ki ureja posebne
pravice žrtev v vojni za Slovenijo 1991,
22. 
štipendija v skladu z zakonom, ki ureja posebne
pravice žrtev v vojni za Slovenijo 1991,
23. 
dodatek za pomoč in postrežbo v skladu z
zakonom, ki ureja pravice vojnih veteranov,
24. 
veteranski dodatek v skladu z zakonom, ki ureja
pravice vojnih veteranov,
25. 
doživljenjska mesečna renta v skladu z zakonom,
ki ureja pravice žrtev vojnega nasilja,
26. 
denarna renta v skladu z zakonom, ki ureja
pravice žrtev vojnega nasilja.
(3) Na način in v roku iz prvega odstavka
tega člena se usklajujejo naslednje vrste transferjev posameznikom in
gospodinjstvom, ki se izplačujejo iz proračunov občin: 
1.    
kadrovske štipendije,
2.    
delno plačilo za izgubljeni dohodek, ki se
izplačuje družinskemu pomočniku v skladu z zakonom, ki ureja socialno varstvo.
4. člen
(1) Na način in v roku iz prvega odstavka
prejšnjega člena se usklajujejo tudi osnove za nadomestila plač, ki so podlaga
za obračun nadomestila med začasno zadržanostjo od dela, ki jih izplačuje Zavod
za zdravstveno zavarovanje Slovenije v breme obveznega zdravstvenega
zavarovanja na podlagi 28. člena Zakona o zdravstvenem varstvu in zdravstvenem
zavarovanju (Uradni list RS, št. 72/06 – uradno prečiščeno besedilo).
(2) Osnova za nadomestilo plač se uskladi
na način in v roku iz prvega odstavka prejšnjega člena le v primeru, da ima
zavarovanec osnovo najmanj iz predpreteklega koledarskega leta glede na obdobje
zadržanosti.
5. člen
(1) Na način in v roku iz prvega odstavka
3. člena tega zakona se usklajuje tudi osnovni znesek minimalnega dohodka
v skladu z zakonom, ki ureja socialnovarstvene prejemke.
(2) S 1. januarjem se na način iz
prvega odstavka 3. člena tega zakona usklajujeta odmerna osnova po zakonu,
ki ureja varstvo vojnih invalidov, in osnova za odmero rente po zakonu, ki
ureja varstvo žrtev v vojni za Slovenijo 1991.
5.a člen
(delno
prenehal veljati)
Ne glede na določbo 2. člena tega zakona se
višina delnega plačila za izgubljeni dohodek za družinskega pomočnika po
predpisih o socialnem varstvu in višina delnega plačila za izgubljeni dohodek
starša po predpisih o starševskem varstvu in družinskih prejemkih določi v
višini 734,15 eurov.
6. člen
Minister vsako leto objavi v Uradnem listu
Republike Slovenije sklep o usklajenih višinah tistih transferjev, ki so
določeni v nominalnih zneskih, in odstotek uskladitve drugih transferjev.

Zakon o usklajevanju transferjev posameznikom
in gospodinjstvom v Republiki Sloveniji – ZUTPG (Uradni list RS, št. 114/06)
vsebuje naslednje prehodne in končne določbe:
»PREHODNE IN KONČNE DOLOČBE
7. člen
(1) V letu 2007 se usklajevanje posameznih
transferjev posameznikom in gospodinjstvom opravi na podlagi podatkov o rasti
cen življenjskih potrebščin v obdobju od naslednjega meseca po mesecu, za katerega
so bili upoštevani podatki pri zadnji uskladitvi, do decembra leta 2006.
(2) V primeru, ko je bila uskladitev
posameznega transferja v letu 2006 višja od rasti cen življenjskih potrebščin v
obdobju januar–december 2006 v primerjavi z istim obdobjem v letu 2005, se
usklajevanje v letu 2007 ne opravi.
(3) Pri obračunu nadomestila plač za mesece
v letu 2007 se v primeru neprekinjene zadržanosti od dela s pričetkom pred
31. decembrom 2006, osnova poveča za indeks valorizacije za december 2006,
ki je bil določen na podlagi s tem zakonom razveljavljenih določb Zakona o
zdravstvenem varstvu in zdravstvenem zavarovanju in Pravil obveznega
zdravstvenega zavarovanja (Uradni list RS, št. 79/94, 73/95, 39/96, 70/96,
47/97, 3/98, 51/98 – odločba US in 109/99 – odločba US). V primeru, da je bil
indeks valorizacije za december 2006 nižji od rasti cen življenjskih potrebščin
v obdobju januar–december 2006 v primerjavi z istim obdobjem v letu 2005, se v
primeru neprekinjene zadržanosti od dela uskladitev izvede na podlagi rasti cen
življenjskih potrebščin.
8. člen
Z dnem uveljavitve tega zakona prenehajo
veljati:
-      
101. člen Zakona o starševskem varstvu in
družinskih prejemkih (Uradni list RS, št. 110/06 – uradno prečiščeno besedilo),
-      
drugi stavek prvega odstavka 18.i člena,
22. člen v delu, ki se nanaša na usklajevanje in 40. člen Zakona o
socialnem varstvu (Uradni list RS, št. 36/04 – uradno prečiščeno besedilo,
69/05 – odločba US, 21/06 – odločba US in 105/06),
-      
37. člen Uredbe o merilih za določanje
oprostitev pri plačilih socialno varstvenih storitev (Uradni list RS, št.
110/04 in 124/04),
-      
61. člen Zakona o izvajanju rejniške
dejavnosti (Uradni list RS, št. 110/02 in 56/06 – odločba US),
-      
24. člen Zakona o zaposlovanju in
zavarovanju za primer brezposelnosti (Uradni list RS, št. 107/06 – uradno
prečiščeno besedilo),
-      
10. člen Zakona o družbenem varstvu
duševno in telesno prizadetih oseb (Uradni list SRS, št. 41/83),
-      
zadnji stavek prvega odstavka 31. člena
ter peti in šesti odstavek 31. člena Zakona o zdravstvenem varstvu in zdravstvenem
zavarovanju (Uradni list RS, št. 72/06 – uradno prečiščeno besedilo),
-      
drugi odstavek 57. člena, 153. člen
in drugi odstavek 397. člena Zakona o pokojninskem in invalidskem
zavarovanju (Uradni list RS, št. 109/06 – uradno prečiščeno besedilo),
-      
drugi odstavek 2. člena Zakona o
zagotavljanju socialne varnosti slovenskim državljanom, ki so upravičeni do
pokojnin iz republik nekdanje SFRJ (Uradni list RS, št. 45/92, 45/99 – odločba
US in 18/01),
-      
12. člen Zakona o preživninskem varstvu
kmetov (Uradni list SRS, št. 1/79 in 1/86),
-      
78. člen Zakona o vojnih invalidih (Uradni
list RS, št. 63/95, 2/97 – odločba US, 19/97, 21/97 – popr., 75/97, 11/06 –
odločba US in 61/06 – ZDru-1),
-      
6. člen Zakona o posebnih pravicah žrtev v
vojni za Slovenijo 1991 (Uradni list RS, št. 47/97),
-      
besedilo », ki se valorizira tako kot
pokojnine« v prvem odstavku 16. člena Zakona o žrtvah vojnega nasilja
(Uradni list RS, št. 18/03 – uradno prečiščeno besedilo, 54/04 – ZDoh-1, 68/05
– odločba US in 61/06 – ZDru-1),
-      
besedilo »in se valorizira tako kot pokojnine«
v drugem odstavku 16.a člena Zakona o žrtvah vojnega nasilja (Uradni list RS,
št. 18/03 – uradno prečiščeno besedilo, 54/04  – ZDoh-1, 68/05 – odločba US in
61/06 – ZDru-1).
9. člen
Z dnem uveljavitve tega zakona prenehajo
veljati naslednje določbe zakonov in drugih predpisov, ki določajo višine
posameznega transferja ali njihovega dela v razmerju do minimalne plače,
zajamčene plače ali povprečne plače v Republiki Sloveniji:
-      
prvi stavek prvega odstavka 18.i člena Zakona o
socialnem varstvu (Uradni list RS, št. 36/04 – uradno prečiščeno besedilo,
69/05 – odločba US, 21/06 – odločba US in 105/06) v delu, ki se nanaša na
višino pravice do delnega plačila za izgubljeni dohodek,
-      
8. člen Zakona o družbenem varstvu duševno
in telesno prizadetih oseb (Uradni list SRS, št. 41/83), ki se nanaša na višino
nadomestila za invalidnost,
-      
drugi odstavek 9. člena Zakona o družbenem
varstvu duševno in telesno prizadetih oseb (Uradni list SRS, št. 41/83), v
delu, ki se nanaša na višine dodatkov za tujo nego in pomoč,
-      
2. točka prvega odstavka 40. člena Zakona
o starševskem varstvu in družinskih prejemkih (Uradni list RS, št. 110/06
– uradno prečiščeno besedilo), ki se nanaša na plačilo prispevkov za socialno
varnost od minimalne plače v času očetovskega dopusta,
-      
tretji in četrti odstavek 41. člena Zakona
o starševskem varstvu in družinskih prejemkih, ki se nanašata na osnovo za
izračun starševskega nadomestila razlika do polnega obsega – 55% minimalne
plače),
-      
43. člen Zakona o starševskem varstvu in
družinskih prejemkih, ki se nanaša na najvišje in najnižje izplačilo
nadomestila,
-      
tretji odstavek 48. člena Zakona o
starševskem varstvu in družinskih prejemkih, ki se nanaša na pravico staršev do
krajšega delovnega časa in plačilo prispevkov od minimalne plače,
-      
prvi in drugi odstavek 48.a člena Zakona o
starševskem varstvu in družinskih prejemkih, ki se nanašata na plačilo
prispevkov od minimalne plače,
-      
drugi odstavek 48.b člena Zakona o starševskem
varstvu in družinskih prejemkih, ki se nanaša na pravico staršev do krajšega
delovnega časa in plačilo prispevkov od minimalne plače,
-      
prvi odstavek 48.c člena Zakona o starševskem
varstvu in družinskih prejemkih, ki se nanaša na plačilo prispevkov od
minimalne plače v primeru štirih ali več otrok,
-      
drugi in tretji odstavek 65. člena Zakona
o starševskem varstvu in družinskih prejemkih, ki se nanaša na dohodkovni
razred v odstotku povprečne mesečne plače (dohodek na družinskega člana v % povprečne
plače v RS),
-      
tretji odstavek 84. člena Zakona o
starševskem varstvu in družinskih prejemkih, ki se nanaša višino pravice do
delnega plačila za izgubljeni dohodek – minimalna plača,
-      
prvi, drugi in tretji odstavek 101. člena
Zakona o starševskem varstvu in družinskih prejemkih, ki se nanaša na
usklajevanje zneskov starševskih nadomestil (izhodiščna plača) in družinskih
prejemkov.
10. člen
Ta zakon začne veljati 1. januarja
2007.«.

Zakon o štipendiranju – ZŠtip (Uradni list RS,
št. 59/07)
v zvezi s črtano šestindvajseto, sedemindvajseto in devetindvajseto ter
nadomeščeno osemindvajseto alineo 1. točke drugega odstavka 3. člena zakona
določa:
»Črtane oziroma nadomeščene določbe se
uporabljajo do začetka uporabe tega zakona.«.;
ter vsebuje naslednjo končno določbo:
»71. člen
(uveljavitev
zakona)
(1) Ta zakon začne veljati petnajsti dan po
objavi v Uradnem listu Republike Slovenije, uporabljati pa se začne 1.
septembra 2008.
(2) Ne glede na prejšnji odstavek se
določba četrtega odstavka 70. člena in določbe tega zakona, ki se nanašajo na
sofinanciranje kadrovskih štipendij, začnejo uporabljati z dnem uveljavitve
tega zakona.«.

Zakon o varstvenem dodatku – ZVarDod (Uradni
list RS, št. 10/08)
vsebuje naslednjo končno določbo:
»27. člen
(veljavnost
zakona)
Ta zakon začne veljati 1. februarja 2008.«.

Zakon o spremembi Zakona o usklajevanju
transferjev posameznikom in gospodinjstvom v Republiki Sloveniji – ZUTPG-A
(Uradni list RS, št. 71/08)
vsebuje naslednjo končno določbo:
»2. člen
Ta zakon začne veljati naslednji dan po
objavi v Uradnem listu Republike Slovenije.«.

Zakon o uveljavljanju pravic iz javnih
sredstev – ZUPJS (Uradni list RS, št. 62/10)
vsebuje naslednjo končno določbo:
»65. člen
(1) Ta zakon začne veljati petnajsti dan po
objavi v Uradnem listu Republike Slovenije, uporabljati pa se začne 1. junija 
2011, razen določb o državni štipendiji, znižanem plačilu vrtca, o subvenciji
malice za učence in dijake, subvenciji kosila za učence ter o subvenciji
prevozov za dijake in študente, ki se začnejo uporabljati 1. septembra 2011. 
(2) Ne glede na prejšnji odstavek se 1.
točka prvega odstavka 17. člena tega zakona ne uporablja do vzpostavitve zbirke
podatkov o vrednosti nepremičnin.«.

Zakon o dopolnitvi Zakona o usklajevanju
transferjev posameznikom in gospodinjstvom v Republiki Sloveniji – ZUTPG-B
(Uradni list RS, št. 85/10)
vsebuje naslednje prehodne in končne določbe:
»PREHODNE IN KONČNE DOLOČBE
2. člen
Ne glede na določbo 5.a člena zakona se v
obdobju od prvega dne naslednjega meseca po dnevu uveljavitve tega zakona do
30. decembra 2011 delno plačilo za izgubljeni dohodek določi v višini 660,74 eurov,
v obdobju od 31. decembra 2011 do 30. decembra 2012 pa v višini 697,44 eurov.
3. člen
(1) Za osebe, ki so ob uveljavitvi tega
zakona upravičene do delnega plačila za izgubljeni dohodek po predpisih o
socialnem varstvu oziroma do delnega plačila za izgubljeni dohodek po predpisih
o starševskem varstvu in družinskih prejemkih, centri za socialno delo ponovno
odločijo o višini in načinu usklajevanja navedenih transferjev v skladu s tem
zakonom, pri čemer se na novo določena višina in usklajevanje delnega plačila
za izgubljeni dohodek po tem zakonu določita od prvega dne naslednjega meseca
od dneva uveljavitve tega zakona.
(2) Za osebe, ki jim je bila pravica do
delnega plačila za izgubljeni dohodek po predpisih o socialnem varstvu oziroma
do delnega plačila za izgubljeni dohodek po predpisih o starševskem varstvu in
družinskih prejemkih priznana pred 1. januarjem 2007, centri za socialno delo
ponovno odločijo o višini in načinu usklajevanja navedenih transferjev v skladu
s tem zakonom tako, da se določi delno plačilo za izgubljeni dohodek v višini
iz 5. a člena zakona, pri čemer se tako določena višina prične usklajevati v
skladu s prvim odstavkom 3. člena zakona s 1. januarjem 2013.
4. člen
Ta zakon začne veljati naslednji dan po
objavi v Uradnem listu Republike Slovenije.«.

Zakon za uravnoteženje javnih financ –ZUJF
(Uradni list RS, št. 40/12)
določa tudi:
»IV. DEL
ZAČASNI UKREPI
7. NA PODROČJU USKLAJEVANJA TRANSFERJEV
POSAMEZNIKOM IN GOSPODINJSTVOM V REPUBLIKI SLOVENIJI
153. člen
Transferji posameznikom in gospodinjstvom,
ki se usklajujejo na podlagi Zakona o usklajevanju transferjev posameznikom in
gospodinjstvom v Republiki Sloveniji (Uradni list RS, št. 114/06, 59/07 – ZŠtip,
10/08 – ZVarDod, 71/08, 98/09 – ZIUZGK, 62/10 – ZUPJS, 85/10 in 94/10 – ZIU) se
od uveljavitve tega zakona do 31. decembra 2014 ne usklajujejo, razen osnovnega
zneska minimalnega dohodka iz prve alineje 5. člena Zakona o usklajevanju
transferjev posameznikom in gospodinjstvom v Republiki Sloveniji.«;
ter vsebuje naslednjo končno določbo:
»VI. DEL
KONČNA DOLOČBA
251. člen
(začetek
veljavnosti)
Ta zakon začne veljati naslednji dan po
objavi v Uradnem listu Republike Slovenije.«.

Zakon o pokojninskem in invalidskem
zavarovanju – ZPIZ-2 (Uradni list RS, št. 96/12)
vsebuje naslednjo končno določbo:
»431. člen
(začetek
veljavnosti)
Ta zakon začne veljati prvi dan naslednjega
meseca po objavi v Uradnem listu Republike Slovenije.«.

Zakon o spremembah Zakona o usklajevanju
transferjev posameznikom in gospodinjstvom v Republiki Sloveniji – ZUTPG-C
(Uradni list RS, št. 59/19)
vsebuje naslednjo prehodno in končno določbo:
»PREHODNA IN KONČNA DOLOČBA
3. člen
Transferji posameznikom in gospodinjstvom
iz 3. člena zakona, osnovni znesek minimalnega dohodka iz prvega odstavka
5. člena zakona, ter odmerna osnova in osnova za odmero rente iz drugega
odstavka 5. člena zakona se v letu 2020 uskladijo z rastjo cen
življenjskih potrebščin v obdobju od 1. julija do 31. decembra 2019
po podatkih Statističnega urada Republike Slovenije.
4. člen
Ta zakon začne veljati petnajsti dan po
objavi v Uradnem listu Republike Slovenije.«.

Zakon o spremembah in dopolnitvah Zakona o starševskem
varstvu in družinskih prejemkih – ZSDP-1C (Uradni list RS, št. 81/19)
vsebuje naslednjo končno določbo:
»24. člen
(začetek
veljavnosti)
Ta zakon začne veljati 1. januarja
2020.«.

Zakon o spremembi Zakona o starševskem varstvu
in družinskih prejemkih – ZSDP-1E (Uradni list RS, št. 92/21)
vsebuje naslednjo končno določbo:
»4. člen
Ta zakon začne veljati 1. julija 2021.«.