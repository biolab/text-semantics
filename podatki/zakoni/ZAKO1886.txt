1. člen
Republika Slovenija daje poroštvo za
obveznosti Slovenskih železnic, d.d., iz naslova posojil najetih pri domačih
ali tujih bankah do skupne višine glavnic 9.290,744.400 tolarjev, oziroma v
protivrednosti katerekoli druge valute, preračunano po srednjem tečaju Banke
Slovenije na dan 30. 9. 1999, s pripadajočimi obrestmi in stroški posojil, za
financiranje določenih del pri obnovi in dograditvi obstoječih prog, ki se bodo
začela izvajati v letu 1999, skladno z nacionalnim programom razvoja slovenske
železniške infrastrukture.
Republika Slovenija daje poroštvo iz
prejšnjega odstavka pod naslednjimi pogoji:
-       
rok odplačila posameznega posojila je največ 10 let z vključenim
triletnim moratorijem na odplačilo glavnic,
-       
posojilne pogodbe morajo biti sklenjene najkasneje do 31.12.1999,
-       
obrestna mera posojil ne sme presegati TOM + 6%, če gre za kredit tuje
institucije pa ne EURIBOR + 0,70%,
-       
glavnice posojil se po preteku moratorija odplačujejo v enakih polletnih
obrokih,
-       
vsi stroški, povezani s pripravo in odobritvijo posameznega posojila, ne
smejo presegati 0,3% vrednosti glavnice posojila,
-       
stroški rezervacije sredstev posojil ne smejo presegati 0,5 % od
nečrpanega zneska posojila.
Obseg izdajanja poroštev Republike
Slovenije se zmanjšuje z vsakokratnim zneskom najetega posojila, za katerega bo
dano poroštvo Republike Slovenije.
2. člen
Sredstva, zagotovljena s posojili iz
prejšnjega člena, se črpajo po namenu, obsegu in dinamiki, kot je prikazano v
prilogi 1, ki je sestavni del tega zakona in se objavi skupaj z njim.
3. člen
Poroštvene pogodbe v imenu in za račun
Republike Slovenije sklene minister, pristojen za finance, na podlagi sklepa
Vlade Republike Slovenije.

Priloga
1: Popis del, ki bodo izvedena na podlagi najetega posojila
ter za to potrebna sredstva

Zakon
o poroštvu Republike Slovenije za obveznosti Slovenskih železnic, d.d. iz
naslova posojil, najetih za financiranje določenih del za posodobitev in razvoj
slovenske železniške infrastrukture – ZPFRZI (Uradni list RS,
št. 31/99)
vsebuje naslednjo končno določbo:
»4. člen
Ta zakon začne veljati naslednji dan po
objavi v Uradnem listu Republike Slovenije.«.

Zakon
o spremembah zakona o poroštvu Republike
Slovenije za obveznosti Slovenskih železnic, d.d. iz naslova posojil, najetih
za financiranje določenih del za posodobitev in razvoj slovenske železniške
infrastrukture – ZPFRZI (Uradni list RS, št. 89/99)
vsebuje naslednjo končno določbo:
»2. člen
Ta zakon začne veljati naslednji dan po
objavi v Uradnem listu Republike Slovenije.«.