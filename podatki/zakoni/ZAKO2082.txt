1. člen
S tem zakonom se zagotavljajo sredstva za
financiranje interventnih ukrepov na področju prašičereje, mleka, hmelja in žit
v letu 1999.
2. člen
Za izvedbo ukrepov iz prejšnjega člena se
zagotovi dodatna sredstva v proračunu Republike Slovenije v višini do
3.950,000.000 tolarjev. Sredstva se namenijo Ministrstvu za kmetijstvo,
gozdarstvo in prehrano.
3. člen
Sredstva iz prejšnjega člena se zagotovijo
iz sredstev odškodnin zaradi spremembe namembnosti kmetijskih zemljišč, ki jih
bodo zavezanci vplačali v proračun Republike Slovenije, v skladu s prvim
odstavkom 16. člena zakona o kmetijskih zemljiščih (Uradni list RS, št. 59/96,
31/98 – odločba US in 1/99) v letu 1999.
Sredstva, zbrana na podlagi tega zakona se
ne glede na določbo 16. člena zakona o kmetijskih zemljiščih v tem obdobju
lahko porabijo za namene iz 1. člena tega zakona.
4. člen
Ta zakon začne veljati naslednji dan po
objavi v Uradnem listu Republike Slovenije.
Št. 411-04/99-7/1
Ljubljana, dne 16. julija 1999.
Predsednik
Državnega zbora Republike Slovenije
Janez Podobnik, dr. med. l. r. 