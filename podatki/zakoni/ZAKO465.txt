1. člen
Loterija Slovenija, p.o. (v nadaljnjem
besedilu: Loterija Slovenije) se preoblikuje v delniško družbo, katere osnovni
kapital je razdeljen na navadne imenske delnice.
Delnice iz prejšnjega odstavka se
prenesejo:
-      
25% delnic na Kapitalski sklad pokojninskega in invalidskega
zavarovanja,
-      
15% delnic na Slovenski odškodninski sklad,
-      
40% delnic na Fundacijo za financiranje invalidskih in humanitarnih
organizacij v Republiki Sloveniji,
-      
10% delnic na Fundacijo za financiranje športnih organizacij v Republiki
Sloveniji,
-      
10% delnic zaposlenim, bivšim zaposlenim in upokojencem Loterije
Slovenije, v skladu z določbami zakona o lastninskem preoblikovanju podjetij
(Uradni list RS, št. 55/92, 7/93, 31/93, 32/94 ‑ odločba US in 1/96, v
nadaljnjem besedilu: ZLPP) o interni razdelitvi in notranjem odkupu.
2. člen
Družbeni kapital Loterije Slovenije je
razlika med vrednostjo sredstev Loterije Slovenije (celotne aktive) ter
vrednostjo obveznosti Loterije Slovenije, vključno z obveznostmi do upravičencev
iz 9. člena ZLPP.
Vrednost družbenega kapitala se ugotovi z
otvoritveno bilanco na dan 31. 12. 1992, v skladu z ZLPP.
3. člen
Za zavarovanje pravic bivših lastnikov in
njihovih dedičev se smiselno uporabljajo določbe 9. do 16. člena ZLPP, s tem,
da predlog za izdajo začasne odredbe vloži upravičenec pri pristojnem organu
najkasneje 30 dni po uveljavitvi tega zakona.
4. člen
V 15 dneh po uveljavitvi tega zakona mora
agencija, pristojna za revidiranje, začeti finančni, računovodski in pravni
pregled ter preverjanje zakonitosti in pravilnosti poslovanja Loterije
Slovenije.
Lastninsko preoblikovanje Loterije
Slovenije se opravi po končanem revizijskem postopku, v katerem se ugotovi
vrednost družbenega kapitala Loterije Slovenije.
5. člen
Razdelitev delnic Loterije Slovenije v
skladu z drugim odstavkom 1. člena tega zakona opravi Loterija Slovenije po
tem, ko dobi soglasje Agencije Republike Slovenije za prestrukturiranje in
privatizacijo (v nadaljnjem besedilu: agencija).
Agencija je dolžna izdati soglasje v 30
dneh od predložitve predloga Loterije Slovenije. Če agencija zahteva dopolnitev
predloga, mora Loteriji Slovenije postaviti rok, ki ne sme biti krajši od 15 in
ne daljši od 30 dni. Rok za soglasje se v tem primeru šteje od dneva dopolnitve
predloga.
6. člen
Loterija Slovenije opravi razdelitev delnic
na podlagi drugega odstavka 1. člena tega zakona v 90 dneh po prejemu soglasja
agencije na predlog razdelitve delnic. Razdelitve delnic ni mogoče opraviti,
dokler nista konstituirani Fundacija za financiranje invalidskih in
humanitarnih organizacij v Republiki Sloveniji in Fundacija za financiranje
športnih organizacij v Republiki Sloveniji.
7. člen
Loterija Slovenije opravi najprej interno
razdelitev in notranji odkup delnic zaposlenim, bivšim zaposlenim in
upokojencem Loterije Slovenije. V kolikor zaposleni, bivši zaposleni in
upokojenci Loterije Slovenije v 60 dneh po prejemu soglasja agencije ne
prevzamejo delnic v višini, določeni v peti alinei drugega odstavka 1. člena
tega zakona, se v ustreznih razmerjih, določenih v drugem odstavku 1. člena
tega zakona, povečajo deleži upravičencev iz prve do četrte alinee drugega
odstavka 1. člena tega zakona.
8. člen
Ustanovita se Fundacija za financiranje
invalidskih in humanitarnih organizacij v Republiki Sloveniji in Fundacija za
financiranje športnih organizacij v Republiki Sloveniji kot pravni osebi
javnega prava.
Akt o ustanovitvi fundacij iz prejšnjega
odstavka sprejme Državni zbor Republike Slovenije v 30 dneh od uveljavitve tega
zakona.
Kolikor v tem zakonu ni določeno drugače,
se za vsebino ustanovitvenega akta uporabljajo določbe zakona o ustanovah
(Uradni list RS, št. 60/95).
9. člen
Sedež fundacij je v prostorih Delniške
družbe Loterije Slovenije.
10. člen
Fundacijo upravlja svet fundacije.
Svet Fundacije za financiranje invalidskih
in humanitarnih organizacij v Republiki Sloveniji ima 23 članov, in sicer: 
1.    
Državni zbor Republike Slovenije imenuje in razrešuje 20 članov, od
tega: 
- 
deset članov na predlog vseh reprezentativnih in drugih invalidskih
organizacij, ki delujejo na državni ravni, in na predlog nacionalnega sveta
invalidskih organizacij. Reprezentativne invalidske organizacije in druge
invalidske organizacije, ki delujejo na državni ravni, in so povezane v
nacionalni svet invalidskih organizacij, ne morejo same predlagati svojega
člana. Pri imenovanju Državni zbor Republike Slovenije upošteva razmerje med
včlanjenimi in ne včlanjenimi invalidskimi organizacijami v nacionalni svet
invalidskih organizacij, 
- 
enega člana na predlog Rdečega križa Slovenije, 
- 
enega člana na predlog Slovenske Karitas, 
- 
enega člana na predlog Gorske reševalne zveze Slovenije, 
- 
sedem članov na predlog humanitarnih organizacij, ki so vpisane v razvid
humanitarnih organizacij. 
2.    
Vlada Republike Slovenije imenuje in razrešuje tri člane, in sicer: 
- 
enega člana na predlog ministrstva, pristojnega za zdravje, 
- 
enega člana na predlog ministrstva, pristojnega za invalidsko varstvo, 
- 
enega člana na predlog ministrstva, pristojnega za finance.
Svet Fundacije za financiranje športnih
organizacij v Republiki Sloveniji ima 17 članov, in sicer: 
1.    
Državni zbor Republike Slovenije imenuje in razrešuje 16 članov, od tega:
- 
enega člana na predlog Združenja občin Slovenije, 
- 
enega člana na predlog Skupnosti občin Slovenije, 
- 
štirinajst članov na predlog Strokovnega sveta Vlade Republike Slovenije
za šport izmed predlogov nacionalnih športnih zvez, občinskih športnih zvez,
predstavnikov športnikov in predstavnikov trenerjev, pri čemer Strokovni svet
Vlade Republike Slovenije za šport Državnemu zboru Republike Slovenije
predlaga: 
a)      
deset članov na predlog nacionalnih športnih zvez, od tega: 
-   
štiri člane na predlog nacionalnih športnih
zvez s področja individualnih športnih panog, ki so na rednem programu
olimpijskih iger, pri čemer te nacionalne športne zveze same izvolijo te člane,
-   
dva člana na predlog nacionalnih športnih zvez
s področja kolektivnih športnih panog, ki so na rednem programu olimpijskih
iger, pri čemer te nacionalne športne zveze same izvolijo ta člana, 
-   
dva člana na predlog nacionalnih športnih zvez,
katerih področje delovanja je pretežno športna rekreacija, pri čemer te
nacionalne športne zveze same izvolijo ta člana, 
-   
dva člana na predlog nacionalnih športnih zvez,
katerih športne panoge niso na rednem programu olimpijskih iger, na predlog
nacionalnih športnih zvez v miselnih športih in na predlog nacionalne športne
zveze s področja športa invalidov, pri čemer te nacionalne športne zveze same
izvolijo ta člana, 
b)       dva
člana na predlog občinskih športnih zvez, pri čemer občinske športne zveze same
izvolijo ta člana, in sicer po načelu regionalne zastopanosti, en član iz
vzhodne in en iz zahodne Slovenije, 
c)       enega
člana na predlog športnikov, pri čemer športniki sami izvolijo tega člana, 
č)    enega
člana na predlog športnih trenerjev in na predlog drugih športnih
strokovnjakov, pri čemer športni trenerji in drugi športni strokovnjaki sami
izvolijo tega člana.
2.    
Vlada Republike Slovenije na predlog ministrstva, pristojnega za
finance, imenuje in razrešuje enega člana.
Izbor štirinajstih predlogov članov Sveta
Fundacije za financiranje športnih organizacij v Republiki Sloveniji v skladu z
določili tretje alineje 1. točke prejšnjega odstavka, ki jih nato v imenovanje
Državnemu zboru Republike Slovenije predlaga Strokovni svet Vlade Republike
Slovenije za šport, poteka po postopku, ki ga določi Vlada Republike Slovenije
z uredbo.
Prvo imenovanje članov sveta fundacij se
opravi hkrati s sprejemom akta o ustanovitvi fundacij.
Svet fundacije izvoli predsednika izmed
svojih članov.
10.a člen
(1) Člani Sveta Fundacije za financiranje
invalidskih in humanitarnih organizacij v Republiki Sloveniji ne morejo biti
osebe, ki: 
-      
niso polnoletne oziroma niso poslovno sposobne, 
-      
opravljajo nadzor nad delom fundacije, 
-      
so odgovorne osebe oziroma zastopniki v organizacijah, ki izpolnjujejo
pogoje za kandidiranje za sredstva fundacije, 
-      
so funkcionarji po predpisih s področja integritete in preprečevanja
korupcije. 
(2) Določba prejšnjega odstavka velja tudi
za člane nadzornega odbora fundacije.
Člani Sveta Fundacije za financiranje
športnih organizacij v Republiki Sloveniji ne morejo biti osebe, ki: 
-      
niso polnoletne ali niso poslovno sposobne, 
-      
so zaposlene na fundaciji, 
-      
opravljajo nadzor nad fundacijo, 
-      
so odgovorne osebe oziroma zastopniki v organizacijah, ki so prejemnice
finančnih sredstev fundacije, 
-      
so funkcionarji po predpisih s področja integritete in preprečevanja
korupcije, 
-      
so funkcionarji v državnih organih, 
-      
so zaposleni v Loteriji Slovenije d.d., 
-      
so osebe, ki imajo v lasti več kot en odstotek kapitala ali
upravljavskih pravic ali glasovalnih pravic v Loteriji Slovenije d.d., 
-      
so člani vodstev političnih strank. 
Določbe prejšnjega odstavka veljajo tudi za
člane Komisije za pritožbe fundacije.
11. člen
Svet fundacije sprejema pravila in druge
splošne akte fundacije, določa finančni načrt in sprejema zaključni račun, določa
merila in pogoje za uporabo sredstev fundacije za posamezne namene, odloča o
razporejanju sredstev na posamezne uporabnike, upravlja s svojimi delnicami
Loterije Slovenije, gospodari z nepremičninami in drugo lastnino fundacije,
imenuje direktorja fundacije, daje ustanovitelju in direktorju fundacije
predloge in mnenja o posameznih vprašanjih in opravlja druge, z zakonom ali z
aktom o ustanovitvi oziroma s pravili fundacije, določene zadeve.
O finančnem načrtu, zaključnem računu in
pravilniku, ki ureja pogoje, merila in razporeditev sredstev fundacij, odloča
svet pristojne fundacije z dvotretjinsko večino.
K pravilom fundacije daje soglasje Državni
zbor Republike Slovenije.
12. člen
Poslovodni organ Fundacije za financiranje
invalidskih in humanitarnih organizacij v Republiki Sloveniji je direktor. 
Direktor organizira in vodi poslovanje
Fundacije za financiranje invalidskih in humanitarnih organizacij v Republiki
Sloveniji, predstavlja in zastopa Fundacijo za financiranje invalidskih in
humanitarnih organizacij v Republiki Sloveniji in je odgovoren za zakonitost dela
Fundacije za financiranje invalidskih in humanitarnih organizacij v Republiki
Sloveniji. 
Pogoje in postopek za imenovanje in
razrešitev direktorja Fundacije za financiranje invalidskih in humanitarnih
organizacij v Republiki Sloveniji določajo pravila Fundacije za financiranje
invalidskih in humanitarnih organizacij v Republiki Sloveniji. 
Poslovodni organ Fundacije za financiranje
športnih organizacij v Republiki Sloveniji je predsednik Sveta Fundacije za
financiranje športnih organizacij v Republiki Sloveniji. 
Predsednik Sveta Fundacije za financiranje
športnih organizacij v Republiki Sloveniji organizira in vodi poslovanje
Fundacije za financiranje športnih organizacij v Republiki Sloveniji,
predstavlja in zastopa Fundacijo za financiranje športnih organizacij v
Republiki Sloveniji in je odgovoren za zakonitost dela Fundacije za
financiranje športnih organizacij v Republiki Sloveniji.
12.a člen
Administrativne naloge za Fundacijo za
financiranje športnih organizacij v Republiki Sloveniji opravlja ministrstvo,
pristojno za šport.
13. člen
Člani Sveta Fundacije za financiranje
invalidskih in humanitarnih organizacij v Republiki Sloveniji in člani Sveta
Fundacije za financiranje športnih organizacij v Republiki Sloveniji opravljajo
svoje delo nepoklicno. Državni zbor Republike Slovenije in Vlada Republike
Slovenije imenujeta člane Sveta Fundacije za financiranje invalidskih in
humanitarnih organizacij v Republiki Sloveniji in člane Sveta Fundacije za
financiranje športnih organizacij v Republiki Sloveniji za dobo petih let in so
lahko največ dvakrat zaporedoma imenovani na to funkcijo. 
Funkcija direktorja Fundacije za
financiranje invalidskih in humanitarnih organizacij v Republiki Sloveniji je
poklicna in lahko traja največ dva zaporedna mandata. Mandat direktorja
Fundacije za financiranje invalidskih in humanitarnih organizacij v Republiki
Sloveniji je pet let. 
Direktorja Fundacije za financiranje
invalidskih in humanitarnih organizacij v Republiki Sloveniji imenuje in
razrešuje Svet Fundacije za financiranje invalidskih in humanitarnih
organizacij v Republiki Sloveniji. K imenovanju in razrešitvi direktorja
Fundacije za financiranje invalidskih in humanitarnih organizacij v Republiki
Sloveniji daje soglasje Vlada Republike Slovenije. 
Glede razrešitve direktorja Fundacije za
financiranje invalidskih in humanitarnih organizacij v Republiki Sloveniji se
uporabljajo določbe Zakona o ustanovah (Uradni list RS, št. 70/05 – uradno
prečiščeno besedilo in 91/05 – popr.), ki urejajo razrešitev članov uprave
ustanov. 
Z direktorjem Fundacije za financiranje
invalidskih in humanitarnih organizacij v Republiki Sloveniji Svet Fundacije za
financiranje invalidskih in humanitarnih organizacij v Republiki Sloveniji
sklene pogodbo, v kateri se opredelijo pravice in dolžnosti direktorja
Fundacije za financiranje invalidskih in humanitarnih organizacij v Republiki
Sloveniji. Vlada Republike Slovenije lahko določi zgornjo mejo plače, ki jo
prejema direktor Fundacije za financiranje invalidskih in humanitarnih organizacij
v Republiki Sloveniji. 
Predsednik Sveta Fundacije za financiranje
športnih organizacij v Republiki Sloveniji opravlja svoje delo nepoklicno,
upravičen pa je do mesečne nagrade v višini 50 odstotkov minimalne bruto plače
za delo s polnim delovnim časom v Republiki Sloveniji.
14. člen
Fundacija uporablja sredstva izključno za
financiranje invalidskih in humanitarnih oziroma športnih organizacij v skladu
s pravilnikom o merilih in pogojih za uporabo sredstev fundacije, ki ga sprejme
svet fundacije. K pravilniku daje soglasje Državni zbor Republike Slovenije. (delno
prenehal veljati)
Sredstva iz presežka prihodkov nad odhodki
se lahko namenijo zgolj za povečanje premoženja fundacije ali za financiranje
programov in storitev invalidskih in humanitarnih oziroma športnih organizacij v
naslednjem koledarskem letu.
14.a člen
(delno
prenehal veljati)
Postopek odločanja o vlogah za razporeditev
sredstev fundacij se ureja s tem zakonom in pravilnikom iz drugega odstavka 11.
člena tega zakona. Če navedena predpisa posameznega vprašanja postopka ne
urejata, se smiselno uporabljajo določbe zakona, ki ureja splošni upravni
postopek.
Zoper odločitev sveta fundacije, s katero
je odločeno o vlogi na javni razpis za razdelitev sredstev fundacije, je dovoljena
pritožba v roku 15 dni.
Organ Fundacije za financiranje invalidskih
in humanitarnih organizacij v Republiki Sloveniji, pristojen za odločanje o
pritožbi, se določi s pravili Fundacije za financiranje invalidskih in
humanitarnih organizacij v Republiki Sloveniji. Odločitev pristojnega organa
Fundacije za financiranje invalidskih in humanitarnih organizacij v Republiki
Sloveniji za pritožbe je dokončna.
Organ Fundacije za financiranje športnih
organizacij v Republiki Sloveniji, pristojen za odločanje o pritožbi, je
Komisija za pritožbe. Komisija za pritožbe ima tri člane, ki jih imenuje in
razrešuje Svet Fundacije za financiranje športnih organizacij v Republiki
Sloveniji, in sicer enega na predlog ministrstva, pristojnega za šport, enega
na predlog Olimpijskega komiteja Slovenije – Združenja športnih zvez in enega
na predlog Strokovnega sveta Vlade Republike Slovenije za šport. Mandat člana
Komisije za pritožbe preneha s sklepom Sveta fundacije o razrešitvi ali s
potekom mandata Sveta, ki ga je imenoval. 
Komisija za pritožbe lahko pritožbo zavrne,
s čimer je odločitev dokončna, ali pa odločitev Sveta Fundacije za financiranje
športnih organizacij v Republiki Sloveniji v celoti ali deloma odpravi ter
zadevo vrne Svetu Fundacije za financiranje športnih organizacij v Republiki
Sloveniji v ponovno odločanje. Ponovna odločitev Sveta Fundacije za financiranje
športnih organizacij v Republiki Sloveniji je dokončna.
Ne glede na določbo prvega odstavka tega
člena, mora biti vsaka odločitev fundacije, s katero se odloči o vlogi za
razporeditev sredstev fundacije, izdana pisno, vsebovati pa mora pravno podlago
za izdajo, izrek, obrazložitev ter pravni pouk.
15. člen
Fundacija mora voditi poslovne knjige ter
izdelati letno poročilo v skladu s predpisi, ki določajo vodenje poslovnih
knjig in izdelavo računovodskih poročil za zavode.
Fundacija je dolžna letno, do konca marca,
predložiti poročilo o delu in finančnem poslovanju v preteklem koledarskem letu
Uradu Vlade Republike Slovenije za invalide in ministrstvom, pristojnim za
področje delovanja humanitarnih in športnih organizacij.
Finančni nadzor nad poslovanjem fundacij
opravlja Računsko sodišče.
16. člen
Fundacije smejo razpolagati s svojim
premoženjem le v soglasju z Državnim zborom Republike Slovenije.
Lastniki sredstev fundacij ne morejo biti
tuje fizične in pravne osebe ter tiste osebe, v katerih kapitalu je udeležena
tuja oseba.
17. člen
Kolikor v tem zakonu ni določeno drugače,
se za poslovanje fundacij uporabljajo določbe zakona o ustanovah.

Zakon o lastninskem preoblikovanju Loterije
Slovenije – ZLPLS (Uradni list RS, št. 44/96)
vsebuje naslednje prehodne in končno določbo:
»18. člen
Statut Loterije Slovenije – delniške
družbe, pripravi Loterija Slovenije v 90 dneh po ustanovitvi fundacij in po
prejemu soglasja agencije k predlogu za razdelitev delnic na upravičence po 1. členu
tega zakona.
19. člen
Predlog za vpis v sodni register mora
Loterija Slovenije – delniška družba vložiti v 15 dneh od sprejema statuta
delniške družbe.
Ne glede na določbe zakona, ki ureja
gospodarske družbe in zakona, ki ureja sodni register, se predlogu za vpis
lastninskega preoblikovanja Loterije Slovenije v sodni register predloži le
naslednje listine: statut, bilanca stanja na dan 31. 12. 1992, ki je bila
predložena agenciji, pristojni za revidiranje in soglasje agencije.
20. člen
Do dneva vpisa Loterije Slovenije –
delniške družbe v sodni register posluje Loterija Slovenije v skladu s
predpisi, ki so veljali do dneva uveljavitve zakona o igrah na srečo (Uradni
list RS, št. 27/95). Do tega dne nadaljuje z delom tudi Loterijski svet
Loterije Slovenije v sestavi, kakor je določena na dan uveljavitve tega zakona.
21. člen
Ta zakon začne veljati petnajsti dan po
objavi v Uradnem listu Republike Slovenije.«.

Zakon o spremembah in dopolnitvah zakona o lastninskem
preoblikovanju Loterije Slovenije – ZLPLS-A (Uradni list RS, št. 47/97)
vsebuje naslednjo končno določbo:
»2. člen
Ta zakon začne veljati petnajsti dan po
objavi v Uradnem listu Republike Slovenije.«.

Zakon o spremembah in dopolnitvah Zakona o
lastninskem preoblikovanju Loterije Slovenije – ZLPLS-B (Uradni list RS, št. 102/07)
vsebuje naslednje prehodne in končno določbo:
»PREHODNE IN KONČNA DOLOČBA
6. člen
Državni zbor Republike Slovenije in Vlada
Republike Slovenije morata imenovati nove člane Sveta Fundacije za financiranje
invalidskih in humanitarnih organizacij v Republiki Sloveniji in Sveta
Fundacije za financiranje športnih organizacij v Republiki Sloveniji v roku
šestih mesecev po uveljaviti tega zakona. Do imenovanja novih članov sveta
fundacije opravlja vse naloge sveta dosedanji svet fundacije.
7. člen
Vlada Republike Slovenije v roku 30 dni po
uveljavitvi tega zakona imenuje vršilca dolžnosti direktorja Fundacije za
financiranje invalidskih in humanitarnih organizacij v Republiki Sloveniji in
vršilca dolžnosti direktorja Fundacije za financiranje športnih organizacij v Republiki
Sloveniji za obdobje šestih mesecev. Pogodbo iz petega odstavka 13. člena
zakona z vršilcem dolžnosti sklene Vlada Republike Slovenije. 
Svet fundacije imenuje direktorja
fundacije, ki nastopi mandat po izteku šestih mesecev dela vršilca dolžnosti
direktorja. Če direktor fundacije tudi po preteku mandata vršilca dolžnosti
direktorja ni imenovan, se mandat vršilca dolžnosti direktorja podaljša do
imenovanja direktorja, vendar za največ šest mesecev.
8. člen
Z imenovanjem novih članov sveta fundacije
preneha mandat dosedanjim članom sveta fundacije. Z dnem imenovanja vršilca
dolžnosti direktorja fundacije preneha mandat dosedanjemu direktorju fundacije.
9. člen
Splošni pravni akti fundacije morajo biti
usklajeni z določbami tega zakona v roku enega leta po uveljavitvi tega zakona.
10. člen
Ta zakon začne veljati petnajsti dan po
objavi v Uradnem listu Republike Slovenije.«.

Zakon o spremembi Zakona o lastninskem
preoblikovanju Loterije Slovenije – ZLPLS-C (Uradni list RS, št. 26/11)
vsebuje naslednje prehodne in končno določbo:
»PREHODNE IN KONČNA DOLOČBA
2. člen
Državni zbor Republike Slovenije in Vlada
Republike Slovenije imenujeta nove člane Sveta Fundacije za financiranje
športnih organizacij v Republiki Sloveniji v roku šestih mesecev po uveljaviti
tega zakona. Do imenovanja novih članov Sveta Fundacije za financiranje
športnih organizacij v Republiki Sloveniji opravlja vse naloge sveta dosedanji
Svet Fundacije za financiranje športnih organizacij v Republiki Sloveniji.
3. člen
Z imenovanjem novih članov Sveta Fundacije
za financiranje športnih organizacij v Republiki Sloveniji preneha mandat
dosedanjim članom Sveta Fundacije za financiranje športnih organizacij v Republiki
Sloveniji.
4. člen
Splošni pravni akti Fundacije za
financiranje športnih organizacij v Republiki Sloveniji se uskladijo z
določbami tega zakona v roku treh mesecev po uveljavitvi tega zakona.
5. člen
Ta zakon začne veljati petnajsti dan po
objavi v Uradnem listu Republike Slovenije.«.

Zakon o spremembah in dopolnitvah Zakona o
lastninskem preoblikovanju Loterije Slovenije – ZLPLS-D (Uradni list RS, št. 109/11)
vsebuje naslednje prehodne in končno določbo:
»PREHODNE IN KONČNA DOLOČBA
4. člen
Državni zbor Republike Slovenije in Vlada
Republike Slovenije morata imenovati nove člane sveta Fundacije za financiranje
invalidskih in humanitarnih organizacij v Republiki Sloveniji v roku dveh
mesecev po uveljavitvi tega zakona. Z imenovanjem novih članov sveta fundacije
preneha mandat dosedanjim članom sveta fundacije. 
Do imenovanja novih članov sveta fundacije
opravlja vse naloge sveta dosedanji svet fundacije. 
Splošni pravni akti fundacije morajo biti
usklajeni z določbami tega zakona v roku štirih mesecev po uveljavitvi tega
zakona.
5. člen
Ta zakon začne veljati petnajsti dan po
objavi v Uradnem listu Republike Slovenije.«.

Zakon o spremembah in dopolnitvah Zakona o lastninskem
preoblikovanju Loterije Slovenije – ZLPLS-E (Uradni list RS, št. 58/12)
vsebuje naslednje prehodne in končne določbe:
»PREHODNE IN KONČNE DOLOČBE
7. člen
Državni zbor Republike Slovenije in Vlada
Republike Slovenije imenujeta nove člane Sveta Fundacije za financiranje
športnih organizacij v Republiki Sloveniji v roku šestih mesecev po uveljaviti
tega zakona. Do imenovanja novih članov Sveta Fundacije za financiranje
športnih organizacij v Republiki Sloveniji opravlja vse naloge Sveta dosedanji
Svet Fundacije za financiranje športnih organizacij v Republiki Sloveniji.
8. člen
Z imenovanjem novih članov Sveta Fundacije
za financiranje športnih organizacij v Republiki Sloveniji preneha mandat
dosedanjim članom Sveta Fundacije za financiranje športnih organizacij v
Republiki Sloveniji.
9. člen
Do izvolitve novega predsednika Sveta
Fundacije za financiranje športnih organizacij v Republiki Sloveniji je
poslovodni organ Fundacije za financiranje športnih organizacij v Republiki
Sloveniji dosedanji direktor Fundacije za financiranje športnih organizacij v
Republiki Sloveniji. Z dnem izvolitve novega predsednika Sveta Fundacije za
financiranje športnih organizacij v Republiki Sloveniji preneha mandat
dosedanjemu direktorju Fundacije za financiranje športnih organizacij v
Republiki Sloveniji.
10. člen
Zaposleni, ki opravljajo administrativne
naloge za Fundacijo za financiranje športnih organizacij v Republiki Sloveniji,
s prvim dnem meseca, ki sledi mesecu, v katerem začne veljati ta zakon,
preidejo na Ministrstvo za izobraževanje, znanost, kulturo in šport.
11. člen
Splošni pravni akti Fundacije za
financiranje športnih organizacij v Republiki Sloveniji se uskladijo z
določbami tega zakona v roku šestih mesecev po uveljavitvi tega zakona.
12. člen
Vlada izda uredbo iz četrtega odstavka 10.
člena zakona v roku enega meseca po uveljavitvi tega zakona.
13. člen
Ta zakon začne veljati petnajsti dan po
objavi v Uradnem listu Republike Slovenije.«.

Zakon o športu – ZŠpo-1 (Uradni list RS, št. 29/17)
vsebuje naslednjo končno določbo:
»100. člen
(začetek veljavnosti)
Ta zakon začne veljati petnajsti dan po
objavi v Uradnem listu Republike Slovenije.«.