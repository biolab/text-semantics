1. člen
S tem zakonom se uvede evidenca o
uresničenem znanstvenem, kulturnem, prosvetnem, tehničnem in tehnološkem
sodelovanju s tujino, s podatki, ki so pomembni za vso državo.
2. člen
Evidenca o uresničenem znanstvenem,
kulturnem, prosvetnem, tehničnem in tehnološkem sodelovanju s tujino vsebuje
podatke, ki se nanašajo na: temelje, nosilce, predmet in oblike tega
sodelovanja ter vire njegovega financiranja.
Evidenca iz prvega odstavka tega člena se
vodi enotno.
3. člen
Podatki o temeljih znanstvenega,
kulturnega, prosvetnega, tehničnega in tehnološkega sodelovanja s tujino se
nanašajo na:
1.     
naslov mednarodne pogodbe, na podlagi katere se uresničuje to
sodelovanje;
2.     
naslov akta, sklenjenega med noslici sodelovanja na podlagi mednarodne
pogodbe ali na drugi podlagi.
4. člen
Podatki o nosilcih znanstvenega,
kulturnega, prosvetnega, tehničnega in tehnološkega sodelovanja s tujino vsebujejo:
1.     
ime oziroma naziv ali firmo in sedež oziroma stalno prebivališče nosilca
sodelovanja v Socialistični federativni republiki Jugoslaviji (temeljne
organizacije združenega dela in druge samoupravne organizacije in skupnosti,
organi in organizacije družbenopolitičnih skupnosti, družbenopolitične in druge
družbene organizacije in društva oziroma delovne skupine ali posamezniki);
2.     
ime oziroma naziv ali firmo in sedež oziroma stalno prebivališče nosilca
sodelovanja v tujini (organi in organizacije oziroma države ali mednarodne
organizacije oziroma delovne skupine ali posamezniki).
5. člen
Podatki o predmetu oziroma oblikah
znanstvenega, kulturnega, prosvetnega, tehničnega in tehnološkega sodelovanja s
tujino se nanašajo na: znanstvena raziskovanja; specializacijo in izmenjavo
strokovnjakov in drugih delavcev; pošiljanje državljanov Socialistične
federativne republike Jugoslavije na delo v tujino v okviru mednarodnega
znanstvenega, prosvetnega, kulturnega, tehničnega in tehnološkega sodelovanja;
mednarodna srečanja v državi in tujini; strokovni pouk; študijska bivanja;
izmenjavo in uporabo znanstvene in tehnične dokumentacije in informacij;
šolanje na visokošolskih in drugih izobraževalnih ustanovah; umetniške in druge
kulturne prireditve; gostovanja; udeležbo pri delu tujih organov in teles
mednarodnih organizacij ter na druge predmete oziroma oblike znanstvenega,
kulturnega, prosvetnega, tehničnega in tehnološkega sodelovanja s tujino.
6. člen
Podatki o virih, iz katerih se financira
znanstveno, kulturno, prosvetno, tehnično in tehnološko sodelovanje s tujino,
se nanaša na udeležence pri financiranju in na višino sredstev po virih
(domačih in zunanjih) ter na druge vire, iz katerih se financira to
sodelovanje.
7. člen
Evidenco o uresničenem znanstvenem,
kulturnem prosvetnem, tehničnem in tehnološkem sodelovanju s tujino s podatki
iz 3. do 6. člena tega zakona vodijo organizacije združenega dela in druge
samoupravne organizacije in skupnosti, organi in organizacije
družbenopolitičnih skupnosti, družbenopolitične in druge družbene organizacije
in društva, ki sodelujejo pri uresničevanju znanstvenega, kulturnega,
prosvetnega, tehničnega in tehnološkega sodelovanja s tujino.
8. člen
Organizacije združenega dela in druge
samoupravne organizacije in skupnosti, organi in organizacije družbenopolitičnih
skupnosti, družbenopolitične ter druge družbene organizacije in društva
pošljejo podatke iz 3. do 6. člena tega zakona na predpisanih obrazcih
pristojnemu organu v republiki oziroma avtonomni pokrajini v 30 dneh po
uresničenem znanstvenem, kulturnem, prosvetnem, tehničnem in tehnološkem
sodelovanju s tujino.
Zvezni organi in zvezne organizacije
pošljejo podatke iz 3. do 6. člena tega zakona na predpisanih obrazcih zvezni
organizaciji, pristojni za mednarodno znanstveno, prosvetno-kulturno in
tehnično sodelovanje, v 30 dneh po uresničenem znanstvenem, kulturnem,
prosvetnem, tehničnem in tehnološkem sodelovanju s tujino.
9. člen
O znanstvenem, kulturnem, prosvetnem,
tehničnem in tehnološkem sodelovanju s tujino, ki ga neposredno uresničujejo
državljani Socialistične federativne republike Jugoslavije, se vodi evidenca.
Vsebino in način vodenja evidence iz prvega
odstavka tega člena določijo pristojni organi v republikah oziroma avtonomnih
pokrajinah v skladu z enotnimi metodološkimi načeli.
10. člen
Pristojni organ v republiki oziroma
avtonomni pokrajini pošilja na koncu vsakega trimesečja zvezni organizaciji,
pristojni za mednarodno znanstveno, prosvetno-kulturno, in tehnično sodelovanje
zbirne podatke iz 3. do 6. člena in 9. člena tega zakona.
11. člen
Enotna metodološka načela o načinu vodenja
in uporabe, evidence o uresničenem znanstvenem, kulturnem, prosvetnem,
tehničnem in tehnološkem sodelovanju s tujino ter enotne obrazce, v katerih se
izkazujejo podatki iz 3. do 6. člena in 9. člena tega zakona, določa zvezna
organizacija, pristojna za mednarodno znanstveno, prosvetno-kulturno in tehnično
sodelovanje v sporazumu z zvezno organizacijo, pristojno za statistiko, potem
ko si poprej preskrbi mnenje pristojnih organov v republiki oziroma avtonomni
pokrajini.
12. člen
Določbe tega zakona se ne nanašajo na
znanstveno, kulturno, prosvetno, tehnično in tehnološko sodelovanje s tujino,
ki ga uresničujejo organi, pristojni za ljudsko obrambo in organi, pristojni za
notranje zadeve.
13. člen
Z denarno kaznijo od 5.000 do 50.000
dinarjev se kaznuje za prekršek organizacija združenega dela ali druga samoupravna
organizacija ali skupnost, družbenopolitična in druga družbena organizacjia in
društvo, ki ne vodi evidence ali ne pošilja v rokih podatkov po določbah 7., 8.
in 10. člena tega zakona.
Z denarno kaznijo od 500 do 1.000 dinarjev
se kaznuje tudi odgovorna oseba organizacije združenega dela, druge samoupravne
organizacije in skupnosti, družbenopolitične organizacije in druge družbene
organizacije in društva, ki stori prekršek iz prvega odstavka tega člena.
Z denarno kaznijo od 500 do 1.000 dinarjev
se kaznuje za prekršek odgovorna oseba organa družbenopolitične skupnosti ali
drugega državnega organa, če ne vodi evidence ali ne pošilja v rokih podatkov
po določbah 7., 8. in 10. člena tega zakona.
14. člen
Organi in organizacije iz drugega odstavka
8. člena in 10. člena tega zakona pošiljajo med vojno ali ob neposredni vojni
nevarnosti podatke iz 3. do 6. člena tega zakona zvezni organizaciji, pristojni
za mednarodno znanstveno, prosvetno-kulturno in tehnično sodelovanje.
15. člen
Zvezna organizacija, pristojna za
mednarodno znanstveno, prosvetno, kulturno in tehnično sodelovanje določi v
šestih mesecih po uveljavitvi tega zakona enotna metodološka načela iz 11.
člena tega zakona.
16. člen
Določbe 7. do 10. člena tega zakona se
uporabljajo od 1. januarja 1982.
17. člen
Ta zakon začne veljati osmi dan po objavi v
Uradnem listu SFRJ.