I. SPLOŠNE DOLOČBE
1. člen
(1) Ta zakon ureja interventne ukrepe pri ravnanju s
komunalno odpadno embalažo in z odpadnimi nagrobnimi svečami.
(2) Interventni ukrepi iz prejšnjega odstavka se izvedejo
zaradi odvrnitve tveganja za onesnaževanje okolja in zdravja ljudi ter zaradi
doseganja okoljskih ciljev na področju ravnanja z odpadki.
2. člen
V tem zakonu uporabljeni izrazi imajo naslednji pomen:
1.     
družba je družba za ravnanje z odpadno embalažo, ki ima okoljevarstveno
dovoljenje v skladu s predpisom, ki ureja ravnanje z embalažo in odpadno
embalažo;
2.     
izvajalec javne službe je izvajalec obvezne občinske gospodarske javne
službe zbiranja določenih vrst komunalnih odpadkov ali izvajalec obvezne
občinske gospodarske javne službe obdelave določenih vrst komunalnih odpadkov v
skladu z zakonom, ki ureja varstvo okolja;
3.     
komunalna odpadna embalaža je odpadna embalaža, ki je komunalni odpadek
v skladu s predpisom iz 1. točke tega člena;
4.     
nosilec skupnega načrta je nosilec izvajanja skupnega načrta ravnanja z
odpadnimi nagrobnimi svečami v skladu s predpisom, ki ureja ravnaje z odpadnimi
nagrobnimi svečami;
5.     
odpadne nagrobne sveče so nagrobne sveče v skladu s predpisom iz
prejšnje točke;
6.     
upravljavec pokopališča je upravljavec pokopališča v skladu s predpisom
iz 4. točke tega člena, ki oddaja odpadne nagrobne sveče neposredno zbiralcu
odpadnih nagrobnih sveč;
7.     
zbiralec odpadnih nagrobnih sveč je zbiralec v skladu s predpisom iz 4.
točke tega člena.
3. člen
Interventni ukrepi iz 1. člena tega zakona se nanašajo na:
1.     
vso komunalno odpadno embalažo, za katero do uveljavitve tega zakona ni
bilo zagotovljeno ravnanje v skladu s predpisom, ki ureja ravnanje z embalažo
in odpadno embalažo in
2.     
vse odpadne nagrobne sveče, za katere do uveljavitve tega zakona ni bilo
zagotovljeno ravnanje v skladu s predpisom, ki ureja ravnanje z odpadnimi
nagrobnimi svečami.
II. INTERVENTNI UKREPI PRI RAVNANJU S KOMUNALNO ODPADNO
EMBALAŽO
4. člen
(1) Inšpekcija, pristojna za varstvo okolja (v nadaljnjem
besedilu: inšpekcija), v 10 delovnih dneh od uveljavitve tega zakona pri
izvajalcih javne službe izvede ogled lokacij, kjer je predhodno skladiščena ali
skladiščena komunalna odpadna embalaža. Inšpekcija najmanj tri delovne dni pred
ogledom o tem obvesti izvajalce javne službe in družbe. Obvestilo vsebuje tudi
poziv družbam, da se ogleda lahko udeležijo, in pojasnilo o namenu ter
posledicah ogleda.
(2) Izvajalec javne službe na dan ogleda inšpekciji predloži:
1.     
seznam lokacij z navedbo imena katastrske občine in parcelnih številk,
kjer predhodno skladišči ali skladišči komunalno odpadno embalažo, ločeno po
frakcijah, skupaj s skico, na kateri je označeno mesto na parceli, kjer je
predhodno skladiščena ali skladiščena komunalna odpadna embalaža, in mesto na
parceli, kjer je označena tudi lokacija komunalne odpadne embalaže, za katero
je že začel postopek oddaje izvajalcu obdelave odpadkov (v nadaljnjem besedilu:
za oddajo določeni odpadki) v skladu z 18. členom Uredbe o ravnanju z embalažo
in odpadno embalažo (Uradni list RS, št. 84/06, 106/06, 110/07, 67/11, 68/11 –
popr., 18/14, 57/15, 103/15, 2/16 – popr., 35/17, 60/18 in 68/18),
2.     
evidenco o zbiranju odpadkov ali evidenco o njihovi obdelavi v skladu s
predpisom, ki ureja odpadke,
3.     
dokumentacijo o za oddajo določenih odpadkih.
(3) Inšpekcija na podlagi ogleda odpadkov, evidence iz 2.
točke prejšnjega odstavka in izjav udeležencev na ogledu ugotovi, ali gre za
odpadno komunalno embalažo, zbrano v skladu s predpisom, ki ureja obvezno
občinsko gospodarsko javno službo zbiranja komunalnih odpadkov, ali izločeno iz
mešanih komunalnih odpadkov, v skladu s predpisom, ki ureja odlagališča
odpadkov. Inšpekcija tudi oceni njeno okvirno količino, pri tem pa ne upošteva
za oddajo določenih odpadkov.
(4) Izvajalec javne službe na ogledu vidno označi predhodno
skladiščeno ali skladiščeno komunalno odpadno embalažo (v nadaljnjem besedilu:
označeni odpadki), razen za oddajo določenih odpadkov.
(5) O ugotovitvah z ogleda inšpekcija nemudoma pisno obvesti
ministrstvo, pristojno za varstvo okolja (v nadaljnjem besedilu: ministrstvo).
Obvestilo vsebuje navedbo izvajalca javne službe, lokacije, kjer so predhodno
skladiščeni ali skladiščeni označeni odpadki, za katere bo zagotovila ravnanje
Republika Slovenija in oceno njihove okvirne količine.
(6) Izvajalec javne službe po ogledu:
1.     
od označenih odpadkov ne sme niti odvzemati odpadkov niti jih k njim
dodajati,
2.     
druge odpadke predhodno skladišči ali skladišči tako, da je označene
odpadke mogoče prevzeti,
3.     
označenih odpadkov ne sme oddati družbam,
4.     
označene odpadke odda samo osebi iz tretjega odstavka 5. člena tega
zakona.
(7) Družbe po ogledu ne smejo prevzemati označenih odpadkov.
5. člen
(1) Republika Slovenija zagotovi prevzem in obdelavo
označenih odpadkov.
(2) Izvršitev obveznosti Republike Slovenije iz prejšnjega
odstavka zagotovi ministrstvo.
(3) Ministrstvo izbere osebo, ki bo v imenu Republike
Slovenije in za njen račun prevzela ter obdelala označene odpadke.
(4) Oseba iz prejšnjega odstavka mora, poleg zahtev iz
zakona, ki ureja javna naročila:
1.     
imeti ustrezno dovoljenje za izvajanje obdelave odpadne embalaže,
2.     
predložiti finančna zavarovanja v višini in trajanju, določenima v
dokumentaciji za izbor in
3.     
zagotoviti, da stroški prevzema in obdelave označenih odpadkov brez
davka na dodano vrednost ne presegajo 120 eurov na tono odpadkov.
(5) Prednost pri izboru iz tretjega odstavka tega člena ima
oseba, ki zagotavlja sortiranje prevzetih označenih odpadkov in čim večji delež
recikliranja ali drugih postopkov predelave sortiranih označenih odpadkov.
III. INTERVENTNI UKREPI PRI RAVNANJU Z ODPADNIMI NAGROBNIMI
SVEČAMI
6. člen
(1) Izvajalec javne službe in upravljavec pokopališča, ki v
petih dneh od uveljavitve tega zakona ugotovita, da količina predhodno in
začasno skladiščenih odpadnih nagrobnih sveč na njunih lokacijah presega
zmogljivosti, določene v predpisu, ki ureja ravnanje z odpadnimi nagrobnimi
svečami, o tem nemudoma obvestita inšpekcijo, nosilce skupnega načrta in
zbiralce odpadnih nagrobnih sveč, kar izkazujeta s potrdilom o oddani pošiljki.
(2) Nosilec skupnega načrta v sedmih dneh od prejema
obvestila iz prejšnjega odstavka zagotovi prevzem odpadnih nagrobnih sveč.
(3) Izvajalec javne službe in upravljavec pokopališča po
izteku roka iz prejšnjega odstavka nemudoma obvestita inšpekcijo, če količina
predhodno in začasno skladiščenih odpadnih nagrobnih sveč na njunih lokacijah
še presega zmogljivosti, določene v predpisu iz prvega odstavka tega člena, kar
izkazujeta s potrdilom o oddani pošiljki.
(4) Inšpekcija v desetih delovnih dneh od prejema obvestila
iz prejšnjega odstavka pri izvajalcih javne službe in upravljavcih pokopališč
izvede ogled lokacij, za katere iz obvestila izhaja, da količine predhodno
skladiščenih ali začasno skladiščenih odpadnih nagrobnih sveč presegajo
zmogljivosti, določene v predpisu iz prvega odstavka tega člena. Inšpekcija
najmanj tri delovne dni pred ogledom o tem obvesti izvajalce javne službe,
upravljavce pokopališč in nosilce skupnih načrtov. Obvestilo vsebuje tudi poziv
nosilcem skupnih načrtov, da se ogleda lahko udeležijo, in pojasnilo o namenu
ter posledicah ogleda.
(5) Izvajalec javne službe in upravljavec pokopališča na dan
ogleda inšpekciji predložita:
1.     
seznam lokacij z navedbo imena katastrske občine in parcelnih številk,
kjer predhodno skladiščita ali začasno skladiščita odpadne nagrobne sveče,
skupaj s skico, na kateri je označeno mesto na parceli, kjer so predhodno
skladiščene ali začasno skladiščene odpadne nagrobne sveče, in
2.     
evidenco o zbiranju odpadkov v skladu s predpisom, ki ureja odpadke, ali
evidenco o neposrednem oddajanju odpadnih nagrobnih sveč zbiralcu v skladu s
predpisom iz prvega odstavka tega člena.
(6) Izvajalec javne službe in upravljavec pokopališča na
ogledu vidno označita predhodno skladiščene ali začasno skladiščene odpadne
nagrobne sveče (v nadaljnjem besedilu: označene odpadne nagrobne sveče),
(7) Inšpekcija na podlagi ogleda, evidence iz 2. točke petega
odstavka tega člena in izjav udeležencev oceni okvirno količino označenih
nagrobnih sveč in o tem nemudoma pisno obvesti ministrstvo.
(8) Obvestilo iz prejšnjega odstavka vsebuje navedbo
izvajalca javne službe ali upravljavca pokopališča, lokacije, kjer so predhodno
skladiščene ali začasno skladiščene označene odpadne nagrobne sveče in okvirno
oceno njihove količine.
(9) Izvajalec javne službe in upravljavec pokopališča po
ogledu:
1.     
od označenih odpadnih nagrobnih sveč ne smeta niti odvzemati odpadkov
niti jih k njim dodajati,
2.     
druge odpadke predhodno skladiščita ali začasno skladiščita tako, da je
označene odpadne nagrobne sveče mogoče prevzeti,
3.     
označenih odpadnih nagrobnih sveč ne smeta oddati zbiralcem odpadnih
nagrobnih sveč in
4.     
označene odpadne nagrobne sveče oddata samo osebi iz tretjega odstavka
7. člena tega zakona.
(10) Zbiralci odpadnih nagrobnih sveč po ogledu ne smejo
prevzemati označenih odpadnih nagrobnih sveč.
7. člen
(1) Republika Slovenija zagotovi prevzem in obdelavo
označenih odpadnih nagrobnih sveč.
(2) Izvršitev obveznosti Republike Slovenije iz prejšnjega
odstavka zagotovi ministrstvo.
(3) Ministrstvo izbere osebo, ki bo v imenu Republike
Slovenije in za njen račun prevzela ter obdelala označene odpadne nagrobne
sveče.
(4) Oseba iz prejšnjega odstavka mora, poleg zahtev iz
zakona, ki ureja javna naročila:
1.     
imeti ustrezno dovoljenje za izvajanje obdelave odpadnih nagrobnih sveč,
2.     
predložiti finančna zavarovanja v višini in trajanju, določenima v
dokumentaciji za izbor in
3.     
zagotoviti, da stroški prevzema in obdelave označenih odpadnih nagrobnih
sveč ne presegajo 200 eurov na tono odpadkov.
IV. POVRNITEV STROŠKOV
8. člen
(1) Republika Slovenija ima pravico od družb, namesto katerih
je zagotovila njihovo predpisano obveznost ravnanja s komunalno odpadno
embalažo, zahtevati vračilo stroškov zaradi izvedbe interventnih ukrepov iz 5.
člena tega zakona.
(2) Republika Slovenija pri uveljavljanju vračila stroškov od
posamezne družbe glede količine odpadkov, za katere je v skladu s tem zakonom
zagotovila ravnanje namesto te družbe, upošteva zlasti količino zbrane in
prevzete komunalne odpadne embalaže, količino odpadkov, ki jih je prevzela in
obdelala oseba iz tretjega odstavka 5. člena tega zakona ter akt o določitvi
deležev prevzemanja odpadne embalaže pri izvajalcih javne službe, izdanim na
podlagi predpisa, ki ureja ravnanje z embalažo in odpadno embalažo.
(3) Družba, ki meni, da bi morala Republiki Sloveniji plačati
manj, ker je zavezanec za plačilo okoljske dajatve za onesnaževanje okolja
zaradi nastajanja odpadne embalaže Finančni upravi Republike Slovenije sporočil
napačne podatke o družbi ali količini ali vrsti embalaže, dani v promet, lahko
zahteva vračilo preveč plačanega le od tega zavezanca.
(4) Republika Slovenija ima pravico od nosilcev skupnega
načrta, namesto katerih je zagotovila njihovo predpisano obveznost ravnanja z
odpadnimi nagrobnimi svečami, zahtevati vračilo stroškov zaradi izvedbe
interventnih ukrepov iz 7. člena tega zakona.
(5) Republika Slovenija pri uveljavljanju vračila stroškov od
posameznega nosilca skupnega načrta, namesto katerega je zagotovila ravnanje z
označenimi odpadnimi svečami, upošteva zlasti:
1.     
količino nagrobnih sveč, ki so jih osebe, vključene v ta skupni načrt
dale v promet v Republiki Sloveniji,
2.     
količino odpadnih nagrobnih sveč, ki so jih zbrali izvajalci javne
službe in upravljavci pokopališč,
3.     
količino odpadnih nagrobnih sveč, ki jih je prevzela in obdelala oseba
iz tretjega odstavka prejšnjega člena,
4.     
podatke o celotni količini odpadnih nagrobnih sveč od izvajalcev javnih
služb in upravljavcev pokopališč iz poročil o ravnanju z odpadnimi nagrobnimi
svečami, ki jih je nosilec skupnega načrta posredoval ministrstvu v skladu s
predpisom, ki ureja ravnanje z odpadnimi nagrobnimi svečami, in
5.     
razmerje med ocenjeno letno količino nagrobnih sveč, ki jih dajo v
promet osebe, vključene v skupni načrt, in predvideno letno količino prevzetih
odpadnih nagrobnih sveč iz njegovega skupnega načrta ravnanja z odpadnimi
nagrobnimi svečami, v skladu s predpisom, ki ureja ravnanje z odpadnimi
nagrobnimi svečami.
(6) Pri uveljavljanju vračila stroškov iz prvega in četrtega
odstavka tega člena se upoštevajo dejanski stroški, nastali zaradi zagotovitve
predpisanega ravnanja s komunalno odpadno embalažo in z odpadnimi nagrobnimi
svečami.
9. člen
Oseba iz tretjega odstavka 5. člena in oseba iz tretjega
odstavka 7. člena tega zakona ministrstvu v zvezi s prevzetimi in obdelanimi
označenimi odpadki in odpadnimi nagrobnimi svečami pošlje:
1.     
dokumentacijo o tehtanju prevzetih označenih odpadkov in odpadnih
nagrobnih sveč, iz katere mora biti razvidna količina označenih odpadkov in
odpadnih nagrobnih sveč, prevzetih od posameznega izvajalca javne službe ali
upravljavca pokopališča,
2.     
dokumentacijo o tehtanju oddanih obdelanih odpadkov, iz katere je
razvidna količina oddanih obdelanih odpadkov,
3.     
podatke, ki se nanašajo na poslan račun in omogočajo identifikacijo
evidenčnega lista iz predpisa, ki ureja odpadke, na katerih je navedena kot
prevzemnik odpadkov,
4.     
podatke, ki se nanašajo na poslan račun in omogočajo identifikacijo
evidenčnega lista iz predpisa, ki ureja odpadke, na katerih je navedena kot
pošiljatelj odpadkov, ali ustrezne listine iz predpisa, ki ureja pošiljke
odpadkov.
10. člen
(1) Določbe od 4. do 9. člena tega zakona se smiselno
uporabljajo tudi, če minister, pristojen za varstvo okolja (v nadaljnjem
besedilu: minister), po uveljavitvi tega zakona s sklepom ugotovi, da so na
lokacijah, kjer je predhodno skladiščena ali skladiščena komunalna odpadna
embalaža, ali na lokacijah, kjer so predhodno ali začasno skladiščene odpadne nagrobne
sveče, po uveljavitvi tega zakona ponovno presežene zmogljivosti skladiščenja v
skladu s predpisi, ki urejajo embalažo in odpadno embalažo, ter predpisi, ki
urejajo ravnanje z odpadnimi nagrobnimi svečami, in je treba brez odlašanja
odvrniti tveganje za onesnaževanje okolja in zdravje ljudi ter doseganja
okoljskih ciljev na področju ravnanja z odpadki.
(2) Minister sprejme sklep iz prejšnjega odstavka na podlagi
obvestila inšpekcije, da so na lokacijah iz prejšnjega odstavka presežene
zmogljivosti skladiščenja v skladu s predpisi, ki urejajo ravnanje z embalažo
in odpadno embalažo ali z odpadnimi nagrobnimi svečami.
(3) Sklep iz prvega odstavka tega člena vsebuje navedbo
lokacij, za katere so izpolnjeni pogoji iz prvega odstavka tega člena, in
odločitev o tem, da bo ravnanje z odpadki na teh lokacijah zagotovila Republika
Slovenija v skladu s tem zakonom. Sklep se objavi na spletni strani
ministrstva.
(4) Postopki, ki jih je inšpekcija zoper izvajalce javne
službe, družbe, nosilce skupnih načrtov in zbiralce odpadnih nagrobnih sveč
zaradi skladiščenja, oddajanja in prevzemanja komunalne odpadne embalaže ali
odpadnih nagrobnih sveč do objave sklepa začela, a ne končala, na lokacijah,
navedenih v sklepu, se ustavijo.
(5) Določbe prejšnjih odstavkov se uporabljajo tudi, če
izvajalec javne službe najkasneje do dne 1. aprila 2019 ministrstvu sporoči, da
je zaradi dolgotrajnosti ali drugih upravičenih razlogov brez izbire končal
postopek javnega naročanja, ki ga je za oddajo izvajalcu obdelave odpadkov vodil
v skladu z Uredbo o ravnanju z embalažo in odpadno embalažo (Uradni list RS,
št. 84/06, 106/06, 110/07, 67/11, 68/11 – popr., 18/14, 57/15, 103/15, 2/16 –
popr., 35/17, 60/18 in 68/18).
V. NADZOR
11. člen
Nadzor nad izvajanjem določb tega zakona opravlja inšpekcija,
pristojna za varstvo okolja.
VI. KAZENSKE DOLOČBE
12. člen
(1) Z globo od 20.000 do 40.000 eurov se kaznuje za prekršek
pravna oseba, če:
1.     
kot izvajalec javne službe ravna v nasprotju drugim ali četrtim
odstavkom 4. člena tega zakona,
2.     
kot izvajalec javne službe ravna v nasprotju s 1., 2., 3. ali 4. točko
šestega odstavka 4. člena tega zakona,
3.     
kot družba ravna v nasprotju s sedmim odstavkom 4. člena tega zakona,
4.     
kot izvajalec javne službe ali upravljavec pokopališča ravna v nasprotju
petim ali šestim odstavkom 6. člena tega zakona,
5.     
kot izvajalec javne službe ali upravljavec pokopališča ravna v nasprotju
s 1., 2., 3. ali 4. točko devetega odstavka 6. člena tega zakona,
6.     
kot zbiralec odpadnih nagrobnih sveč ravna v nasprotju z desetim
odstavkom 6. člena tega zakona.
(2) Z globo od 15.000 do 30.000 eurov se kaznuje za prekršek
iz prejšnjega odstavka samostojni podjetnik posameznik.
(3) Z globo od 1.500 do 3.000 eurov se za prekršek iz prvega
odstavka tega člena kaznuje tudi odgovorna oseba pravne osebe ali odgovorna
oseba samostojnega podjetnika posameznika.
(4) Za prekrške iz prvega odstavka tega člena se sme v hitrem
postopku izreči globa tudi v znesku, ki je višji od najnižje globe, določene s
tem zakonom.
VII. PREHODNE IN KONČNE DOLOČBE
13. člen
(1) Postopki, ki jih je inšpekcija zoper izvajalce javne
službe in družbe zaradi skladiščenja, oddajanja in prevzemanja označenih
odpadkov do uveljavitve tega zakona začela, pa niso pravnomočno končani, se
ustavijo.
(2) Postopki, ki jih je inšpekcija zoper izvajalce javne
službe, nosilce skupnih načrtov in zbiralce odpadnih nagrobnih sveč zaradi
skladiščenja, oddajanja in prevzemanja odpadnih nagrobnih sveč na lokacijah iz
prvega odstavka 6. člena tega zakona do uveljavitve tega zakona začela, pa niso
pravnomočno končani, se ustavijo.
14. člen
(1) V Uredbi o ravnanju z embalažo in odpadno embalažo
(Uradni list RS, št. 84/06, 106/06, 110/07, 67/11, 68/11 – popr., 18/14, 57/15,
103/15, 2/16 – popr., 35/17, 60/18 in 68/18) prenehajo veljati šesti in sedmi
odstavek 18. člena ter sedmi in osmi odstavek 39. člena.
(2) Ne glede na prejšnji odstavek se šesti in sedmi odstavek
18. člena ter sedmi in osmi odstavek 39. člena Uredbe o ravnanju z embalažo in
odpadno embalažo (Uradni list RS, št. 84/06, 106/06, 110/07, 67/11, 68/11 –
popr., 18/14, 57/15, 103/15, 2/16 – popr., 35/17, 60/18 in 68/18) uporabljajo
za postopke izbire izvajalca obdelave odpadkov, ki jih je izvajalec javne
službe v skladu z Uredbo o ravnanju z embalažo in odpadno embalažo (Uradni list
RS, št. 84/06, 106/06, 110/07, 67/11, 68/11 – popr., 18/14, 57/15, 103/15, 2/16
– popr., 35/17, 60/18 in 68/18) že začel, a do uveljavitve tega zakona še niso
bili končani.
(3) Ne glede na prvi odstavek tega člena se določbe od
sedmega do šestnajstega odstavka 19. člena Uredbe o ravnanju z embalažo in
odpadno embalažo (Uradni list RS, št. 84/06, 106/06, 110/07, 67/11, 68/11 –
popr., 18/14, 57/15, 103/15, 2/16 – popr., 35/17, 60/18 in 68/18) uporabljajo
za plačilo začasnega kritja stroškov obdelave komunalne odpadne embalaže, za
katero so izvajalci javne službe do uveljavitve tega zakona že začeli postopek
izbire izvajalca obdelave odpadkov v skladu z Uredbo o ravnanju z embalažo in
odpadno embalažo (Uradni list RS, št. 84/06, 106/06, 110/07, 67/11, 68/11 –
popr., 18/14, 57/15, 103/15, 2/16 – popr., 35/17, 60/18 in 68/18) in za
postopke vračila teh stroškov.
15. člen
V Zakonu o varstvu okolja (Uradni list RS, št. 39/06 – uradno
prečiščeno besedilo, 49/06 – ZMetD, 66/06 – odl. US, 33/07 – ZPNačrt, 57/08 –
ZFO-1A, 70/08, 108/09, 108/09 – ZPNačrt-A, 48/12, 57/12, 92/13, 56/15, 102/15,
30/16, 61/17 – GZ in 21/18 – ZNOrg) se sedmi odstavek 20. člena spremeni tako,
da se glasi:
»(7) Vlada s predpisom določi izdelke, za katere mora pravna
ali fizična oseba, ki v okviru dejavnosti razvija, izdeluje, predeluje,
obdeluje, prodaja ali uvaža takšne izdelke (v nadaljnjem besedilu: proizvajalec
izdelkov) delno ali v celoti zagotoviti takšno ravnanje z izdelki in odpadki,
ki nastanejo po uporabi takšnih izdelkov, da se spodbujajo njihova ponovna
uporaba in preprečevanje odpadkov ter njihovo recikliranje in drugi postopki
predelave, in za katere velja razširjena odgovornost proizvajalca. Proizvajalec
izdelkov lahko svojo obveznost za ravnanje z odpadki, ki nastanejo po uporabi
takšnih izdelkov, zagotavlja sam ali skupaj z drugimi proizvajalci izdelkov, ki
izpolnjujejo predpisane pogoje. Obveznosti proizvajalca izdelkov in združenja
proizvajalcev ali druge gospodarske družbe, s katero proizvajalci izdelkov
skupno izpolnjujejo obveznosti glede ravnanja z odpadki predpiše vlada, se
nanašajo zlasti na:
1.     
prevzem rabljenih izdelkov in odpadkov, ki nastanejo po uporabi
izdelkov, zagotavljanje predpisanega ravnanja z njimi in plačilo s tem
povezanih stroškov,
2.     
način in pogoje za posamično ali skupno izpolnjevanje obveznosti,
3.     
obseg obveznosti in cilje, ki jih morajo pri izpolnjevanju obveznosti
dosegati,
4.     
vzpostavitev in zagotavljanje informacijskega sistema za spremljanje
izvajanja obveznosti, in
5.     
obveščanje in seznanjanje javnosti z možnostmi ponovne uporabe izdelkov
in recikliranja ter drugih načinov predelave odpadkov, ki nastanejo po uporabi
izdelkov.
Za devetim odstavkom se doda nov deseti odstavek, ki se
glasi:
»(10) Oseba, s katero proizvajalci izdelkov skupno
izpolnjujejo svoje obveznosti glede ravnanja z odpadki iz sedmega odstavka tega
člena, zagotavlja prevzemanje in ravnanje z vsemi odpadki, ki so nastali iz
izdelkov iz sedmega odstavka tega člena. V primeru, da proizvajalci izdelkov
skupno izpolnjujejo svoje obveznosti glede ravnanja z odpadki z več osebami,
posamezna oseba zagotavlja prevzemanje in ravnanje za delež odpadkov, ki je
enak količniku med maso izdelkov, ki so jih dali na trg v Republiki Sloveniji
proizvajalci izdelkov, ki skupno izpolnjujejo svoje obveznosti s to osebo, in
maso izdelkov, ki so jo dali na trg v Republiki Sloveniji vsi proizvajalci, ki
skupno izpolnjujejo svoje obveznosti z vsemi osebami.«.
16. člen
(1) Ministrstvo v postopkih spreminjanja okoljevarstvenega
dovoljenja izdana družbam za ravnanje z odpadno embalažo na podlagi Zakona o
varstvu okolja (Uradni list RS, št. 39/06 – uradno prečiščeno besedilo, 49/06 –
ZMetD, 66/06 – odl. US, 33/07 – ZPNačrt, 57/08 – ZFO-1A, 70/08, 108/09, 108/09
– ZPNačrt-A, 48/12, 57/12, 92/13, 56/15, 102/15, 30/16, 61/17 – GZ in 21/18 –
ZNOrg), ki so se začeli pa ne končali do uveljavitve tega zakona, po uradni
dolžnosti v treh mesecih od uveljavitve tega zakona spremeni okoljevarstvena
dovoljenja, pri tem pa ne uporablja določb 78. člena Zakona o varstvu okolja
(Uradni list RS, št. 39/06 – uradno prečiščeno besedilo, 49/06 – ZMetD, 66/06 –
odl. US, 33/07 – ZPNačrt, 57/08 – ZFO-1A, 70/08, 108/09, 108/09 – ZPNačrt-A,
48/12, 57/12, 92/13, 56/15, 102/15, 30/16, 61/17 – GZ in 21/18 – ZNOrg).
Pritožba zoper dopolnilno odločbo ne zadrži izvršitve.
(2) Ministrstvo okoljevarstveno dovoljenje spremeni tako, da
iz njega izhaja obveznost družbe za ravnanje z odpadno embalažo, po kateri mora
na celotnem območju Republike Slovenije zagotavljati predpisano ravnanje z vso
odpadno embalažo v skladu s predpisom, ki ureja ravnanje z embalažo in odpadno
embalažo.
17. člen
(1) Uredba o ravnanju z embalažo in odpadno embalažo (Uradni
list RS, št. 84/06, 106/06, 110/07, 67/11, 68/11 – popr., 18/14, 57/15, 103/15,
2/16 – popr., 35/17, 60/18 in 68/18), izdana za izvrševanje sedmega odstavka
20. člena Zakona o varstvu okolja (Uradni list RS, št. 39/06 – uradno
prečiščeno besedilo, 49/06 – ZMetD, 66/06 – odl. US, 33/07 – ZPNačrt, 57/08 –
ZFO-1A, 70/08, 108/09, 108/09 – ZPNačrt-A, 48/12, 57/12, 92/13, 56/15, 102/15,
30/16, 61/17 – GZ in 21/18 – ZNOrg), ostane s spremembami iz tega zakona v
veljavi kot podzakonski predpis za izvrševanje spremenjenega sedmega odstavka
20. člena Zakona o varstvu okolja (Uradni list RS, št. 39/06 – uradno
prečiščeno besedilo, 49/06 – ZMetD, 66/06 – odl. US, 33/07 – ZPNačrt, 57/08 –
ZFO-1A, 70/08, 108/09, 108/09 – ZPNačrt-A, 48/12, 57/12, 92/13, 56/15, 102/15,
30/16, 61/17 – GZ in 21/18 – ZNOrg).
(2) Uredba o odpadni električni in elektronski opremi (Uradni
list RS, št. 55/15, 47/16 in 72/18), izdana za izvrševanje sedmega odstavka 20.
člena Zakona o varstvu okolja (Uradni list RS, št. 39/06 – uradno prečiščeno
besedilo, 49/06 – ZMetD, 66/06 – odl. US, 33/07 – ZPNačrt, 57/08 – ZFO-1A, 70/08,
108/09, 108/09 – ZPNačrt-A, 48/12, 57/12, 92/13, 56/15, 102/15, 30/16, 61/17 –
GZ in 21/18 – ZNOrg), ostane v veljavi kot podzakonski predpis za izvrševanje
spremenjenega sedmega odstavka 20. člena Zakona o varstvu okolja (Uradni list
RS, št. 39/06 – uradno prečiščeno besedilo, 49/06 – ZMetD, 66/06 – odl. US,
33/07 – ZPNačrt, 57/08 – ZFO-1A, 70/08, 108/09, 108/09 – ZPNačrt-A, 48/12,
57/12, 92/13, 56/15, 102/15, 30/16, 61/17 – GZ in 21/18 – ZNOrg).
(3) Uredba o ravnanju z izrabljenimi gumami (Uradni list RS,
št 63/09), izdana za izvrševanje sedmega odstavka 20. člena Zakona o varstvu
okolja (Uradni list RS, št. 39/06 – uradno prečiščeno besedilo, 49/06 – ZMetD,
66/06 – odl. US, 33/07 – ZPNačrt, 57/08 – ZFO-1A, 70/08, 108/09, 108/09 –
ZPNačrt-A, 48/12, 57/12, 92/13, 56/15, 102/15, 30/16, 61/17 – GZ in 21/18 –
ZNOrg), ostane v veljavi kot podzakonski predpis za izvrševanje spremenjenega
sedmega odstavka 20. člena Zakona o varstvu okolja (Uradni list RS, št. 39/06 –
uradno prečiščeno besedilo, 49/06 – ZMetD, 66/06 – odl. US, 33/07 – ZPNačrt,
57/08 – ZFO-1A, 70/08, 108/09, 108/09 – ZPNačrt-A, 48/12, 57/12, 92/13, 56/15,
102/15, 30/16, 61/17 – GZ in 21/18 – ZNOrg).
(4) Uredba o izrabljenih vozilih (Uradni list RS, št. 32/11,
45/11 – popr. in 26/12), izdana za izvrševanje sedmega odstavka 20. člena
Zakona o varstvu okolja (Uradni list RS, št. 39/06 – uradno prečiščeno
besedilo, 49/06 – ZMetD, 66/06 – odl. US, 33/07 – ZPNačrt, 57/08 – ZFO-1A,
70/08, 108/09, 108/09 – ZPNačrt-A, 48/12, 57/12, 92/13, 56/15, 102/15, 30/16,
61/17 – GZ in 21/18 – ZNOrg), ostane v veljavi kot podzakonski predpis za
izvrševanje spremenjenega sedmega odstavka 20. člena Zakona o varstvu okolja
(Uradni list RS, št. 39/06 – uradno prečiščeno besedilo, 49/06 – ZMetD, 66/06 –
odl. US, 33/07 – ZPNačrt, 57/08 – ZFO-1A, 70/08, 108/09, 108/09 – ZPNačrt-A,
48/12, 57/12, 92/13, 56/15, 102/15, 30/16, 61/17 – GZ in 21/18 – ZNOrg).
(5) Uredba o ravnanju z odpadnimi nagrobnimi svečami (Uradni
list RS, št. 78/08), izdana za izvrševanje sedmega odstavka 20. člena Zakona o
varstvu okolja (Uradni list RS, št. 39/06 – uradno prečiščeno besedilo, 49/06 –
ZMetD, 66/06 – odl. US, 33/07 – ZPNačrt, 57/08 – ZFO-1A, 70/08, 108/09, 108/09
– ZPNačrt-A, 48/12, 57/12, 92/13, 56/15, 102/15, 30/16, 61/17 – GZ in 21/18 –
ZNOrg), ostane v veljavi kot podzakonski predpis za izvrševanje spremenjenega
sedmega odstavka 20. člena Zakona o varstvu okolja (Uradni list RS, št. 39/06 –
uradno prečiščeno besedilo, 49/06 – ZMetD, 66/06 – odl. US, 33/07 – ZPNačrt,
57/08 – ZFO-1A, 70/08, 108/09, 108/09 – ZPNačrt-A, 48/12, 57/12, 92/13, 56/15,
102/15, 30/16, 61/17 – GZ in 21/18 – ZNOrg).
(6) Uredba o ravnanju z baterijami in akumulatorji ter
odpadnimi baterijami in akumulatorji (Uradni list RS, št. 3/10, 64/12, 93/12 in
103/15), izdana za izvrševanje sedmega odstavka 20. člena Zakona o varstvu
okolja (Uradni list RS, št. 39/06 – uradno prečiščeno besedilo, 49/06 – ZMetD,
66/06 – odl. US, 33/07 – ZPNačrt, 57/08 – ZFO-1A, 70/08, 108/09, 108/09 –
ZPNačrt-A, 48/12, 57/12, 92/13, 56/15, 102/15, 30/16, 61/17 – GZ in 21/18 –
ZNOrg), ostane v veljavi kot podzakonski predpis za izvrševanje spremenjenega
sedmega odstavka 20. člena Zakona o varstvu okolja (Uradni list RS, št. 39/06 –
uradno prečiščeno besedilo, 49/06 – ZMetD, 66/06 – odl. US, 33/07 – ZPNačrt,
57/08 – ZFO-1A, 70/08, 108/09, 108/09 – ZPNačrt-A, 48/12, 57/12, 92/13, 56/15,
102/15, 30/16, 61/17 – GZ in 21/18 – ZNOrg).
(7) Uredba o ravnanju z odpadnimi fitofarmacevtskimi
sredstvi, ki vsebujejo nevarne snovi (Uradni list RS, št. 119/06), izdana za
izvrševanje sedmega odstavka 20. člena Zakona o varstvu okolja (Uradni list RS,
št. 39/06 – uradno prečiščeno besedilo, 49/06 – ZMetD, 66/06 – odl. US, 33/07 –
ZPNačrt, 57/08 – ZFO-1A, 70/08, 108/09, 108/09 – ZPNačrt-A, 48/12, 57/12,
92/13, 56/15, 102/15, 30/16, 61/17 – GZ in 21/18 – ZNOrg), ostane v veljavi kot
podzakonski predpis za izvrševanje spremenjenega sedmega odstavka 20. člena
Zakona o varstvu okolja (Uradni list RS, št. 39/06 – uradno prečiščeno
besedilo, 49/06 – ZMetD, 66/06 – odl. US, 33/07 – ZPNačrt, 57/08 – ZFO-1A,
70/08, 108/09, 108/09 – ZPNačrt-A, 48/12, 57/12, 92/13, 56/15, 102/15, 30/16,
61/17 – GZ in 21/18 – ZNOrg).
(8) Uredba o ravnanju z odpadnimi zdravili (Uradni list RS,
št. 105/08), izdana za izvrševanje sedmega odstavka 20. člena Zakona o varstvu
okolja (Uradni list RS, št. 39/06 – uradno prečiščeno besedilo, 49/06 – ZMetD,
66/06 – odl. US, 33/07 – ZPNačrt, 57/08 – ZFO-1A, 70/08, 108/09, 108/09 –
ZPNačrt-A, 48/12, 57/12, 92/13, 56/15, 102/15, 30/16, 61/17 – GZ in 21/18 –
ZNOrg), ostane v veljavi kot podzakonski predpis za izvrševanje spremenjenega
sedmega odstavka 20. člena Zakona o varstvu okolja (Uradni list RS, št. 39/06 –
uradno prečiščeno besedilo, 49/06 – ZMetD, 66/06 – odl. US, 33/07 – ZPNačrt,
57/08 – ZFO-1A, 70/08, 108/09, 108/09 – ZPNačrt-A, 48/12, 57/12, 92/13, 56/15,
102/15, 30/16, 61/17 – GZ in 21/18 – ZNOrg).
18. člen
(1) Določbe 2., 3., 4., 5., 6., 7., 10., 11., 12., 13., 14.
in 16. člena tega zakona se uporabljajo do 31. decembra 2019.
(2) Ne glede na prejšnji odstavek, se ta zakon uporablja za
izvedbo interventnih ukrepov, zaradi katerih so se postopki izbire oseb iz
tretjega odstavka 5. člena in tretjega odstavka 7. člena zakona začeli pa ne
končali do prenehanja uporabe določb iz prvega odstavka tega člena.
(3) Ne glede na prvi odstavek tega člena, se ta zakon
uporablja za izvedbo postopkov, ki so se na podlagi 10. člena zakona začeli pa
ne končali do prenehanja uporabe določb iz prvega odstavka tega člena.
(4) Ne glede na prvi odstavek tega člena, se tretji odstavek
14. člena zakona uporablja za plačilo začasnega kritja stroškov obdelave
komunalne odpadne embalaže, za katero so izvajalci javne službe do datuma iz
prvega odstavka tega člena sklenili pogodbo z izbranim izvajalcem obdelave
odpadkov.
19. člen
Ta zakon začne veljati naslednji dan po objavi v Uradnem
listu Republike Slovenije.
Št. 801-11/18-12/20
Ljubljana, dne 19. decembra 2018
EPA 290-VIII
Državni zbor
Republike Slovenije
Branko Simonovič l.r.
Podpredsednik