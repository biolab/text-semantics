Vladi predlagam, da uvede finančno-premoženjsko odgovornost pri izplačevanju dobičkov.
Predlagam naslednji ukrep:
V primeru, da ima podjetje zapadle dolgove, ki jih upnik uradno terja prek izvršbe, se masa sredstev za poplačilo upnika zagotavlja tudi iz premoženja udeležencev pri dobičku. Konkretno bi to pomenilo naslednje:
Dobiček, ki se ob koncu obračunskih obdobij izplača v zasebne namene, predstavlja osnovo za premoženjsko odgovornost v primeru plačilne nediscipline. Odgovornost se sčasoma niža po ključu 1% na mesec, tako da morebitna izvršba v prvem mesecu po izplačilu dobička pomeni 100% obremenitev izplačanega dobička, z vsakim naslednjim mesecem pa odgovornost pada po 1%, dokler se po 100 mesecih (8 let in 4 mesece) premoženjska odgovornost ne izniči.
Odgovornost velja za vse udeležence pri dobičku, bodisi lastnike, bodisi delavce.