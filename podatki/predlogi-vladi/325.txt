Predlagam vladi, da takoj sistematično pristopi k nakupu gozdnih parcel, od pravnih in fizičnih oseb, po vsej Sloveniji.
 
Slovenija je bogata z gozdovi. Gozdovi imajo velik ekološki, gospodarski in rekreativni pomen. Težko je opisati koliko koristi prinaša gozd. Na žalost so gozdovi postali predvsem ekonomska kategorija in se jih zaradi pehanja za zaslužkom neusmiljeno izkorišča. Gozd pa bi moral biti najprej vse drugo in šele nato ekonomska kategorija.
Da bi se gozd zaščitil in ohranil za zanamce bi morala država vse razpoložljive gozdne parcele sistematično odpkupovati in ne prodajati. Gozdovi bi se ohranjali, prav  tako pa bi postali dostopni vsem državljanom za različne aktivnosti. Denar ki ga država dobi iz sklada kmetijskih zemljišč bi morala uporabiti predvsem za nakup gozdov. Pri vseh prodajah gozdnih parcel bi imela država predkupno pravico. Tudi zakon o dedovanju bi morali spremeniti tako, da zapustniki ne bi več mogli pokloniti gozdnih parcel različnim organizacijam za ''neprofitne'' namene, ampak bi država take parcele odkupila. Denar bi se izplačal sorodnikom, če so.
Vse države, ki so kupovale gozdove  so s pametnim gospodarjenjem preko gozdarskih služb gozdove ohranile in izboljšale njihovo kvaliteto.  Zasebnikom  pa je vseeno ostalo dovolj gozdnih parcel za vse njihove potrebe in za gospodarsko izkoriščanje.
Vsi se zgražamo, ko vidimo kako po svetu neusmiljeno uničujejo gozdove zaradi pohlepa. Preprečimo takšno devastacijo s tem, da država odkupi čimveč gozdnih parcel  in jih s tem ohrani za bodoče  generacije.
 