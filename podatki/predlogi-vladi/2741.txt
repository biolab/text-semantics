V javni upravi sem bil zaposlen na različnih delovnih mestih, vmes v gospodarstvu in sedaj spet v javni upravi. Ob tem sem spoznal, da obstaja v državni upravi veliko zaposlenih, ki so ves čas imeli slabe rezultate in jim je dovolj zgolj, da zjutraj pridejo točno v službo in popoldne oddidejo. To me zelo boli, ker je to očitno, a se ne zgodi nič. Takšne bi bilo potrebno vsaj za nekaj časa poslati v gospodarstvo, kjer bi bila njihova učinkovitost odvisna od njihovega mesečnega dohodka, da bi se jim odprle oči in bi spoznali, da so za državo celo življenje le strošek. 
Problem pri takšnih osebah pa je tudi v tem, da so ravno ti ljudje praviloma glavni krivci za negativno klimo v nekem kolektivu in ves čas iščejo le svoje pravice. To bi bilo potrebno nemudoma urediti. Zakon ne bi smel ščititi zaposlenih v državni upravi, ki jim je mogoče dokazati, da so njihovi rezultati enaki "nuli" ali pa malo nad tem.
Glede na lastne ugotovitve menim, da bi takšen zakon nemudoma zreduciral število zaposlenih v javni upravi za 15 do 20%. Kljub vsemu da sem zaposlen v javni upravi glede na doživeto menim, da je to edina pravična pot za učinkovitejšo javno upravo, ker bi se javnost zgrozila, če bi vedela za konkretne primere, še posebej zaposleni v tistih podjetjih, kjer cel mesec trdo delajo, da dobijo minimalno plačo ali pa je kdaj tudi ne dobijo.