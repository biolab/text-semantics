Pozdravljeni,
mi lahko prosim razložite izračun do katere vsote je učenec v osnovni šoli upravičen za subvencijo malice!
V zakonu ZUPJS 25.člen piše naslednje:
1) Subvencija malice pripada tistim učencem, ki se redno izobražujejo, so prijavljeni na malico in pri katerih povprečni mesečni dohodek na osebo, ugotovljen v odločbi o otroškem dodatku, ne presega 53 % neto povprečne plače v Republiki Sloveniji. Subvencija pripada v višini cene malice.
Sedaj me zanima katero povprečno neto plačo vi vzamete za osnovo, namreč na spletni strani www.stat.si so navedeni naslednji podatki:
- povprečna neto plača za l.2021 je enako 1.270,30€
- povprečna mesečna plača za november 2022 je enako 1.479,56€
Sedaj, če za osnovo vzamemo nižjo - letno povprečno plačo iz leta 2021 je potem izračun naslednji 1.270,30€ * 0,53 = 673,10€, zato sem mislil, da je to zgornja meja za subvencijo malice in ne 591,22€, kot piše na spletni strani mddsz-ja www.gov.si/teme/subvencije-prehrane-za-ucence-in-dijake/
Prosim, da mi pojasnite kaj sem spregledal (pripete so tudi slike)!
Hvala in lp.