 Z ZUJF je bil uveden popolnoma nesmiseln dodatni davek (pribitek) na motorna vozila, odvisen od KW in prostornine motorja. Večja vozila so tako dvakrat višje obdavčena; najprej z višjim DMV (večja poraba), potem pa še s tem višjim pribitkom (večja prostornina in moč motorja). 
Takšna večja luksuzna vozila kupujejo posamezniki, ki znajo davčno optimizirati svoje investicije. Enako vozilo je v tujini cenejše za 50.000€ ali več, kar pa je že dovolj velika razlika, da se bo posamezniku splačalo poiskati alternativne oblike nakupa vozila. Tako imamo sedaj veliko luksuznih avtomobilov s tujimi tablicami od katerih država nima ničesar; ne DDV, ne DMV in seveda tudi ne tega nesmiselnega pribitka po ZUJF. Če tega pribitka ne bi bilo, bi lahko država pobrala več kot 30.000€ izgubljenih davščin pri avtomobilu vrednem vsaj 100.000€. 
Ali je kdo na MF/FURS naredil analizo izgubljenih davščin na račun tega ukrepa po ZUJF? 
Predlagamo umik tega "začasnega" pribitka na motorna vozila.