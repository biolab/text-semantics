Predlagam vladi R Slovenije, da ukine nadomestila za prevozne stroške zaposlenih, zlasti v javni upravi. Gre za zneske, ki v nekaterih primerih že presegajo višino mesečne socijalne pomoči, se pravi dvesto, tristo in več €. Zlasti v policiji in vojski premeščajo ljudi kot se komu zdi (kadrovske potrebe!), se jih vozi več skupaj in vsi dobivajo povračilo stroškov in s tem krpajo družinski proračun. Če je delavec premeščen zaradi kadrovskih potreb se mu za ta čas povrnejo potni stroški, ko se vrne na svoje staro delovno mesto jih ne dobi več.
Gre za problematiko onesnaževanja okolja, za neracionalno trošenje denarja, za usihanje javnega potniškega prometa (avtobus, železnica...). Ljudje naj si iščejo zaposlitve v svojem okolju oz. če to ne želijo naj sami nosijo stroške prevoza, to je njihova izbira.
S sredstvi, ki bi se prihranila z ukinitvijo prevoznih stroškov bi lahko v državni upravi takoj opravili uskladitev plačnih nesorazmerij in še bi prihranili znatna finančna sredstva, ki bi jih namenili za odpravljanje krize in posodobitve (gradnjo šol, vrtcev, bolnišnic, novih zaporov....). Ne nazadnje niti ne bi bila potrebna pokojninska reforma v tako radikalni obliki. Višje plače in s tem pogojeni višji prispevki v pokojninsko blagajno bi omilili marsikatero težave, ki jih ima SPIZ in s tem proračun pa tudi pokojnine zdajšnje generacije bi bile dostojnejše.
Predstavljajte si, da povprečno vsak zaposleni v javni upravi, le teh je 150.000 dobi vsaj 100 € nadomestila za prevoz, kar znaša najmanj 15.000.000 € mesečno (beri: petnajst milijonov €) verjetno pa je ta znesek še precej višji.