Predlagam, da se z zakonom omogoči vključitev študentskega dela, ki smo ga opravili pred letom 2015, v pokojninsko dobo.
Mnogi smo veliko in že pred 18. letom delali prek študentskega servisa. Največ zato, da smo se preživljali, saj včasih ni bilo urejene študentske prehrane in drugih ugodnosti, ki danes mladim omogočijo boljši študij, ter zaradi pridobivanja izkušenj in delovnih navad.
Načelo "Vsako delo šteje" naj se upošteva za vse delo, ne glede na to, kdaj je bilo opravljeno, saj smo sicer vsi, ki smo delali pred letom 2015, diskriminirani. Hkrati zaradi dolgotrajnega dela škodimo svojemu zdravju, saj bomo delali precej dlje, kot je potrebna pokojninska doba (40 let + čas absolventa, študija in srednje šole) in bili verjetno kasneje bolj bolni in zato "dražji". Hkrati mladi ljudje nimajo službe, ker mnogi po evidentiranih letih pokojninske dobe še ne izpolnjujemo pogojev za upokojitev, čeprav dejansko jih.
Zato pozivam Vlado RS, da zagotovi možnost uveljavitve in vključitve študentskega dela, opravljenega pred letom 2015, v pokojninsko dobo, omogoči pridobitev dokumentacije pri študentskih servisih (včasih je bil le en ŠS), ter definira razliko med bruto in neto plačilom, ki ga je treba poravnati v pokojninsko blagajno za uveljavitev delovne dobe.
Hvala.