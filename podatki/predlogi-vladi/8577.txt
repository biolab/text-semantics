
Pred meseci sem podal predlog za utišanje cerkvenih zvonov v nočnem času na državni ravni. Odziv organa je bil v smislu da je to s zakonodajo ki je primerljiva z evropsko že urejeno in da sprememb na podlagi predloga ni za pričakovati.  Glasovali ste 42 za in 4 proti prodlogu kar kaže na očiten odpor do nočnega zvonenja. 
 
Ponavljam prvi predlog in dodajam novega:
 
Dandanes ima vsak človek uro bodisi na steni, telefonu, računalniku, nočni omarici ali vse naštete in še kakšno. Če ga zanima koliko je ura enostavno pogleda in je. Zato mislim da je cerkveno sporočanje časa s zvonenjem vsakih 15 minut v nočnem času popolnoma nepotrebno. 
 
Vsi ljudje tudi niso verni in naklonjeni temu pa si ne morejo nikakor pomagati. Večkrat sem slišal za poskuse s peticijami, prošnjami. pritožbami a posluha ni. Zvonenje na nek način deluje kot vsiljevanje verskih prepričanj oziroma običajev saj to morajo poslušati vsi tudi tisti ki tega ne želijo. Potem je tu še motenje nočnega miru. Zvonenje ponoči sredi vasi ali mesta nikomur ne paše. 
Četudi je Slovenija pretežno katoliška država to še ne pomeni da ima večina pravico diskriminirati manjšino in ji vsiljevati svoja prepričanja. 
 
Predlagam da se prepove zvonenje med 22. in 6. uro zjutraj vse dni v letu. 
 
Moj novi predlog se glasi: Vlada naj naredi nov zakon glede cerkvenega zvonenja, dosedanjega naj pa pusti zgodovini in zgodovinarjem saj ni več ustrezen. Predlagam tudi naj se pri tem ne ozirajo na evropsko prakso če pa že potem naj pogledajo Italijo kjer je prepovedano zvonenje če komu to ne paše. 