Ravno sedaj že tečejo priprave na spremembo Zakona o volitvah v državni zbor in morda je že prepozno, ampak vseeno objavljam predlog.

V zakonu je navedeno, da se volitve izvajajo ob nedelja, kakor tudi po večini evropskih držav. V Sloveniji se srečujemo z velikim problemom nizke udeležbe na vseh volitvah. Mogoče je eden od razlogov dan volitev. Slovenci smo ob vikendih radi doma, ali pa odpotujemo na kakšen izlet. Marsikomu je 5 minut na volišču + pot do volišča in nazaj odveč. Včasih, ko so ljudje bolj množično hodili k maši je bila večja udeležba, saj so jim bile volitve sproti. Nikomur pa se ne da urejati samo za to, da bo oddal svoj glas. 

Zato bi bilo mogoče boljše, da bi se volitve opravljale med tednom, ko bi lahko ljudje glasovali pred ali po službi.

Problem po mojem mnenju je ne samo politični, ampak tudi sociološki in psihološki. Tudi nekatere države članice EU imajo volitve med tednom, lahko bi jih imeli tudi mi.