Predlagam, da Ministrstvo za okolje in prostor nemudoma pristopi k pripravi uredbe, ki bi sankcionirala povzročitelje biološkega smradu v okoliših, kjer bivajo prebivalci.
Osnutek Uredbe o emisiji vonja je bil pripravljen leta 2009, vendar se od takrat ni nič zgodilo in gospodarske družbe izkoriščanje stanje, kjer pravna država ne deluje. Osnutek uredbe je bil enostavno pospravljen v predal MOP in nič ne kaže, da bi pobrisali prah z nje in jo spravili skozi parlament.
Pravzaprav si lahko vsakdo privošči, da posega v pravice drugega in mu na ta način znižuje kakovost bivanja. MOP bi moral čimprej sprejeti vsaj minimalne standarde, ki jih morajo izpolnjevati gospodarske dejavnosti, ki se ukvarjajo s kompostiranjem odpadkov. Tako pa se žal dogaja, da vsaka gospodarska družba, ki pokaže interes, da bo predelovala odpadke dobi Okoljsko dovoljenje, četudi dnevno in nočno onesnažuje in tudi zastruplja okolje in nima ustreznih standardov niti opreme za tako delo. Tako se res vprašamo, v kakšni nepravni državi živimo, da ne obstaja "noben člen" zakonodaje, ki bi omejeval nedopustne emisije neznosnega vonja. Pa tudi, da lahko vsakdo dobi dovoljenje za delo, čeprav do njega ni upravičen. Zares žalostno in zaskrbljujoče! Inšpekcije za okolje pa se na prijave sploh ne odzivajo. Še bolj žalostno in zaskrbljujoče!