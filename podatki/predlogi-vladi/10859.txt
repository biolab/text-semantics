Spoštovani,
Želel bi opozoriti na naslednje. Kot polno zaposleni z dopolnilno dejavnostjo (popoldanski s.p.) že tako ali tako pri plači plačujemo osnovno in kot fizične osebe posebej še dopolnilno zdravstveno zavarovanje. Kot popoldanski s.p. (za opravljanje dejavnosti izven službe) plačujemo mesečne dajatve ZPIZ (33,90 EUR) in ZZZS (35,53 EUR), ki pa nam ne omogočajo ali nudijo praktično nič. Ne štejejo se nam v delovno dobo, prav tako nam ne omogočajo kakšnih dodatnih ali dopolnilnih zdravstvenih storitev (saj smo za slednje zavarovani že iz naslova redne službe), kar pomeni, da plačujemo za nekaj, od česar nimamo nič. Menim, da je popoldanskih S.P. kar nekaj in vsi, ki zvesto plačujemo nesmiselne dajatve, bi lahko bili oproščeni vsaj plačila dopolnilnega zdravstvenega zavarovanja. Nekdo, ki je redno zaposlen, plača obvezno zdravstveno zavarovanje z bruto plačo, dopolnilno pa posebej. Nekdo, ki je klasični s.p. plača obvezno zdravstveno zavarovanje v okviru prispevkov s.p., dopolnilno pa posebej. Popoldanski s.p. pa plača obvezno zdravstveno zavarovanje že z redno bruto plačo v službi, posebej pa še dopolnilno zavarovanje kot fizična oseba ter "zdravstveno zavarovanje" kot popoldanski s.p., pa kljub dvojnemu plačilu ni obravnavan nič drugače kot prvi dve kategoriji.
Hvala za razmislek.