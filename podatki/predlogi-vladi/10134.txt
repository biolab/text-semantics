Berem (https://www.rtvslo.si/slovenija/nevladniki-z-ukinitvijo-dodatka-bo-prostovoljstvo-privilegij-bogatih/489228), da se pripravlja ukinitev dodatka za prostovoljce brezposelne. To se mi zdi velika škoda. 

Nekaj let nazaj sem bil v taki situaciji, ko nisem mel službe. Potem sem izvedel, da obstaja ta dodatek. Našel sem organizacijo, kjer sem pomagal otrokom iz deprivilegiranih družin pri domačih nalogah in učenju. To so otroci na robu družbe. V imenu ministrstva je besedna zveza  "enake možnosti". Ti otroci v naši državi ne bodo nikoli imeli enakih možnosti. V šoli učitelji nimajo časa, da bi se več ukvarjali z njimi, zato smo prostovoljci v tej organizaciji nekaj pripomogli k temu, da so imeli malo bolj enake možnosti, kot bi jih imeli sicer.  

Druga pozitivna lastnost tega programa pa je, da sem se kot brezposeln po dolgem času počutil koristnega. To mi je dalo več samozavesti pri iskanju službe v nadaljevanju. Pa tudi dejstvo, da sem se več začel gibat v družbi, ta organizacija mi je tudi pomagala, da sem navezal določene stike, ki so mi pomagali v naprej. 

Edino, kar bi bilo treba narediti je, da ministrstvo določi organizacije, ki delujejo v korist družbe. Dodatek naj pripada le tistim, ki delajo pri teh organizacijah. 