Spoštovani,
menim, da je skrajni čas za ukinitev obveznega prispevka za RTV za vse, ki imajo na domu radijski in/ali televizijski sprejemnik. Omenjena organizacija del prispevkov dobi iz državnega proračuna, hkrati pa so za njeno delovanje prisiljeni plačevati vsi, ki bi radi doma imeli radijski in/ali televizijski sprejemnik, vsako gospodinjstvo po 152,40 EUR letno. To vsekakor ni majhna vsota denarja.
RTV naj se v celoti financira iz državnega proračuna, za njeno delovanje naj prispevajo vsi, saj ima vsak, ki ima dostop do interneta (ne glede na posedovanje radijskega/televizijskega sprejemnika), hkrati tudi dostop do njihovega arhiva in konec koncev do prenosa v živo preko interneta.
Na to temo je krožilo že več peticij, zbralo se je že več deset tisoč podpisov. Kljub temu se še vedno ni zgodilo nič, državljani ostajamo brez besede.
Prosim, da se predlog za ukinitev zakonsko obveznega RTV prispevka obravnava v DZ.
Hvala!