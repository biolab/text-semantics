V zadnjem času, ko je čedalje več industrijsko pridelane hrane, navaden uporabnik enostavno ni več sposoben razločevati zdrave od nezdrave hrane. Tudi če je na embalaži napisana sestava posameznega živila, povprečnemu uporabniku to ne pomeni nič. Zakaj enostavno pristojne institucije, ne naredijo nekaj konkretno koristnega za končnega potrošnika. Zakaj živila niso označena, tako da vsak ve kaj kupi. Predlagam naslednje oznake, ki bi se nahajale na živilu:
zelena - zdravo živilo
rumena - pogojno zdravo živilo
rdeča - zdravju škodljivo živilo.
Če se lahko končnega uporabnika opozarja, da kajenje UBIJA,... zakaj nebi za vsakdanja živila vedeli, katera "UBIJAJO" in katera so zdravju v dobro. Enostavno ne razumem, da lahko za nekatere izdelke tako kategorično prikazujemo njihovo škodljivost. Za izdelke ki jih konzumiramo v telo bolj pogosto kot cigarete, pa enostavno ne vemo kakšni so za naše zdravje. Meni osebno boste precej pomagali, da se bom lažje odločil kaj bom jedel, predvsem pa boste pridelovalce, proizvajalce prisilili, da bodo začeli pridelovati, prodajati zdravju bolj primerno hrano. Seveda bi morale pristojne institucije stalno preverjati ali se pridelovalci, prodajalci resnično držijo sestave živila, kot ga je imelo ob pridobitvi barve živila (predlagane: zelena, rumena, rdeča). Ob morebitnih kršitvah bi morali strogo ukrepati. 