Predlagam, da se uvede  preko e-davki.si način vpogleda zaposlenih o PLAČANIH obveznih prispevkih za socialno varnost iz delovnega razmerja, da se vsak posameznik lahko prepriča, če so mu dejansko plačani prispevki ali pa so samo prikazani na plačilni listi. 
Mislim, da to ne bi smel biti velik problem. Če čisto laično izrazim, kot če bi gledal exelovo tabelo. Na eni strani bi se v stolpec prenesli podatki vseh prispevkov za vsak posamezen mesec, ki jih je poslal delodajalec na FURS, na drugi strani pa se v stolpec prenesejo podatki dejansko plačanih prispevkov. Mogoče vključiti strokovnjake pri Blockchainu za rešitev?
Zakaj ta predlog? Vsi vemo, da se marsikje pokaže problem, ko gre delavec v pokoj in ugotovi, da mu prispevki za pokojnino niso bili plačani. Tako pa bi se lahko vsak posameznik, če bi želel, lahko že prej prepričal o dejansko plačanih prispevkih.
 
 