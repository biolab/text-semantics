Vladi predlagam spremebo Meril za organiziranje in opremljanje gasilskih enot, ki so priloga Uredbe o organiziranju, opremljanju in usposabljanju sil za zaščito, reševanje in pomoč. Merila določajo minimalne pogoje tehnike in članstva za teritorialne gasilske enote. 
Merila že sedaj upoštevajo možnost, da lahko imajo gasilske enote IV. in V. kategorije zaposlenih 3. ali 7. poklicnih gasilcev, v kolikor je pripravljenost potrebno zagotavljati z poklicnim dežurstvom. 
Vladi predlagam spremembo meril tako, da bi vse gasilske enote IV. ali V. kategorije morale zaposliti poklicne gasilce v skladu z minimalnimi pogoji. To bi v praksi pomenili, do bi vse gasilske enote, ki opravljajo naloge GEŠP (I. in II. kategorija) del pripravljenosti zagotavljali z zaposlenimi gasilci. 
Vse enote, ki se v večini nahajajo v večjih mestih bi tako pridobile na strokovnosti (vaje), enostavnejšim vzdrževanju tehnike in prostorov, opravljanju dnevnih nalog, prevozov vode, požarnih straž, manjših intervencij itd.
Ni prav, da je v večjih mestih kjer so enote z več kot 100 intervencijami letno vse prepuščeno trudu prostovoljnih gasilcev. Možnost, ki jo daje trenutna uredba, se v praksi skoraj ne uporablja, saj je težko določit kdaj obstaja potreba po poklicnem dežurstvu pa tudi statistika se lahko izkrivlja v dobro predloga ali obratno. Noben župan ne bo na podlagi tako medle zakonodaje samoiniciativno predlagal zaposlitev gasilcev, čeprav bi za marsikatero enoto to prineslo ležje delo. 