Inšpekcijske službe in inšpektorji naj bodo plačane po učinku. Denar dobesedno leži na cesti, pobiralec (inšpekcija) pa se noče pripogniti in ga pobrati. Eden od primerov tega so parkirišča raznih prevoznikov z nazivi s.p. ali d.o.o. Zakon in pravilnik o opravljanju teh del pravita, da je pogoj za delovno dovoljenje urejeno parkirišče. Kakšno naj bi bilo tako parkirišče vemo, kakšna pa so parkirišča v resnici pa tudi vemo. Najhuje pa je pri tem, da delovna dovoljenja delijo pristojne službe vedoč, da pogoji niso zadoščeni. Globa je prenizka, prepoved dela pa, ali se inšpektor upa izreči tak ukrep?