Predlagam, da DURS na e-davkih uvede avtomatski uradno veljaven izpis o plačanih davkih in prispevkih. Ta izpis se večkrat potrebuje, predvsem ga zahtevajo razne državne inštitucije, na potrdilo pa se včasih čaka tudi cel teden ali še več. Vsi podatki so na davčni kartici, le dodati je potrebno možnost izpisa potrdila, v kolikor je vse poravnano. S tem se prihrani nepotrebno delo davčnim uslužbencem, uporabnik pa ima lahko potrdilo vsakodnevno na dosegu miške.