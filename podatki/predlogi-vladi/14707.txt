Slovenija je gorata dežela, predvsem na severnih in severozahodnih območjih. Skoraj celotno področje Slovenije pa je prepredeno hribovji in gričevji.
Vsako leto se beleži velik obisk gorskega sveta, ki svoj vrh doseže v poletnih mesecih, ko tudi tuji turisti za svojo destinacijo izberejo slovenske gore.
Po podatkih Gorske reševalne zveze Slovenije, so Gorska reševalna društva po vsej Sloveniji, leta 2021 opravila 626 intervencij, od tega so zabeležili 167 gorskih nesreč in drugih dogodkov s smrtnim izidom. V letu 2022, do 15. 5. pa so gorski reševalci opravili že 162 intervencij, od tega pa so zabeležili 29 gorskih nesreč in drugih dogodkov s smrtnim izidom.
Intervencije so opravili tako s klasičnimi reševalnimi tehnikami, kot tudi ob sodelovanju s Helikoprsko nujno medicinsko pomočjo, Vojaško helikoptrsko eskadrilijo in Letalsko policijsko enoto.
Glede na bogato črno statistiko nesreč v slovenskih gorah predlagam zagon obsežne promocije varnosti v gorah z vsebinami:
1. Kakovostne priprave na vzpone v visokogorju s pripravo gorskega nahrbtnika.
2. Vrste planinskih poti od pohodniških, delno zahtevnih do zahtevnih ter zalo zahtevnih planinskih poti oz. Zavarovanih plezalnih planinskih poti.
3. Izbira in pravilna uporaba samovarovalne opreme, kot so: izbira ustrezne obutve, planinska čelada, plezalni pas in komplet za samovarovanje.
Promocija se lahko izvaja z izdajanjem informativnih brošur - tiskovin, kot tudi s snemanjem kratkih dokumentarnih filmov o varnosti v gorah.
Kot primer prikaza varne uporabe samovarovalne planinske opreme prilagam povezavo do kratkega filma, kjer se prikazuje varno plezanje po zavarovani plezalni poti:
youtu.be/7s6-WC_JbOY
 
 