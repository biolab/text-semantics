Spoštovani, kot državljan R Slovenije, neposredno prizadet zaradi aktivnosti, ki jih R Slovenija zaradi »posebne vojaške operacije« izvaja proti Ruski federaciji, Vas prijazno prosim, da s temi neumnostmi prenehate. Pomagajte beguncem, ker je to moralna dolžnost civilizirane družbe, v ostalo pa se ne mešajte. Diplomatov se ne izganja! Kulturnih centrov se ne zapira! Del ruskih skladateljev se ne umika s koncertnih programov! Literarnih del ruskih književnikov se ne umika iz knjižnic! Čakam, da se bo našel šaljivec, ki bo rekel, da je treba podreti rusko kapelico na Vršiču … Zakaj nisem zaznal, da bi kdo javno obsodil genocid, ki ga bataljon oz. polk Azov izvaja nad ruskim življem v Donbasu? Ali sploh veste, da je ta neonacistična vojaška formacija del rednega sestava ukrajinskih oboroženih sil, pri čemer je evropski parlament dal zeleno luč, da državo, ki nacizem očitno sprejema in podpira, sprejme medse? Zakaj tako odločno ne nastopite tudi proti ZDA, ko kje zakuhajo novo vojno, v kateri se število žrtev v primerjavi z Ukrajino lahko meri s faktorji sto in več?
Gospodje, če se ne strinjate z aktivnostmi g. Putina, predsednika Ruske federacije, je to vaša osebna pravica in odločitev. Sedite na prvo letalo, odletite v Moskvo, stopite do Kremlja in mu povejte, da ste mu prišli pljunit v obraz. Lahko greste zaradi mene tudi v Ukrajino kot prostovoljci in se borite skupaj z njihovimi neonacisti ali proti njim. Nimate pa nobene pravice sprejemati in podpirati ukrepe proti Ruski federaciji v škodo slovenskega naroda. To povejte še v evropskem parlamentu in če bodo ušesa ostala gluha, ga zapustite. Nihče ne bo jokal za vazali Amerike, ki so se za ceno ugajanja pripravljeni streljati v lastna kolena, v bistvu pa so izdali narode Evrope.
Še enkrat vas prosim, da s tem početjem prenehate in da vse ukrepe, s katerimi ste neposredno storili škodo slovenskemu narodu, nemudoma prekličete. Hvala.
Z vsebino tega sporočila seznanjam tudi veleposlanika Ruske federacije v Sloveniji, nj. eksc. Timurja Eyvazova.

www.youtube.com/watch

www.rtvslo.si/svet/evropa/bataljon-azov-od-neonacisticne-milice-do-odr...

www.youtube.com/watch