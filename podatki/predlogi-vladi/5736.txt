Pozdravljeni Nekatere slovenske banke so v preteklosti odigrale preveliko samovoljno  rizično vlogo, zaradi katere nosi negativne posledice velik del  državljanov in tudi njihovih potomcev. Vloga bank zaradi katerih lahko  klecne celotno gospodarstvo se nadaljuje. Očitno je, da potrebujemo  močne varovalke proti takšnemu somovoljnemu upravljanju kapitala  državljanov, ki se v bankah redno vlaga in nalaga. Mislim, da nikakor ne bi bilo dobro, da se slabo poslovanje bank ponovi. Da do tega ne bi prišlo potrebujemo konkretne varovalke. To pomeni tudi to, da v kolikor bi banke poslovale slabo, slabe posledice ne nosi slovensko gospodarstvo in državljani v takem merilu, kot jih nosimo sedaj, temveč najprej predvsem tisti, ki so z bankami in davkoplačevalskim denarjem upravljali. Zato se mi zdi smiselno uvesti različne varovalke, da se odvisnost države in gospodarstva od bank prične zmanjševati. Ustvariti konkreten načrt prehoda k večji gospodarski neodvisnosti od bank.  V kolikor ponovno pride do finančne krize, naj ima država za to primerne varovalke, kar pomeni, da predhodno uvede mehanizme, ki bodo preprečevali preveliko odvisnost gospodarstva in življenja državljanov od tujih finančnih trgov. Primarno vlogo bank razumem v tem, da so predvsem pomočniki   gospodarstvu oz. državljanom. Izgleda pa, da so kot kandida, ki je  postala generalni direktor, ki z  državo in gospodastvom upravlja in ne  obratno kot se pričakuje, od  katere volje je odvisen celoten  gospodarsko stanje in razvoj države. Namreč prav  zadnja "bančna" kriza uči, da tako velike vloge bank v gospodarstvu  in za razvoj v  prihodnje ne bi smeli dopustiti. Zato: PREDLOG vladi: Vladi predlagam, da se javno izpostavi konkretne varovalke,  ki bodo preprečevale slabo, negospodarno premišljeno ali nepremišljeno  delovanje Bank in Slabe banke. Predvsem pa zmanjša odvisnost od tujih  finančnih trgov. To pomeni, da se prepreči slabo delovanje oz.  poslovanje slovenskih bank v prihodnje in javno prikaže dolgoročni  načrt, ki bo zagotavljal večjo neodvisnost slovenskega gospodarstva in  javnih inštitucij od bančnega sistema nasploh. Tak načrt naj se izvede  in prikaže vsaj v roku enega leta. Torej smernice, načrt za razvoj  zmanjšanja odvisnosti države in gospodarstva od bančnega sistema. Prav tako naj se vnaprej javno določi nosilce odgovornosti delovanja bank. Vnaprej določena odgovornost lahko pomeni tudi lažje sankcioniranje v primeru slabih poslovnih odločitev oz. slabega delovanja bank. Te je v očitno premalo. Namreč upam si posplošiti, da večini državljanov ne pomeni veliko, če nekdo za zapahi odsedi nekaj let zaradi tega, ker je nakradel milijone in sprejel koruptivne in slabe poslovne odločitve. Zato potrebujemo varovalke, ki bodo slabe odločite in zlorabe preprečevale preventivno, obenem pa to lahko storimo tudi z zmanjšanjem neposredne gospodarske odvisnosti od bančnega sistema. (konec predloga) lp