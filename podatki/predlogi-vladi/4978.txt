Predlagam vladi, da uporabi nemške Technische Beschreibung normative za kakovost potrošnega blaga, kot so brisače, posteljnina, povoji, gaze, operacijski material, uniforme, obutev, itd, ki ga potrebujejo naše bolnišnice, zdravstveni domovi, domovi upokojencev, kot normo za kakovost pri naročanju tega materiala. Ustrezne službe, pa naj bodo dolžne najprej preveriti mednarodne cene dosežene na javnih razpisih vtujini za enake artikle, kar nikakor ni ovira, saj morajo biti tenderji vsi objavljeni z izhodišči. Razlog je trpežnost in stroški vzdrževanja takih izdelkov, saj pretežek izdelek pomeni avtomatsko predrago pranje, preslab pa premalo ciklov pranja in rabe. Podkupljivim aparatčikom, ki pistavijo svoj piskerček ob teh nakupih, pa bi onemogočili bogatenje na račun davkoplačevalcev. Prednost naj imajo proizvajalci pred trgovci. tako bo nekaj delovnih mest ohranjenih tudi v Sloveniji, korupcija pa otežena. Dobavitelj je dožan predložiti certifikate o kakovosti izdelkov izdanih od akreditiranih laboratorijev, kupec pa izdelke probno testirati vsaj v 1 odstotku pri referenčnem akreditiranem laboratoriju.
Poleg tega je izredno čudno, da razviti zahod (Nemčija, Avstrija, Francija, Italija) uporablja oprecijsko perilo v bolnišnicah za večkratno uporabo, ter ga pere in dezinficira v posebnih oddelkih pralnic, pri nas pa si lahko privoščimo mnogo dražje materiale za enkratno uporabo. Naj navedem le primer elastičnih povojev za zunanjo uporabo, ki jih pacient po enratni uporabi v bolnišnici zavrže, namesto, da bi jih oprali in dezinficirali, ter ponovno porabili. Bolnišnice bi nujno morale opraviti tudi snovno bilanco, to je količine nabavljenih materialov, porabljenih, poškodovanih, zavrženih, predanih v ponovno rabo, predanih v uničenje, recilkiranih in odloženih na deponijah, prikažejo se tudi kraje.