Predlagam, da se v okviru varuha človekovih pravic uvede služba Lobist interesov državljanov. Vemo, da je lobiranje legalno in zelo pogosto pri sprejemanju zakonodaje, ki je v prid določenim ozkim interesnim skupinam oziroma firmam, seveda na škodo državljanov. Zato predlagam ustanovitev Lobista za zaščito interesa državljanov, katerega naloga bi bila lobirati za sprejem zakonodaje, ki bo v interesu državljanov in proti interesom ozkih interesnih skupnosti. Delovanje mora biti javno, podobno kot je ta portal, le da bo predlog zakona objavil Lobist, državljani pa bi lahko oddajali predloge sprememb in nato glasovali za določen zakon, katerega bi nato lobist zagovarjal v postopkih sprejemanja zakonodaje.