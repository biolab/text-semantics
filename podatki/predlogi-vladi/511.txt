Pozdravljeni!
Imam en predlog v zvezi s spremembo igralniške zakonodaje. Država je namreč še vedno zadržana do privatizacije slovenskih igralnic z veliko koncesijo, zadržana je tudi do umika 20% koncesijske dajatve. Slovenske igralnice se že od leta 2008(nekatere še prej) sukajo v rdečih številkah, država pa kljub temu ni ustrezno prilagodila davkov in koncesijskih dajatev. Moj predlog je, da država umakne 20% koncesijsko dajatev in da zeleno luč privatizaciji slovenskih igralnic.
Igralnice se sukajo v rdečih številkah, državni podjetji KAD in SOD, ki obvladujeta večinski delež slovenskih igralnic pa nimata dovolj denarja, da bi rešila igralnice pred grozečimi stečaji. Vendar pa imajo določena zasebna podjetja interese vložiti denar, vendar pa zakonsko lahko kupijo samo 49% prednostih delnic brez glasovalne pravice in pa mislim da 20% navadnih delnic z glasovalno pravico. Ravno zaradi teh razlogov so vložki iz zasebnih sektorjev nemogoči. Država samo gleda, kako slovenske igralnice propadajo, a ničesar ne ukrepa, da bi stvari šle na bolje. Če bi država odpravila omejitve deležev in bi dovolila, da imajo zasebniki v lasti 100% navadnih deležev, bi igralnice prišle nazaj v zeleno luč. V slovenskih igralnicah so se zgodile ogromne korupcije in oškodovanja državnega premoženja, ki ga je država investirala v slovenske igralnice prek KAD-a SOD-a. Menim, da je čas, da država nekaj ukrepa! V slovenskih igralnicah si služi kruh ogromno ljudi, večinoma mladih diplomantov, ki imajo težave pri iskanju služb in so si kot alternativo poiskali delovno mesto v slovenskih igralnicah. S propadom slovenskih igralnic bi brez služb ostalo ogromno ljudi in to ravno v času resesije. Skrajni čas je za ukrepe!
Druga pomembna stvar je tista, ki sem jo že prej navedel, da bi se morala ukiniti koncesijska dajatev. Igralništvo ni več tako donosen posel, kot je bil nekoč, zato je skrajni čas, da se ta dajatev ukine. S to spremembo bi slovenske igralnice spravili iz rdečih številk.
Prosil bi uporabnike, da napišejo svoje mnenje glede ureditve igralništva, ki je pri nas zelo nujno.
Lep pozdrav!