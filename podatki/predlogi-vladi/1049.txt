Predlagam vladi R Slovenije, da problematiko predčasnega upokojevanja delavcev z dodano dobo (prej benificirana), to so policisti, cariniki, poklicni gasilci itd. reši na sledeč način in sprejme ustrezni zakon.
Zaprti vzajemni pokojninski sklad za javne uslužbence se ukine, do zdaj zbrana sredstva gredo v proračunsko maso, država ponovno uvede institut benificirane delovne dobe. Ali so to trije meseci letno ali samo dva se dogovorijo sindikati in pristojna ministrstva. Za vsako leto dela na teh delovnih mestih se delavec lahko upokoji dva oz. tri mesece prej kot ostali zaposleni. Tako pridobljeni meseci/leta se štejejo tako v pokojninsko kot tudi zavarovalno dobo. Delavec    "pridobljeno dobo" prenese s sabo tudi če izstopi iz sistema "benificirane" delovne dobe. Pridobljena delovna doba v letih 2001 do2010 se poračuna in prišteje za nazaj.
Država prevzame obveznosti za nazaj, ker dobi v last celoten sklad. Delavec se upokoji, ko dopolni ustrezno število let dela (upoštevaje "benificirano" dobo) s polno pokojnino. Pridobljena leta "benificirane" dobe so po vplačanih prispevkih enakovredna dejanski delovni dobi.
Vzajemni pokojninski sklad za javne uslužbence je bil ustanovljen zgolj in samo z namenom, da požene rast slovenskih delnic in drugih naložb v nebo. Sredstva so se vlagala fiktivno, gradili smo gradove iz oblakov pare. Zdaj ko prihaja čas izplačil ugotavljajo, da so naložbe precenjene, da se jih ne da na trgu prodati, celo to, da bi prodaja celotnega sklada lahko sesula slovenski borzni sistem.
Na drugi strani pa so bili zaposleni z svojimi megalomanskimi apetiti, ki so pričakovali, da bodo delali realno (polno) pokojninsko dobo in ob upokojitvi sredstva sklada obveznega dodatnega pokojninskega zavarovanja dvignili v celoti, v enkratnem znesku, v gotovini.
Lahko pa vam zatrdim, da se na teh delovnih mestih po petdesetem letu in nekaj čez ne da več delati oz. izredno težko. Ne gre samo za fizično utrujenost temveč tudi za psihično. Gre za sesute medsebojne odnose na katere starejši gledajo precej drugače kot mladi. Gre za posamezne mlade karieriste, ki vsakokrat odkrivajo toplo vodo in letijo v nebo dokler ne pristanejo na betonu kot vsaka generacija pred njimi. Gre za ljudi, ki bodo v pokoj odhajali kot zombiji oz. pokojnine sploh ne bodo dočakali kot zaposleni temveč kot podpiranci ali brezdomci. Gre za ljudi, ki so morali opraviti ogromno število nadur itd. Gre za ljudi, ki jim je bila v cilju višjih interesov odvzeta možnost kakršnega koli dodatnega študija, ker je bila prvo služba. Verjemite mi, da je veliko lepše sedeti v pisarni z dobro plačo univerzitetnega izobraženca, kot preganjati kriminalce po cestah, gasiti požare....