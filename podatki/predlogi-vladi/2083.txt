Vladi R Slovenije predlagam, da v cilju zagotavljanja stabilnih javnih financ, to je predvsem zagotavljanja proračunskih prihodkov in ukrepov za blažitev posledic svetovne gospodarske recesije sprejme naslednje ukrepe, ki ostanejo v veljavi naslednja tri leta:
Zvišanje vseh trošarin in davka na dodano vrednost za 1 %, izjem ni.
Obdavčitev vseh prihodkov fizičnih oseb, ki na letni ravni zaslužijo neto več kot 45.000 € neto z 1% kriznim davkom, ki se odvaja direktno v državni proračun.
Dodatno obdavčitev vseh lastnikov (fizične in pravne osebe) zemljišč, stavb in stanovanj, ki so po cenitvi geodetske uprave R Slovenije skupno ocenjene na več kot 500.000 €. Tukaj davek na letni ravni znaša 0.25% ocenjene vrednosti. To pomeni za nepremičnine v vrednosti 1 miljon € približno 2.500 € dodatnega davka letno. Izjema so kmetijske zemljišča za lastno uporabo (ne odajanje v najem), poslovni in proizvodnji prostori za lastno uporabo/dejavnost. Dodatni davek pa seveda velja za tiste, ki odajajo v najem stanovanjske, poslovne in proizvodnje prostore in seveda za lastnike, ki za lastno uporabo posedujejo nepremičnine v vrednosti več kot pol milijona evrov.
Dodatno obdavčitev vseh fizičnih in pravnih oseb z kriznim davkom v višini 0.25% za dohodke dosežene s prodajo kapitalskih naložb, delnic in obveznic, če jih lastnik opravi prej kot v treh letih od pridobitve in če vrednost posla presega 1.000 €. Prav tako se z enako davčno stopnjo obdavčijo tudi dohodki od obresti na vezane in nevezane depozite pri komercijalnih bankah, če letne obresti presegajo znesek 1.000 €.
Navedeni ukrepi so blagi. Prej kot bodo sprejeti večji učinek bodo imeli. V kolikor pa bo naša vlada z navedenim odlašala bodo ukrepi, ki jih bo morala prej ali slej sprejeti veliko bolj restriktivni in rigorozni.
 