Pretežni del gospodarskih izvršb in posledično pravdnih postopkov je namenjen zgolj zagotavljanju likvidnosti in izogibanju stečaja. Dolžniki to dosežejo s tem, da vlagajo pavšalne ugovore zoper sklepe o izvršbi. Glede na to, da je zakoniti zastopnik gospodarske družbe kazensko odgovoren za vodenje verodostojnih knjig, je moč pričakovati, da jih vsaj za manjše zneske ne bo šel prikrajati. Dolžnikom naj se torej naloži, da z overjenim izpiskom izkažejo obveznosti do dobaviteljev ali dolgoročne obveznosti. Praviloma namreč takšni nelikvidni dolžniki vsaj za potrebe odbitnega DDV priznavajo obstoj terjatve, zanikajo pa jo pred sodiščem. Marsikdo bo razmislil, ali se mu splača ponarejati takšne izjave.