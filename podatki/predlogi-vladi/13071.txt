Predlagam vladi, da pripravi spremembo zakona, ki ureja izgled cigaretnih škatlic. Del površine bi za stalno ali za določeno obdobje namenili prijaznemu pozivu kadilcem, naj ogorke odmetavajo v koše za smeti (preostanek odpadkov). Podučili bi jih, da ogorki predstavljajo resen okoljski problem, saj potrebujejo desetletja, da se razgradijo, pri tem pa sproščajo v okolje neželene snovi, kot so mikroplastika, težke kovine, strupi arzen in nikotin itd. Poziv naj bo prijazen in izobraževalen. Kadilce je treba najprej izobraziti, saj se mnogi sploh ne zavedajo globine tega problema, na drugem mestu je, da se jim omogoči primerno odlaganje ogorkov (ustrezni smetnjaki), nazadnje pa šele pride kaznovanje nevestnežev.