Predlagam, da so vozila, ki so redno servisirana na pooblaščenih servisih po normativih servisne knjižice, ki jih določi proizvajalec, oproščeni tehničnega pregleda.
Menim, da je to smiselno, ker proizvajalec, ki določi normative za servise in preglede vozila, vozilo bistveno bolj pozna in ve tudi za napake in hibe vozila, ki jih redni servisi poznajo in pregledajo, na tehničnih pregledih pa je strokovni pregled včasih (tudi po mojih izkušnjah) nestrokoven.
Seveda bi moral lastnik pri registraciji brezhibnost vozila izkazovati s potrjeno servisno knjižico s strani pooblaščenega serviserja.
Naj omenim še, da sem z mojim avtom prišel na tehnični pregled in ga gospod, ki je avto pregledoval ni znal niti vžgati, čeprav ne gre za redko vozilo. Kot drugi avto sem pa peljal avto, ki je imel zračnost na končnikih in vilicah, pa tudi tega pri isti ustanovi niso ugotovili in je avto opravil tehniški pregled. Čez 1 mesec sem avto peljal na redni servis k pooblaščencu in smo sanirali zračnosti na podvozju, pooblaščenec se je pa čudil, kako sem sploh tehničnega opravil in menda nisem bil niti prvi taki primer.
LP
Matjaž