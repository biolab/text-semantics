Največja greznica, kjer se izgubi največ denarja davkoplačevalcev, in po kateri organi pregona ne rovarijo, je sistem javnega naročanja. Pri pregledu na ERAR.SI lahko ugotovimo, da akterji, ki so udeleženi v aferah v poslovanju z državo, vsi po vrsti visijo na državnih jaslih in nimajo drugih odjemalcev. Konkurenčna inovativna podjetja pa težko pridejo "zraven", s tem pa tudi državni organi za denar ne dobijo naprednih inovatnivnih storitev.
PREDLOG: za dopolnitev ZJN-3:
a) dodati člen, po katerem se na naročilo ne more prijaviti ponudnik, v kolikor z državo po ERAR.si opravi preko 70% poslovnih prihodkov. To ga bo vzpodbudilo, da si posle poišče tudi izven sektorja "država". To bo tudi signal za državo, da v kolikor je ponudnik "dober" za trg, potem bo tudi za državo.
b) dodati člen, kjer se najcenejša ponudba izloči (ponavadi naročnik sprejme to ponudbo, čemur sledi vrsta aneksov, kar je vedno dražje tudi od najdražje ponudbe)
c) dodati člen, kjer naročilo avtomatsko pade, če se prijavi samo 1 ponudnik. Pojasnilo - delujemo v popolnoma tržnem gospodarstvu in nihče ne more trditi, da za vsak produkt ni mogoče poiskati oz. pridobiti več ponudb (VSAJ 3, ker najcenejšo izločite in ostaneta 2, da lahko izbirate in ocenite primernost)