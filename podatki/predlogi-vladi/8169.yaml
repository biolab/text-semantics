Text file: 8169.txt
author: jur
downvotes: 7
end consideration date: 2017-03-21
id: '8169'
number comments: 11
number views: 4165
proposal type: Odziv pristojnega organa
response: "Odziv Ministrstva za zdravje\nZakon o zdravljenju neplodnosti in postopkih\
  \ oploditve z biomedicinsko pomo\u010Djo (Uradni list RS, \u0161t. 70/00; v nadaljevanju:\
  \ ZZNPOB) ureja zdravstvene ukrepe, torej zdravljenje, s katerim se \u017Eenski\
  \ in mo\u0161kemu pomaga pri spo\u010Detju otroka in se jima tako omogo\u010Di uresni\u010D\
  evati svobodo odlo\u010Danja o rojstvih svojih otrok.  Brez postopkov zdravljenja,\
  \ ki jih dolo\u010Da omenjeni zakon, \u017Eenska in mo\u0161ki ne bi mogla imeti\
  \ svojih otrok. Zato zakon natan\u010Dno dolo\u010Da, da sta do postopkov umetne\
  \ oploditve z biomedicinsko pomo\u010Djo (OBMP) upravi\u010Dena mo\u0161ki in \u017E\
  enska, ki \u017Eivita v medsebojni zakonski zvezi ali zunajzakonski skupnosti, in\
  \ ki glede na izku\u0161nje medicinske znanosti ne moreta pri\u010Dakovati, da bi\
  \ dosegla zanositev s spolnim odnosom, in jima ni mogo\u010De pomagati z drugimi\
  \ postopki zdravljenja neplodnosti. Zakonca ali zunajzakonska partnerja morata biti\
  \ polnoletna, razsodna in v primerni starosti za opravljanje star\u0161evskih dol\u017E\
  nosti ter v takem psihosocialnem stanju, v skladu s katerim se lahko utemeljeno\
  \ pri\u010Dakuje, da bosta sposobna opravljati star\u0161evske dol\u017Enosti v\
  \ korist otroka. \u017Denska mora biti tudi v starostni dobi, ki je primerna za\
  \ rojevanje.\nPoudariti moramo \u0161e, da  po zakonu ni dovoljena hkratna uporaba\
  \ darovanih jaj\u010Dnih in darovanih semenskih celic ( tretji odstavek 8. \u010D\
  lena ZZNPOB) kot tudi ni upravi\u010Dena do postopka OBMP \u017Eenska, ki namerava\
  \ otroka po rojstvu odpla\u010Dno ali neodpla\u010Dno prepustiti tretji osebi, t.i.\
  \ nadomestno materinstvo ( 7. \u010Dlen ZZNPOB)\nV kolikor bo dose\u017Een splo\u0161\
  ni konsenz, da se omogo\u010Di oploditev samskih \u017Eensk z darovano spolno celico,\
  \ bo potrebno spremeniti zakon, ki pa seveda ne bo ve\u010D temeljil na osnovni\
  \ predpostavki, da gre pri postopkih OBMP za pomo\u010D pri zdravljenju neplodnosti.\
  \ \n "
response date: 2017-04-06
response due date: null
sent date: 2017-02-20
title: "Nov Zakon o zdravljenju neplodnosti in postopkih oploditve z biomedicinsko\
  \ pomo\u010Djo"
upvotes: 21
url: https://predlagam.vladi.si/predlog/8169
