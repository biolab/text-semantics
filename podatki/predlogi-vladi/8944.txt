 
Dejstvo je, da nam življenjski standard upada. Stvari se dražijo, plače stagnirajo. Podjetje, ki ne more delavca pošteno plačati 1000 evrov neto brez prevoza in malice naj podjetje kar lepo zapre. Isto velja za državna podjetja. Veliko ljudi je pod pragom revščine in glede na cene osnovnih dobrin menim, da je 1000 evrov minimalen znesek, s katerim lahko človek dostojno živi. Vsak, ki hodi v službo nekaj dela. Pa naj si bo to čistilka ali direktror. Tudi čistilka v eni uri naredi kar precej, da ne omenjam tudi trgovk in gostincev, pa je njihova povprečna urna postavka med 3-4 evre, kar je sramota. 
Torej, predlagam uvedbo minimalne plače 1000 evrov neto, s katero bi se vsak priden, deloven posameznik lahko preživljal sam, si privoščil na letni ravni krajši dopust, si sam kupoval oblačila in šel lahko kdaj jest v restavracijo. Življenje mora biti tudi lepo, da ima smisel. Človek dela cele dneve, potem pa mora na Karitas po poceni živla, oblačila pa so vsa iz druge roke. To kaže na veliko razvrednotenje človeka in njegove vrednosti. Veliko ljudi cele dneve gara, dela v zelo slabih pogojih, z vsemi nočnimi nabere komaj 600 evrov. In kaj človek kupi za 600 evrov? Res je, da je razlika med bruto in neto plačo velika, in da delodajalec "porabi" za delovca bistveno več kot on dobi na račun, ampak....z zneskom od bruto plače si ni še noben kupil kilograma mesa.