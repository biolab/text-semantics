V sistemu javnih uslužbencev so tudi zdravniki, ki pa za razliko od ostalih, lahko delajo v popoldanskem času enaka dela kot jih delajo v redni službi. Če imajo javni uslužbenci v svojem zakonu zapisano prepoved kolizije interesov potem naj se to tudi izvaja. Predvsem pri tistih, ki imajo popoldansko obrt nastanjeno kar v javnih ustanovah in lastno pridobitno dejavnost izvajajo na aparaturah davkoplačevalcev, ki jim morajo za to dodatno plačati. Problem ni v tistih, ki z različnimi pogodbami delajo po zasebnih ambulantah in klinikah, problem je v takšnih, ki zasebno prakso izvajajo v javnih ustanovah in v dopoldanskem času prenapotujejo v popoldansko zasebno kliniko.
Poleg tega bi bilo primerno vzeti v obzir tudi dejstvo, da morajo zdravniki, ki imajo zasebne ordinacije, ves inštrumentarij plačati in vzdrževati sami, zato nikakor ni prav, da so drugi v priviligiranem položajo in izvajajo popoldanske ordinacije v zdravstvenih domovih in bolnišnicah. Glede na zadnje rezultate objave lestvice plač pa imajo zdravniki že tako najvišje plače, saj sta premier in predsednik države šele okoli 20. mesta.