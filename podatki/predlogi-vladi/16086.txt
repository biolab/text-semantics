Predlagam izgradnjo tramvaj prog glede na Karlsruhe model iz Nemčije, kjer se tramvaji peljejo mešano po obstoječih železniških progah in tirnicah po mestnih ulicah. Širša okolica Ljubljane je ravno primerno gosto naseljena za takšno rešitev in obstajajo že železniške proge, ki se bi jih lahko izkoristilo za ta namen.
Predlagam izgradnjo prog po Ljubljani (v prilogi linije) in uporabo obstoječih železniških prog okoli Ljubljane z dogradnjo novih postaj ter širitev linij. To bi bila nadgradnja trenutnih načrtov za uvedbo urbane primestne železnice v Ljubljanski regiji. Tako se bi več potnikov odločilo za vlak-tramvajev, kot pa osebni avtomobil.
Prednosti uvedbe vlak-tramvaj prog:
- bolj udobna vožnja za potnike od avtobusov,
- energetsko učinkovitejše in okolju bolj prijazno prevozno sredstvo od avtobusov in avtomobilov,
- možnost večjih kapacitet od avtobusov,
- krajši potovalni čas za potnike iz okolice in Ljubljane v času prometnih konic od osebnega avtomobila!
- potniki iz okolice Ljubljane bolj enostavno pridejo do svojih destinacij v Ljubljani saj je celoten sistem integriran v mestni promet,
- razbremenitev obstoječih LPP linij, ki trenutno v času konic ne prenesejo število potnikov (povečanje frekvence avotbusov ne bi pomagalo saj so npr. linija 6 avtobusi en za drugim in ni možno povečati več frekvence)
Slabosti:
- večja začetna investicija v infrastrukturo za izgradnjo prog.
V Ljubljani je pogosto v času prometne konice nesmiselno se voziti z avtobusom, ker večino linij vozi skozi center in v primeru destinacij iz enega kraka Ljubljane v drugi krak Ljubljane je ob določenih urah isto hitro iti peš eno uro, kot pa z avtobusom. Posledično se vedno več ljudi odloča za vožnjo z osebnim avtomobilom (ki traja 15min v primerjavi z avtobusom 1 uro). Zaradi večje količine avtomobilov se poslabša stanje na cesti in se še več ljudi odloči za svoj osebni avtomobil, kot pa avtobus.
Uvedba vlak-tramvajev bi prinesla naslednje prednosti za potnike znotraj Ljubljane:
- krajšipotovalni čas (iz enega v drug krak Ljubljane cca 10-15min v času prometne konice namesto z avtobusom tudi do 1 uro, primerljivo hitro, kot z osebnim avtomobilom),
- večja kapaciteta vozil bi omogočala vstop vseh potnikov na vozilo (občasno na določenih LPP linijah npr. 6 v času prometne konice ne pridejo vsi potniki na avtobus saj kot večina avtobusov so med 6.30-8.30 popolnoma polni in si potniki stojijo ramo ob rami in je izredno neudobno)
- bolj udobna vožnja v primerjavi z avtobusi (tramvaji zaradi tirnic omogočajo bolj varno in udobno vožnjo za potnike),
- večja količina ljudi bi pričela uporabljati LPP in tramvaje in manj osebne avtomobile (tramvaj je isto hiter ali hitrejši od osebnega avtomobila v času prometne konice in cenejša opcija, kot lastno prevozno sredstvo)
- manj prestopov v centru mesta zaradi bolj direktnih povezav (trenutno LPP linije izven konic ne peljejo dovolj pogosto za optimalno prestopanje, v primeru da zamudiš prestop lahko čakaš tudi do pol ure na nov avtobus in se posledično več ljudi odloči za osebni avtomobil, ki je bolj zanseljiv in hitrejši od avtobusa)
Uvedba vlak-tramvajev bi prinesla naslednje prednosti za potnike iz okolice Ljubljane:
- krajši potovalni čas (uporaba obstoječih železniških prog v povezavi z tramvaj linijami po sami Ljubljani bi zmanjšala število potnikov, ki rabijo prestopati saj bi jih medkrajevni tramvaj pripeljal direktno do destinacije),
- večja kapaciteta vozil bi omogočala vstop vseh potnikov na vozilo,
- bolj udobna vožnja v primerjavi z avtobusi (tramvaji zaradi tirnic omogočajo bolj varno in udobno vožnjo za potnike),
- večja količina ljudi bi pričela uporabljati LPP in tramvaje in manj osebne avtomobile (tramvaj je isto hiter ali hitrejši od osebnega avtomobila v času prometne konice in cenejša opcija, kot lastno prevozno sredstvo)
- manj prestopov v centru mesta zaradi bolj direktnih povezav (trenutno LPP linije in medkrajevne izven konic ne peljejo dovolj pogosto za optimalno prestopanje, v primeru da zamudiš prestop lahko čakaš tudi do uro in pol na nov avtobus in se posledično več ljudi odloči za osebni avtomobil, ki je bolj zanseljiv in hitrejši od avtobusa)