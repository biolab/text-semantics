 20.1.215 sem predlagal vladi za ukinitev delavnic na zavodu za zaposlovanje saj državljani ki so v stiski nimajo za prevoz in ko sem prejel njihov odziv je odziv vreden zgražanja.
Odziv sem tudi prilepil v priponki.
Naša vlada namenja preveč denarja kot bi morala namenjat za delavnice, zato ni denarja za samozaposlitev, za usposabljanja nad 30let, javna dela, javna dela namenjajo samo za strokovne poklice to pa pridejo na vrsto samo redki.
Naša politična elita si deli lepo naš davkoplačevalski denar, zato so tudi zavrnili moj predlog.
Zato pozivam vlado da razkrije celotni znesek ki ga namenja koncesionarjem za delavnice, in kam gre ves ta denar saj imamo državljani pravico to vedeti.
Delni odziv pristojnega organa.
Podeljenih je bilo 13 koncesij po posameznih območnih službah Zavoda RS za zaposlovanje na področju celotne Slovenije in sicer za obdobje treh let (od 2012 do 2014). Konec leta 2014 je ministrstvo na podlagi odločbe koncesije podaljšalo še za eno leto, to je za obdobje od 1. 1. 2015 do 31. 12. 2015.
 
Storitev vseživljenjske karierne orientacije po navedenem javnem razpisu obsega izvedbo treh različnih tipov delavnic, in sicer delavnice tipa B (Kariera po petdesetem), tipa C (Učinkovit nastop na trgu dela) in tipa D (Svetovalnica). Namen delavnic je pridobivanje veščin za spoznavanje posameznikovih interesov in kompetenc, možnosti v okolju ter učenje odločanja in uresničevanja zaposlitvenih in kariernih ciljev. Delavnice se med seboj razlikujejo tako po vsebini kot tudi po času trajanja, skladno s tem pa so namenjene različnih ciljnih skupinam brezposelnih oseb. Delavnica tipa B je namenjena brezposelnim osebam, starejšim od 50 let in traja tri dni. Delavnica tipa C je namenjena neposredno zaposljivim osebam, pri katerih ni bilo zaznati večjih ovir pri iskanju zaposlitve, trajanje delavnice je šest dni. Najobsežnejša je delavnica tipa D, ki traja približno dva meseca in je namenjena predvsem dolgotrajno brezposelnim osebam ter tistim, ki potrebujejo dodatne aktivnosti pri ponovnem vključevanju na trg dela.
Z izbranimi koncesionarji ministrstvo za vsako leto izvajanja posebej sklene pogodbo o financiranju opravljanja storitev za trg dela, s katero natančno opredeli obseg delavnic in višino sredstev, namenjenih plačilu le-teh.  
V letu 2014 je ministrstvo za izvedbo delavnic namenilo nekaj več kot 1,6 mio EUR. Koncesionarji so skupaj izvedli 1115 delavnic od načrtovanih 1145, kar predstavlja 97 % realizacijo, vanje pa je bilo vključenih 16.967 brezposelnih oseb. Podobno visoka realizacija ter tudi sredstva namenjena zanjo, je bila v letih 2012 in 2013, medtem ko za leto 2015 načrtujemo nekoliko manjše število izvedb najdaljše delavnice, to je delavnice tipa D.
 
Brezposelne osebe se po izgubi službe nemalokrat soočajo z različnimi stiskami. Vključenost v različne aktivnosti, tudi delavnice, jim pomaga ne le pri lažjemu vključevanju na trg dela, pač pa tudi pri premagovanju teh stisk, pri večanju njihove samopodobe in ne nazadnje, vključenost jim pomaga, da ostanejo v stiku s trgom dela. Z njihovo morebitno ukinitvijo ali zmanjšanjem obsega bi bila brezposelnim odvzeta dragocena pomoč pri njihovi ponovni aktivaciji na trgu dela.
Tudi odzivi udeležencev kažejo, da so le-ti z delavnicami in njihovo vsebino zadovoljni. Na delavnicah pridobivajo dragocena nova znanja o vključevanju na trg dela, poleg tega pa obiskovanje delavnic za marsikoga izmed vključenih predstavlja pomembno motivacijo za ponovno aktivacijo iskanja zaposlitve. S pomočjo podajanja teh informacij je bilo v letu 2014 zaposlenih okoli 23 % vključenih v delavnice, medtem ko se je od vseh oseb, ki so delavnice obiskovale v letu 2013, zaposlilo kar okoli 38 % vključenih.
 
 
 
To je samo delni odziv misnisterstva,  njihova statistika je lažno prikazana, in zavajojoča.
To da nakazujejo potne stroške 2x mesečno je tudi laž saj sem sam na zavodu za zaposlovanje, in so taki zapleti okoli potnih stroškov ki jih nikoli nebi dobil.
Tudi če bi res dajali potne stroške, tisti ki so dolžni nekateri po svoji krivdi nekateri pa ker jih je recisija pahnila v to da so izgubili svoje službe, ko prejmejo denar od potnih stroškov jim banke trgajo za dolgove, in spet so reveži pahnjeni v še večjo revščino. Ta njihov sistem sploh ne deluje da rešuje revščino ampak da jo povečuje, zato predlagam vladi naslednje in prosim da se to tudi napiše v odzivu pristojnega organa, ter prikaže resnično statistiko.
Veliko nas je na zavodu za zaposlovanje in 99% nas ni zadovolnjih z vašo statistiko.
 
Predlogi:
 
-ukinitev delavnic koncesionarjem saj majo samo določeni korist.
-če že delavnice morajo bit naj se veliko manj denarja nameni za delavnice in da se delavnice prirejajo tako da ne bo potrebno vračati potnih stroškov (npr.: če delavnica poteka v Novi Gorici naj hodijo na delavnice samo novo goričani in ne iz Idrije v Novo Gorico, delavnice potem naj potekajo v vsaki občini da imajo ljudje čim manj potnih stroškov.)
-da se denar porabi za dejansko zaposlitev nezaposlenih (npr.: samozaposlitev subvencije, preko javnih del ne za samo strokovne izobrazbe, subvencije za delodajalce za mlade in starejše kar tega sedaj ni, usposabljanja na delavnih mestih ne samo do 30let, usposabljanja naj trajajo do pol leta saj se bi potem delodajalcu lažje odločiti če bi zaposlil brezposlno osebo, usposabljanja za invalide ter lažja javna dela za invalide do 4h na dan več kot to ne morajo delat.)
 
-predalgam vladi da razkrije statistiko o njihovih koncesionarjih kateri so in koliko so prejeli od kar trajajo delavnice in kdo ima dejansko korist od delavnic ker kar so prikazali sedaj v odzivu je totalno nelogično in bi rad spoznal te ljudi ko so imeli korist od delavnic.
In prosim v naslednjem odzivu obrazložitev, ne pa neko nejasno napeljevanje naroda v x smer.
V kolikor ne bo odziva pozitivnega, se bo organiziral referendum, in se bo moralo potem razjasniti o vseh koncesionarjih in kdo ima dejansko korist, in se bodo razjasnila vsa ozadja.
Odziv pristojnega organa je v priponki in je totalno nejasen in zavajujoč, poznam veliko ljudi na zavodu in noben ni imel koristi od teh delavnic, nekateri imamo komaj za preživetje in z delavnicami nam odvzemate še to revščino kar imamo, z temi predlogi bi se zmanjšalo brezposelnosti veliko več kot pa po zavajajoči statistiki vlade.
Zato nekateri ne morejo plačati malice za otroke v šolah, ker se bojijo da bodo zgubili še to malo če se ne udeležijo delavnic. Če se ne udeležiš te enostavno brišejo iz evidence brezposelnih oseb in ti tko ne pripada nobena pomoč več. Z temi delavnicami se širi samo revščina.
 
 
 
 
 
 
 
 
 
 
 
 
 
 
 
 
 