V Sloveniji obratuje veliko število gostinskih lokalov, katera celo obratujejo v nočnem času in motijo bližnje stanovalce pri uporabi stanovanj. Ponoči se marsikateri lokal spremeni v hrupno diskoteko.  Lokali obratujejo brez uporabnega dovoljenja,  čeprav  8. čl. Zakona o gostinski dejavnosti predpisuje, da gostinski lokal brez uporabnega dovoljenja ne sme obratovati.  Za nadzor je pristojna gradbena inšpekcija, ki pa zadev po mojih izkušnjah, kljub prijavam dejansko sploh ne nadzira.   Zaradi tega predlagam, da vlada R Slovenije poskrbi, da ne prihaja do situacij, da občina gostinskemu lokalu izdaja celo za celo leto dovoljenja za obratovanje v podaljšanem obratovalnem času po 22.00 uri, kljub temu, da gostinski lokal sploh nima uporabnega dovoljenja. Predlagam, da se v 4.  čl. Pravilnika o merilih za določitev obratovalnega časa gostinskih obratov in kmetij, na katerih se opravlja gostinska dejavnost doda določba:  Izdaja soglasja pristojnega organa lokalne skupnosti  za obratovanje gostinskega lokala v podaljšanem obratovalnem času se lahko izda  samo pod pogojem, da gostinec dokaže, da razpolaga z pravnomočnim uporabnim dovoljenjem za gostinski lokal.  