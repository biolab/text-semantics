 Predlog spremembe oz. dopolnitve 10.člena Zakona o odvetništvu
 
10.člen Zakona o odvetništvu omogoča odvetnikom pridobitev osebnih podatkov brez privolitve posameznika. Člen je pomanjkljiv saj omogoča zlorabo osebnih podatkov ker ne določa nikakršnih pogojev za pridobitev, niti tega, da mora zahtevek temeljiti na zakonskih utemeljitvah razlogov za pridobitev osebnih podatkov.
Predlog temelji na primeru množičnega pridobivanja osebnih podatkov slovenskih državljanov za potrebe hrvaških firm, ki nezakonito opravljajo dejavnost urejanja in zaračunavanja parkirnine po hrvaških turističnih mestih v poletni sezoni. Navedene firme pooblastijo slovenske odvetnike za pridobitev osebnih podatkov lastnikov vozila in posredovanje zahtevka za plačilo parkirnine na podlagi foto posnetka registrske tablice vozila, ki ne dokazuje ne kraja, ne časa, ne trajanja parkiranja.
Slovenski odvetniki, kljub temu, da so seznanjeni z dejstvom nezakonitega delovanja hrvaških firm ( te bi morale v skladu s hrvaško zakonodajo imeti veljavno koncesijo lokalne skupnosti in dovoljenje pristojnega ministrstva) zahtevke  za pridobitev os. podatkov naslavljajo na UE, ki jih v skladu z 10.členom brez pomislekov izdajajo.
Naveden primer , ki bi ga lahko poimenovali tudi „hrvaško-slovenska shema nezakonite izterjave parkirnine“ saj obsega že blizu 20.000 oškodovancev ( oddaja Preverjeno 11.11.2014) temelji na nerazumljivo lahkotnem dostopu odvetnikov do osebnih podatkov na podlagi 10.člena Zakona o odvetništvu. Zato predlagamo dopolnitev oziroma spremembo, saj je po oceni povzročila na eni strani velike nezakonite  finančne koristi, tako hrvaškim firmam, kot slovenskim odvetnikom oziroma na drugi strani neupravičeno finančno škodo državljanom R Slovenije ( ocena finančnih posledic : 10,000 oškodovancev x 75,00 eur ( zahtevek odvetnikov) = 750,000 EUR !)
 
 