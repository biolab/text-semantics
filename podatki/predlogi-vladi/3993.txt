Vladi predlagam, da poda predlog Organizaciji združenih narodov, da sprejme zavezujoč akt (za vse države sveta, ki so vključene v OZN), ki bo zmanjševal razlike med bogatimi in revnimi po celem svetu. Predlog je zelo enostaven. Določi se meja nad katero se mesečno plačo obdavči po drugi davčni stopnji. Npr. vsak, ki zasluži VEČ KOT 20.000 € / mesec se mu tista vsota obdavči za 90 % mesečnega prihodka. Torej tisti ki bi zaslužil npr. 120.000 € / mesec bi se mu 20.000 € obdavčilo po obstoječi davčni lestvici, ostalih 100.000 € pa npr. za 90%, tako da bi od tega imel samo 10.000 € (seveda še plus kar je ostalo od obdavčenih 20.000 €). Taka ureditev bi bila še vedno zadosti stimulativna za ustvarjanje dobička, poleg tega pa bi se ohranila stimulativnost tistih zelo inovativnih in delovnih ljudi. Enkratne nagrade oz. dobičke bi se preračunalo na mesečni prihodek (za npr. 40 let delovne dobe) in na enak način obdavčile. Po potrebi bi se vodil register enkratnih prihodkov, ki bi se seštevali.
Predlagan znesek, bi seveda lahko bil tudi drugačen, vendar še vedno v okvirjih ki bi preprečeval ustvarjanje milijarderjev in koncentriranje denarja pri vedno manjši množici ljudi.
 Hočem povedat, da tudi če je človek nadpovrečno pameten in ima IQ na 200 in če dela nadpovprečno, kar pomeni npr. 25 ur/dan, NE MORE ZASLUŽIT IN USTVARIT NEOMEJENO VELIKO DOBIČKA. Neke meje morajo biti!!! Še bolj žalostno pa je če človek dela "25 ur / dan" in zasluži npr. realtivno slabih 2000€ / mesec samo zato ker je pač v slabi branži, nek drug pa npr. 20.000 € /mesec ker je po sreči, trenutno v zelo dobrem poslu, dela pa npr. "samo 12 h/dan".
Z višjo davčno stopnjo bi države lahko veliko več počrpale v svoje proračune, kar bi zmanjševalo dolg držav in hkrati izboljšalo državno infrastrukturo, zdravstvo, okolje, uravnotežilo socialne zadeve, itd.
Če so vse države sveta lahko enotne glede drog in še katerih drugih stvari, bi se tudi to veliko težavo lahko rešilo.  Vse se da če se hoče in če se za to nekaj naredi!!!