Pri ogledu spletne strani Avtolog.si sem opazil, da so pri mojem avtomobilu vnešeni napačni prevoženi kilometri. Ker gre za človeško krivdo, malomarnost vnašalca, verjamem serviserju,
da nisem edini tak primer. Namreč po kontaktu Avtoservisa so le-ti uredili, da se je popravila zadeva. Ne bom pisal po kakšni dolgi proceduri.
Zmotila pa me je naslednja zadeva. Ste vedeli, da po zakonu, zaradi varstva osebnih podatkov, smejo na servisu podatke na avtomobilu fizično preveriti le, če istočasno delate letni servis in NE, kadar kupujete avtomobil? Vsi pa vemo, da je lažna kilometrina ena najpogostejših prevar, kar jih lahko najdemo na trgu rabljenih avtomobilov.
V vseh drugih državah lahko kupec pred nakupom preveri na servisu dejansko stanje kilometrov, le v Sloveniji tega ni možno!
Zato predlagam vladi, da uredi ta nesmisel in zaščiti kupca pred goljufi in hkrati prodajalca, ki zaradi človeške napake težje proda avto, zaradi tistih, ki sledijo spletno stran Avtolog.si, kjer pa sploh niso verodostojni podatki.