V današnjem času večina, če ne celoten, tranzitni (turistični) promet uporablja navigacijo, ki je tako ali drugače povezana z aplikacijo google maps, ki je edinstveno, izjemno uporabno orodje, saj uporabniku (vozniku) postreže z aktualnimi prometnimi podatki. To pomeni, da je tovrstno orodje tudi odličen pripomoček za vodenje in usmerjanje prometa ob zastojih, delu na cesti, zaporah in vseh drugih omejitvah in prepovedih na cestah kot so višinske omejitve, omejitve teže, prepoved za avtodome, dovoljeno samo za lokalni promet...
Predlagam, da pristojno ministrstvo z odgovornimi na Google podobno kot: www.gov.si/dogodki/2021-12-09-predsednik-vlade-janez-jansa-s-predstavn... sklenejo nekakšen dogovor o protokolu, da bi (mogoče) služba ministrstva za infrastrukturo zbirala informacije preko policije, občin, izvajalcev gradbenih del, 112, redarstev, upravljavcev cest,... in ažurno vnašala podatke v navigacijski sistem podjetja google, kar bi bistveno pripomoglo k regulaciji in usmerjanju prometa in boljši seznanjenosti voznikov. To bi vsekakor preprečilo veliko nerazumnih zastojev in omogočilo učinkovito organizacijo obvozov.
Trenuten sistem, ko uporabniki sami vnašajo podatke iz terena je nezanesljiv, težko preverljiv in velikokrat gre za nerealno poročanje na google maps.