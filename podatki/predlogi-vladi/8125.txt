V zakonu o kmetijskih zemljiščih, je kar velika pomanjkljivost, ki bi jo bilo nujno odpraviti.
In sicer pri 23 členu ki pravi:
Pri nakupu kmetijskega zemljišča, gozda ali kmetije, če ni glede kmetijskega zemljišča, gozda ali kmetije z drugimi zakoni določeno drugače, lahko uveljavljajo predkupno pravico predkupni upravičenci po naslednjem vrstnem redu:
1.      solastnik;
2.      kmet, katerega zemljišče, ki ga ima v lasti, meji na zemljišče, ki je naprodaj;
3.      zakupnik zemljišča, ki je naprodaj;
4.      drug kmet;
5.      kmetijska organizacija ali samostojni podjetnik posameznik, ki jima je zemljišče ali kmetija potrebna za opravljanje kmetijske oziroma gozdarske dejavnosti;
6.      Sklad kmetijskih zemljišč in gozdov Republike Slovenije za Republiko Slovenijo.
Ob enakih pogojih se med kmeti, uvrščenimi na isto mesto v skladu s prejšnjim odstavkom, pravico do nakupa določi po naslednjem vrstnem redu:
1.      kmet, ki mu kmetijska dejavnost pomeni edino ali glavno dejavnost;
2.      kmet, ki zemljišče sam obdeluje;
3.      kmet, ki ga določi prodajalec, razen v primeru, ko gre za prodajo kmetijskega zemljišča, gozda ali kmetije, ki je stvarno premoženje države in mora prodajalec določiti kmeta na podlagi metode javne dražbe.
Kmetijska dejavnost se šteje za edino in glavno dejavnost, če pridelki oziroma sredstva, pridobljena iz te dejavnosti, pomenijo tej osebi poglavitni vir za preživljanje.
Problem, ki nastane pri tem, je možnost izsiljevanja, ki se tudi dogajajo.
Pri manjših parcelah, kjer je v velikem interesu prvega soseda, ki pa nima statusa kmeta, vendar bi mu nakup lahko pomenil pridobitev naprimer, dovozne poti, ali katere koli zanj pomembne pridobitve ima pri nakupu prednost katerikoli kupec s statusom kmeta ne glede iz katerega konca Slovenije prihaja. In zaradi tega prihaja do zisiljevanj, saj je že kar javna skrivnost, da se za odstop od ponudbe zahteva po 1000€.
Raumljivo je, da ima prednost pri nakupu sosed, ki ima status kmeta, ki meji na parcelo, ki se prodaja, ne pa kdorkoli, ki ima status kmeta.
Zakon je potrebno spremeniti tako, da bi bilo to onemogočeno
 