 
Predlagam, da v družbah, ki so v   lasti države, vlada uredi večjo kontrolo na naslednjih področjih:
 
- nadure, razni dodatki k plači: z dejansko neizvršenimi nadurami, ki se izplačajo iz meseca v mesec istim ljudem, v enakem obsegu, se popravljajo plače mimo sprejetih  pravil. Ker obstoječa pravila in notranje kontrole ne zadostujejo, predlagam vladi, da zahteva transparentnost teh podatkov .
- delo v zasebne namene med delovnim časom: Ker obstoječa pravila in notranje kontrole tega niso preprečile, predlagam vladi, da zahteva transparentnost podatkov o tem, kdo od zaposlenih opravlja razne servisne dejavnosti za družbo, hčerinske družbe, interesna združenja financirana od družb v lasti države in na kakšni osnovi je izvršeno plačilo za opravljeno delo (npr. matični družbi, po podjemni pogodbi zaposlenemu, s.p. sorodniku zaposlenega, v obliki sejnin).
- zaposlovanje povezanih oseb v razmerju nadrejeni in podrejeni: predlagam, da se takšna zaposlitev v družbah, ki so v lasti države prepove, saj taka oblika omogoča diskriminacijo ostalih podrejenih ter manjšo kontrolo nad nezakonitimi priboljški