Spoštovani,
Vladi predlagam, da podaljša cenejše vozovnice za uporabo javnega potniškega prevoza (JPP) ob vikendih, tudi po 30. 6. 2022, kar je napovedano že v priponki na povezavi (https://www.gov.si/novice/2021-06-30-ministrstvo-za-infrastrukturo-s-1-julijem-uvaja-druzinske-vozovnice/), v primeru, da se bodo vozovnice dobro prijele. Po mojem mnenju je ukrep cenejših vikend vozovnic smiseln, saj je veliko ljudi začelo uporabljati JPP namesto avtomobila za izlete ob vikendih. Prav tako je ob visoki inflaciji in rasti cen goriva tak ukrep smiseln, saj omogoča potovanja in izlete tudi družbenim skupinam, ki nimajo dostopa do poceni JPP z brezplačno upokojensko vozovnico ali dijaško/študentsko vozovnico.
Prav tako bi se mi zdelo smiselno podaljšanje obdobja cenejših vozovnic še na obdobje šolskih počitnic, saj se sedaj pojavljajo velike gneče ob koncih tedna, predvsem za izlete na obalo in Bled, s tem pa bi se potniki razporedili tudi preko tedna (med tednom pa so glavni uporabniki JPP tako ali tako dijaki in študenti, zaposleni, ki bi lahko tako koristili poceni vozovnice pa žal predstavljajo le manjši delež uporabnikov JPP).
Z uvedbo cenejših vozovnic za JPP se je po mojem lepo pokazalo, da smo tudi Slovenci pripravljani pogosteje uporabljati JPP, v kolikor je razmerje med kakovostjo in ceno boljše kot pri uporabi avtomobila.
Hvala in lepo pozdravljeni.