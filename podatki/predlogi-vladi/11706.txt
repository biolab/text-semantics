Epidemije več ni. Danes na dan preklica sem bi, po napotnici izpred enega leta, naročen pri kardiologu v UKC v Mariboru. Na vhodu sem v koloni, v kateri so se dobesedno drenjali »naročeni«, je »naročenim« vstop dovoljevala sestra. Za mano gospod ni vedel, kaj je to distanca, razumel je šele po obrazložitvi, da je to odmik do mene tako, da mi vsaj ne bo dihal za ovratnik…. In glej ga zlomka ko sem prišel na vrsto sestra ugotovi, da napotnica, klub današnjem datumu naročila ne velja. Pravi naj pokličem po telefonu.
Torej zastonj sem prišel v UKC, nesmiselno čakal v koloni med seboj »stisnjenih ljudi« in nihče in čutil potrebe, da me obvesti o preklicu obiska pri kardiologu. Nikogar tudi ne zanima, da napotnica poteče čez dva dni in samo po sebi umevno naj bi bilo, da preverim ali čas obiska velja. Mimogrede, preko javnih medijev je bilo sporočeno, da bomo pacienti o eventualni spremembi obveščeni.
Vladi predlagam, da naredi enoten in smiseln red:
- Naj določi pravočasno obvezno obveščanje pacientov o spremembi termina obiska pri specialistu,
- Naj se za čas do novega termina podaljša veljavnost napotnice in
- Naj se o rešitvi te težave pacienti preko javnih medijev obvestijo
Res neprijeten je občutek ob takem dogodku, pri čemer veš, da se bi z malo zdrave pameti takim situacijam izognili.