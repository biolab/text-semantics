Predlagam, 
da se uzakoni, da je delodajalec obvezen plažati obvezno in dodatno zavarovanje "študentu", prav tako kot tudi plačuje redno zaposlenemu.
Namreč nekateri delavci nadomeščajo redno zaposlene osebe in nimajo kritega obveznega in dodatnega zavarovanja, ampak si ga morajo plačevati sami.
Tu lahko pride do primera, ko oseba dela kot redno zaposlena, 8 ur vsak dan, od ponedeljka do petka, nima pravice do dopusta, bolniške, malice, prevoza na delo. Po zakonu si mora poleg vseh pravic, ki jih kot "študent" nima, plačati še obvezno zdravstveno zavarovanje in dodatno, če želi biti ustrezno zavarovana. Da ne bi prišlo do diskriminacije pri zaposlovanju, pa uvesti obvezno plačilo s strani delodajalca za vse starosti študentu, procentualno glede na število ur (torej tako obveznega kot dodatnega zavarovanja).
Ta zakon bi torej zaščitil osebe, v takšnih primerih.
Odgovor, da je študentsko delo namenjeno samo občasnemu delu, ni pravi odgovor, saj je inšpekcija na te področju povsem neaktivna. 
Prosim za izboljšanje delovnih razmer mladih oziroma oseb, ki niso zaposlene ampak delajo "redno" prek študentskega servisa. Tako inšpekcija kot dodatni zakoni bi morali biti preventiva pred takšnimi primeri.