Predlagam, da se uvede državni portal za javne prevoze. Namenjen bi bil pregledu prevozov po posameznih postajah, bil bi lahko podlaga za nakupe vozovnic preko sistema IJPP, bil bi referenca za nadomestila stroškov prevoza (ne bi bilo več potrebno delodajalcem kupovati in dostavljati potrdil o cenah in potrdil o voznih redih).
Bil bi prvi korak k izboljšanju in dostopnosti javnih prevoznih sredstev izven mest. Lažje bi uskladili vozne rede različnih prevoznikov in tipov prevozov (avtobus, vlak).
Hkrati z uvedbo tega portala, bi pa lahko uvedli tudi dostop do podatkov podjetjem in posameznikom, ki bi želeli uporabiti te podatke za na primer razvoj aplikacij in servisov.
 
 