
Rezervni sklad je namenjen finančni razbremenitvi trenutnih lastnikov posameznega stanovanja za investicije. Vsi stroški investicij se delijo po stanovanjih, sredstva zbrana v rezervnem skladu pa so last VSEH stanovanj. Kljub temu, da upravniki praviloma morajo terjati neplačnike v sklad in izterjava je lahko uspešna ali neuspešna, če pride do investicije na bloku lahko upravniki uporabijo vsa sredstva v rezervnem skladu tudi za kritje stroškov stanovanja, katerega lastnik ni vplačeval v rezervni sklad. Če je v bloku torej en velik neplačnik, na koncu vsa ostala stanovanja plačujejo tudi njegove stroške, če upravniku ne uspe izterjati neplačnika (lahko traja tudi par let).
Zakonsko mora upravnik voditi in poročati le o celotnih sredstvih v rezervnem skladu, ne pa po stanovanju.
Predlog je, da morajo upravniki voditi sredstva rezervnega sklada po stanovanju. Sredstva pripadajo stanovanju in se lahko krijejo le za delež stroškov, ki jih mora kriti stanovanje. Zbrana sredstva stanovanja se ne smejo uporabiti za kritje stroškov, ki jih mora plačati lastnik drugega stanovanja.
Stanovanjski zakon in zakon o upravljanju večstanovanjskih stavb bi bilo potrebno dopolniti:
1-upravnik mora letno poročati o stanju rezervnega sklada po stanovanju: terjano, plačano, neplačano 
2-sredstva rezervnega sklada stanovanja se lahko porabijo le za plačilo deleža stroškov posameznega stanovanja.