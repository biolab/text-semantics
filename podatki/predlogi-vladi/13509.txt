Bolnišnična okužba je vsaka dodatna okužba, ki je pacient ni prinesel z seboj ob prihodu v bolnišnico. V Sloveniji je takšnih uradno 18.000/letno. Vsaka stane dodatno ZZZS 15.000 EUR (ker se zaradi nje poveča čas hospitalizacije, materiala in tudi dodatnega kadra, ki je potreben).
Po svetu imamo vedno več bakterij, ki so odporne na antibiotike, v Sloveniji je takšnih bakterij ki so za stalno naseljene v bolnišnicah 25 - na njih ne prime noben antibiotik in če jo dobite in niste dobrega zdravja umrete (vsakdo od nas pozna koga, ki jo je imel).
Predlog, ki ga podajam je da bolnišnice javno poročajo koliko bolnišničnih okužb imajo in se tako primerjajo med sabo, da bomo lahko pacienti primerjali in se odločili kam gremo. S tem bodo bolnišnice tudi prisiljene da nekaj naredijo na tem področju - trenutno je vse kar delajo vodenje statistike, njihov odgovor pa saj smo v Evropskem povprečju. Odgovornost naj se iz ZZZS prestavi na bolnišnico - ni prav da se stroške bolnišničnih okužb krije iz obveznega zavarovanja.
Tukaj gre za odgovornost bolnišnice, ki nima nobene veze z ZZZS - v ta namen imajo namreč vse bolnišnice sklenjeno zavarovanje o odgovornosti, ki ga ne koristijo. Lažje je da zdravnik spremeni diagnozo in ZZZS plača vse skupaj...nekako tako pod preprogo pometeno bi temu lahko rekli.
Pravica pacienta bi morala biti tudi da pride v varno in čisto okolje - če dobi bolnišnično okužbo je s tem kratena njegova pravica in zato mora nekdo prevzeti odgovornost.
Letno stanejo slovensko zdravstvo bolnišnične okužbe 270.000.000 EUR, med tem ko se ves čas poudarja da je premalo denarja...