V Sloveniji je prodaja rabljenih osebnih vozil precej razširjena. Zato imamo veliko trgovcev, avtohiš oziroma posrednikov, ki se ukvarjajo s to dejavnostjo. Zgodb o prodaji vozil s nazaj vrtenimi števci prevoženih kilometrov je bilo že nešteto in verjetno vsak Slovenec pozna nekoga oziroma je bil sam deležen opeharjenja iz strani trgovca, kar povzroča veliko nezadovoljstvo, saj avto ni majhen strošek.
Zato predlagam sedanji vladi oz. pristojnemu ministru, naj samo toliko spremeni zakon oz. pravilnik, ki obsega tehnične preglede vozil, da se ob vsakem tehničnem pregledu oziroma podaljšanju registracije vozila na potrdilo o t.p. ali še bolje, na prometno dovoljenje zapiše stanje prevoženih kilometrov na vozilu na dan opravljanja tehn. pregleda. Ta majhen ukrep bi krepko zmanjšal možnost zavajanja potrošnikov ob nakupih rabljenih vozil, predvsem tistih starejših od 4 let.(po 4 letih od 1. reg vozilo opravi 1. t.p.)
Lep pozdrav!