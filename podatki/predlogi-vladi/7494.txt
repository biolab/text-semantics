 Predlagam, da se sistemsko uredi in uvedejo ugodnosti za tiste, ki doma skrbijo za osebe, ki niso invalidi in ki ne zmorejo  opravljati vseh življenjskih potreb, kar ugotovi z odločbo ZPIZ.  Osebe, ki skrbijo za osebe, ki ne zmorejo  opravljati vseh življenjskih potreb imajo pomembno vlogo predvsem pri ohranjanju kakovostnega življenja teh oseb v domačem okolju in z osebo, ki jim je blizu pri tem pa je pomembno, da s tem pridobijo tudi domovi za starejše, saj imajo na razpolago prazno posteljo in občine ter država, ki ne rabijo sofinancirat oskrbnine v domovih za starejše.
 
Sistem velikokrat pozabi na te osebe, ki skrbijo za osebe, ki ne zmorejo opravljati vseh življenjskih potreb zaradi Alzheimerjeve bolezni, Parkinsonove bolezni, Demence itd., ki so včasih na meji izgorelosti.
 
Prav je da sistem prepozna te primere in razumevanje skrbi za tako osebo, ki osebno oskrbi osebo pri opravljanju  osnovnih življenjskih potreb, hranjenju, pitju, oblačenju in slačenju, umivanju, vstajanju, gibanju, obračanju, uporabi stranišča, varovanje upravičenca zdravstvena oskrba, sodelovanje z osebnim zdravnikom invalidne osebe, organizira dostop do potrebnih zdravstvenih storitev, skrbi za jemanje predpisane terapije in pomoč pri jemanju zdravil, izvaja določene fizioterapevtske postopke, oskrbi rane, predvsem preležanine in jih preprečuje, nabavlja zdravila po receptu in pripomočkov z napotnico, pomaga pri gibanju, čisti pripomočke, pomaga pri vzpostavljanju in vzdrževanju socialnemreže, ureja pošto osebe, informira ustanove o stanju in potrebah te osebe, opravlja vso gospodinjsko pomoč:, pripravlja primerno dietno in zdravo bio hrano in napitke, vzdržuje prostore, v katerih živi ta oseba, postilja in preoblači posteljo, vzdržuje čistočo in lika perilo in uredi bivalno okolje glede na potrebe te osebe.
 
Ta oseba bi lahko imela vsaj delna plačila od občine ali države za izgubljen dohodek ali dela dohodka in bila zdravstveno zavarovana, zavarovana za primer brezposelnosti in obvezno pokojninsko zavarovana.
 
Plačilo za izgubljeni dohodek osebe, ki skrbi za osebno, ki ne zmore opravljati vseh življenjskih potreb bi bil okoli od 700,00 EUR do 1.000 EUR in pa da te osebe, ki dolgoletno (10 let, 15 let ali več) skrbijo za te osebe,  ki ne zmore opravljati vseh življenjskih potreb v primeru smrti teh oseb pridobijo ob starostnem pogoju za upokojitev pokojnino te osebe, ki se ji je pomagalo pri vseh življenjskih potrebah.