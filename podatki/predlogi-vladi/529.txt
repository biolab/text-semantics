Pozdravljeni!
Vlada bo kmalu začela uvajati satelitsko cestninjenje, ki bo zamenjalo obstoječi sistem vinjet. Vsak uporabnik bo moral plačati točno toliko, kolikor kilometrov bo prevozil po avtocestah.
Predlagam, da bi vlada uvedla satelistsko cestninjenje tudi za magistralne in lokalne ceste in s tem zamenjala trenutni sistem, kjer je vsako leto potrebno plačati registracijo. Dejstvo je, da nekdo, ki avtomobil upravlja nekajkrat na leto in prevozi zelo majhno količino km, mora plačati enako registracijo, kot nekdo, ki avtomobil uporablja vsakodnevno. Namesto registracije bi ljudje plačevali kilometrino. Imeli bi 2 tarifi. Ena tarifa bi bila 0,01EU na prevožen km za vozila, katera masa ne presega 3500kg, druga tarifa pa 0,02EU za avtomobile, kjer masa presega 3500kg. To bi torej pomenilo, da nekdo, ki prevozi letno 20000km z vozilom, ki ne presega mase 3500kg , plača registracijo v vrednosti 200EU, tisti ki pa prevozi 20000km z vozilom, ki presega maso 3500kg, pa bi plačal registracijo v vrednosti 400EU. Menim, da bi ta način plačila cestnin bil bolj pošten kot trenutni, ko moramo vsi uporabniki vozil plačati isto registracijo, ne glede na to, koliko kilometrov prevozim.
Prosil bi uporabnike spletne strani za mnenje!