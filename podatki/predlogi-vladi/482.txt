PREDLOG O ZAGOTOVITVI SPLETNIH PRAVIC IN OBVEZNOSTI:
Zgodovinsko gledano, še ni bilo časa v katerem je človeštvo uživalo tako prost pretok informacij v tako obširnem smislu. Saj do današnjih modernih časov, ni bilo primernega orodja s katerim bi vso to gmotno znanje, poglede, filozofije, verovanja, znanosti, kulture, ipd. delili med seboj. Danes torej živimo v času, ko to možnost posedujemo. Kot človeštvo se moramo zavedati implikacij takega medija na družbo in aparat, ki to družbo kontrolira. Medij kot je internet, predstavlja izredno orodje za ljudi, vendar pa ob istem času enako predstavlja tudi aparatu, ki te ljudi obvladuje. Zato je potrebno v tem času vzpostaviti okvire in načela uporabe, ki veljajo za vse uporabnike interneta ter za vse upravitelje in vzdrževalce sistemov, ki omogočajo delovanje in dostop do vsebin tega medija. V nadaljevanju so podana okvirna vodila za uporabo in upravljanje spletnega medija (INTERNET).
ZAVEZA UPORABNIKA:
- Zavezujem se, da bom spoštoval vse naravne človekove pravice v medsebojni izmenjavi informacij ali mnenj prek spletnega medija 
- Zavezujem se da ne bom zavedno posredoval zavajujoče, ne točne ali lažne informacije (razen v primeru, da je informacija označena kot fikcija ali kaka druga vrsta imaginarnega dela)
-Zavezujem se, da bom v osebnem spletnem trgovanju z ostalimi uporabniki ravnal pravično in pošteno 
- Zavezujem se, da nosim odškodninsko in moralno odgovornost v primeru materialnega škodnega delovanja napram drugim uporabnikom
- Zavezujem se, da nosim kazensko in moralno odgovornost za svoje izražanje na spletnem mediju, ki bi neutemeljeno deskreditirala, žalila ali obtoževala osebnost drugega uporabnika
- Zavezujem se, da ne bom posredoval ali komuniciral neutemeljenih informacij o drugih uporabnikih ali entitetah (razen v primeru ko je vsebina informacije vidno označena kot "govorica" ali podobna nepodkrepljena informacija).
ZAVEZA UPRAVITELJEV IN VZDRŽEVALCEV SISTEMOV, KI OMOGOČAJO DELOVANJE IN DOSTOP DO INTERNETA (SPLETNI MEDIJ) TER NJEGOVIH VSEBIN: 
- Zavezujemo se, da bomo vestno opravljali svoje delo pri omogočanju kvalitetnega neprekinjenega dostopa do spletnega medija vsem uporabnikom.
-Zavezujemo se, da bomo zagotavljali nemoten pretok vseh informacij na spletnem mediju in v nikakršnem smislu katerokoli informacijo zablokirali, izbrisali, izkrivili ali drugače posegali v vsebino informacije.
- Zavezujemo se, da bodo vse informacije na spletnem mediju ostale v svojem prvotnem stanju (razen če so spremenjene s strani avtorja/ev) in permanentno arhivirane v javnem arhivu informacij.
-Zavezujemo se, da kazensko, materialno in moralno odgovarjamo v primeru da kršimo 1.,2. ali 3. alinejo te zaveze.
-Zavezujemo se, da ne bomo nikoli delovali na način, ki bi lahko na kakršenkoli način posegal v posameznikovo zasebno sfero in pravico do zasebnosti pri interakciji z drugimi ali v zasebnem življenju brez njegove izrecne privolitve. 
- Zavezujemo se, vzpostaviti način ocenjevanja in označevanja spletnih vsebin glede na njihovo moralno in etično raven izražanja. Raven moralnosti in etičnosti določajo uporabniki oz. ljudstvo prek zgoraj omenjenega načina ocenjevanja in označevanja.
 
Zgoraj navedeni predlogi so okvirne narave, ki lahko pomagajo vladnim organom pri njihovem nadaljnem izvajanju pooblastil, katera dobijo v imenu ljudstva, ki ga predstavljajo. Ljudje se moramo zavedati, da imamo dolžnost, kot človeška bitja, obdržati in uveljavljati naše naravne pravice s katerimi se rodimo. Samo informirano ljudstvo je lahko ozaveščeno ljudstvo.  
 