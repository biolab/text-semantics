Pozdravljeni,
 
Vlada je 26.10. obravnavala in vložila januarja predlagano spremembo, kjer uvaja spremembe na področju obdavčitve vozil.
Ker ni videti nobenih sprememb, je sklepati, da bodo po prvotnem predlogu dražja praktično vsa vozila. Razen par zelo luksuznih.
 
Vnovič pozivam, da se ukinejo oz. vsaj korenito spremenijo trenutni davki za vozila. To sta DMV (davek na motorna vozila) in davek na luksuz.
Smo v težkih časih, države znižujejo davke, naša država pa ukinja davek na luksuz na račun podražitve VSEH vozil
 
To je zelo neposrečena rešitev, saj bodo vsakodnevna vozila, ki jih družine množično vsakodnevno uporabljajo, dražja za 200-300%, luksuzna vozila pa bodo cenejša za par deset tisoč evrov, a še vedno ne dovolj, da bi se jih splačalo registrirati pri nas. Obremenili bi torej vse sloje - razen seveda najpremožnejših.
 
Za primer, če je davek na motorno vozilo za družinski avto tipa Golf ali Passat zdaj znašal 100 ali 200 €, bi po novem ta znesek znašal med 500 in 800 €. Po drugi strani pa bi nek drag mercedes bil cenejši za 50000 €. V teh časih je to popolnoma neproduktivna sprememba. Podražili bi torej najbolj prodajana vozila.
 
Zakaj preprosto ne ukiniti vsega skupaj ali pa vsaj zadevo zastaviti bolj prijazno? Neki članek v enem izmed dnevnih časopisov je omenjal par evrov višji cestni sklad za vse, kar bi pomenilo iste prilive, s čimer bi nakup bil lažji čisto za vse. Tudi za najdražja vozila, ki jih po tem ne bi bilo smiselno registrirati drugje.
 
Dajmo malo razmišljati praktično in logično, visoke dajatve pomenijo padec kupne moči, tega si pa ne želimo. Sploh pa ne v teh časih, ko je gospodarstvo osiromašeno.
 
Lep pozdrav vsem!