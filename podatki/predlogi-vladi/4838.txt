 Spoštovani, sam nisem strokovnjak, g. minister Pličanič je predstavil nekaj dobrih predlogov, čeprav se ne morem strinjati z upravnim nadzorom sodišč.  Menim, da imamo v Sloveniji dobre pravne fakultete, ki proizvajajo kvalitetne diplomante, zato ne vidim problema v pomanjkanju strokovnega kadra v širšem. Problem je v tem, kam se ti diplomanti nato usmerijo. Veliko si jih v pravosodju ne želi delati zaradi premajhne plače, saj lahko kot odvetniki zaslužijo po 3-kratno plačo (lahko pogledamo samo imena bivših tožilcev npr., ki so se preusmerili v odvetništvo). Posledično imamo zaradi tega pomanjkanje dobrih in kvalitetnih sodnikov in tožilcev, kar privede do raznih procesnih napak, ki se ne bi smele zgoditi (nato pa še tožilec izjavi: "da je Slovenija očitno neka oaza človekovih pravic..."). Smo eni izmed tistih, ki imamo največ sodnikov na prebivalca, nato pa na drugi strani, skoraj največ sodnih zaostankov. Žeže, da se Slovenci radi pravdamo, vendar, če se boste samo malo pogovarjali s pripravniki na sodiščih, vam bodo danes rekli sledeče: "sodnik/ca si natrpa obravnave v prve dni v tednu, v preostalih pa nima veliko dela".  Danes je žal pač tako, da je denar neke vrste motivacija, zato predlagam, da se določi osnovna plača sodnika in tožilca (kakšna bo njena višina, boste seveda presodili Vi, vsekakor pa mnogo nižja kot zdajšnja), nato pa se naj uvede postavka, ki bo določila plačevanje po efetivnosti razrešenih primerov, sodnih zaostankov itd. Tudi nadzora ne smemo spregledati, vendar se naj nadzoruje sodnika tako, da se gleda koliko njegovih sodb razveljavijo višje instančna sodišča. Smiselno enako naj zadeva velja za tožilce. Mislim, da bi se s tem povečala efektivnost zdajšnjih sodnikov in tožilcev, zadržali pa bi tudi tiste najbolj usposobljene kadre, ki jih nujno potrebujemo oz. nam manjkajo (kar se najbolj opazi ravno pri tožilstvu). Upam, da mi ne bo kdo zabrusil, da so plače v pravosodju že tako visoke, mogoče bo držalo, vendar efektiven sodnik si zaslužil sorazmerno višjo plačo.  P.S. V pisanje zakonov (s katerega koli področja) vključite prosim pravno stroko. Obidi zakona nastanejo ravno zaradi tega, ker zakonov skorajda ne pišejo več pravniki, kar je kar malce žalostno oz. če jo že vključite, jo mnogokrat ne upoštevate.  Lepo Vas pozdravljam. 