Predlagam, da se uvedejo psihološki testi za zgoraj naštete funkcionarje kot preverjanje njihove usposobljenosti za te funkcije. Test bi pred nastopom funkcije preveril njihovo mentalno zdravje oziroma psihofizično kondicijo, delovanje pod pritiskom, odnos do avtoritete itd - vsebino prepuščam strokovnjakom.  Vsak kandidat bi moral doseči predpisano število točk, da bi lahko zasedel svojo funkcijo. 
Razlog za predlog je razmislek, da če se psihološki testi opravljajo praktično že pri vsakem intervjuju za službo, kjer so posledice slabega delovanja vidne predvsem na delovanju podjetja, kako je potem šele pomembno, da funkcije, ki vplivajo na življenje vsakega državljana, zasedajo kompetentni in psihološko zdravi in stabilni ljudje. Posledica bi morda bila tudi zmanjšanje negativne selekcije pri naboru ljudi, ki se še želijo spuščati v politiko. 