Predlagam finančno pomoč delavcem, ki so v času epidemije izgubili službo. Zaradi trenutnih razmer na trgu dela lahko upravičeno sklepamo, da ta skupina državljanov, v času trajanja vladnih ukrepov, ne more vstopiti v novo delovno razmerje. Mnogi med njimi niso upravičeni do denarnega nadomestila s strani ZRSZ, trenutne razmere v državi pa jim ne omogočajo nove zaposlitve ter posledično lastnega zagotavljanja finančnih sredstev. Ena izmed možnosti je, da se upošteva smernice, ki jih je vlada že predstavila, in sicer, da delavcu, ki v času epidemije izgubi službo, od prvega dne dalje avtomatično pripada nadomestilo za brezposelnost. Iz neznanih razlogov pa je bila ta skupina državljanov izvzeta iz objavljenega besedila Zakona o interventnih ukrepih za omejitev posledic epidemije nalezljive bolezni.