Moj konkreten predlog vladi je, uvedba davka na DEBELOST, oziroma politično korektno, davka na prekomerni telesni indeks. Sam ukrep, bi vsekakor prinesel kar občuten prihranek v proračunu namenjenemu zdravstvu, saj je prekomerna telesna teža, dokazano povezana, z mnogimi kroničnimi in ostalimi bolezenjskimi stanji, kot so diabetes, infarkt, mašenje žil, povišan holesterol itd. Pri tem, ravno tako kot za s kajenjem povezane bolezni, plačujemo zdravljenje prav vsi davkoplačevalci, vendar se sprašujem zakaj? Seveda bi bili zakonskih obveznosti oproščeni vsi, pri katerih je prekomeran telesna teža posledica katerega drugega bolezenjskega stanja, npr., nepravilno delovanje ščitnice in podobno.
Poleg tega, bi to posledično pomenilo bistveno več vlaganja v rekreacijske objekte, športna društva, hkrati bi bili ena redkih držav, katera na aktiven način skrbi za zdravje ljudi kateri jo tvorijo.
 