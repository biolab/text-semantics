Predlagam da se v zakon o zaščiti živali vnese dodatni člen s katerim bi opredelili poseg ugotavljanja stanja živali, ki kličejo na pomoč, če se  izrazimo človeško. Če so živali zaprte v objektu, kot je sicer predpisano, lastnikov pa ni več dni in noči doma, potem je vzrok več kot očiten, da so živali vznemirjene in morda celo lačne ali žejne. Tako ponavljanje situacije, verjetno pomeni na nek način mučenje živali in bi morala inšpekcija na podlagi prijave, le to obravnavati. Je  res da zakon o zaščiti živali navaja prepovedana dejanja med katerimi je tudi – namerna trajna ali začasna zapustitev živali;  ne navaja pa terminov in časa. Prav čas zapustitve živali s strani lastnika, pa povzroči nastanek razmer, ki so nevzdržne za živali, posledično pa se zaradi reakcije zaprtih živali, pojavi neizbežna motnja za okolico v kateri se nahajajo. Na tako stanje se trenutno, kljub prijavam, ne odziva nobena institucija, ker ne najde pravne podlage v zakonih. Zato  predlagam da veterinarska stroka razdela in opredeli pojma začasna zapustiev, oziroma trajna zapustitev posameznih vrst živali, ki so še dopustne, oziroma v mejah vzdržnosti za živali in okolico. Opredeliti je potebno pogoje začasne zapustitve; opredeliti časovne termine, objekte v katerih se lahko nahajajo v času zapustitve in maksimalni čas oglašanja živali, ki pomeni klic v sili za lastnika. V zakon se doda še predpis obvezne prijave na veterinarsko službo začasno zapustitev živali, predviden čas in telefonsko številko, na katero se  lahko kliče v primeru nastanka izrednih razmer.