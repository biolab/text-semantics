Poenostavitve pri oddaji zaključnih računov 
 
Danes na različnih obrazcih pošiljamo podatke o bilanci stanja, izkazu uspeha, davčnem obračunu itd. različnim koristnikom  (Ajpes, Dursu..). 
 
Predlagam, da vsak pravni subjekt namesto dosedanjih obrazcev elektronsko pošlje le svojo bruto bilanco na dan 31.12.  in to samo na en naslov, tako za davčne, statistične ali kakršne koli že »državne« potrebe. Ta naslov naj bo Durs, ki bi itak moral imeti centralni pregled tudi za morebitne kasnejše kontrolne preglede. Na podlagi računalniškega programa, kjer bi bil določen nabor posameznih kontov in izračunov za posameznega koristnika (podobno kot sistem GVIN), bi jim te podatke avtomatsko in selektivno elektronsko razposlali. Zaradi vzpostavljenega avtomatizma bi pri teh delih zmanjšali zaposlenost. Poenostavitev in pocenitev bi se pokazala tudi pri vseh poslovnih subjektih (cca 190.000) in računovodskih servisih. 
Koristi za gospodarstvo in »javno upravo«: manjši stroški  dela, papirja, poštnine, tiskanja posameznih bilanc oz. obrazcev, kartuš  itd.…
 