Predlagam, da se pristojni s področja kmetijstva pričnejo pogajati o tem, da morajo obvezno biti dovoljene najmanj 3 stojnice za direktno prodajo s kmetije pred vsakim Šparom, Lidlom, Merkatorjem, Tušem, Hoferjem, Eurospinom in če je še kateri neimenovan trgovec. Pa ne na kakšenem zakotnem vogalu, ampak pred glavnim vhodom. Odgovora, da gre za njihovo lastnino, da gre za prost pretok blaga in storitev, da se to ne da dogovoriti in podobno ne ponavljajte. Nekateri trgovci se bodo izgovorili, da to že imajo uvedeno. Potrebujemo samo 3 stojnice za direktno prodajo s kmetije. Da se bodo potrošniki naučili, kaj je pristna slovenska hrana. Začutili bodo utrip kmetije. Osebni kontakt in pogovor dveh deležnikov v prehranski verigi je nujno potreben. Razkorak v razumevanju potrošnika do kmeta se poglablja. Vsi vemo, da se z mehkim pristopom lahko vse doseže.