Opazujem več družin, kjer starša prihajata z različnih držav in govorita vsak svoj jezik. Njihovi otroci že od zibelke spremljajo govor obeh staršev in pri treh letih že normalno razumejo in ločijo oba jezika. Prav tako tudi dvojezični vrtci dajejo odlične rezultate. Otroci brez težav, naravno in brez posebnega truda osvojijo drug tuj jezik. Ker smo majhna državica precej odvisna od tujine, bi bilo smiselno da vsaj poskusno vpeljemo tuj jezik v vse vrtce, ne samo na dvojezičnih območjih. Vzgojiteljica bi govorila slovensko, pomočnica pa le v izbranem tujem jeziku. Tako naj bi trajalo od vstopa do izstopa iz vrtca. Ko bi otroci prišli v osnovno šolo, bi nadaljevali z pravilno izgovorjavo in pravili slovnice. 