Pri sklicevanju na določen člen pravnih predpisov v besedilih na spletu bi bilo koristno, če bi se v spletno besedilo dalo vnesti hiperpovezavo do tega člena, ki se recimo nahaja na spletnih straneh Uradnega lista, saj bi tako uporabniku zelo skrajšali čas iskanja.
Hiperpovezave na predpis so že možne, recimo http://www.uradni-list.si/1/objava.jsp?urlid=200576&stevilka=3389 niso pa možne na posamezen člen, kot na primer povezava na drugo sekcijo prvega člena ustave ZDA na http://www.law.cornell.edu/constitution/articlei#section2, kar pomeni, da mora posameznik besedilo predpisa najprej odpreti nato pa poiskati relevanten člen, kar krade čas in predstavlja oviro miselnim procesom.
Seveda se internetni naslov lahko enostavno skrije v besedilo, vendar nisem šel preverjat, če predlagam.vladi.si omogoča vnašanje html tagov v besedilo predloga.  