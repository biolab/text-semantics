Predlagam, da vnos kode v aplikacijo postane obvezen za vse osebe, ki so na testiranju prepoznane za pozitivne na SARS - CoV - 2.
Strinjam se, da je aplikacija prostovoljna, dokler nismo okuženi in jo v bistvu uporabljamo za to, da smo obveščeni o morebitnih stikih. Povsem drugače pa je, ko smo mi pozitivni in obveščamo druge o tem, da so bili v stiku z nami in da so ogroženi. To pa več ne more biti prostovoljno. To je naša dolžnost. In ker se veliko govori o tem, da epidemiologi in NIJZ sledenja več ne izvajajo ter da je obveščanje prepuščeno posamezniku, bi to bila rešitev za lažje sledenje in obveščanje. Moj predlog gre tudi v to smer, da bi vnos kode direktno izvedel ali upravljalec aplikacije ali operater direktno in ne bi bilo potrebno, da vnaša kodo posameznik.
Menim, da bi obvezen vnos v primeru pozitivneg testa v veliki meri prispeval k uspešnosti sledenja okužb in s tem uspešnosti aplikacije
Hvala in lep pozdrav,
Andreja Kranjc