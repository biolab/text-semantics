Predlagam dopolnitev predpisov o volitvah v smislu, da se vsem volilnim upravičencem omogoči udeležbo na volitvah.
V tem trenutku veljavni predpisi o volitvah določajo, da določena kategorija volilnih upravičencev, ki zaradi posebnih življenjskih stanj ne morejo normalno na volišča, to pravočasno, vsaj dest dni pred volitvami, sporočijo svoji volilni komisiji, ki zagotovi možnost glasovanja na drugačen način.
Problem nastane pri volilnih upravičencih, ki se jim življenjski pogoji spremenijo znotraj teh dest dni pred volitvami. Na primer nesreče, pripor in še kaj podobnega. Ti volilni upravičenci ne morejo glasovati, ker Republiška volilna komisija ni predvidela rešitve za glasovanje takšnih volilnih upravičencev.
Rešitev je v mobilnih volilnih komisijah, ki obiščejo takšne volilne upravičence, ki lahko glasujejo in glasovnice oddajo volilni komisiji po enakem postopku kot je predvideno za mobilno onemogočene volilne upravičence. Obveznost obveščana o opisanih primerih mora biti natančno oredeljena. Varuh človekovih pravic je sicer že leta 2016 podal iniciativo za ureditev problema, a na političnem nivoju ni bilo dovolj interesa za ureditev.