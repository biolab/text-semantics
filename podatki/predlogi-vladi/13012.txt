Vsaj za tiste državljane RS, ki uporabljamo portal Z-vem bi lahko bilo omogočeno uporabljati kot dokazilo o prestani bolezni natisnjen dokument "Mikrobiološki izvid" iz katerega je razvidno da je test pozitiven, kdaj je bil opravljen, kje je bil odvzet bris, kateri laboratorij je opravil analizo in odgovorna oseba. Na tem dokumentu so vsi ti podatki in s tem dokazujemo prestano ali prebolelo okužbo.
V kolikor bi bili zadržki iz strani vlade zaradi možne poneverbe dokumenta je potrebno vzeti v obzir, da se lahko poneveri bilokakšen dokument. Z dopustom možnosti uporabe tega dokumenta, bo lahko vlada dokazala zaupanje v državljane. Sicer pa so ti dokumenti tukaj z nekim namenom. Konec koncev moramo tudi državljani zaupati vladi. Država ali druga institucija je lahko uspešna samo ob obojestranskem zaupanju. Vedno pa se da preveriti podatke na takšnem dokazilu. Lahko po potrebi ali naključno.
S tem predlogom nima smisla čakati mesec dni na glasovanje. Potrebno ga je dati v obravnavo čim prej.