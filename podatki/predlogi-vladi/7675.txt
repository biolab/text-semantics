Predlagam Vladi da začne aktivno delovati na področju decentralizacije Slovenije, saj se s trenutnim sistemom samo večajo razlike med osrednjo Slovenijo in periferijo. V prvi vrsti ne mislim na področju gospodarstva ampak z državnimi aparati (gospodarstvo bo počasi sledilo). Zakaj morajo biti vse Agencije, Uradi, Zavodi v LJ? Lahko bi naredili strategijo razvoja posamezne regije in tja preselili državne organe - npr. gozdarstvo (Zavod za gozdove) na Gorenjsko, kmetijstvo (Uprava Republika Slovenije za varno hrano, veterinarstvo in varstvo rastlin, Sklad kmetijskih zemljišč...) na štajersko/prekmurje, okolje (Agencija RS za okolje) v savijsnko, energetiko v savinjsko, socialno delo (Skupnost Centrov Za Socialno Delo Slovenije) štajerska, pomorstvo, turizem primorska, promet štajerska, zdravstvo (JAZMP, ZZZS) dolenjska... ali pa vsaj nekatere oddelke (urade, sektorje...). v današnji informacijski dobi ni potrebno, da imaš sodelavca v sosednji pisarni da se lahko hitro in učinkovito pogovorita. Lahko se zgledujemo po tujini, pa de ne bom izpostavil velikih držav z močnimi centri (Nemčija - Munchen, porenje, Berlin...) lahko vzamem Avstrijo oziroma eno njeno agencijo - AGES (http://www.ages.at/en/ages/locations/vienna/) kjer imajo oddelke v šestih oziroma sedmih mestih, primerljiva slovenska JAZMP pa centralizirana (vse v eni stavbi). Ogromno je še takšnih primerov!
Naj naštejem par razlogov ZAKAJ?
1. Boljša povezanost in posledično sodelovanje lokalnih skupnosti/regije z državnimi organi in tako hitrejši razvoj regij.
2. Enakomernejša in pravičnejša razporeditev dela v Sloveniji (vzporedno se premaknejo tudi storitvene dejavnosti - čiščenje prostorov, vzdrževanje prostorov, gostinke dejavnosti za zaposlene...
3. Stroški prevoza na delo bi se lahko optimizirali - prerazporeditev zaposlenih v javni upravi (nek vratar, ki se dnevno vozi iz KP v LJ na Ministrstvo za XY, bi lahko bil zaposlen v agenciji v KP, možne so "rošade" znotraj agencij tudi za specifična dela...
4. Prometna obremenjenost osrednje regije in LJ bi se zmanjšala, posledično manj onesnaženosti, bolj čist zdrak, manj stroškov z vzdrževanjem prometne infrastrukture...
5. Stroški prostorov. Drage najeme v LJ bi lahko zamenjali cenejši (verjetno bi se nakup povrnil v nekaj letih) na periferiji. Kjer je ogromno poslovnih prostorov, ki samevajo in so prmerljivi ali celo boljši kot nekateri v LJ.
Verjetno je še ogromno razlogov in prednosti, ki pa bi bile vidne predvem na dolgi rok. Vendar pa je za to potrebna tameljita reorganizacija, da ne rečem kar revolucija, javnega sektorja.