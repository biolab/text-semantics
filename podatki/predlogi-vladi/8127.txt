Vladi predlagam, glede na to, da je pravosodje te države evropski prvak v kršenju človekovih pravic, da spremeni 8. člen Zakona o sodniški službi v delu, ki se glasi: 
"Ne glede na določbo prejšnjega odstavka sodniki, ki so sodili ali odločali v preiskovalnih in sodnih postopkih, v katerih so bile s sodbo kršene temeljne človekove pravice in svoboščine, po izteku svojega mandata ne izpolnjujejo pogojev za izvolitev v sodniško funkcijo."
in sicer tako, da bi se po novem glasil:
Ne glede na določbo prejšnjega odstavka, sodniki, ki so sodili ali odločali v preiskovalnih in sodnih postopkih, v katerih so bile s sodbo kršene temeljne človekove pravice in svoboščine, po pravnomočnosti sodbe, s katero ESČP ugotovi kršitve ČP in svoboščin, takoj ne izpolnjujejo pogojev za sodniško funkcijo. 
Pomembno je, da TAKOJ po sodbi ESČP, kjer je ugotovljena kršitev ČP in svoboščin, ne izpolnjujejo pogojev za delo sodnika! Sedanja klavzula "PO IZTEKU MANDATA" je največji nateg ljudi, saj je vsakemu vsaj malo pravno pismenemu jasno, da na ta način noben sodnik za kršenje nikoli ne odgovarja, kaj šele da bi izgubil službo v pravosodju, saj imajo vsi dosmrtni mandat! Tako je sedanja določba, v tej obliki, popolnoma brezpredmetna!
Ob tem predlogu mi je sicer jasno, da bi čez noč ostali brez ustavnega sodišča, vrhovnega sodišča in vsaj tričetrtine ostalih sodnikov, ampak ostala bi elita, ki bi se res imenovala Sodniki z veliko začetnico. Poleg tega, da bi se na pravni fakulteti v prvi vrsti zares začeli učiti Pravo in ne Manipulacij s pravom, kakor je sedaj.  
 
 