Pomlad se še ni dobro začela, gozdovi pa so že polni kros motorjev in štirikolesnikov!
V skladu z Zakonom o ohranjanju narave bi morala ministrica za infrastrukturo Alenka Bratušek že v mandatu 2014-18, najkasneje pa do 31.12.2016 predpisati način označevanja ter vzpostaviti evidenco vozil na motorni pogon, ki niso registrirana v skladu s predpisi. To zakonsko obvezo je ministrica takrat gladko ignorirala in isto počne v novem mandatu.
Vlado zato pozivam, da nemudoma izpolni zakonsko obveznost oziroma predvolilno obljubo, da bo konec ignoriranja okoljskih problemov!
Predlog sistemske rešitve: Vlada oz. ministrstvo naj nemudoma vzpostavi evidenco ter označitev kros motorjev, štirikolesnikov in motornih sani, na način, kot je zahtevano v 28.č členu Zakona o ohranjanju narave (ZON) in bi moralo biti že zdavnaj narejeno, saj je zakonski rok 31.12.2016!