Vsaka poslanska skupina ima na stroške državnega zbora možnost zaposliti najmanj 4 osebe: generalnega sekretarja, strokovna sodelavca in referenta. Pri največjih strankah je zaposlenih več kot 10 oseb.
Predlagam, da so njihova imena javno objavljena na spletni strani DZ-ja; tako kot so navedeni člani in članice poslanskih skupin ter generalni sekretar oz. sekretarka poslanske skupine.
Poslanke in poslanci so fasada politike. Z mojim predlogom bi politika postala za odtenek bolj transparentna vsaj za eno tanko plast pod fasado.
Poudarjam: ne gre za uradnice in uradnike, ki morajo biti najboljši na razpisu za zaposlitev, ampak za ljudi, ki jih lahko poslanska skupina brez pogojev zaposli z državnim denarjem. 