Vladi predlagam, da zniža trošarine za pogonska goriva. Cene goriv so že tako dosegle neslutene višave, medtem ko kupna moč ljudstva upada.
Predlagam, da vlada namesto zviševanja trošarin za pogonska goriva zviša trošarine za alkoholne pijače in tobačne izdelke. Sem mnenja, da je pogonsko gorivo nujno za opravljanje nekaterih dejavjosti (prevoz na delo, prevoz blaga in potnikov,...) in naj bi bilo vzlic tega dostopno po zmernih cenah. 
Kar se tiče alkoholnih pijač, tobačnih izdelkov in tobaka, menim da je to ''razvada''. In za ''razvado'' naj ''razvajenci'' plačujejo več. Smiselno se mi zdi, da če že nekdo onesnažuje okolje s tobačnim dimom, ali pa je vinjen za volanom in s tem ogroža sebe in ostale udeležence prometa, naj za to prispeva nekoliko več v državno blagajno. S trajno uporabo tobačnih izdelkov in trajnim uživanjem alkoholnih pijač, pa ''razvajenci'' močneje bremenijo tudi zdravstvo.