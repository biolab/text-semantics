Menim, da je za optimalno delovanje demokratičnega sistema dobra informiranost državljanov ključnega pomena. Da pa do tega lahko pride moramo poskrbeti za visok standard novinarjev in transparentno poročanje.
Čeprav novinarski kodeks že obstaja moramo vsakodnevno poslušati zavajanja in tako imenovan "fake news". Novinarji, ki se niso zmožni držati osnovnih pravil novinarstva ne smejo imeti pravice opravljati novinarskega poklica.
Zakon o medijih določa etično ravnanje novinarjev in medijev, a je več kot očitno, da neupoštevanje novinarskega kodeksa ne privede do nikakršnih sankcij in opravičil. Pomanjkljivo ukrepanje oblasti omogoča padec novinarskega standarda in niža zaupanje v državo.
Predlagam, da se dejansko prične upoštevati smernice novinarskega kodeksa in sankcionira vse kršitelje v skladu z zakonom. 
RTV si zasluži še posebno pozornost inšpekcije saj predstavlja glas oblasti in služi kot zgled vsem ostalim medijem.
 