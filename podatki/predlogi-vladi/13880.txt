Sodišče povabi pričo, osumljenca, oškodovanca na zaslišanje na sodišče. Inšpektor povabi na zaslišanje osebo, ki jo ima v postopku. Enako tudi policija. S tem uradni organi po svoji volji spravijo osebe v postopek, po odloku PCT pa morajo tudi stranke v postopkih izpolnjevati pogoj PCT.
Nelogičen je tudi primer, ko bo sodišče za nekoga odredilo privedbo, ker se ni udeležil obravnave, ker nima PCT - policija ga bo potem privedla na sodišče, pri tem pa ga verjetno ne bojo več vprašali za PCT. Ali ga bodo morda zato, ker ne izpolnjuje pogoja PCT, pustili pri miru in ne privedli na sodišče?
Predlagam, da se odlok popravi tako, da morajo pogoj PCT v uradnih postopkih izpolnjevati le osebe, ki so v postopku na svojo željo, ne pa po odredbi ali želji organa.