Predlagam, da so vsa parkirišča, ki pripadajo javnim ustanovam (šole, bolnišnice, zdravstveni domovi, sodišča, ministrstva,...) javna, t.j. na razpolago vsem državljanom pod enakimi pogoji.
Aktualno stanje je takšno, da so si zaposleni v javnih ustanovah večino parkirišč prilastili in preprečili dostop ostalim uporabnikom z raznimi zapornicami, količki ali prometnimi znaki. Po mojem mnenju popolnoma neupravičeno, saj so javne ustanove "javne" in bi morajo nuditi enak nivo uslug vsem uporabnikom. Zakaj bi moral imeti npr. zdravnik zagotovljeno parkirno mesto pred zdravstvenim domom, bolnik pa mora iskati parkirni prostor drugje? Za takšno prilaščanje parkirišč ni nobene zakonske podlage.
 
 
 