Ministrstvo za notranje zadeve naj pisno pojasni, ali je izobešanje tuje zastave v nasprotju z določbami Zakona o varstvu javnega reda in miru v demokratični Republiki Sloveniji še prekršek?
Prav tako naj se opredeli do vprašanja: Ali je izobešanje zastave tuje države na objektu državne uprave prekršek, v kolikor niso izpolnjeni pogoji iz 4. člena ZJRM?
 
V kolikor je odgovor na obe vprašanji pritrdilen, naj se Policiji odredi posebna naloga poostrenega nadzora nad izobešanjem tujih zastav na območju Slovenije
(zastave tuje prijateljske države Ukrajine, plapolajo po Sloveniji skoraj pogosteje kot zastave Slovenije).
 
 
Izobešanje zastave tuje države po Sloveniji je dovoljen samo v posebnih primerih in sicer
Zakon o varstvu javnega reda in miru v 4. členu dovoljuje izobešanje zastave tuje države pod pogoji
in v 14. členu zapoveduje sankcijo za izobešanje v nasprotju z določbami 4. člena , kot sledi:
 
4. člen
(izobešanje tuje zastave)
(1) Zastave tujih držav se lahko izobesijo tako, da so javno vidne ob uradnih ali delovnih obiskih šefov držav, uradnih delegacij ali uradnih predstavnikov zakonodajnih, sodnih ali izvršilnih organov tujih držav, ob mednarodnih srečanjih in mednarodnih športnih ali drugih javnih prireditvah ali javnih shodih z mednarodno udeležbo ter pred hoteli in drugimi objekti, kjer se z izobešanjem označuje njihova namembnost.
 
(2) Zastave tujih držav se lahko izobesijo samo, če se s tem ne krni ugleda Republike Slovenije ali tuje države, smiselno na krajih in na način, kot ga določa predpis, ki ureja izobešanje zastave Republike Slovenije.
 
14. člen
(izobešanje tuje zastave)
(1) Kdor izobesi tujo zastavo v nasprotju s 4. členom tega zakona ali izobesi tujo zastavo, ki je poškodovana ali drugače neprimerna, se kaznuje z globo 10.000 tolarjev.
 
(2) Pravna oseba ali samostojni podjetnik posameznik ali posameznik, ki samostojno opravlja dejavnost, ki stori prekršek iz prejšnjega odstavka, se kaznuje z globo 100.000 tolarjev.
 
(3) Odgovorna oseba pravne osebe ali podjetnika posameznika ali posameznika, ki samostojno opravlja dejavnost, iz prvega odstavka tega člena , se kaznuje z globo 30.000 tolarjev.