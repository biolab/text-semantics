 Spoštovani,
predlagam, da prek Zavoda za zaposlovanje resnično omogočite transparenten sistem vpogleda v vse razpise potreb po delu v celotnem javnem sektorju vsem zainteresiranim! Razlog - izbira najboljšega kandidata oziroma zagotoviti vsakemu potencialnemu kandidatu, ki izpolnjuje pogoje za zasedbo razpisanega delovnega mesta, da čim lažje in čim hitreje pride do informacij o prav vseh prostih delovnih mestih, tudi tistih katerih delodajalec "ne želi objave" na zavodu za zaposlovanje in naj bi že imel izbranega "ustreznega" kandidata!
Ali ni že dovolj "skrivanja" razpisov v zavodih, šolah, domovih za starejše, občinah, upravnih enotah ... ko delodajalci lahko zadostijo zakonskemu minimumu že z objavijo potrebe po prostem delovnem mestu le na svoji oglasni deski na hodniku svoje stavbe nekje na začetku/koncu SLO oziroma svoji spletni strani? Zato sprašujem vlado, kako uresničuje 49. čl. Ustave RS, po katerem naj bi bilo slehernemu državljanu RS pod enakimi pogoji dostopno prav vsako delovno mesto, če pa mu že v osnovi z obstoječim sistemom objav prostih delovnih mest odrekate enakovredno možnost samo zaznati razpis za določeno delovno mesto, kaj šele da bi se na prosto delovno mesto prijavil?
Kdo pa lahko pregleda tedensko vse spletne strani zavodov, jih obišče in pregleda vse hodnike ... samo za to, da bo lahko "enakovredno" kandidiral za določeno delovno mesto v šolstvu? Kdo? NIHČE!!! Torej lahko zapišemo, da je obstoječi sistem diskriminatoren do tistih, ki razpisov ne morejo najti oziroma jih "spregledajo".
Pazite, govorim/pišem o javnem sektorju!
In zato se dogajajo zaposlovanja na način, ko inšpektor za delo na rednih/izrednih nadzorih ugotovi, da je bila zaposlena oseba, ki ne izpolnjuje razpisnih pogojev, določil sistematizacije delovnih, a je bila ta oseba edina prijavljena na razpis, zato jo je direktor, ravnatelj, ker pač je dolžan zagotoviti nemoteno delo v zavodu, enostavno tudi za določen čas zaposlil. In spet zakaj? Zato, ker "večina" potencialnih delavcev, ki pogoje pa izpolnjujejo, tega razpisa niti ni opazila, zaznala oziroma je izvedela zanj ko je bilo že prepozno.
POZIVAM VLADO, DA NAREDI V JAVNEM SEKTORJU RAZPISE BOLJ TRANSPARENTNE, ENAKO DOSTOPNE ZA VSE. 
Hvala za razumevanje.
 
 