 Predlagam, da se določi enotna višina količnika, od katerega bodo  odmerjene vse pokojnine, tudi za nazaj. Leto upokojitve ne sme biti eden od dejavnikov, ki vpliva na višino pokojnine.

Višina pokojnine naj bo odvisna samo od let in višine prispevkov, katere je vplačeval v sklad.

Izdati bi bilo potrebno čez 500.000 odločb, a le tako se lahko popravijo krivice, ki so nastale zaradi nižanja količnikov za odmero pokojnine.

Tako so se upokojevali ljudje, ki so prispevali v sklad isto višino sredstev, pa imajo odmerjeno višino pokojnine različno, ravno zaradi različnega leta upokojevanja.

Pokojnine naj se usklajujejo  za vse upokojence v enakem znesku, in ne procentualno.

Pokojnine se usklajujejo zaradi dviga plač ali pa podražitev.

Podražitve udarijo po žepu vse enako, višina plač aktivnih ljudi, ni vzrok za procentualni dvig pokojnin. Upokojenec dobiva pokojnino iz pok. sklada glede na to, koliko je v aktivni dobi vanj prispeval. Zato so pokojnine različnih višin, vsako procentualno usklajevanje pokojnin pa te razlike še povišuje in sicer neupravičeno.

Na vladi je, da izračuna količnik, ki bo vzdržen za vse, pokojnine pa primerne za dostojno preživetje vseh upokojencev.