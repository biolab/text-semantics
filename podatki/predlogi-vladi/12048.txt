Predlagam, da se uvede nadzor in evidenca prehrane in pitja pijač za obnemogle oskrbovance v DSO (domovi za ostarele) na oddelkih za dementne osebe in negovalnih oddelkih, kjer se oskrbuje osebe, ki niso sposobne niti prositi za hrano ali pijačo.
Vse prevečkrat se dogaja, da omenjene osebe iz DSO-jev vozijo na urgentne oddelke bolnišnic s simptomi nenadnega poslabšanja zdravstvenega stanja s sumom na infakt ali kap, nakar se obvešča svojce o stanju in dela veliko paniko. Po enem dnevu ali dveh pa to isto osebo iz bolnišnice pošljejo nazaj v DSO zdravo in čilo, kot da se ni zgodilo nič. V bolnišnici so jo samo priklopili na infuzijo, ji dali piti in jesti in je prišla k sebi za nekaj dni. To kar je napisano je napisano iz lastnih izkušenj.
Z ustrezno obvezno evidenco zaužite hrane in pijače za vse take oskrbovance bi bolnišnice lahko zahtevale evidenco zaužite hrane in pijače za vsakega oskrbovanca, ki bi bil pripeljan na urgenco in bi v primeru pomanjkljivosti lahko naprej uredile prijavo na socialno inšpekcijo zaradi zanemarjanja oskrbovancev.