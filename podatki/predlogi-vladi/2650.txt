Vladi R Slovenije predlagam, da obdavči vse imetnike nepremičnin na teritoriju R Slovenije po enotni davčni stopnji 0.5% (pet promil) letno od vrednosti nepremičnine. Podlaga naj bo cenitev geodetske uprave. Tako od stanovanja vrednega 100.000 € plačamo letno 500 € davka, od stanovanjske hiše ocenjene na 200.000 € pa 1.000 €.
V tujini so ti odmerni odstotki precej višji. Navedeno bo imelo pozitivne učinke tako na proračun kot tudi na stanovanjski trg. Imamo kup praznih stanovanj -. neodanih, ki jih njihovi lastniki pojmujejo kot speče naložbe. Nenadoma bomo ugotovili, da je stanovanj dovolj, prodala se bodo zaplenjena stanovanje, ker se jih ne bo izplačalo držati v lasti, tisti z več stanovanji, ki jih ne oddajajo, jih bodo prodali itd.
Opozoriti pa moram, da bo pri nekaterih cenitvah potrebno opraviti revizijo. Nekatere tajkunske vile so bile ocenjene veliko prenizko (npr. vila blizu večjega mesta je ocenjena na dobrih 100.000 €). To je potrebno popraviti!