Ker spremljam histerijo glede omenjenega J.J. ki je trenutno na prestajanju pravnomočne kazni, sem se odločil podelit svoj pogled na to problematično dilemo:
Ne glede na to ali je oseba po lastnem mnenju in mnenju somišljenikov obsojena in poslana v zapor po krivici ali po pravici, je po zakonu kriva in v skladu s sodbo zakonito poslana v zapor, dokler ne prestane kazni ali dokler se sodba ne razveljavi.
Politiki in volivci ki obsojenega zapornika podpirajo in verjamejo da je nedolžen se morajo vseeno držat zakona, lahko pa delujejo v smeri prizadevanj za razveljavitev sodbe ali predčasno oprostitev - nikakor pa ni zakonito ubirati vzporednih poti in bližnjic, da bi obsojenega in zaprtega spravili v parlament ali sčasoma celo v vlado v času veljavnosti obsodbe in prestajanja kazni. V tem času obsojenca ni moč izvoliti  na položaj javnih funkcij, ki zahtevajo integriteto.
Tudi če ga predlaga dejanska večina prebivalcev, bodo morali počakat da se zaporna kazen izteče ali da se sodba ovrže.Druge poti ki bi bila zakonita ni! Nerazumljivo vztrajnost da bi obsojenemu zaporniku med prestajanjem kazni nezakonito izsilili mandat ali celo kaj več, bi morali preusmeriiti v zakonita prizadevanja za razveljavitev sodbe v kolikor obstajajo zakonske pravne poti ali doseči spremembo zakona. če se jim ne zdi ustrezen. Vse drugo je nezakonito in kriminalno početje.
Tudi poslanci ne storijo napake če obsojencu zavrnejo mandat. Če bo pa kdaj oproščen, lahko spremenjene okoliščine znova pretehtajo in se na novo odločijo.
 