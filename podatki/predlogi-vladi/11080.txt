V Sloveniji je okrog 900.000 delovno aktivnih, torej zaposlenih ali samozaposlenih.
 
• Del zaposlenih v javnem sektorju je v času epidemije normalno zaposlenih, celo preobremenjenih (npr. zdravstvo, policija …). Za te se ne spremeni nič, kvečjemu so upravičeni do dodatkov.
• Del zaposlenih v gospodarstvu in samozaposlenih dela in pridobiva prihodke (npr. trgovina, določene storitvene dejavnosti …). Tudi za te ni sprememb.
• Za zaposlene (v javnem ali zasebnem sektorju) ali samozaposlene, ki v času epidemije ne morejo pridobivati prihodkov, naj bo delodajalcem (oz. samozaposlenim) omogočeno, da zamrznejo njihove pogodbe o zaposlitvi, za čas te zamrznitve pa jim država (preko nalogov, ki jih prejmejo od delodajalcev) izplača neto dohodek v višini povprečja treh zadnjih dohodkov (vendar ne več kot npr. 1000 EUR), od katerega se ne obračunavajo akontacija dohodnine in prispevki.