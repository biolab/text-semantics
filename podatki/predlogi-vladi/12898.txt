V zadnjih letih se je močno razpasla vožnja s štirikolesniki. Le-ti povzročajo močan hrup, ki je še zlasti moteč zaradi nizkih frekvenc (bobnenje, ki se sliši kilometre daleč). Vožnje se izvajajo po vaseh ("naj se sliši, kako dober zvok imam moj stroj"), v poznopopoldanskem času ter ob nedeljah ter praznikih. Včasih je človek lahko v miru posedel na terasi, danes kje zaradi ropota štirikolesnikov (in kros oz. enduro motorjev) to nemogoče.
Vlado pozivam, naj nemudoma začne urejat ta problem, ki je iz meseca v mesec večji. Odredba o omejitvi hrupa iz leta 1995 je popolnoma zastarela, saj je razvoj tehnike v tem času omogočil večkratno znižanj emisij hrupa glede na dovoljene vrednosti iz leta 1995. Nedopustno je, da zakonodaja lastnikom štirikolesnikov omogoča zamenjavo "tihega" tovarniškega izpuha s tehnološko zastarelim in veliko bolj hrupnim izdelkom "domačih" proizvajalcev .