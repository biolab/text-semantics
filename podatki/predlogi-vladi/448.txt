Res je, da nekaj zakonodaje glede tega obstaja, vendar bi bilo potrebno jasno opredeliti službo, ki bi poleg policije in občinskih redarjev prioritetno skrbela za to, da ne bi bilo spuščenih psov v okolju, saj so nemalokrat ti zelo nevarni, še posebej, če imaš malega psa na povodcu. Napad je skoraj neizbežen, prav tako poškodbe psa ali celo lastnika malega psa. Kakorkoli - uvedba "konjederca", ki bi pobiral te pse, v določenem roku pa bi se lastnik javil, plačal kazen / ali -v primeru da se ne bi javil, bi se takega psa usmrtilo. Na vsak način je to nujno, saj se tudi otroci, ki se sprehajajo, ne počutijo varne. Potepuške pse ali pse, ki niso pod nadzorom lastnika, je potrebno spraviti z ulic. Zadnji smrtni primer - ko so nevarni psi napadli celo lastnika, nam pove, kakšne so lahko posledice ob stiku z nevarno živaljo. Res je, da je običajno za vse kriv človek, samo če je ta človek - lastnik neodgovoren in ravna v nasprotju z zakonodajo, ga je treba kaznovati in prisiliti v upoštevanje norm. Pse torej na vrvice, pod nadzor in ne bo težav. Tudi sam imam psa in to preko 10 let, pa nimam s tem nobenih težav. Pes se skrbnemu lastniku ne more izgubiti, temveč je to odgovornost lastnika. Ni cilj, da se pes usmrti, temveč, da se prepreči prosto tekanje psov (in drugih nevarnih živali) v naravnem in bivalnem okolju.
Hvala.