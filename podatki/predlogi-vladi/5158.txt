Predlagam, da z naslednjim šolskim letom uvedemo v vse osnovne in srednje šole predmet PRVA POMOČ, za to imamo sedaj še dovolj časa. To je v zadnjem času pri nas izredno zanemarjeno področje in zato smo tudi po številu rešenih življenj npr. pri zastoju srca, neprimerljivi z državami, kjer se skozi celotno šolanje, vse do mature učijo in usposabljajo za dajanje prve pomoči. V državah kot so skandinavske ali pa v Kanadi in Ameriki, človeku, ki je padel, takoj priskočijo na pomoč in ga (po potrebi) začnejo oživljati, pri nas pa se ljudje obrnejo vstran, si mislijo "glej ga pijanca" in grejo naprej svojo pot. V več kot polovici primerov človek na tleh sploh ni alkoholiziran, ampak so vzroki drugje. Vse to se dogaja zaradi strahu, ki je posledica neznanja in neusposobljenosti. Visok račun, ki je kot posledica takšnega stanja izstavljen prebivalcem Slovenije pa ni težak le v moralnem pogledu, ampak je tudi zelo visok gledano s finančnega vidika. Si v sedanji revščini mi res lahko privoščimo, da nam ljudje umirajo zaradi neznanja in nevednosti (ali še huje, ostajajo na vozičkih in v specializiranih zavodih z drago oskrbo) samo zato, ker nekdo nekomu ni znal pravočasno in pravilno pomagati??? Mislim, da ne, zato podprite in glasujte ZA ta predlog!