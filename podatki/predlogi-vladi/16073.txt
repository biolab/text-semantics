Spoštovani,
Pravilnik o delih in opremi vozil v poglavju 2 priloge 1 določa največje dovoljene skupne mase vozil. Ob izpolnjevanju predpisanih pogojev je mogoče največjo dovoljeno maso vozila povečati. Pogoj, ko je dovoljeno povečanje največje dovoljene skupne mase je, da je pogonska os opremljena z dvojnimi pnevmatikami in zračnim ali temu enakovrednim vzmetenjem, kot je določeno v Delu B te priloge, ali če je
vsaka pogonska os opremljena z dvojnimi pnevmatikami, največja obremenitev na vsako os pa ne presega 9,5 t).
Zanima me, katera pooblaščena strokovna organizacija v Republiki Sloveniji lahko ugotovi, katero klasično vzmetenje je enakovredno zračnemu vzmetenju? Zanima me tudi, kako policisti ali občinski redarji, ki so pooblaščeni za izvajanje nadzora nad obremenitvami vozil vedo, katero vozilo, opremljeno s klasičnim vzmetenjem ne izpolnjuje tega pogoja.
Hvala za odgovor