Vlado moram najprej pohvaliti, da ima odličen Portal javnih naročil, kjer so objavljene vse pogodbe, ki jih sklepajo javni naročniki. Za vzpostavitev še večje transparentnosti Vladi predlagam, da na istem portalu objavi tudi vse naročilnice, se pravi podatke o naročilih, katerih vrednost ne presega 40.000 EUR (gradnje) oz. 20.000 EUR (blago, storitve) in so bila oddana brez javnega razpisa, kot to omogoča Zakon o javnem naročanju. Vsa infrastruktura je vzpostavljena in Vlada lahko implementira predlog brez kakršnih koli dodatnih stroškov.