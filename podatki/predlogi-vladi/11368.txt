Draga vlada,
Predlagam vam, da glede na trenutne razmere podate sklep, da se začasno kanal na RTV (npr. TV SLOVENIJA 3) nameni osnovnemu izobraževanju otrok. Tako tisti, ki nimajo dostopa do spletnih vsebin iz takšnih ali drugačnih razlogov, imajo pa dostop do medijskih vsebin preko televizije ali radija (katera pokritost je večja), lahko sledijo razlagi snovi pedagogov (učiteljev). Glede na to, da za vse velja splošen osnovnošolski program in za določene predmete tudi srednješolski/gimnazijski, bi s tem omogočili, da otroci in najstniki lažje sledijo in dojamejo vsebino glavnih predmetov, ki se od njih zahteva. Menim, da ne bi bilo pretežko najti ustreznega kadra, ki bi v oddaji v živo spredaval, pokazal in razložil snov glavnih predmetov otrokom, nakar bi lahko te oddaje ponovno predvajali in jih dodali kot vsebino na RTV4D. S tem bi zmanjšali možnost slabšega razumevnja snovi in vsem omogočili kakovostno izobraževanje. Na enak način bi se lahko pomagalo tudi maturantom, da se pripravijo na maturo.