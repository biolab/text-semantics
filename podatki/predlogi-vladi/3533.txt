Predlagam, da se od Vlade zahteva konstruktivne odgovore na posredovane predloge.
Večina odgovorov je sedaj tipično birokratskih, brez vsebine in z načrtnim izmikanjem in oddaljevanjem od teme. Vsi znamo brati zakonodajo in ne potrebujemo "podučitve" v obliki citiranja zakonov. Poleg tega je kristalno jasno, da vsaka predlagana sprememba zahteva spremembo zakonodaje, zato je sklicevanje na obstoječo zakonodajo povsem neumestno.
Predlagam, da se v odgovorih prepove sklicevanje na obstoječo zakonodajo in se omeji samo na vsebino predlagane spremembe, pri čemer naj bo odgovor strukturiran na naslednji način, po točkah:
1. Vlada se strinja/ne strinja s predlogom
2. Obrazložitev opredelitve pod tč. 1 z navedbo vsebinskih in ne formalnih razlogov (prepovedano naj bo citiranje zakonodaje)
3. V primeru, da se Vlada s predlogom strinja, naj se navede načrtovane korake do uresničitve in predvideno časovnico.
 
 
 
 
 
 
 