Vladi R Slovenije predlagam, da v javni upravi ukine povračilo stroškov prevoza na delovno mesto, plačano malico (polurni odmor ostane!) jubilejne nagrade (za10, 20 in 30 let dela), dodatek za minulo delo, dodatek za izmensko delo ter zmanjša dodatke za nočno in nedeljsko/praznično delo ter omeji število opravljenih nadur (nove zaposlitve!).
Odpravnina ob odhodu v pokoj znaša 1 povprečno slovensko bruto plačo, ostane pa dodatek za stalnost (to je zvestobo delodajalcu). Večina ukinjenih dodatkov je deloma že zajeta v napredovanjih oz. delavčevih plačnih razredih (velja za javno upravo).
Kot vemo, sta bila tako plačana malica kot prevoz na delo socijalna korektiva, ki sta nekoč omogočala polno zaposljivost vsega prebivalstva na teritoriju države, ne glede na oddaljenost od delovnega mesta in umetno zviševala najnižje plače. (Vemo, da je brezposelnemu po nekaj mesecih na vrata stanovanja pozvonila ljudska milica in ga vprašala, če si misli najti kakšno službo.)
Navedeno je potrebno zaradi ohranitve delovnih mest in zagotovitve denarja za maso plač, od katerih je odvisna višina prispevkov in davkov (zdravstvo, SPIZ, državni proračun... Sam se spominjam še časov, ko so obrtniki in gradbena podjetja delavcem izplačevala minimalne plače ostanek pa v kuverti (se pravi, da za te zneske nikoli niso bili plačani davki in prispevki pa tudi delavec nikoli ni dobil spodobne pokojnine in tudi če je postal višek je dobil minimalno nadomestilo in odpravnino).
Slovenska javna uprava pa tudi gospodarstvo morata dolgoročno težiti k približevanju evropskim plačam. Od višine plač bo odvisna tudi višina pokojnine (tam ne bo prevoza, ne malice itd.) V Evropi pa vemo, da so malica, prevoz itd. lahko kvečjemu stvar individualnega dogovora med zaposlenim in delodajalcem ne pa nujnost. Seveda pa Evropa za uspešna podjetja pozna 13-to plačo, božičnico in še kaj.