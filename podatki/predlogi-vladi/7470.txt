Predlagam vladi oz. pristojnemu ministrstvu, da ukine tako imenovane predure v osnovnih in srednjih šolah s katerimi se pouk začenja že ob 7.00. Pouk naj se začne normalno ob 8.00, saj je produktivnost večja, prav tako pa se otrokom in mladostnikom omogoči normalen počitek, saj je to populacija državljanov, ki se razvija in je spanec ter neobremenjen način življenja ključen pri tem procesu. 
Šolarji iz oddaljenih krajev se v šolo vozijo tudi do 1 uro ali več, kar pomeni, da se morajo, če želijo biti prisotni pri pouku ob 7.00 zbuditi najkasneje ob 5.30 zjutraj, kar je po mojem in še marsikaterem mnenju staršev pretirano.
Tudi razlog, da bi zaradi ukinitve predur šolarji ostajali v šolah uro dlje, se zdi nesmiseln. V tem primeru naj se primerno skrči učni načrt.