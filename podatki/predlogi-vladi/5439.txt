Že dalj časa opažam, da delovna mesta, za katera je v razpisnih pogojih zahtevana V. stopnja izobrazbe, vse bolj zasedajo višje in visoko izobraženi.
Rekli boste, ja, tudi oni morajo delati. To drži, vendar naj se delodajalci že končno držijo razpisnih pogojev, če že objavljajo ponudbe za delo. 
Zato predlagam vladi, da se uvede nekakšen nadzor pri zaposlovanju. Na delovna mesta naj se zaposli ljudi, ki imajo za le-ta dejansko ustrezno raven izobrazbe. Če se zahteva V. stopnja, V. stopnja, če VI., VI., če VII., VII.,  če osnovna šola, osnovna šola in ne kar nekaj na pamet in po zvezah. 
Predlagam tudi, da se ljudi z neustrezno izobrazbo prerazporedi na za njih ustrezna delovna mesta. Delovnih mest je vse manj in mislim, da bi bilo dobrodošlo tukaj uvesti nadzor. 