Vladi predlagam, da ukine minimalno plačo. Razlogi:
- s povišanjem minimalne plače je nastala skorajda uravnilovka: plače, nižje od nove višine minimalne plače so se povišale, plače, višje od nove višine minimalne plače pa so ostale enake ali pa so se celo znižale. Zdaj ni več redek primer, ko ima oseba, ki dela strokovno zahtevnejša dela, enako plačo kot npr. čistilka. Zaradi tega ni več prave motivacije za delo, saj razlike med plačami skorajda ni več. Povprečje dvigujejo le še ekscesne plače raznoraznih menedžerjev. Uravnilovka je prisotna tudi že v javnem sektorju, kjer so po novem vsi plačni razredi do vključno 16. plačnega razreda na minimalni plači.
- sedanja višina minimalnih plač podjetjem ne da dihati, jih duši - če bi minimalne plače ukinili, bi lahko podjetja svoje zaposlene plačala glede na svojo plačilno sposobnost - več podjetij bi preživelo in več bi bilo zaposlenih (in s tem nižja brezposelnost), pa tudi manj prekernih oblik zaposlitve bi imeli. Zaradi višje gospodarske aktivnosti (ker bi več podjetij obstalo na trgu), bi bili tudi davčni prihodki v državno blagajno višji.
- visoka minimalna plača duši tudi vse, ki sami plačujejo prispevke za pokojninsko zavarovanje, saj so prispevki zaradi visoke minimalne plače sorazmerno visoki. To pa nikakor ni v interesu tistih, ki iz različnih razlogov niso vključeni v sistem obveznega pokojninskega zavarovanja in so si primorani prispevke za pokojninsko zavarovanje plačevati sami.
 
-