Vladi predlagam, da sprejme matematični model za izračun upokojitvene starosti in višine pokojnine, na podoben način kot je to pri izračunu cen naftnih derivatov.
Upokojitvena starost naj temelji izključno na delovni dobi in povprečni življenjski dobi, višina pokojnine pa na višini vplačanih prispevkov.Trenutno za izračun bistvenih parametrov pokojnine ni nobenega modela in se tako višina pokojnine kot upokojitvena starost določata povsem politično, pri čemer imajo določene politične skupine neupravičeno prevelik vpliv. Ob sprejemanju zadnje pokojninski reforme se, podobno kot pri vseh dosedanjih reformah, kaže prevelik vpliv Desusa oz. upokojencev, ki se seveda strinjajo s podaljševanjem delovne dobe, hkrati pa zahtevajo višje pokojnine - oz. po domače, ščitijo svoje privilegije (zgodnja upokojitev, visoke pokojnine) na račun poslabšanja upokojitvenih možnosti mlajših generacij (pozna upokojitev, nižje pokojnine).
Model za izračun bistvenih parametrov je lahko zelo preprost. Npr. najnižja starost ob upokojitvi ne sme biti nižja od 3/4 pričakovane življenjske dobe. Starost pa se lahko zniža, če skupni znesek vplačanih prispekov zagotavlja normalno preživetje zavarovanca od upokojitve do pričakovane starosti, seveda na račun nižjih mesečnih izplačil.
Na opisan način je mogoče vpeljati sistem, ki bo pošten do vseh generacij.Sedanja ureditev, ki temelji predvsem na izsiljevanju ene generacije na račun ostalih, ni dobra. Vlado, ki preveč popušča pritiskom upokojencev, pa bi morala predvsem skrbeti navidezan nezainteresiranost mlade generacije, ki se, raje od aktivnega upiranja izkoriščanju, odloča za beg iz države. 
 
 
 