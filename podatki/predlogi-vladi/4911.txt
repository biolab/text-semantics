Predlagam, da zaposleni (redno  in po pogodbi) v zdravstvu in šolstvu ter nosilci koncesije v zdravstvu po dopolnjenem 70 letu starosti ne morejo več opravljati aktivnega strokovno zahtevnega dela. To pomeni, da niso zaposleni, nimajo sklenjenih pogodb in niso nosilci koncesije.
Obrazložitev: Zaposleni v zdravstvu in šolstvu morajo biti neprestano seznanjeni z novimi znanji v svoji stroki in jih pri svojem delu prenašati v prakso.  Naša zakonodaja opredeljuje starejše od 65 let za starostnike, kar pomeni tudi zmanjšanje umskih in fizičnih sposobnosti. Nosilci koncesije v zdravstvu pa pogosto predstavljajo samo nosilca koncesije, medtem ko posel opravljajo svojci ali pa zaposleni (morda za protiplačilo). Starost 70 let je meja, ko je sposobnost opravljanja strokovno in intelektualno zahtevnega dela močno otežkočeno.  Uporabniki pričakujemo mlajše strokovnjake, starejši pa naj se ukvarjajo s pisanjem strokovne literature.
 