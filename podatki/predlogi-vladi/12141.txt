Pri odhajanju policistov na delo v zasebni sektor, ki jim ponuja boljše razmere za delo, manj stresa in pritiskov, višje plače ... gre za najbolj viden znak širšega trenda Prav tako ni skrivnost, da so nekdanji najvišji uslužbenci policije za nove delodajalce zanimivi tudi zaradi informacij in stikov s kolegi iz policijskih vrst.
Pri tem jih ne ovira ne konkurenčna klavzula ne morebitne druge omejitve. "Ko policisti zapustijo Policijo, se lahko brez omejitev zaposlijo v drugih organizacijah ali dejavnostih. Edina omejitev v veljavni zakonodaji je opredeljena v Zakonu o detektivski dejavnosti, ki določa, da morata, preden lahko policist začne opravljati delo zasebnega detektiva, preteči vsaj dve leti od prenehanja opravljanja nalog policista.
Predlagam takojšnje spremembe Zakona o organiziranosti in delovanju policije v smislu priporočila mednarodne protikorupcijske organizacije GRECO, ki priporoča razvoj posebnih mehanizmov za preprečevanje in obvladovanje nasprotij interesov po tem, ko policisti zapustijo policijsko organizacijo.
Upošteva naj se obstoječa zakonska ureditev v Republiki Sloveniji, ki velja za vse javne uslužbence (ZJU,ZDR) ter ZIntPK, in sicer tako v smislu določanja omejitev, kot tudi konkurenčne klavzule in kompenzacije zanjo.