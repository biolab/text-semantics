Predlagam, da se spremeni pravilnik, ki obravnava možnost oprostitve osnovnošolca od obiskovanja izbirnih predmetov v celoti ali eno uro tedensko. Trenutno lahko vlogo za oprostitev obiskovanja izbirnih predmetov vložijo samo šolarji, ki obiskujejo glasbeno šolo, kar se mi zdi skrajno diskriminatorno do tistih, ki so (samo) športniki. Športniki, ki resno trenirajo, porabijo vsaj toliko svojega prostega časa za šport kot glasbeniki za glasbo. Kakšna je utemeljitev za to, da so tukaj glasbeniki privilegirani? Predlagam torej, da naj vloga velja tudi za športnike z ustreznimi dokazili.