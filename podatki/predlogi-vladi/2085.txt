Predlagam vladi R Slovenije, da zmanjša povračila stroškov prevoza  vsem svojim zaposlenim v javni upravi iz zdajšnjih 100 % za najcenejšo mesečno vozovnico oz. kilometrino (če prevoz z  javnim prevozom ni mogoč) na 80 %. Povračila stroškov prevoza za delavce v gospodarstvu znašajo  60 %. Proračun bo privarčeval sredstva, ki bodo vsaj enaka  nepriljubljenemu predlogu za 4 % znižanju plač ( en plačni razred). Ob tem pa ne bo prišlo do znižanja prispevkov za pokojninsko in invalidsko zavarovanje, šolstvo, socijalo in zdravstvo itd. Sam ukrep ne bo imel dolgoročnih posledic za stanje javnih financ in gospodarstvo v državi razen občutnega kratkoročnega varčevanja.
Zaradi socijalne vzdržnosti ukrep ne velja za delavce, ki so na minimalni oz. zajamčeni plači (to so najnižji plačni razredi) in imajo od kraja stalnega bivališča do zaposlitve več kot 10 km. Ti so še vedno upravičeni do 100 % nadomestila za stroške prevoza.
Ukrep velja s časovno omejitvijo 3 leta oz. do konca gospodarske recesije oz. zmanjšane gospodarske rasti v državi. Po treh letih se o morebitnem podaljšanju ukrepa ponovno odloča. To pomeni, da ukrep ni trajne narave in da je naravnan v cilju zagotavljanja vzdržnosti iz stabilnosti javnih financ. Toliko v vednost sindikatom.