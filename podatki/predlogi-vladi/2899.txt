 
Ko toliko govorimo o zniževanju plač v javnem sektorju, znižali naj bi jih tudi tistim z najnižjimi plačnimi razredi, pa nihče ne pomisli koliko javnih sredstev je porabljenih za izplačevanje dodatkov za magisterije in doktorate. Dejstvo je, da v ožjem delu državne uprave magisterij oz. doktorat, razen v enem primeru, ni predpisan za zasedbo delovnega mesta, zato menim, da naj se zagotavlja plača iz naslova delovnega mesta oz. dela, ki ga posameznik opravlja, magisterij oz. doktorat pa naj bo predvsem ena izmed dodatnih kompetenc posameznika.
Ti zaposleni so bili v veliki večini pri študiju financirani s strani države, tako s plačilom šolnine kot tudi s študijskimi dopusti, ki so jih v ta namen koristili. Mislim, da je nedopustno, zlasti sedaj ko bomo morali varčevati na vseh koncih in krajih, da ta dodatek še naprej izplačujemo.
 