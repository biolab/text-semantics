Predlagam, da se oprosti plačila cestnine invalidne osebe, ki so skladno z 21. členom Zakona o izenačevanju možnosti invalidov upravičene do subvencije predelave osebnega vozila.
Omenjena skupina državljanov ima že omogočeno subvencionirano predelavo vozila in povrnitev davka na motorna vozila, ki je zaračunan on nakupu vozila.
Pod pojmom cestnina je mišljeno:
1. Prispevek za uporabo cest, zaračunan pri registraciji vozila.
2. Cestnina za uporabo avtocest in hitrih cest na območju Republike Slovenije, vplačan ob nakupu E-vinjete.
3. Predornina za prehod predora Karavanke, upoštevajoč delež lastništva Republike Slovenije - za slovenski del predora.
Menim, da zgolj subvencija pri predelavi vozila in povrnitev davka na motorna vozila ni v celoti trajnostna rešitev na področju izenačevanja možni invalidov na področju mobilnosti.