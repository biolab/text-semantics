Skrajni čas je, da se začne meriti učinkovitost in delovna uspešnost vlade, državnega zbora in poslancev. Pa ne po številu sprejetih zakonov. Ne po prisotnosti na sejah. Po dejansko rešenih problemih/izzivih države in državljanov.

* že 20 let čakamo na ureditev dolgotrajne oskrbe, 

* zdravstvo je v totalnem razsulu prav toliko ali še bolj dolgo, 

* meja s Hrvaško ni rešena že par desetletij, 

* veliko preveč ljudi živi pod pragom revščine, 

* pravice delavcev se teptajo iz leta v leto bolj, 

* javni denar odteka na vseh koncih (bančna luknja, javna naročila, ...),

* javno naročanje je v posmeh državljanom, ker je vse prej kot pravično in transparentno, 

* klientelizem cveti kot še nikoli do sedaj, 

* sodstvo je neučinkovito, neživljenjsko in v protislovju s samim seboj, 

* promet ne funkcionira (za rušenje cestninskih postaj smo potrebovali 10 let, železnice so iz časa Marije Terezije, ceste luknjaste kot ementalec, na avtocestah so kolone in zastoji stalnica), 

* pa še veliiiiko tega bi se našlo...

Ko to pogledam, imam občutek, da DRŽAVA NE FUNKCIONIRA.

ZAHTEVAM: jasen in konkreten seznam problemskih področij, plan aktivnosti za reševanje vsake posamezne točke, časovnico!!! in ZAVEZO, da se stvari razrešijo, NE GLEDE NA OKOLIŠČINE. Pa ne zavezo koalicije, zavezo VSEH, ki tam čepite. Vsi delate za državljane, a ste že pozabili??? Me ne zanimajo politični krči, metanje polen pod noge, evropske peripetije in podobni izgovori. Država je primarno vzpostavljena za dobrobit njenih DRŽAVLJANOV (ja, državljanov, ne pa politične "elite", omrežij, korporacij in podobnih združb). Hočem takšen seznam, ki se ga bo dalo čez 2 ali 4 leta preveriti, odkljukati, kaj se je naredilo in potem videti, kje smo, kdo je kaj naredil in kdo česa ni naredil. Hočem merljive učinke za državljane. Hočem, da državljani sami povedo - ja, to nam je pa koristilo, to je dvignilo življenjski standard, to je izboljšalo življenjske pogoje. Hočem povezane rešitve, ki bodo skupno in sinergijsko izboljševale stanje. Hočem normalno državo.