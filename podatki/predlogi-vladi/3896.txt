Predlagam vladi oziroma ministrstvu za šolstvo, da za vsa tekmovanja iz različnih predmetov (slovenščina, matematika, logika, fizika, kemija...), še posebej pa za športna tekmovanja določi, da se ne smejo več odvijati v času pouka, ampak le popoldan, še bolje bi bilo pa ob sobotah. To pa zato, ker zaradi teh tekmovanj kar naprej odpada pouk, učenci manjkajo, ne nadomestijo snovi in se množično izgovarjajo na tekmovanja. Še posebej je to problem pri športnih tekmovanjih (ŠKL košarka, nogomet), ko je treba potovati na tekme v oddaljene kraje in zaradi tega (četudi so tekmovanja po 13 uri) dejansko učenci odhajajo od pouka že veliko prej. 
Vsa tekmovanja bi bilo potrebno prestaviti na sobote, pa bi bilo tudi več reda in bi se jih udeleževali le tisti, ki imajo resničen interes. 