Vladi oz. Ministrstvu za zdravje predlagam, da ustanovi/formira neodvisno Komisijo za zdravstvene napake, ki bi bila odgovorna direktno Ministru za zdravstvo. Namreč zadnja leta v Sloveniji beležimo povečano število zdravstvenih napak zdravstvenih delavcev na različnih nivojih. Te napake žal le v manjšem številu končujejo na sodiščih, kjer pa se pravde vlečejo dolga leta. To pa je v škodo predvsem žrtvam teh zdravstvenih napak, ki potem ko so utrpele fizične posledice zdravstven/ih/e napak/e trpijo še psihično ves čas izrazito predolgega sodnega procesa. Da drugih posledic za žrtev niti ne omenjamo. Prišel je čas, da tudi v zdravniški srenji začno odgovarjati za svoje slabo in pacientom škodljivo delo. Nestrokovnosti, malomarnosti, izvedbam napačnih ukrepov, opustitvam pričakovanih ukrepov, izvedbam zdravstvenega ukrepa pri napačnih bolnikih ali na napačnem delu telesa bolnikov in zamudam oz. prehitevanjim pri izvedbi ukrepa, ki so imele za posledico neželene izide je potrebno narediti konec.  Zdravnik mora biti predvsem najprej človek, ki se zaveda svojih pomanjkljivosti in seveda tudi možnosti svoje lastne napake. Svojo primerno zdravniško etiko in stopnjo humanosti naj v primeru očitne napake dokaže s tem, da napako prizna. Ne pa kot se to dogaja, da se ali skriva za "cehovskimi botri" ali pa za "nedotakljivostjo" svojega naziva svetnik, primarij, specialist ... . Nezmotljiv človek NE OBSTAJA. Vsi smo/so zmotljivi. In tako tudi naši (nekateri zelo "vrli") zdravniki!!!   