Predlagam, da vlada natančneje opredeli način prijave zaznanih nepravilnosti inšpekcijskim službam. Niti v Zakonu o inšpekcijskem nadzoru, niti v Zakonu o splošnem upravnem postopku to ni natančno zavedeno. 127. člen Zakona o upravnem postopku v 2. odstavku sicer govori o vložitvi zahteve, a je ne specificira, prav tako tega ne moremo najti v zakonu o inšpekcijskem postopku. Tako se dogaja, da pobudnik, kljub podani prijavi(pobudi) in obvestilu, da inšpekcijski organ zadevo obravnava, tudi po daljšem časovnem obdobju, zaman čaka na kakršenkoli rezultat, kar je milo rečeno nesprejemljivo, in voda na mlin kršiteljem, vsekakor pa je v velikem razkoraku s poslanstvom inšpekcijskih služb (nadzor na izvajanjem zakonodaje RS). Predlagam tudi, da se za uspešno delovanje države določijo roki, v katerem morajo inšpekcijske službe reševati zadeve, saj stanje, kot vlada sedaj, pomeni nered in škodo na rovaš posameznikov.