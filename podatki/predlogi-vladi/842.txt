Pozdravljeni!
Sem eden od številnih ljudi, ki mu zbuja strah v kosti globalizacija, neoliberalizem in neokonservatizem. Naštel sem vam 3 močne sile, ki so podpisale koalicijo in vzbujajo ljudem strah v kosti. Ljudje postajajo zaskrbljeni, strah jih namreč postaja za izgubo delovnih mest. Globalizem je torej politika, kjer se delo seli tja, kjer je poceni delovna sila. To so v glavnem države Južne Amerike in Azije. Kapital se seli tja, azijska in južnoameriška podjetja pa na borzah rastejo z nadzvočno hitrostjo. Ampak, zavedamo se, da imajo od tega koristi sam tisti, ki imajo dovolj denarja, da lahko vlagajo v te države, ki privabljajo kapital kot magnet železo. Logika kapitalizma je, da denar dela denar. Ampak iz denarja denar lahko naredi samo tisti, ki ima že v štartu nekaj denarja, da lahko iz njega naredi še več denarja. Tisti, ki pa že v štartu nimajo denarja, pa lahko delajo denar samo s pridnim delom. Kako bodo potem tisti, ki lahko do denarja pridejo samo z delom prišli do denarja, če pa se delo seli v Azijo in Južno Ameriko. Ravno zaradi tega imamo v Evropi tako veliko brezposelnost, ker je delo odšlo na drug konec sveta. Ker ljudje ne moremo več živeti v strahu pred temi 3 silami, ki sem jih zgoraj navedel, predlagam vladi, da močno vcarini vse izdelke, ki prihajajo iz Azije in Južne Amerike. Izdelkov, na katerih piše MADE IN CHINA bi rad na našem trgu videl čim manj! S temi carinami bi rešili 2 problema. Preprečili bi, da bi se delo začelo selit tja dol. S temi carinami bi lahko plačevali penzije in dajali socialno podporo brezposelnim. Prosil bi vlado, naj čim prej uvede ta ukrep, preden bo prepozno. Ne bi rad videl, da Slovenija postane Grčija, država protestov, uporništva in vandalizma. Upam, da so vas moji argumenti prepričali.
Lp