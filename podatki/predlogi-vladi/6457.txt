Vladi oz. DURS predlagam, da uveljavi cenzus npr. 20 € (ali pa vsaj 10 €) na vse položnice, ki jih skupaj z odločbami priporočeno pošiljate državljanom. Predlagam, da se dolgovani zneski brezobrestno seštevajo skozi daljše obdobje, dokler ne dosežejo zneska cenzusa in se šele nato pošlje položnica + priloge.
K predlogu me je spodbudila ena od položnic DURS-a, ki sem jo z obilico papirja prejel s priporočeno pošto za znesek 3,76 €. Mislim, da je to neracionalen način pobiranja davkov, saj verjetno samo stroški priprave položnice + pravne podlage stanejo več.
Če bi v takih primerih plačilna obdobja raztegnili na več let, bi povečali stroškovno učinkovitost pobiranja davkov in hkrati zmanjšali delovno obremenjenost na DURS, kot dodatni bonus pa rešili še kako drevo.