Predlagam vladi, da se cena vinjet oblikuje glede na višino porabe goriva posameznega vozila oz. glede na okoljsko škodo, ki jo posamezno vozilo povzroči v primeru vožnje. Recimo uvedba razredov porabe goriva oz. izpuste CO2 (od-do) in glede na te razrede cene vinjet. Primer: www.volkswagen.si/svetovanje_nakup/priro_nik_o_var_ni_porabi_goriva_in... Z mojim predlogom bi bili na boljšem predvsem tisti državljani, ki imajo slabše avtomobile in so okvirno revnejši, ter jih bo nova predlagana cena vinjet s strani vlade najbolj obremenila. Razmerje bi lahko postavili recimo v 5 razredih: od 50 EUR za tista vozila, ki ustvarijo najmanj CO2, do 500 EUR za tista, ki ustvarijo največ CO2. Tako bi plačali več za vinjeto predvsem tisti, ki imajo vozila, ki porabijo veliko goriva in proizvedejo veliko CO2 in so neredko dražja, manj pa tisti, ki že itaq težko plačajo in imajo okvirno slabša vozila, ki proizvedejo manj CO2. Podoben kriterij kot pri davku na vozila, na primer: cekin.si/clanek/davki/katere-avtomobile-bo-novi-davek-podrazil.html 
Ceno vinjet bi torej lahko vezali na porabo goriva oz. izpuste CO2 posameznega vozila, neglede na  to ali bi z zbranimi sredstvi obnavljali ceste ali ne. Sedanji  predlagan ukrep vlade vzpodbuja to, da se proizvaja avtomobile nižje  višine in obremenitve na cesto. Moj predlog vzpodbuja precej več kot le  to: Imel bi vsaj 5 bistvenih prednostnih posledic: 1. Posamezniki bi dodatno stremeli v nakup vozil, ki imajo čim manjšo porabo goriva, s tem osebno privarčevali pri nakupu goriva 2. Proizvajalce in prodajalce vozil bi dodatno vzpodbudili, da stremijo k proizvodnji in prodaji vozil z majho porabo 3. Slovenija bi ustvarila manj izpustov in tako plačala manj okoljskih penalov 4. Zaradi manj izpustov bi se izboljšal zrak v mestih oz. v okolju, kar bi vpivalo na zdravje in počutje prebivalstva 5. Vzpodbudili bi kupovanje električnih avtomobilov ipd, ki bi lahko padli v najnižji razred porabe in cene vinjet; družba pa bi s tem postajala nizkoogljična, kar jo zavezujejo različne obstoječe mednarodne pogodbe. Oz. cene vinjet za električne avtomobile ipd, bi eventuelno dorekli. lp