Predlagam, da se res dokončno ukine dopolnilno zdravstveno zavarovanje, ker je to očitno namenjeno le bogatenju privatnih zavarovalnic, kjer večmilijonski dobički poniknejo v preglobokih žepih lastnikov, čeprav bi morali iti v javno blagajno. Čakalne dobe se daljšujejo, nekateri nimajo osebnega zdravnika, zobozdravnika ali ginekologa, tudi če ga imaš, ga včasih sploh ne moreš dobiti ne po telefonu in ne po mailu ... Povrh pa tudi do specialista težko prideš, da ne pišem o čakalnih dobah za operacije ... Zdaj je celo ena zavarovalnica dvignila premijo zaradi rasti življenjskih stroškov, ki je v bistvu očitno le izgovor, ki je namenjen ohranjanju rekordnih ravni dobičkov, saj zavarovalnice iz naslova dopolnilnega zavarovanja namenijo v javno zdravstvo bistveno manjši delež kot ZZZS. Po domače povedano plačuješ privatnim zavarovalnicam skoraj za prazen nič. Tako da je treba pripraviti celovito prenovo financiranja zdravstvenega sistema, ki bo vsebovala tudi ukinitev nepravičnega in neučinkovitega dopolnilnega zdravstvenega zavarovanja, ter preučiti tudi možnost uvedbe proračunske varovalke oz. poiskati ustrezen nadomestni vir (npr. 10 € več na vsakega pacienta namesto 45 €, namenjenih privatni zavarovalnici).