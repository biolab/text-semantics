Predlagam, da se ocenjevanje otrok v OŠ in deloma SŠ s strani učiteljev opusti in to prevzame bodisi RIC (Državni izpitni center) ali neka druga organizacija. Ti bi preverjali znanja učencev in istočano ter posledično delo učiteljev. Morebitni pozitivni učinki: - Ker bi učitelje razbremenili ocenjevanja, bi se ti posledično ukvarjali samo s poučevanjem, kar je njihova primarna naloga. Posledično bi se lahko izboljšal učni uspeh otrok. - Ker bi se ocenjevanje izvajalo izven šole oz. bi ga izvajala kompetentna inštitucija, bi bilo v celoti nepristransko, kar sedaj vedno ni, saj se nekateri učitelji v oceni do posameznih otrok pristranski. Manj bi bilo priviligiranja, podkupovanja ipd. - S tem bi se zmanjšale napetosti med učitelji in otroci, ter njihovimi starši. Izboljšal bi se njihov odnos, odnos znotraj razreda, atmosfera v šoli, odnos otrok do šole itn. - Otroci bi se navadili na izpite, kot jih bodo imeli v prihodnje oz. v nadaljnem šolanju. - S takim načinom bi kontrolirali znanje otrok in hkrati uspešnost učiteljevanja oz. delo učitelja. Čemur bi s strani RIC (oz. organizacije, ki bi teste izvajala), sledili predlogi za izboljšanje poučevanja ipd. - Glede na rezultate testov bi dobili kompetentno oceno stroke, kako izboljšati poučevanje in čemu se dodatno posvečati. - Pravilniki o ocenjevanju bi se spremenili in tako zagotovili, da se VSEM učencem in dijakom zagotovi enakost pogojev ocenjevanja oz. enakost pogojev za vse učence in dijake. - Zaradi razbremenitve dela učiteljev bi bili ti lahko manj pod stresom, kar bi lahko imelo boljši rezultat na njihovo zdravje in posledično proračun. - Učitelji bi imeli manj dela za šolo doma, s tem bi lahko več časa posvetili pripravi na kvalitetno poučevanje in lastni družini. - Več časa bi imeli za problematične učence, tiste, ki potrebujejo dodatno pomoč. Morda bi tak način bil smiselen od četrtega ali petega rezreda OŠ naprej. Verjetno bi bilo izvzeto ocenjevanje v SŠ v okviru praktičnega dela, recimo v poklicnih šolah, kar bi se pridodalo in upoštevalo v končni oceni dijaka.  
 