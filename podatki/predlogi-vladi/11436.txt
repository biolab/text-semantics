Tako kot v nekaterih drugih državah (npr Avstirja) predlagam povečan obseg obvezne prakse za dijake srednjih šol (glede na oceno stroke, ampak kot predlog npr. 30-40% časa šolanja naj bi bilo posvečeno praktičnemu usposabljanju in le 60-70 % sedenju v šolskih klopeh). V primeru gimnazij bi bil ta odstotek lahko drugačen, saj je njihov osnovni namen optimalna priprava na fakultetno izobraževanje. Kar se tiče ne-gimnazijskih programov pa kot rečeno.
 
S tem bi pridobili bolj praktično usposobljen kader s V-stopnjo izobrazbe ki bi bil bolj zaposljiv, hkrati pa bi že imel neke delovne izkušnje - posledično bi se lahko pričakovalo, da bo naval na fakultete manjši kot sedaj (ko vsak hoče in gre študirat, sposoben ali manj sposoben), lahko pa tudi pričakujemo manj deficitarnih poklicev.