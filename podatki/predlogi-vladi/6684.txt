Menim, da je tovrstni odpis, kot ga predlaga Združena levica, krivičen, vsaj kar se tiče zdravih, za delo sposobnih ljudi. Resda obstajajo številni ljudje, ki so glede na svojo situacijo upravičeni do neke oblike pomoči, vendar si upam trditi, da so slednji v manjšini. Predvsem bi ta ukrep podpiral lenobo in finančno nedisciplino tistih, ki socialne transferje že dandanes izkoriščajo, hkrati pa bi izničeval trud tistih posameznikov, ki se iz meseca v mesec trudijo, da svoje dolgove poravnajo sami. Poleg tega je tudi nemogoče objektivno zastaviti kriterije za resnost socialne stiske, mejni znesek za odpis, ipd., po katerih bi odpis izvedli. Zato predlagam sledeč mehanizem:
1. faza: ukinitev socialne podpore in uvedba univerzalnega temeljnega dohodka za vse,
2. faza: namesto odpisa dolgov fizičnim osebam naj se jim ustrezno zmanjša univerzalni temeljni dohodek, dokler ne ta razlika doseže zneska dolga
Seveda slednje velja za zdrave, dela sposobne ljudi. Vsekakor pa je potrebno zaščititi ogrožene skupine, kot so otroci, starejši, invalidi, ipd., kjer bi nekatere oblike socialnih transferjev seveda morali ohraniti.