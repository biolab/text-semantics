S 1.1.2021 je Pošta Slovenije, d.o.o. izvzela pošiljanje blaga s pisemskimi pošiljkami do 2 kg iz univerzalne poštne storitve.
Zakon o poštnih storitvah (ZPsto-2) pod univerzalno poštno storitvijo nalaga sprejem "poštnih pošiljk do mase 2 kg" in sprejem "poštnih paketov do mase 10 kg", hkrati pa v "poštno pošiljko" v 2. členu vključuje tudi poštne pakete.
Pošta Slovenije že samo s sprejemom paketov do 2 kg zadosti pogoju, da morajo sprejemati "poštne pošiljke" do 2 kg.
S tem so na Pošti Slovenije spretno izkoristili nerodno (dvoumno) napisan zakon in iz univerzalne poštne storitve izključili blagovne pisemske pošiljke.
Tukaj je treba poudariti, da gre za napačen prepis zakona, saj sedaj NI v skladu z akti (Konvencijo) Svetovne poštne zveze, ki so bili ratificirani (MASPZSP) in so tako zavezujoči za Slovenijo.
Konvencija UPU jasno definira, da mora univerzalna storitev (Universal service) v okviru osnovne storitve (Basic service) omogočati sprejem pisemskih pošiljk (leter-post items) in paketnih pošiljk (parcel-post items). Pisemske pošiljke (letter-post items) po konvenciji vsebujejo tudi blagovna pisma (small packets) do mase 2kg.
ZPsto-2 tako namesto izraza "pisemske pošiljke" napačno uporablja izraz "poštne pošiljke", ki pa vključujejo tudi pakete.
PREDLAGAM spremembo zakona ZPsto-2, da bo v skladju s sprejeto Konvencijo UPU, konkretno:
- da se 1. alineja 2. odstavka 3. člena spremeni, da se glasi:
"sprejem, usmerjanje, prevoz in dostava pisemskih pošiljk do mase 2 kg"
- da se v 2. člen doda definicija "pisemske pošiljke" v skladu s Konvencijo UPU, ki vključuje tudi blagovna pisma (small packets) do mase 2kg.