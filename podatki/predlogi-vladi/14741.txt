V tem letu obilja, ko bodo izgleda sadna drevesa po naši državi obilno polna (slive, jabolka, ...), bi država lahko organizirala obrat, kjer bi se pobrano sadje predelalo: v sokove, v marmelade, kompote ... Te bi potem naše šole koristile v času obrokov in za pripravo teh (jutranjih obrokov, sladic ...). V smislu učenja sodelovanja z naravo in sobivanja z njo bi se lahko po šolah jeseni organiziralo pobiranje sadja v svoji regiji, sadje bi se nato v ustreznih obratih predelalo in napravilo okusne pripravke. Res da živimo v potrošniškem svetu - vendar bi lahko naše otroke iz te slike vsaj deloma izvzeli in jim nesebično ponudili zdrave, domače pripravke. Kozarec soka iz jabolk, ki jih bodo otroci/mladostniki sami pobrali? Neposredna izkušnja učenja cikličnosti procesa, ki prinese oprijemljiv rezultat. S tem, ko bi odgovorno pospravili in predelali, kar nam narava velikodušno ponudi, bi izkazali spoštljiv odnos do nje.