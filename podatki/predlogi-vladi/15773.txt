Ob izdaji gradbenega dovoljenja za novogradnje (ali ob obnovi obstoječe stavbe, če se spremeni št. stanovanjskih enot) bi delež komunalnih prispevkov moral biti namensko namenjen oziroma ob investicijskih projektih obvezno vključen v gradbenem načrtu in da investitor zgradi:
* posodobitev obstoječe infrastrukture (ceste, elektrika, kanalizacija,...), da bo podpirala dodatne ljudi
* posodobitev vrtcev in osnovnih šol v okolici (ali izgradnjo novih v primeru večjih sosesk)
* novi ali razširjeni obstoječi zdravstveni domovi v bližini
* ureditev sorazmernega dela kot park, zelena površina, otroško igrišče, površina za šport.
Če se zaveže investitor, da bo uredil, objekti ne smejo dobiti uporabnega dovoljenja, dokler tudi infrastruktura ni urejena. Ne moreš kar vseliti 500 novih družin v okolico tudi, če jih ima mogoče od njih le 5% po 2 šoloobvezna otroka, če ti otroci potem ne dobijo prostora v nobenem od bližnjih vrtcev ali šoli ali pa da odvzamejo prostor otrokom staroselcev.
Če investitor plača več komunalnih prispevkov in da bo vse uredilo mesto - mora ob plačanih prispevkih, občina dati potrdilo s specifikacijo kako in kdaj bodo sredstva porabljena. (Da bo kdo spremljal občino, če so naredili kar so se zavezali, pa bi bila že stvar drugega predloga za redni nadzor delovanja občin)
Zdaj se v LJ (in verjetno tudi drugje) dogaja, da se novogradnje bolj ali manj priklapljajo na obstoječo infrastrukturo vrtcev, šol, parkov ipd. Uspejo nekako urediti ceste (bolj kot ne le za potrebe izvoza in uvoza v svoje garažne hiše), ostalo pa ne.
Sicer se mi zdi skoraj nemogoče, da tovrstni pogoji še ne obstajajo ampak sodeč po novogradnjah zadnja leta očitno to še ni urejeno. Npr. Celovški dvori, nova "fensi" stolpnica, kvartet.... so ustvarili stanovanjskih površin za par tisoč novih ljudi. Zasadili pa so par dreves in Alejo. Nikjer nobene nove šole, vrtca, parka. Če bi se vsaj ustrezno posodobile bližnje okoliške šole pa se tudi to niso. In tako vsak novi objekt slabša kvaliteto življenja tudi za že obstoječe prebivalce, ki v okolici živijo v stavbah iz časov, ko so še znali plansko graditi. In potem kar naenkrat ni več prostora v vrtcih. Investitorji pač veselo prodajajo z vsem dobičkom "luksuzne" lokacije v svoj žep in jih potem ne zanima več kvaliteta življenja v teh stanovanjih.