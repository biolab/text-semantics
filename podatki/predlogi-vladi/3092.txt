Pozdravljeni!
Ves čas poslušam kako je ta vlada pripravljena na socialni dialog in kako želi, da ukrepi niso drastični za nikogar.... Kje smo potem me, mame, ki zaslužimo soliden (spoh ne visok) dohodek (cca 2000€)? Zakaj so za nas ukrepi tako drastični, da so naše družine tako zelo prikrajšane?
Ne govorim o -10% o katerih se ves čas piše. Ključni ukrep za nas je znižanje iz 2,5kratnika na 1,5kratnik povprečne slovenske plače.
 Ali se nihče ne zaveda, da že sedanj znižanje iz 2,5 kratnika na 1,5 kratnik pomeni za določene družine (tudi mojo) totalno katastrofo. Znižanje predstavlja 40% nižji prejemek kot bi bil sicer in nato še -10%. To pomeni, da bom pri moji solidni plači 2100€ prikrajšana za 750€ takoj ina nato še za 10%. To pomeni, da smo plačilno nesposobni , kajti imamo kredite in hipoteko, ki je sorazmerna moji plači, mesečne stroške, ki ne bodo nič nižji vsak mesec in dobili bomo še novega člana, ki bo predstavljal tudi nov strošek. Tak drastičen poseg pomeni, da bomo čez noč plačilno nesposobni in očitno bom morala po 3 mesecih nazaj v službo… Da ne omenjam kaj to pomeni za dojenje, zdravje otroka in tisti prvi stik matere z otrokom.  Ta ukrep je nesorazmerno velik glede na višino drugih ukrepov in je zelo krivičen. Gre za drastično krčenje pravic sploh glede na plačevanje prispevkov, ki jih vsak mesec odvedem v državno blagajno. In to nas bo doletelo iz danes na jutri. Očitno se bodo odločale za otroke le še tiste z popvprečno plačo, kajti one bodo dobile le 10% manj. Toliko pa mislim, da je sprejemljivo za vse. Zakaj smo mame, ki delamo na odgovornejših delovnih mestih deležne tako drastičnega ukrepa, medtem ko tiste s povprečno plačo pa dokaj razumnega?
Naj omenim, da nam ne pripadajo nobeni otroški, družinski dodatki in druge možnosti, ki jih mame s povprečno plačo tudi koristijo.  Lepo prosim, razmislite, kaj delate nam in našim družinam.
Kje je tu socialni dialog?
Moj predlog je, da zgornja omejitev ostane, naj pa bo višina nadomestila izračunana glede na višino prispevkov, ki jih vsak mesec odvedemo...in vaš predlog o 90% nadomestilu ostane.