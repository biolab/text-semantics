Zdravo,
vem da bo ta predlog prejel veliko neodobravajočih komentarjev, toda prosim sprehodite se skozi celotno besedilo in nato razmišljanje zapišite.
V osnovi gre bolj za mnenja iz katerega bi prišil predlogi, kot pa dejanske predloge.
In sicer...
Verjetno se nas velika večina že zaveda, da je državni aparat oz javna uprava v Sloveniji absolutno prevelika, glede na naš privatni sektor in trenutno stanje v gospodarstvu in državi. 
1. Število poslancev v parlamentu bi se moralo zmanjšati, vsaj do razmerja, ki ga imajo v naši severni sosedi 183 poslancev za 8.4 milijona prebivalcev oz 22 poslancev na dober milijon prebivalcev. Pri tem razmerju bi imeli v Sloveniji kvečjemu 44 poslancev. S tem bi državni aparat prihranil kar lep kupček € mesečno. Ob tem pa še znižanje političnih plač na trenutno povprečno plačo v slovenskem gospodarstvu (stimulacija glede na stanje gospodarstva v državi ki jo vodijo bi pomenilo več volje do ponovne obuditve gospodarstva)
2. Slovenija ima absolutno preveliko število občin. In vsaka občina zaposluje (pre)veliko število uradnikov, ki (po videnem) se tudi večkrat dolgočasijo na delovnem mestu, saj nimajo dovolj dela, a plačo prejemajo vseeno. V tem primeru bi bilo bolje, da bi bilo večje število manjših občin združenih v večjo občino a še vedno razdeljeno na lokalnem nivoju. Torej kar je služb ki delujejo na širšem območju, bi se urejalo na občini, kar je pa ožjih lokalnih zadev, bi se pa urejalo na teh manjših subjektih. (upam da ste me razumeli).
3. Skrčenje zaposlenih v javnem sektorju na tistih mestih kjer je zaznano preveliko število zaposlenih glede na potrebe. Veliko je tudi takih ki dobijo zaposlitev zaradi poznanstva na mestih, kjer v tistem trenutku sploh niso potrebni dodatni kadri. Zavedati se moramo da večji kot je javni aparat, več denarja gre za vzdrževanje le tega. In dražje kot je vzdrževanje državnega aprata, večje so potrebe po denarju davkoplačevalcev s katerim se ta aparat hrani. In večje kot so te potrebe, večje davke bomo imeli in tudi vedno več jih bo. Zdajpa razmislite, ali je bolje ta delovna mesta preseliti v privatni sektor, ali dajati vedno več za davke?
4. Selitev delovnih mest iz javnega sektorja v privatni sektor s pomočjo države. V tem primeru ciljam na državno agencijo, ki se ukvarja z naložbami. Dan danes je veliko mladih z dobrimi poslovnimi idejami, ki pa nimajo finančne podpore za realizacijo teh podjetij (sploh v razvojni niši). Agencija bi lahko odkupovala tiste ideje, katere bi strokovnjaki ocenili za dobre, ter jih tudi zagnala v obliki državnih podjetij. Strokovnjaki, ki bi pa odločali o sprejetju posameznih idej, bi ob tem tudi odgovarjali za slabe "nakupe" z lastnim premoženjem. Na ta način bi v privatnem sektorju odprli delovna mesta za večino tistih, ki bi bili odpuščeni iz javnega sektorja. Večji del tega bi se dalo finančno uresničiti že iz prihranka pri plačah v javnem sektorju, s tem pa bi, prej zaposleni v javni upravi, ki nikdar niso ustvarili dodane vrednosti, po novem ustvarjali dodano vrednost in prispevali k slovenskemu gospodarstvu.
 
To je del mojih razmišljanj, za katere bi bilo dobro da se jih da v obravnav vsaj članom tega portala. (pišem iz prijateljevega profila ker nisem prijavljen.) LP