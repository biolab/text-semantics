Nekaj časa nazaj sem slišal zelo dober predlog glede šolnin, ki ga imajo menda v Litvi (ne vem natančno). V glavnem:
Vsi, ki se vpišejo na fax morajo plačati šolnino. Šolnina je približno tako visoka, kot jih prinasa vpis (študentsko delo, hrana na bone, javni prevozi, ...). Ob koncu šolskega leta pa študentje dobijo vrnjeno šolnino, vendar po določenem sistemu glede uspeha študenta. Približno takole:
- povprečna ocena nad 9,6 vrnjena šolnina v celoti + nagrada države za nadpovprečne študente
- od 9,1 - 9,5 vrnjena šolnina v celoti
- od 8,6, do 9,0 vrnjenih 90% šolnine
- od 8,1 do 8,5 vrnjenih 70% šolnine
- od 7,6 do 8,0 vrnjeih 50% šolnine
- od 7,1 do 7,5 vrnjenih 30% šolnine
- od 6,6 do 7,0 vrnjenih 20% šolnine
- od 6,0 do 6,5 vrnjenih 10% šolnine
Če študent pade seveda ne dobi vrnjene šolnine. Denar, ki se zbere od šolnin pa zagotavlja ugodnosti študentov (izgradnja študentskih domov, subvencije javnih prevozov, hrane, boljše pogoje študija). Tak sistem preprečuje fiktivne vpise in reši problem "študentskega dela".