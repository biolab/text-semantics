 Moj predlog zaobjema dva glavna dela;
NATO?
V nadaljevanju navajam le nekaj glavnih argumentov za izstop iz te organizacije:
-          NATO ne zagotavlja varnosti Sloveniji. Prvič; Sloveniji in večini Evrope največjo grožnjo trenutno predstavljajo teroristični napadi. Ti so primeri asimetričnega vojskovanja, proti kateremu je zavezništvo in kakršnakoli vojaška sila nemočna. Obrambo pred tem lahko nudijo kvečjemu obveščevalne in policijske enote. Drugič; tudi v primeru napada s strani druge države na Slovenijo nam NATO najbrž ne bi priskočil brezpogojno na pomoč. Primer: Spopad Grčije in Turčije na Cipru leta 1974. Zavezništvo takrat ni interveniralo, da bi preprečilo konflikt med svojima članicama. 
-          NATO je s svojimi intervencijami že večkrat dokazal, da pod krinko mirovništva ravna v interesu zahodnih velesil, predvsem ZDA. In Slovenija ne opravlja nobene druge funkcije, kot to, da služi interesom tujih držav, poleg tega pa reskira izgube lastnih vojakov in vojaške tehnike. ZA KOGA? Za »mir«? To je pesek v oči! Slovenska država ni nikoli bila v konfliktu z Afganistanom, pa vendar smo se odločili za to, da pomagamo okupirati to državo. Sprašujem se ali je to sploh USTAVNO.
-          NATO je s trenutnim obnašanjem v Libiji dokončno potrdil, da mu ne gre za »zaščito civilistov«, ampak preprosto za uničenje nekega režima, ki zahodu gre očitno v nos. Če je natu do mirovništva, zakaj potem ne intervenira v SIRIJI, SUDANU, BURMI, SOMALIJI,...? Spet totalna farsa. 
-          Predlagam, da  Slovenija sledi zgledu nekaterih drugih evropskih držav in se raje vključi v Partnerstvo za mir.  
NEVTRALNOST
Predlagam, da se po japonskem zgledu v ustavo zapiše, da je Sloveniji prepovedano sodelovanje v tujih vojnah. Vojska bi se smela uporabljati samo in zgolj za obrambo teritorija RS. Slovenija bi se distancirala tudi od tako imenovanih »mirovnih misij« Združenih Narodov, kajti le-te so se v zadnjih obdobjih izkazale za totalen polom. Če komu ni jasno o čem govorim, naj pogoogla o Srebrenici, Ruandi ('94) in zdajšnji situaciji v Sudanu. Modre čelade še nikjer niso uspele zagotoviti trajnega miru.
KONCEPT TERITORIALNO-OBRAMBNE VOJSKE
Moja zamisel je ta, da se Slovensko vojsko pretvori iz zdajšnje NATO ekspedicijske sile v profesionalno teritorialno obrambo. Obrambna doktrina, kot je bila v bivši SFRJ se mi zdi zelo uporabna in menim, da bi se jo dalo v nekoliko modificirani obliki uporabiti tudi za učinkovito obrambe Slovenije. Teritorialna vojska bi ohranila profesionalno sestavo in občasno organizirala tabore obrambe in zaščite, namenjene civilistom. Ti tabori ne bi vključevali le delnega vojaškega usposabljanja ampak tudi izobraževanje na področju zaščite pred raznimi vrstami naravnih in drugih nesreč, terorističnih napadov ipd...(Ta del bom še podrobneje razdelal v naslednjem predlogu!)
Tehnični del: 
Ideja je, da se zadrži stalna sestava okoli 8.000 – 10.000 profesionalnih pripadnikov SV. Ohranila bi se tudi večina tehnike, predlagam edino, da se opusti težke oklepnike (tj. tanke) in se jih nadomesti z bolj mobilno tehniko (oklepniki 8x8, lahki goseničarji,...), ki bi bolj odgovarjala takšni obrambni doktrini. Prav tako predlagam izboljšanje zmogljivosti zračne obrambe. Trenutno imamo nekaj kosov sistema Roland, ki po mojem laičnem mnenju ne zadostuje za celovito pokritost slovenskega zračnega prostora. Naj me kdo popravi, če se motim! Predlagam nabavo samohodnega protizračnega orožja v smislu ZSU 23-4 Šiljka.Trenutno nam zrak ščitijo italijanski lovci, za katere seveda plačujemo. Dolgoročno se mi to ne zdi ekonomično. Ali pač?
Na pobudo uporabnika Exocet dodajam še naslednje predloge:
- Ponovna uvedba obveznega služenja vojaškega roka, 2 meseca, kjer bi se ljudje navadili osnov streljanja, taktike, organizacije, prve pomoči in preživetje v vojnem območju. 
- Nabava orožje, ki je preprosto za uporabo, poceni pa vendar zelo efektivno. Avtomatske puške tipa AK, ročni raketometi RPG in podobno. Te vrste orožij se lahko nauči uporabljati bilo kdo. 
- Nabava samohodne artilerije (prednost je spet v mobilnosti)