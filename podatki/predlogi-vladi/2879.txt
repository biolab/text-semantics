 Pravica do osebne izkaznice naj bi (po veljavni Ustavi?) bila vezana na državljanstvo RS in ne na stalno bivališče. Zato predlagam: 1. da se ukine praksa, da je predpogoj za izdajo osebne izkaznice ali drugega osebnega dokumenta prijavljeno stalno bivališče. Polje "stalno / začasno bivališče" se v bodočih dokumentih ukine ali pa se omogoči vpis "BREZ", v primeru, da državljan to zahteva. (ta možnost, "brez", obstaja tudi sedaj, vendar se dovoli le tistim, ki imajo prijavljeno stalno bivališče v tujini !) 2. da prijava stalnega bivališča postane neobvezna stvar odločitve posameznika - komunikacija med državo in posameznikom pa se omogoči tudi na temelju elektronske komunikacije (el. pošta ipd.). Vsaka diskriminacija državljana s strani javnih ali privatnih služb a na temelju ne-obstoja prijavljenega stalnega bivališča pa se obravnava kot kaznivo dejanje. OBRAZLOŽITEV: danes imamo to situacijo, da so številni ljudje brezdomci ali pa si ne morejo privoščiti zapletov s stanodajalcem, pri katerem živijo "na črno". Zavod za zaposlovanje ali centri za socialno delo tudi zavračajo prošnje za prijavo stalnega bivališča na njihovih naslovih in celo tudi sami pogojujejo prijavo s prijavljenim stalnim bivališčem !   Zaradi obstoječe prakse upravnih enot, ki (protiustavno!) pogojuje izdajo osebnega dokumenta le tistem, ki premore stalno bivališče je danes tako marsikateri državljan oskubljen nekih osnovnih pravic - pravice do udeleževanja pri demokratičnih procesih (volitve, referendumi...), pravice do prostega gibanja znotraj EU in podobno. Nekateri celo pravijo, da jim je praktično nemogoče odpreti bančnega računa ipd. Da sploh ne omenjamo, da so dejansko neprekinjeno v prekršku in se verjetno ne veselijo, ko jih ustavi policist. Tudi brezdomci so državljani, pa naj se jih naša država še tolk sramuje in si zatiska oči pred tovrstno problematiko. Izgovarjanje države na račun "slabše izsledljivosti državljanov", do katere naj bi prišlo v takem primeru, nimajo prav nobene teže. Tisti, ki ne želi biti "izsledljiv" (recimo zaradi kriminalnega pregona ipd.) bo za to že poskrbel verjetno, ne glede na zakonodajo. Obstoječa zakonodaja takim najbrž ne predstavlja večje ovire, škoduje pa predvsem tistim, katerih je edini "prekršek" to, da so preprosto revni! Če so lahko ljudje v Franciji ali Angliji brez kakršnih koli osebnih izkaznic, ni razloga, da to ne bi bilo mogoče tudi v Sloveniji, ki je bistveno manjša in z neprimerno manj kriminala (pa na zaradi famoznega "stalnega bivališča").  