Pošiljam vam pobudo za uzakonitev  gibljivega delovnega časa za starše predšolskih in šolskih otrok.   Sem oče dveh mladoletnih hčerk. Večkrat, ko vozim mlajšo hčerko zgodaj zjutraj (ob 6.30 uri ) v vrtec, zamudim službo. Edino z vratolomno, prehitro, nevarno  vožnjo bi mogoče prišel pravočasno v službo. Pri delodajalcu ni posluha, da bi mi dodelil gibljiv delovni čas( recimo prihod na delo med 7 in 8 uro, odhod domov med 15 in 16 uro), čeprav opravljam delo, ki zaradi gibljivega delovnega časa ne bi čisto nič trpelo.  Podobno se mi dogaja, ko moram zaradi zelo slabega vremena peljati v šolo starejšo hčerko.    Zato  predlagam, da se možnost dodelitve gibljivega delovnega časa uzakoni, podobno kot je uzakonjen očetovski ( neplačan) dopust in sicer za starše predšolskih in šolskih otrok-seveda če narava dela to omogoča. Meni in še marsikomu drugemu bi to zelo veliko pomenilo...