Text file: 14834.txt
author: Progresija
downvotes: 14
end consideration date: 2022-07-19
id: '14834'
number comments: 12
number views: 379
proposal type: Odziv pristojnega organa
response: "Odziv\_Uprave Republike Slovenije za varno hrano, veterinarstvo in varstvo\
  \ rastlin\nZakon o za\u0161\u010Diti \u017Eivali (ZZ\u017Div) Uradni list RS, \u0161\
  t. 38/13 \u2013 uradno pre\u010Di\u0161\u010Deno besedilo, 21/18 \u2013 ZNOrg, 92/20\
  \ in 159/21) dolo\u010Da splo\u0161ne zahteve za obvladovanje psov, da niso nevarni\
  \ okolici. V drugem odstavku 11. \u010Dlena ZZ\u017Div dolo\u010Da, da mora skrbnik\
  \ \u017Eivali z ustrezno vzgojo in \u0161olanjem oziroma z drugimi ukrepi zagotoviti,\
  \ da \u017Eival ni nevarna okolici, ter v tretjem odstavku, da morajo skrbniki psov\
  \ zagotoviti fizi\u010Dno varstvo svojih psov tako, da jih imajo na javnem mestu\
  \ na povodcu. Pri \u010Demer je javno mesto javni kraj, kot je opredeljen v zakonu,\
  \ ki ureja varstvo javnega reda in miru, razen povr\u0161in, kjer ni oziroma ni\
  \ pri\u010Dakovati ve\u010Djega \u0161tevila ljudi. Javni kraj je v Zakonu o varstvu\
  \ javnega reda in miru (Uradni list RS, \u0161t. 70/06 in 139/20) opredeljen kot\
  \ vsak prostor, ki je brezpogojno ali pod dolo\u010Denimi pogoji dostopen vsakomur.\n\
  Prav tako ZZ\u017Div dolo\u010Da odgovornost ljudi za za\u0161\u010Dito \u017Eivali\
  \ kot \u010Dute\u010Dih \u017Eivih bitij, to je za\u0161\u010Dito njihovega \u017E\
  ivljenja, zdravja in dobrobiti; dolo\u010Da pravila za dobro ravnanje z \u017Eivalmi;\
  \ dolo\u010Da, kaj se \u0161teje za mu\u010Denje \u017Eivali in katera ravnanja\
  \ oziroma posegi na \u017Eivalih so prepovedani ter dolo\u010Da pogoje, ki jih je\
  \ za za\u0161\u010Dito \u017Eivali treba zagotoviti pri reji in vzreji \u017Eivali,\
  \ prevozu, izvajanju dolo\u010Denih posegov in postopkov na \u017Eivalih.\nVeljaven\
  \ predpis, ki ureja za\u0161\u010Dito \u017Eivali, \u017Ee opredeljuje fizi\u010D\
  no varstvo psov na javnem mestu, dolo\u010Da dol\u017Enosti skrbnika psa, opredeli\
  \ nevarnega psa in dodatne obveznosti za lastnika psa, ki izhajajo iz te opredelitve.\
  \ \u0160olanje lastnika/vodnika psa je prav tako predvideno.\_\nSlovenija se je\
  \ tako na podro\u010Dju lastni\u0161tva psov odlo\u010Dila za zakonodajo, ki temelji\
  \ na preventivnem delovanju in odgovornem lastni\u0161tvu. Ta odgovornost se nana\u0161\
  a na lastnikov odnos do psa. Pri tem mora lastnik poskrbeti za zdravje in dobrobit\
  \ psa. Nana\u0161a pa se tudi na okolje, v katerem bivata pes in lastnik, kar pomeni,\
  \ da lastnik odgovarja za dejanja svojega psa in morebitno \u0161kodo, ki jo utegne\
  \ pes povzro\u010Diti. Nenazadnje z odgovornim odnosom do psa in do okolice lastnik\
  \ zagotavlja, da njegov pes ne predstavlja problema v okolju, v katerem se nahaja.\_\
  \nDol\u017Enost lastnika je s \u0161olanjem, vzgojo ali drugimi ukrepi zagotoviti,\
  \ da njegov pes ni nevaren okolici, hkrati pa je predpisano tudi fizi\u010Dno varstvo\
  \ psa na javnih mestih \u2013 pes je na povodcu. Izjema so t.i. pasji parki, ograjeni\
  \ prostori, ki so namenjeni sre\u010Devanju psov in pasjim aktivnostim brez povodca,\
  \ ki pa morajo zagotavljati, da psi ne morejo iz takih prostorov pobegniti.\_"
response date: 2022-08-19
response due date: null
sent date: 2022-06-18
title: "Pogoj za pridobitev novega hi\u0161nega ljubljen\u010Dka je obvezno \u0161\
  olanje psov in lastnikov"
upvotes: 31
url: https://predlagam.vladi.si/predlog/14834
