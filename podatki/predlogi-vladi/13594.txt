V sedanjem zdravstvenem sistemu pri nas je tako, da se zasebni zdravniki lahko odločijo, da bodo sprejemali paciente, ki so zavarovani pri ZZZS ali le samoplačnike ali oboje. Zasebniki, ki hočejo bolj elitne paciente, se odločijo zgolj za samoplačnike, kar je samo po sebi nekako v nasprotju z zdravniško etiko, po kateri zdravnik ne bi smel ločevati med bogatimi in revnimi pacienti.
Tisti zasebniki, ki se odločojo za samoplačnike in zavarovance ZZZS, pa dajejo absolutno prednost samoplačnikom, ki pridejo do zdravnika veliko prej kot zavarovanci pri ZZZS, čeprav ni nobenega racionalnega razloga za to, ker ZZZS plača enako kot samoplačniki.
Glede na navedeno predlagam vladi, da se ukine ločevanje na samoplačnike in zavarovance ZZZS. Vsi zasebniki morajo sprejemati tako samoplačnike kot zavarovance ZZZS in ne smejo delati razlik med njimi v pogledu čakalnih dob niti v drugih pogledih.