V Sloveniji je železniška infrastruktura v slabem stanju. Tu mislim še predvsem železniške postaje. Te so po večini zelo stare in dotrajane. Hiše in skladišča, ki so kot del železniške postaje so zapuščene in ne v porabi še posebej na lokalnih železniških progah. Hiše bi lahko prenovili v dve stanovanji za dva sprevodnika/prometnika in njuni družini in tako mladim ponudili zaposlitev kot prometnik na železniški postaji pa še malo bi rešili stanovanjsko problematiko. Na železniških postajah bi lahko uredili čakalnice v hišah in prodajalno kart. Lahko bi naredili sistem, da bi na vlaku samo skeniran karto kakor na mestnem LPP, na železniški postaji pa bi jo kupil. Tako bi bil boljši pregled nad potniki, kdo je kupil karto in kdo ne. Nekatere železniške postaje pa imajo še tudi skladišča, ki so v neuporabi. Te bi lahko prenovila v nova skladišča, katera bi polnili z raznimi izdelki, ki bi jih sem pripeljali z vlakom, saj bi slovenske železnice morala ponujati poleg potniškega prometa tudi možnost tovornega prometa še posebej na lokalnih železniških progah. Slovenske železnice bi lahko ponujale lokalni tovorni promet za dostavljanje osnovnih živil v trgovine, kar pomeni, da bi lahko v zapuščenih skladiščih naredili trgovine. Tak transport bi bil seveda bolj ekološki, saj so ali pa vsaj večina železniških prog elektrificiranih, kar pomeni da bi vlaki delali na elektriko v primerjavi z tovornjaki, ki porabljajo fosilna goriva.