Spoštovani,
v Sloveniji je registriranih skoraj 140.000 kosov legalnega orožja, katerega posest ima preko 40.000 strelcev/lovcev, ki zadostujejo vsem zakonskim normam za posest in uporabo le tega.
Pok orožja dokazano škoduje zdravju, vznemirja živali ter vpliva na kvaliteto življenja ljudi ob neposredni bližini strelišč oz lovišč.
Iz spodaj navedenih razlogov apeliram na vlado, da uzakoni po vzgledu ostalih EU držav uporabo moderatorjev zvoka na dolgocevnem orožju s centralnim vžigom streliva zato ker:
MODERATOR ZVOKA:
- zmanjša glasnost poka iz 160dB na normalnih 120dB (pok še vedno ni neslišen)
- varuje sluh in posledično zmanjšuje strošek zdravljenja
- varuje okolje (ne vznemirja živali)
- povečuje varnost strelcev/lovcev (lažja komunikacija in razumevanje)
- poveča natančnost strela (manj zastrelov pri lovu)
- ne vznemirja prebivalstva (nekateri ljudje, ki živijo v bližini strelišč/lovišč se počutijo nelagodno)
 
MITI oz napačni razlogi zakaj ima kdo pomisleke...
- Povečalo se bo število kriminalnih dejanj
Zakoniti lastniki orožja nismo kriminalci in tudi z uporabo moderatorjev zvoka ne bomo postali.
- povečal se bo krivolov
Ne vidim razloga zakaj bi kdo z uvedno moderatorjev zvoka začel kršiti zakon.
- Dušilce uporabljajo samo morilci in specialci
Da, v Hollywoodu... Moderatorje zvoka uporablja praktično že več kot pol EU, na Norveškem so v prosti prodaji (v športnih trgovinah). In kot napisano, moderator zvoka ne naredi strela neslišnega, le zmanjša glasnost poka na raven, ki še ne poškoduje sluha.
Prav tako bi država povečala prihodke v proračun, tako preko davkov pri nakupu moderatorjev zvoka, kakor tudi preko upravnih taks pri vpisu le-teh v orožne listine.
Ker ni dejansko nobenega pravega razloga, zakaj moderatorji zvoka ne bi bili dovoljeni, vas pozivam k sprejetju tega zakona in uzakonitev moderatorjev zvoka za dolgocevno orožje s centralnim vžigom streliva.