Na portalu upravnih enot se že dalj časa izvaja objavljanje obvezne prodaje kmetijskih zemljišč. Moj predlog je, da se obveza objave razširi na vse vrste nepremičnin. S tem bi zmanjšali možnosti špekuliranja zaradi slabše obveščenosti in pridobivanja zaslužkov na račun neinformiranih ali tistih, ki nimajo časa, da bi se ukvarjali s tem, da prebirajo razno razne medije, ki objavljajo oglase za prodajo nepremičnin. 
Drugi del predloga, ki se prav tako nanaša na te obvezne objave pa je, da se zagotovi bolj strukturirana objava. Zelo zamudno je namreč pregledovanje pdf ali podobnih dokumentov, med katerimi iščeš prodajalce, ki bi prodajali nepremičnino na želeni lokaciji. Zato predlagam, da se na portalu omogoči tudi vpogled objav nameravanih prodaj po  katastrskih občinah in parcelnih številkah ter združi podatke za celo Slovenijo.