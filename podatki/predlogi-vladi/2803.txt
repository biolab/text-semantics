Predlagam, da se določi posebej dohodninska lestvica za dohodek od oddaje nepremičnin v najem in ne da se prišteva k dohodnini, ker je to nepravično. Vsi, ki zaslužimo letno nad 15.681,03 eur, plačamo 41% davek, kar pomeni, da moramo od svojega osebnega dohodka poravnati še razliko 16% dohodnine. Ob prijavi oddaje premoženja v najem, dobiš po vseh izračunih za plačilo 25% davka z odločbo, ki ga  moraš poravnati v roku 30 dni, in ker se ti ta dohodek prišteva v dohodninsko lestvico še pri odločbi dohodnine, poravnaš preostalih 16% davka. V tem primeru smo državljani, ki oddajamo nepremičnine v najem, v neenakem položaju. Naj se upošteva dohodek od nepremičnine  in ne od plače, za katero trdo delaš in si nanjo že tako visoko obdavčen. Že tako plačujemo davek od nepremičnine. Tudi kapitalski dobički so obdavčeni posebej in se ne prištevajo v dohodninsko lestvico, tako mislim, da mora biti dobiček, ki ga prinese nepremičnina, obdavčen s svojo dohodninsko lestvico.