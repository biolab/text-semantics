Na eni strani si želimo brezplačno šolstvo.
Na drugi strani se veliko opozarja, da je veliko študentov, ki zares ne študirajo in samo "vlečejo" študentski status zaradi ugodnosti, ki jim pripadajo kot študentom (tudi fakultete jih pogosto rade čim več vzamejo, da dobijo večji del pogače in so študenti potem le številke za katere jim je vseeno ali končajo ali ne).
Predlog je, da bi ob vpisu na fakulteto, vsak študent, ki ima iz strani države plačano šolnino, podpisal in se zavezal, da bo študij končal v n-letih.  Število let je odvisno od študija, možnosti podaljšanja zaradi opravičljivih razlogov kot npr. nosečnost ipd, se že sedaj urejajo na fakultetah.  Da bodo opravljeni izpiti in končna diploma res opravljeni (da ne bodo profesorji kar podeljevali ocen), se mora dati odgovornost fakulteti. In imeti seveda ustrezne sankcije za fakultete/profesorje, za katere se ugotovi, da prosto podeljujejo nazive (kar pa bi moralo biti že sedaj in je stvar drugih zakonov).
Če študent študija ne konča v dogovorjenem roku, mora vrniti denar, ki ga je država plačala za njegovo študentsko mesto (šolnina, subvencioniran prevoz, bivanje v študentskem domu,...).   Denar se vrne nazaj v skupno kaso namenjeno omogočanju brezplačnega študija in lahko uporabi za druge, bolj resne študente, da dobijo možnost za študij in tudi več možnosti za mesto na želeni fakulteti. Študent, ki konča študij, je opravičen vseh obveznosti iz naslova študija do države.
S tem bi še vedno pravim študentom omogočali, da imajo študij brez šolnin in se znebili vseh lažnih študentov, ki se vpisujejo le zaradi statusa oziroma vsaj imeli povrnjene stroške, ki so nastali z njimi.