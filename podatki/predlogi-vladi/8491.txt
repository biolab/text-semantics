Pozdravljeni,
kljub temu, da se je pri upeljavi e-javnih naročil že nekaj naredilo (na primer ESPD obrazec, redke e-dražbe), opažam, da je pri oddaji javnega naročila še vedno potrebno oddati veliko papirologije (obrazci, dokazila, tehnična dokumentacija,...).
Če naredim hiter izračun:
Povprečno število razpisov na dan je približno 100 (podatki grobo vzeti iz portala e-naročanje). Če vzamemo, da se na vsak razpis prijavijo samo 3 kandidati in vsak da po 100 strani dokumentacije (kar ni veliko), potem to znese cca. 30.000 strani razpisne dokumentacije na dan, kar je približno 900.000 strani razpisne dokumentacije na mesec in  10.800.000 strani papirja na leto. Prepričan pa sem, da je na letnem nivoju porabljenega papirja zaradi razpisnih dokumentacij še več. 
Predlagam, da se vsa razpisna dokumentacija oddaja izključno v elektronski obliki, zaščitena z digitalnimi podpisi ali certifikati. 
S tem bi pripomogli k preprečevanju prekomerne porabe papirja in s tem lesa. 

 