Predlagam, da se tudi na strani javne porabe vzpostavi enako stroga kontrola in enako visoke kazni kot na strani, kjer se davki pobirajo. 
Če gostinec ne izda računa za kavo, ga doleti zapečatenje lokala in nekaj tisoč EUR kazni. Če pa npr. javni uslužbenec v delovnem času za nekaj minut skoči na kavo ali na internet ali npr. odtuji kos pisarniškega repro materiala, mu ne grozi prav nobena kazen, čeprav je oškodoval proračun za veliko višji znesek.
Vladi zato predlagam, da močno okrepi proračunsko inšpekcijo in uvede podoben portal za državljane kot ga ima DURS. Na ta portal bi državljani z mobilnimi telefoni dokumentirali krajo proračunskega denarja (npr. fotografija javnega uslužbenca, ki je med delovnim časom skočil v sosednji lokal na kavo in vse druge nepravilnosti ki bi jih zaznali v zvezi z neracionalno porabo proračunskih sredstev).
Bolno je, da vlada ob vsaki priložnosti poudarja, kako pomembno je, da se davki poberejo, prav nič pa ne naredi, da bi se pobrana sredstva tudi racionalno porabila. Seveda majhni prekrški javnih uslužbencev tu niso glavni problem, a če je država pri pobiranju davkov začela pri najmanjših ribah naj bo tako tudi na strani porabe. 
 