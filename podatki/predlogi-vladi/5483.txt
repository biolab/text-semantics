Veliko zgodb slišim vsakodnevno, kako so nekatere ljudi deložirali zaradi dolgov, v katere pa niso padli po lastni krivdi, saj so izgubili službo.
Zato predlagam vladi, da stanovanja ali hiše, v katerih ti dolžniki prebivajo oziroma imajo tam prijavljen stalni naslov, ne smejo biti predmet rubeža oziroma se jih ne sme rubiti. 
Veliko ljudi je zaradi takih krivic ostalo brez strehe nad glavo in so sedaj prepuščeni na nemilost ulici. 
V razmislek vsem tistim, ki mislijo, da jih to ne more nikoli doleteti... Danes ti gre dobro, že jutri se lahko vse obrne... 
Dražb se udeležujejo ponavadi takšni, ki že imajo tako ali tako veliko denarja in na tak način pridejo na nepošten način do cenovno ugodne nepremičnine na račun še večje stiske dolžnikov. Mislim, da to ni prav in da se to mora odnehati. 
Je veliko drugih sredstev izvršbe, kot npr. rubež premičnin, na transakcijskem računu, vrednostnih papirjev, plače, pokojnine, denarnega nadomestila... Doma nihče ne sme vzeti nikomur in ne bi smel nikoli niti dobiti te pravice, da mu ga lahko odvzame!