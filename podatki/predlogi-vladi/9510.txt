 
Rad bi izpostavil predvsem dva velika problema v zvezi s financiranjem in delovanjem RTVS.
 
Prvi problem: financiranje RTV Slovenija (RTVS).
 
RTVS je trenutno financirana deloma iz državnega proračuna, večji del sredstev pa direktno iz žepa gospodinjstev, ki imajo radijski in/ali televizijski sprejemnik, in sicer po več kot 150 EUR letno. 
 
Zakonodaja je zastarela, saj danes radijski in televizijski sprejemnik še zdaleč nista več edina načina spremljanja vsebin, ki jih ponuja RTVS. Potrebne so dopolnitve obstoječih zakonov in določb.
 
Prisila v plačevanje RTV prispevka, ki velja le za nekatere prebivalce RS, je že leta neutemeljena in diskriminatorna. Zato naj prispevek plačujejo vsi ali nihče.
 
Rad bi izpostavil sledeče argumente: 
- Skoraj vsak, ki ima v lasti motorno vozilo, ima dostop do radijske naprave.
- Vsak, ki ima pametni telefon, lahko posluša radijske postaje (vključno s slovenskimi).
- Prav vsak, ki živi v RS, ima dostop do interneta (pametni telefon, stacionarni ali prenosni računalnik, tablica) in posledično do arhiva vseh oddaj in prenosov RTVS, prav tako tudi do spletnega prenosa njihovih vsebin v živo - to ugotavlja tudi Ministrstvo za kulturo, kar je razvidno v njihovem odzivu na zadnji predlog v zvezi s financiranjem RTVS: www.predlagam.vladi.si/webroot/idea/view/9276/null/answers.
 
Ministrstvo za kulturo je v odzivu na prejšnji predlog o spremembi financiranja RTVS izpostavilo, da se kot "druga naprava" (poleg televizijskega in radijskega sprejemnika) šteje tudi vsaka naprava, ki omogoča dostop do interneta. Po njihovem mnenju (in glede na citirane zakone in pravilnike) bi moral RTV prispevek torej plačevati dejansko vsak prebivalec RS, saj ima prav vsak dostop do takšne naprave, z zelo redkimi izjemami. Na ta način bi se okrepilo (citiram zadnji odgovor z MK) "stabilno in od političnih in gospodarskih centrov moči neodvisno delovanje in s tem uresničevanje poslanstva RTVS", posledično pa bi bil prispevek manjši.
 
Drugi problem: razpolaganje s finančnimi sredstvi na RTVS.
 
RTVS redno zaposluje preko 2000 ljudi in ogromno zunanjih sodelavcev. Potrebno je prestrukturiranje RTVS in ekonomično ravnanje s financami.
 
Nekaj argumentov:
- Kadrovanje na RTVS poteka enako kot pred letom 1990: primerni so samo kadri, ki imajo zveze in poznanstva ter so ideološko ali strankarsko "pravilno" usmerjeni. 
- Večkrat smo bili tudi priča pristranskosti tega "neodvisnega" medija.
- Težav z alkoholizmom med zaposlenimi se ne rešuje. Nekateri so vinjeni na delovnem mestu, mnogi hodijo v bližnji lokal na alkoholne pijače med delovnim časom.
- Ni znano, koliko denarja se porabi za številne projekte.
- Izpostavljeni so bili primeri pranja denarja skozi projekte (nazadnje letos poleti v zvezi z grafičnim oblikovanjem za projekt na Primorskem).
 
Zadnji članek o poslovanju RTVS: www.rtvslo.si/slovenija/nadzorni-svet-rtv-slo-na-odboru-kriticno-o-raz...
 
Če imate kakršne koli informacije o kršitvah pravilnikov, zakonov, aktov in/ali drugih določb na RTVS, to prosim napišite v komentar pod tem predlogom.
 
 