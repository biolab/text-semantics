Zaradi zamrznitve izvajanja proračuna in ustvaljanja upravnih postopkov so različne NVO obtičale med prijavo na razpis in podpisom pogodbe. Gre namreč za programe, ki so namenjeni obravnavi zelo kritične skupine državljanov, ljudi na robu družbe, socialno ogroženim, zasvojencem in podobno. Uporabniki programov takorekoč čez noč lahko ostanejo brez podpore, katero programi zagotavljajo kot dopolnitev javnih socialno varstvenih in programov javnega zdravja. Prav tako bodo številni strokovni delavci ostali brez službe.
 
Za primer:
 
1. MZ je avgusta 2019 objavilo razpis za programe javnega zdravja, izbira je bila objavljena decembra 2019, sklepi pa izdani fenruarja 2020. Če izvzamemo dejstvo, da je bil prekoračen 90 dnevni rok za zaključek razpisa, so organizacije bile zavezane pričeti s programi 15.11.2019. Večina organizacij je s posojili premagovala obdobje do danes, realizirane so bile zaposlitve. Sedaj bodo zaposleni, v primeru, da se z vsemi izbranimi izvajalci ne sklenejo pogodbe, morali biti odpuščeni, NVO pa bodo oškodovane za založena sredstva in izveden program, ki je, naj poudarimo, bil že potrjen s sklepom ministrstva.
 
2. Razvojni socialnovarstveni programi, ki so kandirali na razpis MDDSZEM so bili zavezani k zaposlitvi strokovnih delavcev in pričetkom izvajanja programa s 1. 1. 2020, ne glede na to, ali bodo izbrani na razpisu, ali ne. Že tako nedopustna zahteva, ki prisili NVO v najemanje posojil, da zagotovijo plače in sredstva za materialne stroške za prehodno obdobje, je sedaj na prepihu še z ustavitvijo postopkov izbire in financiranjem teh programov.
 
Edino smiselno bi bilo, da se v tem delu odmrzne izvrševanje proračuna in se razpisi zaključijo z podpisom pogodb. Naj poudarimo da se vsi ti programi v tem trenutku izvajajo pod pogoji, ki nam jih dovoljuje trenutna situacija. V primeru svetovalnic npr. je to svetovanje in podpora uporabnikom preko telefona, raziskave in podobno.
 
LP
 
Ramiz Derlić, predsednik Društva IndiJanez
CENTER ŠTEKER, podpora in pomoč pri prekomerni rabi digitalnih tehnologij