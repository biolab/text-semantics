 Spoštovani,
Ta predlog je bil nekoč omenjen v neki debati, v kateri sem sodeloval, pa se mi sploh ni zdel slab, zato sem sklenil, da ga objavim na tem portalu. V glavnem, stvar se navezuje na problematiko s.p.-jev, ki so danes v veliki meri preprosto alternativna oblika zaposlovanja in v večini primerov pri njih ne gre za nikakršno podjetništvo.
V glavnem, predlog gre v smer, da podjetja ne bi smela najemati samostojnih podjetnikov za opravljanje dejavnosti, ki jo opravljajo tudi sama. Naj ponazorim: denimo, da v nekem gostinskem podjetju najamejo samostojnega podjetnika - oblikovalca, naj jim oblikuje propagandni material. To je popolnoma v redu in v skladu z namenom obstoja samostojnega podjetništva. Po drugi strani pa imate danes gostinska podjetja, ki najemajo samostojne podjetnike kot natakarje. To pa v resnici ni več najem storitve, ki jo ponuja nek podjetnik, pač pa cenejša oblika zaposlitve. Zato sam predlagam, da podjetje, ki se že samo ukvarja z gostinstvom, gostinskih delavcev ne bi smelo najemati kot samostojnih podjetnikov, pač pa bi jih, če jih potrebuje, moralo zaposliti.
To bi veljalo tudi za vse ostale panoge. Tako bi se šofer lahko registriral kot s. p. in delal za naročnike, ampak njegov naročnik ne bi smelo biti prevozniško podjetje - če bi ga potrebovalo kakšno takšno podjetje, bi ga moralo zaposliti. Enako s prevajalci in prevaljalskimi agencijami in vseh analognih primerih.
Mislim, da bi se s tako omejitvijo lahko v veliki meri omejilo zlorabo instituta samostojnega podjetnika za prikrita delovna razmerja in njegovo dejansko uporabo le tam, kjer dejansko gre za samostojno poslovno aktivnost.
Lep pozdrav vsem.