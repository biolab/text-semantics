Spoštovani,
predlagam, da z interventnimi ukrepi pomagate zmanjšati umrljivost mikro in malih podjetij zaradi začasnega upada poslovanja tudi tako, da podizvajalcem zagotovite ažurno plačilo za njihovo že opravljeno delo in stroške, tako v primeru plačilne nediscipline, kot v primeru stečajev naročnikov.
Pričakovati je namreč, da se bo zlasti v prihodnjih mesecih izjemna povečala plačilna nedisciplina in število stečajev. Hkrati bodo postopki izvršbe zastali.
 
Predlagam zlasti, da se podizvajalce interventno uvrsti kot prioritetne upnike v vseh aktualnih in bodočih stečajnih postopkih, pred banke, država pa za ta namen takoj odkupi realno ocenjene stečajne mase do časa pojava zainteresiranih kupcev.
 
Upnike se naj odplačuje le, če sami niso neplačniki, oziroma v kolikor gre za verigo podizvajalcev, proporcionalno po celotni verigi.
 
Podjetja, ki ne plačujejo podizvajalcev ali dobaviteljev, ne smejo biti upravičena do kakršnihkoli subvencij zaradi te krize. Za ohranitev plačilne discipline je podjetjem treba omogočiti dostop do kreditov za obratna sredstva in razvojne naložbe zgolj na podlagi dosedanje bonitetne ocene. Ajpes naj bonitetne ocene za kreditojemalce pripravi in posreduje bankam, brezplačno.
 
Hvala in lep pozdrav,
Boštjan Feguš