Na šolah se veliko denarja zapravi za programsko opremo s katero delajo učitelji in učenci. Vsak plačljivi program ima (v večini primerov) svojo brezplačno različico. Seveda tu prvenstveno mislim na osnovne in srednje šole ter gimnazije, in malo manj na fakultete, ker so tam programi lahko zelo specifični in najbrž ne obstaja brezplačna različica, ki bi bila zadovoljive kvalitete.Če že kupujemo programe, pa kupimo takšne, ki so plod slovenskih strokovnjakov.
Ministrstvo ima na primer sklenjeno pogodbo z Microsoft-om, da se na šolah uporablja njihov pisarniški paket, zato ga dobijo nekaj ceneje. Zakaj sploh iti v to, ko pa je recimo OpenOffice popolnoma brezplačen, pa ni nič slabši od MS Office-a. Tu so seveda še operacijski sistemi, kjer je zgodba enaka. Imamo brezplačen na primer Linux, kmalu pride še brezplačni operacijski sistem iz podjetja Google (mislim da z imenom Bing - enako kot njihov brskalnik), ki so v marsičem celo boljši od MS Windows-ov.
Isto se lahko naredi tudi v celotni javni upravi. Ne vem koliko računalnikov premore Slovenija v šolah in javni upravi, a če bi na vsakem izmed njih privarčevali (najmanj) 100 do 200 €, bi prišli do številke, ki je kar vrtoglava. Namesto da se ta denar daje Microsoft-u, se ga naj troši za ... (tu pa raje nič ne napišem, ker se bom čez pet minut spomnil pomembnejše stvari in čez naslednjih pet še pomembnejše itd.).