 Spoštovani
 
V mesecu februarju ste kaj pošteno dvignili prispevke za t.i. popoldanske s.p.. Zaradi tega sem se odločil, da bom "popoldnaski" s.p. ukinil in tako je to storilo še kar nekaj "popoldancev".
Razumeti je potrebno, da "popoldanski" s.p. ni primarna dejavnost in da ti ljudje že imajo redno zaposlitev, preko katere plačujejo svoje prispevke. Prav tako "popoldanci" nimajo visokih dohodkov, saj imajo to kot dopolnilno dejavnos poleg svoje redne zaposlitve. Strošek 65€ na mesec tako mariskomu pomeni veliko, še posebej, ko kakšen mesec ne "zasluži" nič. Na letni ravni to pomeni dobrih   780€, kar pa je pri nekomu ki zasluži dobrih 1000 € na leto občutno preveč. V to seveda nisem obračunal še davka, ki ga mora poleg tega tak s.p. plačati.
Moj predlog je, da se pavšalni prispevki za zaposlene "popoldance" ukinejo, saj je tako ali tako naš dodatni dohodek že obdavčen. Če pa že sama ukinitev ni mogoča, pa naj se prispevki plačujejo procentualno od mesečnega dohodka s.p. Na ta način boste omogočili, da bodo ljudje spet lahko odprli svoje popodlanske s.p., saj se bodo zavedali da v primeru izpada dodatnega dohodka v določenem/ih mesecu/ih ne bodo plačevali ogromnih prispevkov. Prav tako boste lahko na takšen način zajezili sivo ekonomijo, ki jo je zaravi visokih prispevkov čedalje več.
Hvala in lep pozdrav,
Miha 