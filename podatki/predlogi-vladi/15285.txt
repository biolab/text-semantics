Trenutno se planiranje porabe električne energije v času nizkega odjema ne splača, saj je razlika v končni ceni elektrike v NT in VT prenizka (če peremo celo leto ponoči prihranimo 7€).
Predlagam, da agencija za energijo spremeni trošarine na nič v nočni tarifi in na dvojno vrednost v visoki, tako da se v proračun steče enaka količina sredstev, hkrati pa uporabnike na mehek način motiviramo za racionalno porabo izven konic.
V trenutku energetske krize je pomembno, da energijo prihranimo tam kjer je mogoče. Eden od načinov je ravno spodbuda odjemalcev k porabi energije v času poceni tarife, saj v tem priumeru elektrike ni treba zagotavljatis črpalnimi hidroelektrarnami, pri katerih je do 30% izgub. Dodaten plus tega predloga je zmanjšanje konic odjema, kar je pomembno saj v konicah porabe lahko letos (2022) pride do problema da bi bilo razpoložljivih proizvodnih kapacitet premalo in bi morali uvajati redukcije.