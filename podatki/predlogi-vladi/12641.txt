Sem zobozdravnik, ki se trenutno zaradi epidemije zelo malo ukvarjam z zobozdravstvom.
Moj predlog je, da bi se vse zdravnike, ki smejo odrediti t.i. bolniško, (družinske zdravnike, pediatre, specialiste prometa, dela in športa, druge specialiste…) na njim domač, prijazen, mehek način 'rekrutiralo', angažiralo, da bi lahko učinkovito sodelovali pri zajezitvi epidemije. Namesto karantenskih odločb bi izdajali t.i. covid-bolniške. Trenutno veljaven inštrument covid-bolniška predlagam, da se nadgradi in spremeni:
1. izdane bi morale biti že ob manj rizičnih stiki za covid okužbo. (Sedaj se tak inštrument uporablja npr med čakanjem na izvid. Predlagam, da se tak inštrument uporabi tudi po že zelo enostavni epidemiološki raziskavi – po tveganem stiku v smislu covid okužbe.)
2. Funkcijsko bi covid-bolniška morala biti v zelo primerljiva s karantensko odločbo. Posledično bi smeli organi nadzora (inšpekcija, policija, redarstvo itd) imeti vpogled v evidenco (imaš – nimaš izrečene covid- bolniško), da lahko kontrolirajo in tudi kaznujejo neupoštevanje odrejene izolacije. (Upam, da ureditev pravnega, upravnega, administrativni status takega inštrumenta sploh je izvedljiv, pa pooblastila, motivacija zdravnikov, ...)
3. Stroški 'covid - bolniške' ne bi smeli bremeniti delodajalca, morda bi bilo še najbolj enostavno, da jih preko zavarovalnice/ZZZS-ja/dopolnilnih zdr. zav. finančno pokrije proračun.
4. Za vsako izdano bolniško bi tudi zdravnik moral biti ustrezno nagrajen-plačan.
 
S spoštovanjem,
Janez Vode