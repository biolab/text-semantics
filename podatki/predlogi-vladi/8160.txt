Pozdravljeni,
predlagam, da se uvede drugačen sistem sprejemanja določenih zakonov, kot je to praksa v Švici. Na letnih volitvah državljani glasujejo za ali proti zakonom, ki naj bi jih vlada sprejela. To bi sicer vključevalo ustavne spremembe vendar nekje je treba začeti.
Moj predlog je odziv na dodatna pooblastila redarjev. Vlada ni poskrbela za primerno izšolanje redarjev za uporabo fizične sile, kar je v javnosti priznala tudi gospa, ki je že 18 let mestna redarka v MOL.
Za redarje, ker niso policisti, bi moral v primeru uporabe sile veljati člen zakona, ki opredeljuje silobran. Silobran dovoljuje, da odvrnemo istočasni protipravni napad zoper sebe ali koga drugega. To pomeni, da lahko kdorkoli, redar ali državljan, reši neko osebo pred poškodbami s strani tretje osebe.
 
Predlagam, da vlada preneha samovoljno odobravati zakone s katerimi se državljani množično ne strinjamo.
Vlada mi morala služiti ljudem, ne sama sebi. Vlada bi morala upoštevati voljo vseh volivcev, ne volje določene peščice ljudi. 