Vladi predlagam, da v kolikor bo nižala plače v javnem sektorju, naj popolnoma enako naredi v gospodarskih družbah, katerih večinski lastnik je ali je vsaj močan solastnik.
Pri tem mislim na celotno elektro gospodarstvo, KAD, SOD, Telekom, NKBM, NLB, DARS, DDC, Pošto Slovenije, Slovenske železnice, Zavarovalnico Triglav in podobne.
Ta podjetja bi morala deliti enako usodo kot uslužbenci javnega sektorja. Razliko, ki bi s tem nastala (torej dobiček) pa naj vlada vzame v proračun. Pri SŽ bi pa s tem bila vsaj izguba manjša.  
V medijih je bilo ravno danes objavljeno "priporočilo" vlade, naj se v teh podjetjih regres ne izplača tako visok kot lani. Še enkrat ponavljam, da bi vsi zaposleni v teh podjetjih morali nositi enako breme krize kot javni uslužbenci. 