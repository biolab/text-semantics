Država je v dosedanjih PKP paketih iz pomoči brez osnove in diskriminatorno izvzela polnoletne dijake.
 
Za mladoletne dijake je bila dodeljena pomoč v obliki enkratnega solidarnostnega dodatka izplačanega k otroškemu dodatku in sicer 30,00 oz. 50,00 eur/otroka, študentje pa so z oddajo vloge pridobili enkratno pomoč v višini 150,00 eur. Polnoletni dijaki to so dijaki 3. oz 4. letnikov ter programov 3+2, katerih starši ne prejemajo več otroškega dodatka, sami pa niso študenti temveč dijaki, so ostali brez kakršnekoli pomoči.
 
Ministrstvo za izobraževanje, znanost in šport in Ministrstvo za delo, družino, socialne zadeve in enake možnosti naj uskladita delovanje in vlada naj v svojih ukrepih zaobjame segment diskriminiranih otrok – polnoletnih dijakov, ki so zaradi dejstva da so polnoletni dijaki in še niso študentje, izpadli iz kakršnekoli pomoči.
 