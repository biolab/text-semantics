Predlagam odpravo protikoronskih ukrepov.
 
Zaostrovanje ukrepov v zadnjih mesecih je sovpadalo z rastjo števila primerov na novo okuženih. Poleti, ko so bili ukrepi najbolj mili, je bilo dnevnih novih primerov okuženih najmanj. Z rastjo dnevnih novih primerov okuženih so se ukrepi zaostrovali, ampak število dnevnih novih okuženih ni upadalo, temveč naraščalo. Tudi zdaj, pod strogimi ukrepi, število ne upada, temveč je konstantno oz. kvečjemu narašča.
 
Obenem se bližamo prazničnemu času, ko se želijo ljudje družiti s svojci in prijatelji. Omogočeno druženje bi močno zmanjšalo različne psihološke stiske, s katerimi se nedvomno sooča velik del prebivalstva. Pogled po državi pa tudi jasno pokaže, da se ljudje družijo že sedaj, tako zunaj, v naravi (pri športnih aktivnostih), kot skriti, v hišah.
 
Dajmo ljudem svobodo, da se družijo brez strahu pred organi in kaznijo ter sprostimo vse socialne napetosti. Odpravimo protikoronske ukrepe!