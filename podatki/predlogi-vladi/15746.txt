Ker se anomalije in izkoriščanje javnega zdravstva s strani zdravnikov, ki so dobili podarjene koncesije za opravljanje svoje dejavnosti še kar nadaljujejo oz. se vedno bolj širijo bi bilo nujno, da država naredi red na tem področju. Država mora po hitrem postopku sprejeti novo zakonodajo glede podeljevanja koncesija zasebnim zdravnikom, ki želijo oditi iz javnega zdravstva in odpreti svoje ordinacije ali se zaposliti pri zasebnikih. V novi zakonodaji bi morala podeljevanje koncesij in dovoljenj za odpiranje novih zdravstvenih ordinacij prevzeti država - Ministrstvo za zdravje za vsa področja zdravstva. Hkrati pa bi moralo biti opredeljeno, da je pogoj za delovanje in opravljanje dejavnosti - storitev prevzem vsaj 50% pacientov iz javnega sektorja po predpisanih enotnih cenah za javne storitve. Še posebej bi to moralo veljati za primarni zdravstveni in zobozdravstveni nivo kjer koncesije podeljujejo kar občine same kar je nedopustno in nestrokovno, da o korupcijskih tveganjih niti ne govorimo.