Glede na nove pogoje v zvezi z zajezitvijo COVID-a, ko se zahteva testiranje uslužbencev na 48 ur, predlagam, da se v javni upravi za teste ne zapravlja denarja iz proračuna. Večina dela lahko namreč uslužbenci v javni upravi opravijo od doma in edini ustrezen ukrep Vlade RS bi bil, da uslužbence v javni upravi premesti na delo od doma. Tak način dela se je izkazal kot uspešen že v prejšnjih valovih epidemije (delo je bilo opravljeno, delavci niso bili v stiku, okužb praktično ni bilo).Trenutno posedanje po pisarnah (veliko je neustreznih pisarn, kjer je več ljudi, prostori pa se ne dajo niti primerno prezračiti), sestankovanje "v živo" in druženje ob kavicah predstavljajo nepotrebno nevarnost za širjenje okužb. Z odreditvijo dela na domu se bo prihranil denar v proračunu, ki se bo v nasprotnem primeru brez potrebe "razmetaval" za nakup testov in testiranja, ki ne dajejo ustreznega učinka, saj se vsak testira sam. Denar se naj raje nameni za pomoč pri nakupu testov v gospodarstvu v tistih panogah, kjer dela res ne morejo opravljati doma.