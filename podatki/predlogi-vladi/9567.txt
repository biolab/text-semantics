Pozdravljeni

Vse pogosteje poslušamo o tem, kako se bo planet v roku toliko in toliko let segrel za toliko in toliko. Velik vpliv temu segrevanju prepisujejo prometu in predvsem valijo dolžnost odgovornega ravnanja na voznike osebnih vozil. Ob vsem tem, pa opažam da se v Sloveniji v zelo velikem odstotku odpirajo delovna mesta v Ljubljani, tako da so se ljudje primorani voziti tudi po 100km da pridejo v službo. Pri tem se seveda znajde vsak sam, veliko pa se jih poslužuje skupinskih voženj.

Kar nekaj časa sem tudi sam bil med njimi. Sedaj imam delovno mesto bližje, saj mi je to omogočilo podjetje v katerem delam, tako da se vozim v LJ enkrat na teden.

Kljub temu, da me to, kar bom navedel v nadaljnem tekstu osebno ne obremenjuje več tako, imam eno veliko pripombo na prometni sistem v Sloveniji. Naj navedem konkretni primer:

priključek Arja Vas je imelo do nedavnega urejeno parkirišče v smislu javnega dobro. To parkirišče je služilo ogromno ljudem, saj se nahaja na križanju različnih poti (Celje, Velenje, Žalec). Sedaj so to parkirišče ukinili. Napoveduje se da bo kmalu odprto novo parkirišče ki pa bo plačljivo. Super! V Celju javnih brezplačnih parkirnih prostortov ni. Parkirišča, takšna in drugačna pogrešamo povsod ob avtocestah. Ampak z izgradnjo brezplačnih parkirišč bi ljudje manj onesnaževali, avtoceste bi bile manj obremenjene, z skupnimi prevozi se ljudje naučijo socialnih veščin in strpnosti, predvsem pa samodiscipline. V kolikor je parkirišče plačljivo (če sploh obstaja parkirišče), se na podlagi matematičnega izračuna odnos ljudi do skupnega prevoza hitro spremeni, in smo spet pri tem da se vsak vozi z svojim avtom (ker je razlika v denarju že toliko manjša glede na svobodo, ki ti jo daje samoorganizirana pot).

Pozivam vlado (ker itak javni prevoz v Sloveniji nebo nikoli deloval, ker za 100km poti potrebujem vsaj eno uro več kot pa z avtom, prav tako iz odgovora na predlog predlagam.vladi.si/webroot/idea/view/728 itak ni bilo nič), v kolikor ji je v interesu, da vzpostavi brezplačen sistem parkirišč na primernih lokacijah. Npr (govorim za svoje območje). Celje (prihajajo na AC ljudje iz Celja, Laškega), Arja vas (ljudje z Žalca, Velenja, tudi Slovenj Gradca), Dramlje (celotna veja Šentjur, Rogaška, Šmarje pri Jelšah, Dramlje). 

Ta sistem parkirišč bi moral biti prezplačen, drugače bo ves ta namen (manj onesnaževanja, preobremenjenost cest) izničen. Opažam tudi da portal prevoz.org vedno bolj stagnira ravno zaradi tega ker ljudje itak nimajo kje pustiti svoj avto. Prosim za obravnavo in lep pozdrav