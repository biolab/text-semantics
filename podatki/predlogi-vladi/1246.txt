Republika Slovenija je dne 28. 3. 2007  podpisala Konvencijo Sveta Evrope o pranju, odkrivanju, zasegu in odvzemu premoženjske koristi, pridobljene s kaznivim dejanjem, in o financiranju terorizma (198). Na podlagi slednjega je bil dne 3. 2. 2010  pod številko 00724-4/2010/5 predsedniku DZ RS podan predlog zakona o Ratifikaciji Sveta Evrope o pranju, odkrivanju, zasegu in odvzemu premoženjske  koristi, pridobljene s kaznivim dejanjem, in o financiranju terorizma, ki je bil v DZ sprejet 4. 3. 2010. Bistvo navedene konvencije je, da omogoča njenim podpisnicam, v svoj notranji pravni red vnesti možnost takoimenovanega obrnjenega dokaznega bremena, ki se lahko uporabi v zvezi s hudimi kaznivimi dejanji. 
Republika Slovenija oz. Ministrstvo za zunanje zadeve je ob ratifikaciji konvencije glede instituta obrnjenega dokaznega bremena podala pridržek z izjavo, da naša država. četrtega odstavka 3. člena Konvencije ne bo uporabljala. 
Glede na zgoraj navedeno in ob pogojih oz. možnosti, da se v RS, tudi v kazenskih zadevah uvede institut obrnjenega dokaznega bremena PREDLAGAM, da se pristopi k analizi izrečenega zadržka o uporabi navedenega instituta in posledično k spremembi Zakona o Ratifikaciji Sveta Evrope o pranju, odkrivanju, zasegu in odvzemu premoženjske koristi, pridobljene s kaznivim dejanjem, in o financiranju terorizma. Argumentacija za podani predlog je tudi v vse večjem številu hujših kaznivih dejanj na območju RS, katera (predvsem gospodarska kazniva dejanja) ogrožajo ekonomsko politiko naše države in sam pravni red. 
Lep pozdrav!
 
 
 
 