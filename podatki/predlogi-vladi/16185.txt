Pritisk za pritok ljudi ustvarjajo delodajalci. večkrat je slišati, da Slovenci nekaterih del nočemo več opravljati. Deloma je to res, se je pa za vprašat, zakaj je tako. In spet smo pri delodajalcu. Če ta ustvarja pogoje, ki za ljudi niso sprejemljivi, je normalno, da bo težko dobil kandidate za taka dela. To so višina plače, delovne razmere, delovni čas, odnos na delu, ... Če to ne štima, bodo ljudje odhajali in sčasoma se bo razvedelo in tudi novi ne bodo več prihajali. Tu smo zdaj. Delodajalci zato "lovijo" ljudi, ki so v slabšem položajo (tam kjer živijo) in jim že slabše delovnio pogoji pri nas predstavljajo boljšo situacijo, kot jo imajo doma. Zato delodajalci ustvarjajo pritisk na državo, da ta omogoča pritok novih in novih ljudi ter njihovih družin. Delodajalec tako pripelje delavca, ki ga plačuje on, hkrati pša še družino, ki jo potem plačuje država. Tako ne bo šlo v nedogled, tega je že sedaj preveč, in prej ali slej bodo nekomu eksplodiralo v obraz. Državi, delodajalcem, ljudem. Samo, ali ne bo takrat prepozno? Bomo ljudi kar poslali domov? Ne. In zato to pomeni, da si z vsakim dnem, ko to omogočamo, slabšamo življenje za naprej. Naj prosim nekoga sreča pamet (državo) in naj začne urejati stvari tudi na delodajalski strani. Zdi se, da je pravzaprav delodajalcev preveč, vsak bi rad bil "sam svoj gospodar", brez pravih znanj, brez pravega interesa (za zaposlene), brez dobrega finančnega in poslovnega načrta, brez stabilnega denarnega toka. Taki posel začnejo, zaposlijo ljudi, potem propadejo in ljudje ostanejo na hrbtu države (=vseh nas). Naloga države ni pospravljanje za propadlimi podjetniki, zato naj država poskrbi, da bo tega čim manj, s kontrolo, kaj delodajalec počne. In prosim ne citirajte nam obstoječih predpisov. Tudi če obstajajo, nekaj očitno ne deluje, saj se stanje slabša in zaostruje. Ne rabimo predpisov, ampak dejanske učinke. Kako jih boste dosegli, veste vi (upam).