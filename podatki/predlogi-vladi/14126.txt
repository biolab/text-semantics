Predlagam da se širši javnosti omogoči dostop do preteklih izpitnih vprašanj na sekundarni in tercialni stopnji izobraževanja.
Dejstvo je, da si določene skupine medsebojno močno povezanih dijakov in študentov memorizirajo in shranjujejo vprašanja in izpite, ki so jih opravili in jih delijo s študenti in dijaki novih generacij. Ker je takšna dejanja nemogoče preprečiti bi bilo edino smiselno, da se omogoči vpogled v pretekle izpite in izpitna vprašanja tudi vsem študentom in dijakom, ki niso vključeni v te skupine in se tako izzenači položaj vseh študentov in dijakov.
Drugi argument za predlog pa je vpogled širše javnosti v delovanje in opravljanje položaja učitelja oziroma profesorja, kjer so določeni profesorji in učitelji malomarni in izpitnih vprašanj ter izpitov ne spreminjajo več let ali celo desetletij, medtem pa uvajajo stroge sisteme za testiranje unikatnosti izdelka oziroma odgovorov izpita (TurnitIn), kaznujejo pa dijake in študente ko se zatečejo h uporabi odgovorov iz prejšnjih let, saj organizator testa misli da so njegova vprašanja skrivna, v realnosti pa že ima večina študentov in dijakov le ta izpitna vprašanja.
Nobeno področje oziroma predmet ne stagnira toliko, da se izvajalec predmeta ne bi mogel spomniti novih vprašanj oziroma postaviti določena vprašanja na drug način kot preteklo leto.
S tem predlogom bi izboljšali kvantiteto in kvaliteto izpitnih vprašanj, pravtako pa bi lahko preverjali delovanje učiteljev in profesorjev ne samo študenti, nepolnoletni dijaki in njihovi starši ampak tudi širša javnost.