Kot sam opažam se danes zelo veliko parov ali sploh ne poroči, če pa se že poročijo pa se potem hitro tudi ločijo oziroma ne zdržijo prav dolgo skupaj. Po mojem mnenju je temu tako zato, ker si velika večina sploh ne zna poiskati ustreznega partnerja oziroma jih pri iskanju partnerjev vodi zgolj strast, ki pa ponavadi prej ko slej (slej ko prej) mine.
Moj predlog je, da se predpiše z nekim predpisom, kako se ob poroki določajo priimki zakoncev in da to ni več prepuščeno prosti izbiri, tako kot sedaj. Moja ideja je, da moški po poroki priimek obdrži, ženska pa možev priimek doda k dekliškemu. Primer:
Poročita se Janez Novak in Ančka Špec. Po poroki Janez Novak ostane Janez Novak, Ančka pa je Ančka Špec Novak. Genialnost te moje ideje je pa v tem, da ko se par loči in si ženska išče novega moškega že iz priimka veš, kateri po vrsti si. Torej če ima ženska že deset priimkov zelo verjetno pomeni, da se z enajstim ta niz ne bo končal in da za tabo pride tudi dvanajsti.
Odprto vprašanje je, kakšen priimek naj imajo otroci, ki se rodijo v taki zakonski skupnosti. Verjetno je najbolj smiselno da ohranijo samo priimek očeta, ker sicer bodo potem imeli že takoj v štartu dva priimka oziroma se zmeda s priimki samo še množi.