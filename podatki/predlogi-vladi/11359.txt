Nekateri delodajalci so morali prenehati z opravljanjem svoje dejavnosti (uredba vlade 16.3.) in zaposlene poslali na čakanje doma. Razlog je seveda odlok vlade zaradi epidemije virusa Covid-19. Nekateri zaposleni so po 14ih dneh (konec marca) čakanja doma prejeli redne odpovedi iz poslovnih razlogov saj podjetja niso in ne bodo več mogla zagotavljati dela. Saj ga niso smela zagotavljati, ker je vlada RS z uredbo to prepovedala! Pred uredbo vlade je bilo poslovanje teh podjetij zelo pozitivno in posledično dela za zaposlene ni manjkalo. Zaposlene so tako pahnili v težak socialni položaj saj vedo, da si ne morejo privoščiti tožbe na sodišču.
Predlagam, da se taka podjetja vzame pod drobnogled (delovna inšpekcija) in se jih črta iz seznama podjetij, ki bodo lahko uveljavljanja vračilo nadomestil saj so le ta namenjena ohranitvi delovnih mest - torej zaposlenim. Ravno tako, naj se jim ne odobri odlog plačila davčnih in ostalih prispevkov.
Drugače je interventni zakon, ki naj bi ohranjal delovna mesta popolno zapravljanje časa in denarja.