 Dejstva:
- Vasi postajajo spalna naselja . Krivec za to je vlada in njeni predlogi in zakoni.
- Spodbude, subvencije, itd... namenjene samo velikim kmetom. Večja kot je kmetija večja je subvencija. Koga točno mi rešujemo z vladnimi ukrepi? Komu pomagamo? 
- Samooskrba je samo še iluzija.
- Pametne države najprej poskrbijo za samooskrbo. Lep primer je Švica, ki jo imamo za vzgled. Pa si primerjajte pogoje kmetovanja pri njih ali pa pri nas. Njihova samooskrba presega 80%. Poglejte si strukturo njihivih kmetij in komu namenjajo pomoč in kako.
Zelo enostaven primer kako bo propadla vas in z njo kmetijstvo. Torej. Karikiram. Vlada predlaga da se male kmetije ukinejo oziroma po njihovo združujejo. Postopoma v vasi ki je imela prej 50 kmetij nastaneta oz. ostaneta 2 kmetiji, ki sejeta ena koruzo druga pa pšenico. in imamo monokulture..... Na teh kmetijah imajo po enega otroka. Ta dva otroka gresta v tujino oz. na študij.ni pomembno. Kmetiji propadeta rezultat je 0 kmetij.
Potem imamo pa male kmetije, kjer imajo prav tako recimo po 1 enega otroka. Skoraj sigurno je da bo od teh 50 , 10 ali pa 15 % maldih ostalo doma, če bo vsaj malo lučke v tunelu.
-Ko smo ravno pri otrocih. Recimo pri pogojih za pridobitev subvencij za mladega kmeta, število otrok sploh ni pomembno. Torej sem maldi kmet, brez otrok, meni dajte subvencijo, za menoj me pa ne zanima. Hvala. Komu že spet pomagamo?
Z več manjšimi kmetijami imamo raznovrstnost, biodiverziteto, različne načine kmetovanja, prenos znanja na mlajše...itd., vse to kar govorite na predavanjih pa tega ne uresničite.
Razumem, da so vplivi lobijev in pritiski velikih kmetov ogromni, ker gre za ogromno denarja, vendar je ta poltika tako v smislu samooskrbe kot demografije popolnoma zgrešena.
Kmetija ki obdeluje nad 50 ha, pa ni važno v katerem smislu ni več kmetija. To je d.o.o. in tako se naj obravnava. Mi nismo Avstralija ali Kanada ali kaj podobnega.
Seveda imamo zakone, ki kmeta, ki ima 5 krav obravnava isto kot tistega ki ima 500 krav. In sedaj kmet ki ima 500 krav pokliče ministra in reče: " Poslušaj minister/ica, v vasi imam soseda ki ima pet krav in nima po predpisih urejene gnojne jame in odvoza gnoja, medtem ko sem jaz s tvojo pomočjo in evropskim denarjem svojo kmetijo uredil pa še ostalo mi je za en manjši traktor. Dajte prosim nek zakon sprejet, da bo imel sosed probleme, da ga bo minilo do kmetovanja in da bom jaz potem edini in glavni na vasi. Hvala. Pa oglasi se na pijačo, ko boš šel mimo. "
Vasi naj ostanjejo vasi z popolnoma različnimi orodji, z različnimi živalmi, z čimveč kulturami na njivah. In pa z čimveč otroci. Kmet ki ima 100 ha in pol robotov ni več kmet in zelo redko kateri se tudi obnaša kot kmet. To so v bistvu postali gospodje in tako se tudi obnašajo. Seveda ne vsi, da ne bo narobe razumljeno.
Vem, da vas je strah ampak nekdo bo moral kolesa začeti vrteti v pravo smer. Včasih je treba korak nazaj, da se potem naredi dva naprej.
Saj veste kako so nas učili na fakulteti, da je obstoj nekega sistema ( v našem primeru : kmetijsto, samooskrba) odvisen od vseh elementov, tudi najmanših. Samo delovanje in moč sistema pa je odvisna od tega kako ravnamo z elementom, ki ga je najmanj.
- Še vprašanje. Kdaj in kako bomo začeli upravljati z malimi kmetijami in se nehali ukvarjati z velikimi. Te bodo preživele tako ali drugače in kdaj bomo dvignili samooskrbo?
Hvala.
 