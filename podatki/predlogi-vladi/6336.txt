Trenutno je plačna lestvica bazirana na okoli 4 % povečanju osnovne plače za vsak razred.
To pri npr. pri prehodu iz 19. v 20. razred znaša 35 € bruto; pri prehodu iz 40. v 41. 77 €, iz 59. v 60. pa že 158 €.
Ker ustava govori o socialni državi, ta ureditev nikakor ni pravična.
Predlagam spremembo, tako da se za vsak razred od osnovnega 1 prišteva fiksni znesek. Pri znesku 36 € bi tako znižanje plač občutili šele pri 21 razredu. Do 19. razreda bi celo malenkostno povišali plačo, znižanje pa bi bilo odstotkovno vse večje (28. razred cca 1%, 40. razred že 2%, 65. razred pa 3 %).
Poleg tega je potrebno ukiniti bonuse za razne magisterije in doktorate v kolikor je zaposleni dobil ugodnosti za pridobitev te izobrazbe (sofinanciranje, plačan študijski dopust,...) oz. napredovanje zaradi pridobitve višje izobrazbe.
Ker ne poznam števila zaposlenih v JU po razredih ne morem izračunati prihranka, vsekakor pa bi bila sprememba precej bolj pravična.
 
 