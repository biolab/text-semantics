Pozdravljeni!
Zanima me, ali se kateri od ukrepov nanaša tudi na "adhok" odpuščene osebe iz poslovnega razloga zaradi Korona virusa? Imam 35 let, imam nekaj več kot 7 let delovne dobe. Zaradi situacije sem sredi marca ostala brez službe pri delodajalcu (nedoločen čas). Pristala sem na (upam da) denarnem nadomestilu, ki mi glede na dolžino delovne dobe pripada ( 3 mesece 80% in ne več kot 892€ brutto ter 3 mesece 60%). Odpoved je prišla dobesedno čez noč, pred vsemi temi ukrepi. Glede na leta in delovno dobo ni sporno, da sem sposobna in delovna, si pa ne predstavljam, kako bo iskati službo v tem letu (piškavo nadomestilo bo do meseca septembra). Sicer pošiljam prošnje, sem aktivna, ampak ni treba poudarjati, da so vsa razpisana mesta trenutno "na čakanju". Glede na to, da nisem zaradi svoje krivde ostala brez službe in vem da nisem edina, ali bomo takšni upravičeni do kakšne pomoči? Gre za redno odpoved iz poslovnega razloga. Morda s podaljšano dobo nadomestila? Morda z višjimi procenti? Res vas prosim, da razmislite v tej smeri. Veliko skupinam ste pomagali, ampak po pregledu ukrepov se mi zdi, da smo takšni odpuščeni tudi iz mega zakona. Lep pozdrav, Nina