Referenti za okolje in prostor na občini Šentilj, nam že več kot 10 let nagajajo z blokiranjem gradnje na delno zazidljivi parceli. Parcela je v majhnem zaselku v neposredni bližini kraja Ceršak. S treh strani so okrog parcele stanovanjske hiše, z južne strani pa je majhen potok hrib in nato naselje Ceršak. Parcela je tako do naselja Ceršak oddaljena le cca. 250 metrov zračne linije. Ob parceli poteka asfaltirana cesta, ki se v enem delu imenuje Vodovodna ulica, in to v bolj oddaljenem delu od Ceršaka, na mestu, kjer se približuje Ceršaku, pa to naj ne bi bila več ulica, ampak prostor izven naselja, ki se imeuje Kozjak pri Ceršaku. Se pravi, da bolj, ko je naselje strnjeno, bolj je po njihovem izven naselja. Poleg tega, da je parcela že delno zazidljiva in ima cca. 130 m2 zazidljivost, ima vovodovodno napeljavo, odpadno kanalizacijo, elektriko, CaTV, asfaltiran dostop itd..., občinski referenti ne dovolijo povečanja zazidljivosti za borih 270 m2, na 400 m2, kolikor je potrebno za stanovanjsko gradnjo. Razloge za to kar sproti spreminjajo, v temelju pa se sklicujejo na zakonske predpise o razpršeni gradnji. Z ene strani je prva stanovanjska hiša oddaljena le 3 m od nasprotnega roba ceste, zraven te hiše je še ena stanovansjka hiša, 5 m od roba ceste, z leve strani je hiša, ki je oddaljena cca. 40 metrov in z desne je hiša na hribu, ki je oddaljena cca. 75 metrov. Z južne strani pa je večje naselje Ceršak, ki je oddaljen cca. 250 metrov. Kaka razpršena poselitev je torej to? Menim, da gre za samovoljno nagajanje nekaj funkcionarjev in referentov na tej občini. Vlada mora nujno zakonsko urediti ta vprašanja, da bodo enostavno in zgolj enoumno razumljiva in da se jih ne bo dalo zlorabljati in po svoje interpretirati. Ni namreč enako, če govorimo o razpršeni poselitvi - osamljenem objektu nekje sredi gozda, ali o namerno neurejenih mejah naselja, ulice ali zaselka, s čemer občina nagaja obupanim lastnikom nepremičnin.