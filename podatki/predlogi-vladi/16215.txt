Predlog - sprememba sistema plačevanja cestnine za osebne kombije (vsaj malo v smeri, da naj plačujejo tisti, ki avtocesto uporabljajo). Možnosti:
- vsi osebni kombiji naj plačujejo nižjo cestnino,
- tovorni kombiji, kombiji registrirani za prevoz največ 5 oseb in kombiji registrirani na podjetje ali s.p., naj plačujejo višjo;
- ker avtocestni sistem omogoča branje tablic, je možno tudi razdelitev po razredih - do 50x uporaba 110 EUR, 51x-150x uporaba 170 EUR, 151x in več - 220 EUR (kot "uporaba" se šteje vožnja v posameznem dnevu);
...
Razlog - na avtocesti (verjetno) vsak dan vozi na tisoče in tisoče kombijev in navadnih osebnih vozil za opravljanje dejavnosti (prevoz potnikov, tovora ali za prihod na destinacijo za opravljanje storitve), ki se vozijo za 110 EUR letno. Številni uporabniki ("napačnih") osebnih kombijev komaj kdaj gremo na avtocesto. A da nismo odvisni od tega, kupimo letno vinjeto. 
Se vam res zdi prav, da številni tovorni kombiji vozijo celo leto za 110 EUR (enako tudi številna službena vozila, vključno z vašimi na vladi), drugi pa morda 15x na leto za 220 EUR? Eno je solidarnost s tistimi, ki nimajo. Nekaj povsem drugega pa da družina za družinski avto s komaj kakšno uporabo avtoceste sofinancira prevoznike, družbe in celo vlado.
Mislim da bi bil že skrajni čas, da ta sistem (1,3 m višine nad prvo osjo) po 10 letih spremenite.