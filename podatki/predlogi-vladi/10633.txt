Ste vedeli, da staršu, ki plačuje preživnino za svoje otroke, ta niža posojilno sposobnost? Gre pač za strošek. Vendar pa drugemu staršu, ki ima tudi stroške za te otroke, ti stroški, ki morajo biti načeloma enaki preživnini, posojilne sposobnosti načeloma ne nižajo. Vsaj ne avtomatično.
Preživnina je redni mesečni izdatek, zato bremeni kreditno sposobnost tistega, ki jo mora plačevati. Drugi stroški za otroka ne bremenijo kreditne sposobnosti, vendar jih mora stranka upoštevati med svoje redne mesečne izdatke (denimo plačilo vrtca), kar vpliva na izračun denarnega toka. Denarni tok preverijo pri ocenjevanju posojilne sposobnosti.
Poenostavljeno: preživnina vam takoj zniža možnosti za (višje) posojilo, stroški, ki se štejejo v denarni tok, pa le, če ste redno v minusu na računu.
Gre za očitno diskriminatornost pri zniževanju kreditne sposobnosti na račun preživnine za otroke?
Predlagam spremembo/dopolnitev Zakona o potrošniških kreditih; zagovornik načela enakosti, ki je samostojen organ pa naj predlog obravnava na podlagi Zakona o varstvu pred diskriminacijo.