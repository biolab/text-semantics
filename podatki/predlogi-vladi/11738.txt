Oblikovanje turističnih bonov je skoraj zaključeno. Vendar imajo nekaj velikih napak.
Začnimo z pozitivnim. Bon bo na FURSu priključen osebi (tako sem razumel), ta pa ga bo lahko koristila po delih. Torej nobenih fizičnih papirjev, nobene vezave na enega izvajalca. Odlično.
In negativno:
Turizem se začne že s sladoledom. Turizem ni samo nočitev. Slovenija je majhna in noben preudaren izletnik ne najema prenočišča 2 uri od doma. No, vsaj marsikateri ne. Turizem so tudi enodnevni izleti, za katere je Slovenija ustvarjena.
Predlagam torej, da se z bonom lahko poravna vsakovrstne turistične usluge, kot so KOSILO, MALICA, kremšnite (vprašajte ponudnike na Bledu) najem čolna, plačilo smučarske vozovnice, plačilo bike parka itd. - in vsega kar turizem je, vsem ponudnikom turističnih uslug, katere niso samo nastanitve, ampak veliko več. Če predlagatelj ne želi, da bodo boni zlorabljeni, naj omogoči, da jih bomo vsi z veseljem porabili. In za čistune: pivo ob kosilu si bomo plačali sami.
Če vzamem za primer naprimer sebe - morda sem res čuden - toda kot so boni zastavljeni v tem trenutku, ga verjetno sploh ne bom izkoristil, rajši ga bom prodal (če se bo dalo) in se potem šel turizem na svoj način.
Oziroma, kot sem slišal pri sosednji mizi, večina Slovencev nima niti za bencin do neke turistične destinacije.... - in potem jih bomo silili, da tam razkošno spijo, za kosilo pa jedo sendviče prinešene od doma poplaknjene s kavo iz termovske.
Boštjan Erjavec