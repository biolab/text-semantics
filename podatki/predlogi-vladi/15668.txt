Predlagam izdelavo učnega načrta za strokovno osnovno šolo, v katero bi se učenci lahko prepisali po opravljenem 6. razredu običajne osnovne šole, če bi si to želeli. Predmeti matematika (MAT), slovenščina (SLO) in angleščina (TJA) bi ostali enaki, predmeti domovinska in državljanska kultura in etika (DKE), zgodovina (ZGO) in geografija (GEO) bi bili združeni v predmet država in svet (DIS), predmeti fizika (FIZ), kemija (KEM) in biologija (BIO) pa bi bili združeni v predmet osnove naravoslovnih znanosti (ONZ). Po mojem mnenju je tako bolje, saj so si ti predmeti zelo podobni na veliko načinov in se med seboj povezujejo, polek tega pa bi tako znižali obremenitev učencev. Za učence bi bila obvezna tudi športna vzgoja (ŠPO), ki bi jo po mojem mnenju moralo biti več ur in nebi smela biti ocenjena od 1 do 5, temveč z ocenami OPRAVLJENO, NEOPRAVLJENO in OPRAVLJENO Z ODLIKO. Tako bi ocenjeval tudi predmete glasbena umetnost (GUM) in likovna umetnost (LUM). Pri vpisih na SŠ bi se gledale ocene iz predmetov MAT, SLO in TJA ter tudi NPZ ali preizkus znanja, ki ga organizira srednja šola na katero se učenec želi vpisati. Učenci bi si izbrali nekaj strokovnih predmetov, ki jih na pogled zanimajo. Tako bi učenci pridobili več izkušenj in tako lažje vedeli, kaj jim je všeč ter tako lažje izbrali svojo bodočo srednjo šolo.
 
Nič od tega, kar sem napisal mora biti natančno tako. Če se strinjate z večino tega, kar sem napisal vas prosim, da še vedno glasujete za moj predlog vendar v komentarje napišite kaj vas moti.
 
Hvala.