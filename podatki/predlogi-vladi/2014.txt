Agencija za pošto in elektronske je izdajatelj izjemno priročne in uporabne male rumene nalepke za 0,42€, ki nas odreši vseh nenaročenih komercialnih zloženk, katalogov in prospektov. Stvar preverjeno deluje. Ker konkurenca sili podjetja, da ta vedno bolj lezejo v domove potencialnih potrošnikov, ta postajajo vedno bolj agresivna. Mislim, da ni človeka, ki še ni prejel telefonskega klica od finančnega posrednika, zdravstvene svetovalnice ali pa knjižne založbe. In po vsej verjetnosti se je to zgodilo ali med kosilom ali pa večerjo
Mislim, da je čas, da se tem podjetjem dopove, da je dom svet in da imamo ljudje radi mir, ter da če bomo potrebovali finančno svetovanje, zdravstven nasvet ali pa knjigo, da bomo sami poiskali informacije. Konec koncev smo 2011, informacije so dva klika stran.
Predlagam, da APEK uvede obvezno označbo prepovedi komercialnih klicev, ki naj bo jasno razvidna ob vsakem nosilcu telefonske številke objavljene v javnih telefonskih imenikih. Vem, da morajo "pisci" imenikov na zahtevo lastnika številke le to umakniti iz imenika, vendar s tem postaneš nedosegljiv za prijatelje, sorodnike, znance, ki te resnično iščejo in ne želijo le tvojega denarja.