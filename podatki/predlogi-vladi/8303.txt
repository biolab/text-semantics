Sodišča niso upoštevala na zapuščinskih razpravah volje oporočiteljev po njihovi smrti, ker so založila oporoke  in so za to premoženje razdelila v skladu z zakonom o dedovanju. Na vseh 44 okrajnih sodiščih po državi so leta 2015 med skrbnim pregledom našli kar 945 nerazglašenih oporok. Žrtve – izgubljeni dediči, ki jih je država z založitvijo oporoke oškodovala, pa je približno 5000. Ti niso seznanjeni z vsemi možnostmi, ki jih imajo v teh primerih. Država pušča ljudi v nevednosti in čaka, da zadeve zastarajo. Oškodovanci so tako zavedeni, hkrati pa po nepotrebnem plačujejo razne takse ter sodne in odvetniške stroške.
Predlagam, da država poskrbi za to, da bi se sistemsko uredil problem, da ljudi – oškodovance vsaj oprosti plačila sodnih stroškov oziroma jim nudi brezplačno pravno pomoč v primerih, ko morajo iti v sodni postopek.   
 