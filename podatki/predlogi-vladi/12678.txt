Trenutno je v Sloveniji dovoljeno le darovanje semenskih in jajčnih celic, ne pa tudi zamrznjenih embrijev, zato vladi predlagam, da uzakoni možnost darovanja zamrznjenih zarodkov. V postopkih umetne oploditve pri nekaterih parih ne pride niti do enega embrija, pri drugih pa jih nastane več kot bi si jih pari želeli. Takšne embrije po določenem času zavržejo ali uporabijo v namene raziskav, ni pa zakonsko urejene možnosti, da bi jih darovali drugim parom s težavami z zanositvijo.
V Sloveniji je vse več parov, ki imajo težave z zanositvijo, možnosti za posvojitev pa skoraj da ni. Če bi zakonsko omogočili darovanje zarodkov, bi mnogim parom pomagali do otroka ob enem pa omogočili življenje velikemu številu "zamrznjenčkov", ki sicer te možnosti nikdar ne bi imeli.
V tujini (ZDA) je doniranje zamrznjenih zarodkov že ustaljena praksa, ki lepo poteka. Nedolgo nazaj je bil tudi objavljen članek na to to temo: www.rtvslo.si/svet/s-in-j-amerika/dojencica-se-je-rodila-iz-27-let-sta...
Krasno bi bilo, če bi takšne zgodbe s srečnim koncem lahko začeli pisati tudi pri nas.