Predlagam, da se prepove obveščanje voznikov o radarskih kontrolah in drugih akcijah policistov. V Nemčiji in Švici npr. ne boste slišali ali prebrali obvestila, da bo tu in tu ob tej in tej uri radarska kontrola. Pretekli teden so policisti izvedli akcijo preprečevanja telefoniranja med vožnjo in o akciji obveščali preko medijev. Posledica takšnih obvestil je, da se vozniki zanašajo na obvestila v medijih in, ker vedo, kdaj in kje bo kakšna radarska kontrola ali policijska akcija, na kraju in v času, ko je radarska kontrola ali akcija, vozijo po predpisih, ko pa pridejo ven iz določenega kraja oz. ko mine čas, pa spet začnejo s kršenjem cestnoprometnih predpisov. Menim, da takšno obveščanje kvarno vpliva na varnost v cestnem prometu ravno iz razloga, da so vozniki obveščeni, kdaj in kje bodo radarske kontrole in tako vožnjo prilagodijo le na kraju in času radarskih kontrol, v vseh drugih situacijah pa se na predpise požvižgajo. Predlagam, da se uzakoni, da morajo policisti izvajati nenapovedane kontrole spoštovanja cestnoprometnih predpisov ob povsem naključnih urah in povsem naključnih krajih povsod po Sloveniji (na vseh področjih - tudi npr. ali vozniki ustavijo pred prehodom za pešce, ko pešci čakajo - na tem področju je namreč v Sloveniji zelo slabo... V avtošoli smo se učili, da je ustavljanje pred prehodom za pešce obvezno, praksa pa kaže  nasprotno - pred prehodom za pešce ustavijo le redki, kot da je to ne le prostovoljno, ampak celo altruistično dejanje). Rezultat takšnih naključnih, nenapovedanih preverjanj bo manj mrtvih na naših cestah, saj se bodo vozniki končno začeli bati delati prekrške. Predlagam pa tudi, da ne bo izgledalo, kot da policisti le polnijo državno blagajno, da se denarne kazni za prekrške znižajo, poveča pa naj se število kazenskih točk za prekrške. 