Po zakonu smejo delavci, ki delajo polni delovni čas, izjemoma skleniti pogodbo o zaposlitvi s krajšim delovnim časom z drugim delodajalcem, vendar največ za 8 ur na teden, po poprejšnjem soglasju delodajalcev, pri katerih je zaposlen s polnim delovnim časom, če gre za opravljanje deficitarnih poklicev po podatkih Zavoda za zaposlovanje, ali za opravljanje vzgojno-izobraževalnih, kulturno umetniških in raziskovalnih del.
Se pravi, da lahko visoko izobraženi opravljanjo dopolnilno delo brez kontrole zavoda, za ostale poklice pa mora biti to potrjeno s strani zavoda kot deficitarni poklic.
Za čas dopolnilnega dela delodajalci vplačujejo za tako zaposlene tudi davke in prispevke. Zakaj je potrebno pri nižjih stopnjah izobrazbe potrdilo/preverbo zavoda, da gre za deficitarni poklic, če pa mogoče katero podjetje ne potrebuje zaposliti delavca za več kot 8 ur na teden. Verjetno bi si lahko s tem dodatnim delom kdo reševal finančno situacijo in ne bi delal na črno oziroma preko napotnic študenskih servisov. Žal smo že tako daleč, da marsikdo ne more preživeti s svojo plačo, zato tu ne vidim težav, zakaj je določeni skupini poklicev ta možnost dopolnilnega dela blokirana.
Zanima me tudi, ali obstaja podatek koliko raziskovalcev, učiteljev, kulturnikov itn. opravlja poleg rednega (100 %) dela tudi  dopolnilo delo. Menim, da je takega dela v Sloveniji za določene skupine veliko.