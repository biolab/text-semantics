
Predlagam, da se naredi brezplačni portal, kjer se zbirajo na enem mestu vsi javni razpisi in javna naročila. Na tem mestu bi objavljala vsa ministrstva, državne agencije in zavodi njihove razpise in javna naročila. Ob tem bi bil omogočen bilten, ki bi obvestil vse uporabnike portala o zadnjih novostih.
Res je, da so ti danes objavljeni na različnih državnih straneh brezplačno in nekateri celo v uradnem listu, toda ljudje in podjetja nimajo časa temu slediti in iskati.
Zato obstajajo podjetja, ki živijo na račun posredovanja teh brezplačnih informacij dnevno na uporabnikov emajl. To je super poslovna ideja, ker so videli priložnost  v ne informiranosti državljanov in gospodarskih subjektov, toda na drugi strani to povečuje operativne stroške poslovanja slovenkega gospodarstva.
Prednost državljanom:  Možnost na enem mestu dobiti brezplačno informacije, da obstajajo javni razpisi in javna naročila. To zagotovi, da imajo lahko vsi enake možnosti vsaj na nivoju informiranja.
Prednost države: Poveča se možnost posredovanja informacije širši javnosti in ne samo interesnim in določenim skupinam.  Na tak način se poveča konkurenčnost in končna učinkovitost opravljenega dela.
Stroški uvedba takega portala, v današnji sferi internetne dobe so minimalni v primerjavi z koristnostjo, ki bi prinesel tak portal celotni družbi. Kdor je proti, je samo zato, ker želi imeti te informacije zase, ker ve, kakšno prednost mu prinašajo pri poslovanju.