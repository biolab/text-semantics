Ministrstvo za kulturo predlagam, da se zavzame za znižanje deleža iz javne blagajne odmerjenih sredstev za podporo RKC in drugih verskih skupnostim v Sloveniji. Za sakralne objekte naj Ministrstvo za kulturo namenja finančna sredstva le v takšnem deležu, kot jih namenja za gradnjo in vzdrževanje drugih podobnih objektov (gledališča, opera, športne dvorane, muzeji…). Kot nismo vsi verniki, tudi nismo vsi športniki ali obiskovalci gledališč in muzejev.  Župnike in ostale »zaposlene« v verskih skupnostih, muzejih in gledališčih pa naj financirajo njihovi člani in obiskovalci, ne pa država. Danes lahko davkoplačevalci po svoji presoji namenimo 0,5 % svoje dohodnine pomoči potrebnim. (različnim društvom, človekoljubnim organizacijam, verskim skupnostim). Predlagam, da bi lahko davkoplačevalci po svoji presoji namenili višji delež svoje dohodnine tistim za katere vemo, da so pomoči potrebni. Predlagam da se delež iz obstoječih 0,5% poviša na 10%. Preostanek - 90% pa naj gre še naprej v državno blagajno.   Ko bo enkrat davkoplačevalec izbral prejemnika (e) donacije - teh 10% svoje dohodnine, naj to velja do preklica ali dokler davkoplačevalec ne izrazi neke spremembe prejemnika. In ne tako kot velja danes, ko je potrebno vsako leto pošiljati neke neumne obrazce za izbiro prejemnika te donacije dohodnine. 