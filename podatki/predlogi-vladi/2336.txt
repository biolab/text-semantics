Pozdravljeni,
v vsaki trgovini v Sloveniji se nad blagajnami razkazuje/ponuja tobačne izdelke zato predlagam, da se prepove imeti tobačne izdelke v prodajalnah na vidnih mestih. Tobačne izdelki naj bodo na skritem ali vsaj na neizpostavljenem mestu, prav tako naj se oglasi za cigarete odstranijo iz blagajn. Kdor hoče kaditi bo kupil cigarete v vsakem primeru, kdor pa ne kadi oziroma kdor se odvaja kajenja pa ne bo vedno kadar bo šel v trgovino po kruh v skušnjavah ali naj vzame še cigarete. 
Mislim da bi se s tem ukrepom zmanjšalo število kadilcev in posledično se bi zmanjšali stroški zdravljenja z kajenjem povezanih bolezni.
Če se je uspešno uveljavil zakon o prepovedi prodaje alkohola med 21. in 7. uro mislim, da ne bi smelo biti problemov z uveljavitvijo še tega zakona. Edini problem, ki ga vidim je upor  prodajalcev in tobačnih lobijev, ki bi bili s tem ukrepom prikrajšani za velike vsote saj bi zgubili najboljše mesto za prodajo svojih izdelkov. Sicer pa kaj je bolj pomembno? Zdravje večine ali bogastvo manjšine?
 
Lep pozdrav!
 