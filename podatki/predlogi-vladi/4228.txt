
 
Od 1. januarja 2012 znaša najnižja pokojninska osnova 551 evrov. Upokojencu, ki ima 40 let pokojninske dobe in najnižjo pokojninsko osnovo, tako pripada komaj 468 evrov pokojnine, saj je višina odstotka za odmero starostne pokojnine največ 85 %. Teh 468 evrov pokojnine za 40 let pokojninske dobe, pa je precej pod pragom revščine, ki je 587 evrov. Enako velja za invalidske pokojnine.
Iz mesečnega statističnega pregleda ZPIZ-a november 2012 je razvidno, je bilo novembra 2012 v Sloveniji 100585 prejemnikov pokojnin, ki so prejeli manj kot 500 evrov in 164530 upokojencev, ki prejemajo manj kot 600,00 evrov pokojnine od skupno 353.138 upokojencev. Tukaj gre za 160 tisoč ljudi, ki živijo daleč pod pragom revščine. ZPIZ je objavil podatek za november 2012, da znaša povprečna neto starostna pokojnina 615,76 evrov, povprečna neto invalidska pokojnina pa 481,10 evrov.
Vsi upokojenci, ki imajo tako nizke starostne ali invalidske pokojnine, so težko delali 30 let in več in si prislužili minimalno starostno pokojnino ali minimalno invalidsko pokojnino, ker so težko zboleli, ker jim delodajalci niso plačevali prispevkov, čeprav so jim jih obračunali in odtegovali.
Predlog za vlado: da se pokojninski zakon dopolni s členom, ki bo določil minimalno starostno in invalidsko pokojnino za upokojenca s 30 do 40 let pokojninske dobe in za vse, ki so delali 30 let in več.  Znesek minimalne starostne in invalidske pokojnine ne sme biti nižji od določenega zneska praga revščine.