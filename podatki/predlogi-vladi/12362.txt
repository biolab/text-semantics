Pozdravljeni,
na vas se obračam zaradi problematike posvojitve živali, npr. psa ali mačke, v drugi občini. Citiram odgovor Ministrstva za notranje zadeve: NOVO: Posvajanje v drugi občini NE, kupovanje v drugi občini DA
 
"V tem primeru ne gre za izjemo, ki bi jo odlok predvideval, zato svetujemo, da se posameznik poskuša z zavetiščem dogovoriti, da še nekaj časa skrbijo za žival," so nam v pisnem odgovoru sporočili iz Ministrstva za notranje zadeve. Dodali so: "Če to ni mogoče in obstaja bojazen, da bi žival zavrgli, pa svetujemo, da to nujnost prehajanja med regijami izkažejo z ustreznimi dokazili (dogovor o posvojitvi živali in odgovor zavetišča, da za žival ne bodo skrbeli ipd.)."
Ker je prehajanje med občinami dovoljeno v primeru, ko gre za nakup pasemske živali, PREDLAGAM VLADI, da dovoli prehod v drugo občino tudi v primeru posvojitve živali in s tem zmanjša nepotrebno zadrževanje živali v zavetišču ali pri lokalnem društvu za zaščito živali, obenem pa pripomore k reševanju problematike zavrženih živali v Sloveniji. Seveda bi pristojno zavetišče ali društvo izdalo dokument, s katerim bi potrdilo, da je posvojitelj preverjen in posvojitev odobrena.
 
Vljudno prosim za potrditev predloga in vas lepo pozdravljam