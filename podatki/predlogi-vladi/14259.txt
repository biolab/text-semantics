Vsi poznamo upepeljenje pokojnika ter postopek povezan s tem, vključujoč pogreb. Tako je napisan tudi zakon (Zakon o pogrebni in pokopališki dejavnosti - ZPPDej), ki uporablja zgolj besedo upepelitev in pa pokop v krsti.

Predlagam uzakonjenje nove tehnologije in sicer Biokremiranje - več si preberemo tukaj: www.preventivarevija.si/bio-dom/955-okolju-prijazni-zeleni-pokop
Na kratko gre za vodno kremiranje oziroma za alkalno hidrolizo. Podobno kot tradicionalno kremiranje, kremiranje z vodo zmanjšuje ostanke človeških kosti. Namesto uporabe plamenov in izgorevanja telesa alkalna hidroliza uporablja raztopino vode in kalijevega hidroksida ter toploto in tlak, zaradi česar se telo v bistvu raztopi. Na koncu ostanejo le še delci kosti in rjavkasta tekočina. Kosti so nato zdrobljene tako, kot pri klasičnem kremiranju. Tekočina se odlije v odtok.
Ta proces je okolju prijaznejši saj se porabi le osmina energije v primerjavi s klasičnim kremiranjem. Prav tako se lahko reciklirajo srčni spodbujevalniki ter implatati, protetika (v zraku ni strupenih hlapov zaradi izgorevanja).
Zakon bi moral podpirati to tehnologijo ter ji utreti pot v Slovenijo.