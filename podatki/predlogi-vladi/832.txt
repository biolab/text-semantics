Vladi predlagam, da na podlagi 3. člena Ustave RS sprejme Zakon o delnici države, na osnovi katerega bo lahko izvedla vse potrebne reforme, ki bodo dvignile dobiček gospodarstva do te višine, da bo lahko država tekoče servisirala vse obveznosti do upnikov in se s tem izognila grškemu scenariju ali bankrotu brez socialnih pretresov.
Za vse enaka mesečna dividenda iz davka na dobiček bo namreč vsem državljanom kompenzirala dvig stroškov socialnega minimuma, ki bodo nastali z dvigom DDV na maksimalno stopnjo, brez česar se proračunske bilance več ne da uravnotežiti na ničelno stopnjo deficita.
Izhodišča za oblikovanje Zakona o delnici države (dodatne utemeljitve najdete z vpisom "delnica države" v spletne brskalnike ali v knjigi Zdrava Sol))
- Demokratična država je družba, katere kapital je v enaki, skupni in neprenosljivi družbeni lasti vseh njenih enakopravnih državljank in državljanov.
- Delnica države je dokument, ki zagotavlja lastniku stalno upravljalsko pravico in stalno mesečno dividendo.
- Lastnik delnice države je vsak njen državljan.
- Delnica države nima nominalne vrednosti.
- Delnica države ni prenosljiva.
- Vir in mera dividende je davek od dobička vseh podjetij v državi v celoti. 
- Stopnjo davka na dobiček določa Banka države.
- Davek na dobiček se zbira na računu Banke države.
- Dividende na delnico države izplačuje Banka države.