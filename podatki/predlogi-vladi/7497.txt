Od Vlade zahtevam, da takoj preneha zavajati ljudi tako, da višanje upokojitvene starosti / nižanje pokojnin utemeljuje s staranjem prebivalstva kot naravnim procesom. Resnica je povsem drugačna. V Sloveniji je 30.000 rojstev letno, v lanskem letu pa je državo zapustilo več kot 10.000 ljudi, seveda v veliki večini mladih, ki so se izšolali na račun države, prispevke za pokojnine pa bodo vplačevali v drugih državah. Torej je efektivna rodnost kar 1/3 nižjo od dejanske (naravne)! Staranje prebivalstva torej ni naravni, ampak umetni pojav, ki ga je povzročila politika (Vlada). Če bi šlo za naravni pojav, potem bi imeli enake probleme tudi v Nemčiji, kjer pa so pokojnine zaradi ugodnih demografskih kazalcev celo zvišali. Vlada naj zato neha zavajati ljudi in prevzame odgovornost za nastale razmere in ukrepa ali pa odstopi, če tega ni sposobna.  Predvsem pa naj neha zavajati ljudi in vsaj pove pravo resnico. 