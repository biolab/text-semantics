Trenutno stanje, da so samo nekateri invalidi oproščeni plačila RTV naročnine, je zelo diskriminatorno in temelji na zelo dvomljivih pravnih podlagah. Pogoj je telesna okvara. Kaj pa duševna okvara - a to pa mirno prezremo - diskriminiramo? Razne motnje v duševnem razvoju, Downov sindrom, avtizem, duševne bolezni ... Tudi to je invalidnost! Invalidnost, ki v sodobni družbi pobira vse večji davek. Invalidnost, ki je pogosto očem poplnoma skrita, neprepoznana. Invalidnost, ki osebe potiska na socialni rob in pogosto tudi preko roba. Preko roba življenja!
Predlagamo vladi, da prepreči to diskriminacijo med invalidi in uveljavi oprostitev plačila RTV naročnine za vse invalide pod enakimi pogoji.