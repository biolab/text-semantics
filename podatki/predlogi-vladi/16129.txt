Vsakič, ko gledam poročila in omenjajo nove davke na nepremičnine in ostale stvari, me to konkretno pogreje. A je kdo v tej državi zadnjih 30 let sploh razmišljal z glavo? Ne vem, kako na to gledate drugi, ampak spet se dela na tem, da bo državljan imel manj, država pa bo še naprej brezglavo zapravljala.
Se je kdo sploh vprašal, kaj pomeni dodaten davek na nepremičnine? Tisti v najemu bodo dobili višje najemnine, lastnik večih nepremičnin pa bo na istem. Bogati bodo še bogatejši, revnejši še revnejši.
Pa to več ni res. Do zdravnika ne moreš več v normalnem času (razen za plačilo), sodišča, upravne enote in občine imajo nerazumne dolge dobe reševanja (seveda nihče ne odgovarja za nič), vsak, ki dvigne glas, dobi višjo plačo. Z denarjem vseh bodo gradili stanovanja. Gospodarstvo pa kaj? Naj ustvarja več, da bo plačalo več davkov, delavce so dodatno obdavčili, da jim ostane manj. Javni sektor pa še naprej veselo po svoje razmetava z denarjem.
Vladi predlagam, da naj naredi najprej red pri sebi, torej, predlagam rebalans in temeljito reorganizacijo javnega sektorja, kamor se steka denar iz gospodarstva. Denarja je dovolj za vse, samo racionalno ga je potrebno porabljati. Ko bo poslovanje javnih ustanov ustrezno, gospodarno in s sankcijami zoper prekšrke in zamude (predlog v drugi temi), pa naj razmišlja o dvigu davkov ostalim državljanom.
Pa naj že končno enkrat ustvari okolje, kjer socialnih rešitev ne bo potrebnih, ampak bo človek z delom zaslužil dovolj, da bo lahko ustvarjal in predvsem dostojno živel. Zdaj pa se krpa že stokrat predrta zračnica. Riba smrdi pri glavi. Vedno je in vedno bo.