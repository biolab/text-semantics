Ugotoviti bi bilo treba pravi izvor težav javnega sektorja, zato tudi  urediti poslovanje posrednih proračunskih uporabnikov in zagotoviti  ustrezno preglednost (s spremembo zakonov, ki urejata javne finance in  stvarno premoženje države in občin!).
Jasno bi bilo treba pokazati na razliko med t.i. upravnim delov in  storitvenim delom javnega sektorja, ker se problemi in prave  javnofinančne težave nabirajo v slednjem. Brez upravnega dela država in  občine ne morejo funkcionirati, v ostalem pa se je nabralo preveč  balasta, nepotrebnega dela in ljudi ter seveda stroškov, tako za  poslovanje teh večinoma javnih zavodov, javnih agencij in javnih skladov  ter tudi za javna podjetja (podjetja v javni lasti oz. s pretežnim  vplivom). Zniževanje plač najbolj hromi javno upravo, ker je najbolj  regulirana, omejena in na očeh, medtem ko si v drugem delu javnega  sektorja še vedno (preveč) privoščijo. Problem je predvsem v  nezavedanju, da posredni proračunski uporabniki ne bi smeli poslovati  "svobodneje" kot javna uprava, ter v (ne)aktivnem nadzoru s strani  različnih državnih organov.
Poslovanje posrednih proračunskih uporabnikov povzroča posebna  tveganja predvsem za nedovoljene državne pomoči, neučinkovito izvajanje  javnih služb ter nesmotrno poslovanje in negospodarno ravnanje s  stvarnim premoženjem države, poleg tega pa obstoječa ureditev negativno  vpliva tudi na kronično nekonkurenčnost slovenskega (malega)  gospodarstva.
Dalo bi se še naštevati in razpravljati... Menim pa, da bo predlog  sprožil ustrezen razmislek in da bomo začeli glasneje govoriti o  pravih/realnih/strukturnih problemih javnih financ, da ne bi z  nepremišljenimi ukrepi ustvarjali (nezavedno) dodatno škodo in krivice.
Lep pozdrav!