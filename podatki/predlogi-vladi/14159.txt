Ker je bil predlog "Davčna olajšava za cepljene" (https://predlagam.vladi.si/predlog/14150) zavrnjen zaradi podobnosti predloga "nižji davki za necepljene" (https://predlagam.vladi.si/predlog/13572), čeprav gre za diametralno nasproten predlog, posredujem dopolnjen predlog v spremenjeni obliki.
Dejstvo namreč ostaja, da cepljeni bistveno manj obremenjujejo finančne in kadrovske zmogljivosti zdravstvenega sistema, tudi v primeru obolenja. Ne-cepljeni pa s svojim dejanjem povzročajo tako višje skupne stroške zdravstve oskrbe kot tudi zaradi dodatne kadrovske obremenitve sistema onemogočajo ustrezno in pravočasno zdravljenje tudi na drugih področjih zdravstvene oskrbe, od koder so zdravstveni delavci prerazporejeni na covid oddelke, ter drugih vzročno povezanih ukrepov.
Če po razlagi predloga 13572 "Ministrstvo za finance meni, da za različno davčno obravnavo necepljenih od cepljenih ne obstaja razumen in stvaren razlog, ki izhaja iz narave stvari. S predlagano ureditvijo bi lahko bilo kršeno ustavno načelo enakosti pred zakonom (14. člen Ustave Republike), ker bi davčne zavezance, ki niso cepljeni proti covidu-19, ugodneje obravnavala od davčnih zavezancev, ki so cepljeni, saj se njihov dejanski položaj, ki se upošteva pri obdavčitvi, bistveno ne razlikuje od položaja cepljenih." nagrajevanje ni možno na davčni osnovi, predlagam nagrajevanje v obliki nekoliko nižjega odstotka pri odmeri prispevkov za zdravstveno varnost.
Če tudi to ni mogoče predlagam razmislek o načinu, ki to bi omogočal, če tak način še ne obstaja, pa nam nič ne preprečuje, da ga ustvarimo (razen seveda volje zakonodajalcev). Pri tem ne predlagam konkretne vrednosti, ampak oceno na podlagi realno povzročenih stroškov obolenja pri ne-cepljenosti.