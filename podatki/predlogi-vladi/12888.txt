 
 
Na izobraževalno-svetovalnem centru Šolska svetovalnica smo pripravili predlog dopolnitev Zakona o organizaciji in financiranju vzgoje in izobraževanja (ZOFVI), ki bi zakonsko omogočala ustanovitev Združenja (Zbornice strokovnih delavcev v vzgoji in izobraževanju.
Predlog zakonske dopolnitve Zakona o organizaciji in financiranju vzgoje in izobraževanja vsebuje predlog statusne oblike, predlog namena delovanja, predlog javnih pooblastil, ki bi jih Združenje (Zbornica) pridobila z ustanovitvijo, druge naloge, ki bi jih Združenje (zbornica) lahko opravljala ter predlog načina financiranja in sprejemanja Statuta Združenja (Zbornice).
Predlogi dopolnitev Zakona o organizaciji in financiranju vzgoje in izobraževanja (ZOFVI)
xx. člen
Združenje (Zbornica) strokovnih delavcev v vzgoji in izobraževanju je pravna oseba. Članstvo v Združenju (Zbornici) je prostovoljno.
xx. člen
Združenje (Zbornica) strokovnih delavcev v vzgoji in izobraževanju skrbi za povezanost, razvoj in kakovost vzgojno-izobraževalne dejavnosti od vrtcev do višjih šol.
 
Združenje (Zbornica) strokovnih delavcev v vzgoji in izobraževanju kot javna pooblastila opravlja naslednje naloge:
- sodeluje pri oblikovanju pogojev, načinov in postopkov strokovnega izobraževanja in usposabljanja ter postopkov vezanih na napredovanje v nazive, za strokovne delavce načrtuje in organizira stalno strokovno izobraževanje in usposabljanje,
- sodeluje pri izvajanju strokovnih izpitov, skladno s 102. členom tega Zakona,
<o:p></o:p>
- sodeluje pri oblikovanju vsebin in poteka pripravništva, sestavin programa, mentorstva in načina spremljanja in ocenjevanja pripravništva ter izvaja zunanjo evalvacijo pripravništva v skladu s 110. členom ZOFVI
- sodeluje pri oblikovanju vsebin, pogojev in načinov opravljanja strokovnega izpita ter organizira in izvaja preverjanje znanja za pridobitev strokovnega izpita na področju vzgoje in izobraževanja,
- sodeluje pri oblikovanju normativnih rešitev na področju vzgoje in izobraževanja,
- načrtuje in organizira supervizijo strokovnega dela za strokovne delavce,
- oblikuje sistem prenosa dobrih praks in medsebojnega sodelovanja med strokovnimi delavci vzgojno-izobraževalnih zavodov,
- mediacijsko rešuje pritožbe staršev in drugih deležnikov,
 
Združenje (Zbornica strokovnih delavcev v vzgoji in izobraževanju opravlja tudi druge naloge, zlasti pa:
- sprejme Kodeks etike delavcev na področju vzgoje in izobraževanja, promovira ter izvaja zunanjo evalvacijo izvajanja Kodeksa in ukrepa ob njegovem kršenju,
 
 
- spremlja in izvaja projekte supervizije dela strokovnih delavcev,
- izvaja usposabljanje strokovnih delavcev
 
 
- sodeluje pri pripravi zakonskih predpisov in pri pripravi strokovnih podlag za posodabljanje učnih načrtov in predmetnika,
- predlaga člane za Strokovni svet Republike Slovenije za splošno izobraževanje, skladno z dopolnitvijo 24. člena ZOFVI,
 
 
- skrbi za skladen razvoj dejavnosti strokovnih delavcev v vzgoji in izobraževanju z usklajevanjem in usmerjanjem njihovega izpopolnjevanja glede na razvoj stroke,
 
<o:p></o:p>
- vključuje se v mednarodne in svetovne organizacije s podobno ali sorodno dejavnostjo, nameni in cilji,
- spodbuja strokovno in znanstveno-raziskovalno delo v pedagoški stroki,
- skrbi za promocijo stroke in poklica.
 
xx. člen
Delo Združenja (Zbornice) se financira iz:
- prispevka članov,
- daril,
- drugih virov,
- iz republiškega proračuna za naloge, ki se opravljajo kot javno pooblastilo   
xx. člen
Združenje (Zbornica) sprejme statut, s katerim določi svojo organizacijo, organe in njihove pristojnosti.
Pri sestavi organov Združenja (Zbornice) je treba upoštevati zastopanost delavcev v javnih zavodih ter drugih vzgojno-izobraževalnih zavodih
K statutu Združenja (Zbornice), da soglasje Vlada Republike Slovenije, v delu, ki se nanaša na javna pooblastila.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 