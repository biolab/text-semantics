Slovenija (in sosednje države) UVAŽA vsa fosilna goriva za transport, ogrevanje in celo za proizvodnjo električne energije (Indonezijski premog za TEŠ). URE in OVE lahko pripomoreta k zmanjšanju porabe, ne moreta pa nadomestiti fosilnih goriv za transport in ogrevanje pozimi.
Za učinkovito razogljičenje vladi predlagam, da podpre gradnjo dveh jedrskih elektrarn, ki bi jih sofinancirali s tujim kapitalom in kasneje delež elektrike prodajamo v tujino (predvsem v Italijo).
V Sloveniji na ta način naredimo nov gospodarski zagon, po izgradnji pa vzpostavimo visokotehnološko okolje z zanesljivo električno energijo za naslednjih 60 let. Tak zagon omogoča nadaljnji razvoj industrije, ki bo iz proizvodnje osnovnih surovin (Aluminij), ustvarjal tudi končne izdelke in s tem višjo dodano vrednost. Podobno so v preteklosti naredili Francozi in Južna Koreja (ki ima danes vrhunska podjetja kot so Samsung, Hyundai in LG).
Vsi bomo enkrat stari in takrat bomo hvaležni, da smo v preteklosti odločili za stabilno proizvodnji elektrike, ki nam bo ogrevala domove, napajala avtomobile, industrijo in poganjala družbo brez uvoza fosilnih goriv.
 