Pozdravljeni
Predlagam, da so vsi javni razpisi JAVNI. Več kot polovica javnih razpisov je razpisanih kot zaprti razpis, kar pomeni, da so na ogled le na enem mestu v pokrajini (le v eni stavbi in v času uradnih ur). Tako se ljudje iz odročnih krajev ne morejo prijaviti na razpis, saj je za njih nesmiselno se vsak teden voziti dolge razdalje, da vidijo razpise. Tako prosta delovna mesta zasedejo ljudje brez ustrezne izobrazbe, brez razpisanih pogojev, ljudje z izobrazbo pa ostanejo praznih rok.  
Vem, da so zaprti razpisi zaprti, ker ima ustanova že izbranega kandidata. Vem pa tudi, da so ti izbrani kandidati največkrat tudi ljudje, ki po zakonu ne izpolnjujejo vseh zahtev, ki so za prosto delovno mesto potrebne.
Sprašujem se, ali sploh potrebujemo zavod za zaposlovanje, če se tam ne dobi ustreznih informacij o prostih delovnih mestih. Na zavodu se ponujajo delovna mesta le iz javno objavljenih razpisov.
 