Vladi Republike Slovenije ter drugim državnim organom predlagam dosledno izvajanje 308. člena KZ-1. V Slovenijo preko zelene meje ali preko uradnih mejnih prehodov vstopajo migranti, ki nimajo ustreznih dokumentov za prestop meje (vizum, potni list), pogosto celo skrivoma v zabojnikih tovornjakov s turškimi registrskimi oznakami. Vsak od teh migrantov nato v Sloveniji zaprosili za azil, čeprav je na nezakonit način prekoračil državno mejo Republike Slovenije. Pri tem policisti zoper kršitelje (migrante ter morebitne nijihove prevoznike) že takoj ob prijetju teh oseb ne ukrepajo na podlagi 308. člena KZ-1 in jim celo omogočijo nezakonit vstop na ozemlje Republike Slovenije ali nezakonito prebivanje na njem, kar je obenem tudi kršitev 308. člena KZ-1.
Predlagam torej, da se zoper vse osebe (migrante, policiste ter druge), ki naredijo kaznivo dejanje po 308. členu KZ-1 dosledno ukrepa. Nobeden od teh kršiteljev ne sme biti nekaznovan in s tem nad zakonom. Ob tem pa kršiteljem zakona tudi ne sme biti odobren azil.
 
Kazenski zakonik (KZ-1) Prepovedano prehajanje meje ali ozemlja države 308. člen (1) Kdor nasilno prekorači državno mejo Republike Slovenije ali oborožen nezakonito vstopi na njeno ozemlje, se kaznuje z zaporom od treh mesecev do treh let ali z denarno kaznijo. (2) Enako se kaznuje tujec, ki nima dovoljenja za prebivanje v Republiki Sloveniji, če se na način iz prejšnjega odstavka zadržuje na njenem ozemlju ali se upre zakoniti odstranitvi z njega. (3) Kdor se ukvarja s tem, da tujce, ki nimajo dovoljenja za vstop v Republiko Slovenijo ali prebivanje v njej, nezakonito spravlja na njeno ozemlje, jih po njem prevaža ali jim pomaga pri skrivanju ali kdor dva ali več takih tujcev za plačilo nezakonito spravi čez mejo ali ozemlje države, se kaznuje z zaporom do petih let in denarno kaznijo. (4) S kaznijo iz prejšnjega odstavka se kaznuje uradna oseba, ki omogoči tujcu nezakonit vstop na ozemlje Republike Slovenije ali nezakonito prebivanje na njem. (5) Kdor pridobiva ali zbira ljudi za nezakonito preseljevanje, jim preskrbuje ponarejene dokumente ali prevoz ali kako drugače organizira nezakonito preseljevanje ali organizira preseljevanje s preslepitvijo pristojnih organov glede pravega namena vstopa na ozemlje Republike Slovenije, se kaznuje z zaporom do petih let in denarno kaznijo. (6) Če storilec z dejanji iz tretjega, četrtega ali petega odstavka tega člena sebi ali komu drugemu pridobi nesorazmerno premoženjsko korist ali priskrbi brezpravno delovno silo ali povzroči nevarnost za življenje ali zdravje ljudi ali taka dejanja stori kot član hudodelske združbe, se kaznuje z zaporom od enega do osmih let in denarno kaznijo. (7) Prejšnji odstavki se uporabljajo tudi za kazniva dejanja, storjena v tujini, če je država, v kateri so bila storjena, enako kot Republika Slovenija sprejela skupno mednarodnopravno obveznost preprečevati taka kazniva dejanja, ne glede na to, kje so storjena, ter je dejanja v svojem zakonu ustrezno enako določila kot kazniva dejanja. Če je bilo kaznivo dejanje storjeno na območju Evropske unije, se državljani njenih članic pri uporabi drugega, tretjega, četrtega in petega odstavka tega člena ne štejejo za tujce.