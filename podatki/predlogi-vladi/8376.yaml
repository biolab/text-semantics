Text file: 8376.txt
author: NE_molznakrava
downvotes: 8
end consideration date: 2017-07-04
id: '8376'
number comments: 4
number views: 3815
proposal type: Odziv pristojnega organa
response: "Odziv Ministrstva za finance\nZ Zakonom o uravnote\u017Eenju javnih financ\
  \ (ZUJF), ki je bil sprejet maja 2012, so se za zagotovitev vzdr\u017Enih javnih\
  \ financ in za zmanj\u0161anje izdatkov prora\u010Dunov spremenile in dopolnile\
  \ dolo\u010Dbe 39 zakonov, ki so pomenile za\u010Dasne ali trajne ukrepe. Z zakonom\
  \ so se dolo\u010Dili trajni ukrepi na podro\u010Dju \u0161tudentskega dela, davka\
  \ na dobi\u010Dek zaradi spremembe namembnosti zemlji\u0161\u010D in subvencioniranja\
  \ cene malice ter za\u010Dasni ukrepi na podro\u010Dju sofinanciranja investicij\
  \ ob\u010Din, pokojninskega in invalidskega zavarovanja, uveljavljanja pravic iz\
  \ javnih sredstev, star\u0161evskega varstva in dru\u017Einskih prejemkov, javnega\
  \ jamstvenega in pre\u017Eivninskega sklada Republike Slovenije, socialno varstvenih\
  \ prejemkov, usklajevanja transferjev posameznikom in gospodinjstvom v Republiki\
  \ Sloveniji, pla\u010D, povra\u010Dil stro\u0161kov in nekaterih drugih prejemkov\
  \ zaposlenih ter za omejevanje stro\u0161kov v javnem sektorju, obdav\u010Ditve\
  \ nepremi\u010Dnega premo\u017Eenja ve\u010Dje vrednosti, \u0161tipendiranja, davka\
  \ na dodano vrednosti in dohodnine. Zakon je v ve\u010Dji meri imel vpliv na  prihodke\
  \ in odhodke dr\u017Eavnega prora\u010Duna, medtem ko je del ukrepov imel u\u010D\
  inek tudi na \u0161ir\u0161i javni sektor oziroma ostale blagajne javnega financiranja\
  \ (predvsem ukrepi s podro\u010Dja stro\u0161kov dela tako na odhodkovno kot na\
  \ prihodkovno stran ZPIZ-a in ZZZS-ja).\nV letih po sprejetju ZUJF-a je bilo skozi\
  \ intervencijske zakone ter spremembe zakonov in dogovore s socialnimi partnerji\
  \ sprejetih \u0161e ve\u010D ukrepov z namenom omejevanja rasti odhodkov, nekateri\
  \ od njih so postali del sistemskih zakonov in so trajne narave. Nekateri ukrepi\
  \ iz ZUJF-a pa so bili naknadno spremenjeni z zakoni, dogovori ter sodnimi odlo\u010D\
  bami, kar velja zlasti za ukrepe z vplivom na stro\u0161ke dela, socialno varstvo\
  \ in dru\u017Einsko politiko ter pokojnine. Prav tako so bili po sprejetju ZUJF-a\
  \ nekateri ukrepi spremenjeni s podro\u010Dno sistemsko zakonodajo, nekateri pa\
  \ se iztekli in tako vrnili na ureditev pred  ZUJF.\nVlada RS je na ta na\u010D\
  in tako \u017Ee uredila ve\u010Dji del podro\u010Dij, ki jih je urejal ZUJF, deloma\
  \ bo do ureditve posameznih ukrepov pri\u0161lo tudi skladno z na\u010Drtovanim\
  \ v pora\u010Dunu za leto 2018.  Nekatera  podro\u010Dja se urejajo s z prenehanjem\
  \ omejitev, druga se urejajo v sistemski zakonodaji. Vsekakor pa Vlada RS pri vsaki\
  \ tak\u0161ni odlo\u010Ditvi skrbno pretehta u\u010Dinke posameznih ukrepov tako\
  \ z vidika javnih financ, kot tudi z vidika posameznika ali skupine prebivalstva,\
  \ ki jih ukrep zadeva. Prav tako je potrebna presoja smiselnosti dolo\u010Denega\
  \ ukrepa glede na spremenjene gospodarske in makroekonomske okoli\u0161\u010Dine\
  \ v primerjavi z letom 2012. Sprostitev vseh  ukrepov, brez tak\u0161ne kriti\u010D\
  ne presoje bi bila neutemeljena in bi neposredno vplivala na poslab\u0161anje stanja\
  \ v javnih financah ali pa prikraj\u0161ala morebitne pozitivne u\u010Dinke, \u010D\
  e bi ta sredstva lahko uporabili v druge namene.\nPri tem naj opozorimo, da je \
  \ Republika Slovenija na podlagi ustavne dolo\u010Dbe in Zakona o fiskalnem pravilu\
  \ zavezana k postopnemu strukturnemu uravnote\u017Eenju javnih financ in vodenju\
  \ tak\u0161ne javnofinan\u010Dne politike, ki bo omogo\u010Dala dolgoro\u010Dno\
  \ vzdr\u017Enost tudi v lu\u010Di zni\u017Eevanja dolga in potreb  po dodatnem financiranju\
  \ zaradi demografskih trendov oziroma staranja prebivalstva.  \n "
response date: 2017-07-28
response due date: null
sent date: 2017-06-13
title: "sprostitev vseh var\u010Devalnih ukrepov po ZUJF"
upvotes: 21
url: https://predlagam.vladi.si/predlog/8376
