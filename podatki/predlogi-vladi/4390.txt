 Obrazložitev: Živim v komunalno urejeni soseski, kjer so ljudje pokupili komunalno urejene parcele (rekorder, jih ima v lasti 8) v šekulativne namene. Na teh komunalno urejenih parcelah se razrašča ambrozija, plevel in samoraslo drevje, ki sili v obstoječe urejene parcele in kazi podobo celotnega naselja. Ker v skoraj 10 letih, torej še v času debelih krav, niso investirali v gradnjo je očitno, da je šlo za parkiranje denarja in špekulacije. Glede na to, da ima povprečna familija v sloveniji 1,18 otroka, bi bilo lastništvo prvih dveh zazidljivih parcel oproščeno, za tretjo in vsako naslednjo pa predlagam visoko obdavčitev. Še to, navedene komunalno urejene parcele so po Gurs-u ocenjene na cca.10 x manjšo vrednost, kakor je njihova realna vrednost na trgu, ovrednotene so kot navadna zemljišča, kar pomeni, da je občina že tako prikrajšana pri vsakoletnemu nadomestilu za uporabo stavbnega zemljišča.