V večini primerov je cena nakupa novega, okolju prijaznega vozila, še vedno previsoka za povprečno osebo, subvencija ekosklada pa v veliko primerih niti davkov ne pokrije. Menim, da je za prehod na prijazna vozila ključnega pomena davčna olajšava.
Moj predlog pokriva ZAMENJAVO starega vozila za električno vozilo ali vozilo z zanemarljivo majhnimi izpusti. (pod 20g CO2/km) (Slovensko povprečje je v 2017 znašalo 117g CO2/km)
Zato torej predlagam:
1. Da se pri DMV (Davku na motorna vozila), zniža sedanja stopnja iz 0.5% na 0% za vse nakupe električnih vozil, ki neposredno nimajo izpustov.
2. Da se stopnja DDV za nakup novega, okolju prijaznega vozila, zniža iz 22% na 16%, vendar samo v primeru, da gre za ZAMENJAVO avtomobila (torej, bi fizična oseba morala dosedanji avto prodati ali uničiti v roku 1 leta od nakupa novega, okolju prijaznega).
Predlog davčne olajšave se mi zdi smiseln, saj bi pripomogel k hitrejšemu prehodu na električna in okolju prijazna vozila, ki so zaenkrat precej draga. Ekosklad je samo del zgodbe. Stopnja DDV 22% pa je nekoliko zastarela, saj imajo, po večini ostalih EU držav, nižjo.
Cenil bom vsako podano mnenje glede predloga.
Lep pozdrav