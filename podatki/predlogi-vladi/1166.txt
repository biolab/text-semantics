 Predlagam popolno prepoved oglaševanja alkoholnih pijač in sprejetje trošarin na alkoholne pijače v višini cene pijače.
Pojasnilo:
- mediji nas dnevno bomardirajo s škodljivimi lastnostmi uživanja alkohola;
- ministrstvo za zdravstvo troši davkoplačevalski denar za preventivne akcije proti alkoholu;
- alkohol je - po policijski statistiki - velikokrat neposredni povzročitelj prometnih nesreč;
- kazni za vinjene voznike so nastavljene z namenom polnjenja proračuna.
Vsako oglaševanje alkoholnih pijač je torej glede na tretjo alinejo napeljevanje k poškodbam in v skrajnem primeru smrti. Hkrati je glede na četrto alinejo navajanje ljudi k slabšem finančnem stanju, saj je cena kazni ali ponovnega opravljanja vozniškega izpita visoka.
Skrajno neumno je, da se v medijih pojavlja oglas za alkoholne pijače, skupaj z njim pa obvestila preventivnih akcij proti uživanju pijač, ki jih plačujemo davkoplačevalci.
 