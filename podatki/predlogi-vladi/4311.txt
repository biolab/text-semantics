 Spoštovani,
K vam se obračam kot zaskrbljen državljan, ki mu ni vseeno za državo in želim podati svoje predloge za kakovostnejše življenje državljanov. Zavedam se, da se maoramo vsi potruditi za skupno dobrobit.
1. Prestrukturiranje zavoda za (ne)zaposlovanje: ta zavod je sedaj postal neko pribežališče za vse ljudi, ki dobesedno nočejo biti zaposleni. Majhen delež mase ljudi, ki je tukaj prisotna in seveda prejema nadomestilo, upravičeno išče zaposlitev in imajo željo si izboriti kariero, večina je pa enostavno prelenih. Poleg tega, da imajo naštudirane vse finte, kako prepričati izpraševalca, da napiše (neustrezen) na napotni list ("kmalu načrtujem otroka", "ne morem prilagoditi se na urnik dela, moram biti prost do 13h", "za minimalno plačo ne bom delal, sem raje na zavodu", "tukaj sem samo formalno, saj vem da ne ustrezam opisu", "trenuten poklic je prehoden, načrtujem nadaljne izobraževanje"...). Tovrstnih primerov je okrog 80%. Ostalih 20% predstavljajo posamezniki, ki na praktičnem preizkusu resnično ne zadostijo potrebam, včasih se pa k sreči najde še kakšen primeren kandidat ;)
Predlagam, da ukinete nadomestilo za brezposelnost, saj s tem nič ne prispevate h gospodarstvu, podpirate lenobo in ljudi potiskate v cono udobja. Za ljudi, ki so dlje na zavodu, pa si želijo priti do denarja, priskrbite priložnostna nekvalificirana dela: pometanje parkov, urejanje..., dokler se jim ne ponudi priložnost za delo. Tako bi delovali stimulativno na iskalce zaposlitve in bi pospešili konkurenčnost delavcev.
2. Poskrbite za večji pretok delavcev: prosim, olajšajte postopek zaposlitve in postopek odpovedi. Dajte delodajalcu možnost, da ob času povečanega dela zaposli več ljudi in ko dela zmanjka, se ljudi odpusti. Tako bo manj neplačanih davkov, prispevkov, plač in večji pretok delavcev. 
3. Opustite plačilo potnih stroškov: v nobeni državi se ne plačujejo, samo pri nas. Pa itak so nerealni kilometri, delavec je prijavljen na čim bolj oddaljenem naslovu (starših), živi pa v stanovanju preko ceste). Žalostno...
4. PREPREČITE DELO NA ČRNO! To pomeni, da naj postane ustavni / kazenski prekršek in se naj smatra delo na črno kot kraja/utaja državi in za to naj bodo pristojni uradniki, ki bodo imeli neomejen dostop do privatne lastnine, na kateri se to vrši. Tako povečamo konkurenčnost podjetij in posledično povečamo prilive v državno blagajno zaradi povečanega obsega dela legalno prijavljenih obrtnikov/podjetnikov.
Za zaključek: poskrbite za ljudi, ki poskrbijo za dotok denarja v državo in ustvarjanje blaginje: podjetja, saj brez njihovih dajatev javne službe ne obstajajo! Pa brez kakšnih stimulacij za prvo zaposlitev in podobno, ker niso efektivni!