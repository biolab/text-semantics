Predlagam popravek prometnega zakon oziroma ustreznega (pod)zakonskega akta, da se morajo graditi izključno standardizirana - tipizirana krožišča. Kaki trije, največ štirje tipi pač glede na velikost. V nekem razumnem času pa naj se popravijo tudi že zgrajena.
Zdaj vsak vaški posebneš/župan/cestni projektant gradi neke svoje izmišljotine; šoferji pa naj v trenutku, ko pripeljejo do tja, razrešijo rebus polnih in prekinjenih črt, robnikov sredi cestišča, smerokazov, števila pasov na uvozih - izvozih ... Še posebno starejši vozniki, ki tega niso "nadriblali" v avtošoli, imajo težave. Da ne omenjam tujcev naprimer v slavnem tomačevskem krožišču (s 4 semaforji "za večjo pretočnost", bravo, bravo projektanti!) - rad bi peljal v Postojno, na smerokazu pa piše Koper - kam naj se razporedi?? Da se ne bo peljal do Domžal...
Če smo že pri tem, tudi kaos ležečih policajev je treba urediti; enako - standardizirati. Ter poskrbeti, da so vedno dobro vidni - označeni. Zdaj posebno ponoči marsikatero podvozje nabije do konca, ker na oviri že zdavnaj ni nobene barve več, morebitni znak pa prerašča vejevje...