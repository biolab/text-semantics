Trenutno stanje na področju prikaza razčlenitve plač je pestro kot, da gre za komercialno ponudbo zavito v nešteto prodajnih trikov in pristopov, zato predlagam, da se uvedejo enotne plačne liste.
Ker slika pove več kot tisoč besed predlagam, da se list opremi z grafičnim prikazom - "torto" oz. se jo izdela na podlagi strokovne analize z naročilom izdelati čimbolj "trotel-ziher" izdelek.
Razlog za ta predlog je ugotovitev, da ljudje z višjo izobrazbo večkrat uspešno reklamirajo plačo, tisti z nižjimi dohodki, pa se v to spuščajo redkeje, saj jim je nerodno priznati, da ničesar ali zelo malo razumejo. Posledica je, da ravno tisti, socialno najbolj ogroženi ne dobijo tudi tistega minimuma, ki jim pripada. Enotne plačne liste bi to vsaj delno preprečile.
Poleg tega predlagam, da predstavniki RS to isto predlagajo v Evropskem parlamentu. Ni namreč logično, da poskušamo uvesti enotno dolžino kumaric in korenja, plačna lista kot eden najpomembnejših dokumentov pa ostaja stvar interpretacije posameznih delodajlcev.
In seveda, naj pridejo do konkretnega izraza tudi slavisti s tem, da se tujke na plačni listi zakonsko prepovejo.