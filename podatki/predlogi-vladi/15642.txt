Ministrstvo za notranje zadeve naj takoj prične s projekti za razvoj in obnovo policijskega vadbenega centra Gotenica.
Izobrazba in pripravljenost policistov in pravosodnih policistov je bistvena za ohranitev demokracije, za to, pa so potrebni primerni pogoji in vrhunski izobraževalni kadri.
Policija in državljani si zaslužimo sodobni vadbeni center:
- s primerno veliko moderno telovadnico,
- s primernim streliščem (za kratkocevno in dolgocevno orožje),
- z novo računalniško tehnologijo,
- z novimi taktičnimi vozili,
- s pogoji, ki bodo omogočali praktično izobraževanje na moderni vrhunski ravni (po zgledih iz tujine),
- z obveznimi osvežitvenimi predavanji s področja človekovih pravic in svoboščin (Strokovnjak za človekove pravice oz. predavatelj s pravne fakultete oz. iz vrst Varuha človekovih pravic), da bodo policaji lahko strokovnjaki tudi na tem področju in jih bodo lahko učinkoviteje varovali.
Nerazumno je pričakovati, da bomo imeli vrhunsko sodobno policijo brez tega, da bomo investirali v njihovo redno moderno izobraževanje.
Najprej je potrebno ustvariti pogoje, ki bodo omogočali, da se moderno znanje širi in da so pogoji za vstop novih kandidatov dobri.
Policajev in pravosodnih policistov primanjkuje, zato je prav, da se takoj pristopi k obnovi in vzpostavitvi kontinuiranega modernega razvoja VDC Gotenica.

old.delo.si/novice/slovenija/geslo-gotenice-vadi-vadi-in-se-enkrat-vad...