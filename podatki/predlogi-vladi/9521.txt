 Prepoved vožnje velja ob nedeljah in praznikih od 8-21 h.
Zaradi nedela naše policije so začeli vozniki tovornjakov prepoved sistematično kršiti. Na AC v okolici Ljubljane je v nedeljo ob 20h že polno tovornjakov, ki ubirajo pot proti Italiji in vanjo vstopajo ob 21h, ko se izteče prepoved vožnje. V nasprotju z našo, italijanska policija zbuja strahospoštovanje in šoferji še pomislijo ne, da bi kršili prepoved.
Vlado pozivam, da od policije zahteva, da opravi svoje delo. Vse kar je potrebno storiti je, da se na AC počivališča okrog 20h napoti po ena policijska patrulja, ki bo dosledno kaznovala vse kršitelje. Evidentno je, da ne gre za vozila, ki bi predstavljala izjeme v skladu s predpisi. Evidentno je tudi, da se število tovornih vozil iz tedna v teden povečuje, saj se tovornjakarji med seboj obveščajo in dobro vedo, kjer vlada red in kje anarhija. 
 
 