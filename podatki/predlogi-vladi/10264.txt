Preobremenjeni izvedenci otroške psihologije zavračajo izdelave mnenj (tudi nujne zadeve). Sodišča že vrsto let opozarjajo na težavo s pomanjkanjem izvedencev. 

 Sodišča že vrsto leto opozarjajo na hudo pomanjkanje sodnih izvedencev klinične psihologije odraslih ter otrok in mladostnikov, izvedencev psihiatrije in pedopsihiatrije. V Ljubljani samo ta mesec v sedmih zadevah dela ni želel prevzeti noben izvedenec. Ne le, da izdelajo izvedensko mnenje z zamudo, ampak ga sploh ne izdelajo. Sodišču vračajo sodne spise brez izdelanih mnenj, in to se zgodi dvakrat, trikrat ali štirikrat.

Izvedenci delajo več kot lahko, so preobremenjeni. Zato bi bilo treba njihovo število povečati. Sodniki sicer poskušajo odločitev sprejeti že na podlagi mnenja centra za socialno delo. Izvedenca postavijo redko. Lani so na primer prejeli nekaj več kot 1100 spornih zadev, izvedence so postavili v 168 zadevah. Samo letos so 91 zadev uspešno odstopili izvedencem. Po novem sodišča odločajo tudi o odvzemih otrok. To so nujne zadeve! Če je vložen predlog za izdajo začasne odredbe, sodišče odloča hitro, takrat ne pridobiva mnenja izvedenca, ampak se odloča na podlagi zadev v spisu. Seveda pa ima stranka možnost pritožbe. 

Za razrešitev problematike naj pristojno Ministrstvo za zdravje in Zdravniška zbornica Slovenije v sodelovanju z okrožnimi sodišči oz. njihovimi oddelki za družinsko sodstvo aktivno pristopita k izdelavi strategije za pridobivanje kadrov s področja področje psihologije družine, pa tudi za popolnoma novo področje socialno delo. Javni poziv k predložitvi vlog za imenovanje novih sodnih izvedencev – posebej za področje psihologije družine ni dovolj za rešitev nastale problematike.

V osnovi ločimo štiri različne vrste strokovnjakov, ki se ukvarjajo s človeško psiho: običajne in klinične psihologe, psihoterapevte in psihiatre. Žal tega področja v Sloveniji ne urejajo neka institucija, zakon, zbornica in podobno. Večina članov Združenja psihoterapevtov Slovenije (ZPS) deluje v zdravstvu, medtem ko večina (posrednih) članov Slovenske krovne zveze za psihoterapijo (SKZP) svoje storitve opravlja zunaj zdravstva.

Malo se še lahko poglobite v problematiko. V Mariboru sta za nujne primere na psihiatriji na voljo zgolj dva (2) izvedenca, oba upokojena, katera za enourno sodelovanje s sodiščem računata po 300 €, medtem, ko izvedensko mnenje po diktatu napiše ubogi sodni zapisnikar, ki v istem času »pokasira« za Milka čokoladico. Ostali strokovnjaki, ki se ukvarjajo s človeško psiho bodisi vodijo svojo kliniko in nimajo časa, ali pa jih preprosto ni, ker so sodni izvedenci in tolmači ceh zase, zraven pa spustijo le redko koga.