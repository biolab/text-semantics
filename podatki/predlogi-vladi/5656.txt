Imam boljši predlog od Virantovega, za začetek vsaj za uslužbence v večjih mestih: s ponudniki javnega prevoza, ki so itak v državni lasti, se država dogovori za občutno nižje cene mesečnih vozovnic, ki jih bo država kupila v velikih količinah za zaposlene v javnem sektorju. Le-ti bi dobili mesečne vozovnice, ne pa izplačila v gotovini. Država prihrani razliko med polno ceno, ki jo izplača sedaj in nižjo ceno, ki bi jo dogovorila ob masovnem nakupu.
S tem ubijete  2 muhi na 1 mah: nižji stroški in čistejši zrak (nižje emisije CO2, PM10...).
ob večji uporabi javnega prevoza bi bilo treba tudi investirati vanj, a to so ekološko vzdržne investicije, ki prispevajo k zdravi gospodarski rasti.
Projekt se postopoma lahko širi v primestna področja, regije in tudi v privatni sektor. S tem se znižajo stroški dela in poveča konkurenčnost.
Projekt se lahko nadgradi z dodatnim davkom na fosilna goriva v celi EU, ki se ga investira v projekte trajnostne mobilnosti, subvencije za nakup avtov na elektriko ter za pridobivanje elektrike iz obnovljivih virov. Kdor bi bil sposoben to speljati, bi bil res faca. To bi bila res korenita sprememba in resen odklon od zgolj varčevanja in reševanja neoliberalnega kapitalizma.