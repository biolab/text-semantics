Vse pokojninske reforme do sedaj so temeljile na predpostavki, da se bo življenjska doba tudi v prihodnje daljšala.  Žal nekateri podatki kažejo, da je ta predpostavka lahko napačna, saj se vse nižji standard in otežen dostop do zdravstvenih storitev odraža v slabšem zdravju in posledično krajši pričakovani življenjski dobi. Eden od kazalcev, ki je tudi uradno potrjen, je povečanje števila mrtvorojenih otrok. Vladi zato predlagam, da takoj preneha s krčenjem socialnih pravic na osnovi argumentov, ki ne držijo oz. obstaja vsaj velika verjetnost, da ne držijo. Število starostnikov je trenutno res izjemno veliko, a samo zato, ker gre za generacijo, ki ni poznala brezposelnosti in stresa in se je upokojevala spočita in na višku moči. Ta generacija zato ne more biti reprezentativen vzorec za razmere v prihodnosti. Vladi zato predlagam, da pri projekciji demografskih gibanj izloči predpostavko, da se bo življenjska doba še naprej daljšala. Prepričan sem sicer, da se vlada tega dobro zaveda, a v duhu neoliberalne politike je pač potrebno izkoristiti vse argumente (tudi neresnične), da se, na račun bogatenja elit, socialna država še naprej krči.  