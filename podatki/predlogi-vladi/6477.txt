Vladi predlagam, da posodobi predpise glede hrupa iz gostinskih lokalov med 22.00 in 6.00 uro  na območju stanovanjskih naselij.  Po lastnih izkušnjah ugotavljam, da je sedanja ureditev v  škodo zlasti stanovalcem, ki bivamo v bližnji in daljni okolici gostinskih lokalov. Problematika hrupa je prisotna povsod tam, kjer so različne hrupne dejavnosti vključene v stanovanjska območja in prihaja do konflikta interesov, saj si na eni strani prebivalci želijo miru in počitka, na drugi strani pa so tu moteče dejavnosti, ki stremijo za zaslužkom. Sedanja ureditev favorizira gostince, ki  ponoči služijo dobiček na račun neprespanih noči stanovalcev.    1.       Posodobiti  je potrebno 3. odstavek 4.čl. Zakona o gostinstvu in 3. odst. 4. člena Pravilnika o merilih za določitev obratovalnega časa gostinskih obratov in kmetij, na katerih se opravlja gostinske dejavnost, ki določata pogoje za obratovanje gostinca v nočnem času tako, da se doda določba :  " v primeru, da se gostinski lokal nahaja v stanovanjskem naselju, mora  gostinec v postopku pridobitve podaljšanega obratovalnega časa, organu, ki o tem odloča,  dokazati, da dejavnost med 22.00 in 6.00 ne bo moteča za okoliške stanovalce, predložiti mora uporabno dovoljenje za objekt, v katerem se bo izvajala dejavnost ter dokazila o izpolnjevanju pogojev iz 52. čl. Pravilnik o minimalnih tehničnih pogojih in o minimalnem obsegu storitev za opravljanje gostinske dejavnosti (ustrezna protihrupna zaščita v primeru nudenja mehanske ali žive glasbe) .  Stanovalci, ki v postopku trdijo, da bodo zaradi izdaje takšnega dovoljenja oškodovani, imajo status stranke v postopku. 2. Posodobiti  je potrebno Obligacijski zakonik v poglavju Posebni primeri odgovornosti tako, da se doda določba: " Za škodo, ki nastane zaradi povzročanja hrupa v nočnem času pri opravljanju dovoljene gostinske dejavnosti je dokazno breme, da hrup iz gostinske dejavnosti ni presegel dovoljenih ravni hrupa, na imetniku gostinske dejavnosti"             3.        Posodobiti je potrebno Uredbo o načinu uporabe zvočnih naprav, ki na shodih in prireditvah povzročajo hrup tako, da se doda določba"dovoljenje za čezmerno obremenitev okolja s hrupom med 22.00 in 6.00 uro lahko organizator pridobi na območju stanovanjskega naselja največ  dvakrat letno, večkrat pa le če dokaže, da hrup ne bo moteč za okoliške prebivalce.  Stanovalci, ki v postopku trdijo, da bodo zaradi izdaje dovoljenja oškodovani, imajo status stranke v postopku.  Organ, ki vodi postopek, mora o postopku obvestiti tiste prebivalce, ki so stalno ali začasno prijavljeni v objektih, ki mejijo na nepremičnino kjer naj bi bila prireditev oziroma vir hrupa.            4.            Posodobiti je potrebno Uredbo o mejnih vrednosti kazalcev hrupa v okolju tako, da se doda določba: "v primeru , da  na območju, na katerem  so varovani prostori, ni določena stopnja varstva pred hrupom, velja, da gre za območje II. stopnjo varstva pred hrupom".        