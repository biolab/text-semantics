Predlagam,
da država ustvari uradni portal za zbiranje podpisov za peticije in referendume, nekaj podobnega kot predlagam.vladi.si, kjer lahko državljani predlagajo peticije in zbirajo podpise.
En razlog je v temu, da pri zbiranju podpisov s strani raznih nevladnih organizacij številni ljudje tem ne zaupajo popolnoma, in s tem nočejo dajati svojih podatkov recimo na neki stojnici, v javnosti.
Drugi razlog je v temu, da se glasove običajno zbira pod okriljem organizacij*. To pomeni, da če za neko, sicer pomembno vprašanje, ni zanimanja s strani nevladnih organizacij, tudi podpisov nihče ne zbira.
*Vem, da lahko podpise zbira vsak, ampak v praksi se tega lotijo samo organizacije, saj je to za posameznika to prevelik zalogaj. Torej čeprav je na papirju to možno, se prosim ne sklicujte na to.
Z ustanovitvijo takega portala bi torej vlada omogočila večjo vključitev državljanov v odločanje o državi, olajšala zbiranje podpisov, zagotovila varnost osebnih podatkov in povečala udeležbo državljanov, in kar je tudi pomembno, omogočila posamezniku, da uspešno zbere podpise. 
Kot osebno indentifikacijo bi se, glede na zakonodajo, lahko uporabljalo tudi digitalna potrdila, ki se že sedaj na veliko uveljavljajo in pridobivajo na veljavi na številnih področjih na spletu, hkrati pa so dosegljiva vsakemu, na vsaki UE. S tem nebi bilo nobenega zadržka več glede avtentičnosti podpisnikov.
 
 
 
 
 
 