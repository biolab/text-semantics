Kot je znano se Slovenija (podobno kot druge države s socialistično preteklostjo) sooča s težavo neizvedene lustracije. Ker je nekje treba začeti, ocenjujem, da bi morda prva smotrna poteza bila prepovedana možnost, da nekdanji člani Komunistične partije Jugoslavije zasedajo politične funkcije v naši demokratični državi.
 
Gotovo ni pretirano trditi, da so v nekdanjem režimu posvojili nedemokratične ideje in da so takrat vzpostavili omrežja, ki jih še zdaj s pridom izkoriščajo (o tem je bilo že veliko napisanega). Nič nimam proti tem osebam kot takim, ampak menim, da preprosto ne morejo biti primerni za politične funkcije, saj s tem naš politični prostor nenehno okužujejo z idejami Marxizma, kar je v tem trenutku, v demokratični državi(!), nevarno in uničujoče.