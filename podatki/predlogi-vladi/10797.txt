Država je pred časom začela s spodbujanjem odpiranja s.p.-jev za državljane.
Danes se (tudi) veliko s.p.-jevcev sooča z neplačili oziroma njihovimi zamudami. Po statistiki samo vsak 100 delodajalec v Sloveniji plačuje na valuto.
V primeru s.p.-jevca si mora le-ta sam poiskati delo. Bolj kot ne po pravilu je le-to projektno. Ko opravi delo pa se začne čakanje na izplačilo. Države zamujanje ne zanima. Oglobi s.p.-jevca zaradi nerednega plačevanja prispevkov. Potemtakem je s.p.-jevec dvakrat na slabšem.
Predlagam, da se država "usede" na račun delodajalca v kolikor ne plačuje na valuto. Tako bi s.p.-jevec po opravljenem delu dobil redno plačilo in se izognil nerednemu plačevanju obveznosti, ki bi jih v tem primeru lahko plačal pravočasno.
Delodajalca pa bi v primeru večkratnega neplačevanja na valuto lahko še dodatno oglobila.
Samostojni podjetnik je odvisen od svojega s.p.-ja in odgovarja s svojim lastnim premoženjem. Po drugi strani to pomeni, da če ima blokiran račun ne more niti plačevati življenjskih stroškov in povprečno na ta račun izgubi tudi do 800€ letno zaradi izvršb, bančnih in sodnih stroškov, itd.