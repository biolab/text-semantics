Pozdravljeni.
Predlagam vladi, da sprejme pravni akt s katerim bo izvajalcem zimskih služb prepovedala posipavanje vozišč s kamenjem. Torej da bo stanje na regionalnih in lokalnih cestah enako tistemu, kot je na avtocesti.
Dejstvo je, da posip vozišča s kamenjem zadostuje izključno za nekaj vozil, ki peljejo po cesti takoj po izvedbi posipa. Z njihovim premikanjem kamenje pomeče na stran ceste, tisti del vozišča, kjer se nahajajo pnevmatike, pa ostane prazen in tako kamenje, ki je na cesti, ne služi ničemer. Celo več. Povzroča škodo na vozilih, saj ko vozila z veliko hitrostjo zapeljejo čez dele ceste, kjer so kamni, le-te dvignejo in ti odletijo v nasproti vozeča vozila in jih poškodujejo.
Zadeva tudi ne deluje na klancih, saj pride do enakega efekta, kot na ravninah. Hitrosti, ki jih dosegamo, torej preko 50 km/h povzročijo takšne pospeške tega drobirja, da kamenčki dejansko povzročajo zgolj škodo na vozilih.
Predlagam, da se spremeni Pravilnik o izvajanju zimske službe, pri čemer se naj prepove posipavanje cest s kamenjem. Naj pa se okrepi posipavanje s soljo oz. naj se posipavanje izvede z okoljsko bolj prijaznimi snovmi.
Hvala.