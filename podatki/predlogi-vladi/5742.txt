Predlagam, da se uvede dodatna znižana stopnja DDV, in sicer predlagam stopnjo 5 %. Direktiva EU omogoča in dovoljuje, da ima država članica 2 znižani davčni stopnji, številne države pa ju imajo tudi v praksi.
 
Predlagam, da se predlagana znižana stopnja DDV (5 %) uporablja za:
- živila za posebne prehranske potrebe (dietetska živila)
- zdravila na recept in tista zdravila brez recepta, ki imajo kakršenkoli zdravilen učinek
- ortopedske pripomočke, pripomočke za lajšanje invalidnosti (npr. slušne aparate) ter ostale medicinsko-tehnične pripomočke (očala) kot tudi tehnične pripomočke, prilagojene za posamezne skupine invalidov, ki sicer niso na seznamu medicinsko-tehničnih pripomočkov, jih pa posamezni invalidi in bolniki nujno potrebujejo (npr. svetlobna budilka za gluhe in naglušne). Enako naj se obdavči tudi storitev predelave stanovanja in avtomobila za invalide (gibalno ovirane).
 