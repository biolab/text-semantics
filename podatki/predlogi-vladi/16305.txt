Vlada RS, Ministrstvo za kmetijstvo, gozdarstvo in prehrano, na spletni strani Primerjaj-cene.si (https://www.primerjaj-cene.si/sl/hrana/), podaja dnevni spletni popis, z namenom primerjanja cen in drugih podatkov o živilskih izdelkih, ki so na voljo v izbranih spletnih trgovinah. Podatki se zbirajo z metodo računalniškega zajema informacij in javno objavijo s ciljem omogočiti dnevno spremljanje ponudbe in gibanja in primerjav maloprodajnih rednih in akcijskih cen izbranih živilskih izdelkov. Na podlagi fizično in digitalno izbranih podatkov, se formira tudi košarica izdelkov, ki je podlaga za različne namene, med drugim tudi kot podlaga za določitev stopnje inflacije.
Vladi predlagam, da ob navedeni objavi cen, objavi tudi dnevno ceno izdelkov košarice in način kako naj uporabnik portala oziroma povprečen državljan, ob zagotovitvi ustrezne kvalitete izdelkov v košarici, le to, tudi fizično kupi. Le tako bodo zbrani podatki tudi upravičeni in bodo dosegli svoj namen.