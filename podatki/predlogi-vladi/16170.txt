Vladi Roberta Goloba predlagam, da odkupi opuščeno tovarno Magne v Hočah in ustanovi mega državno podjetje za proizvodnjo streliva. Zaradi neomejenih sredstev, ki jih je za ta namen pripravljena zagotoviti EU, se bodo v tovarni lahko zaposlili vsi viški delovne sile iz industrije, ki je propadla zaradi sankcij EU proti Rusiji (Magna, Talum,...). Sloveniji se tako obeta nesluten gospodarski uspeh, pa še ZDA bomo dokazali neomajno pripadnost v boju proti zlobni Rusiji. Prosim za široko podporo predlogu, ki bo Slovenijo dokončno umestil na zemljevid držav, ki so neomajne v boju za demokracijo in mir, kar nam bo tudi pomagalo pri kandidaturi za stalno članico Varnostnega sveta pri OZN. Nobena Vlada v zgodovini Slovenije še ni bila tako naklonjena vojni in orožarski industriji, zato je zdaj edinstvena priložnost za to. Tovarna bi se lahko imenovala "Tovarna streliva Tanje Fajon", ali krajše "TOSTAF".