Predlog za spremembo ureditve vgradnje klim v večstanovanjskih blokih
 
Po hišah s klimami ljudje nimajo problemov. V blokih pa smo odvisni od dobre ali slabe volje ali muhavosti ali pristranskosti ostalih sosedov v tem – ali nam bodo dovolili vgradnjo klimatskih naprav. Te so za zdravje ljudi dobrodošle in ne predstavljajo modni dodatek, temveč pripomoček za zdravo življenje.
 
PREDLOG 1:
Iz zakona črtati obvezno soglasje za pridobitev dovoljenja od ostalih sosedov.
PREDLOG 2:
Če je vsaj 1 od stanovalcev dobil dovolj podpisov za vgradnjo klimatske naprave, nadaljnja dovoljenja več niso potrebna zaradi možne diskriminacije ali pristranskosti. Če en sosed lahko ima klimo, zakaj jo potem drugi ne bi mogel? Zakaj bi drugi, ki ne dobi dovolj podpisov bil diskriminiran?
 
Če klimo želim vgraditi na svojem balkonu in ne na balkonu soseda je vprašanje, koga bi to motilo - če to vgradim na svoji lastnini. Isto je, če želim postaviti rože na balkonu. Koga se to tiče in drugače ali, kaj imam koga spraševati, ali so mu rože všeč ali niso? Drugo je potem vprašanje regulacije odtoka in zvokov, ki ga povzroča kapljanje vode, ampak to o motenju posesti in prekomernem hrupu regulirajo drugi zakoni.
 