Kot vsi vemo je sprememba zakona, ki uvaja obvezno registracijo in tehnične preglede tudi za motorna vozila do 25km/h (v definicije se ne bi spuščal na tem mestu), že potrjena in bo stopila v veljavo naslednje leto.
Pri vsem tem pa so(smo) pozabili, vsaj jaz nisem tega nikjer zasledil, da je večina ljudi kupila motorna kolesa z blokado do 25km/h ravno zato, da ne bi bilo potrebne registracije, čelade in drugih zadev, ki sicer pripadajo drugim motornim vozilom. Če tega takrat ne bi bilo, nas najbrž ni veliko, ki bi kupili motorno kolo z omejitvijo hitrosti, kupili bi si normalno motorno kolo oz normalnega skuterja, ki gre pač svojih tovarniških 50 in še nekaj km/h, kupili bi si čelado in zadevo tudi registrirali. Sedaj pa smo na tem, da imamo v lasti vozilo z blokado na 25km/h in vse ostale obveznosti, kot tisti, ki imajo takšna vozila brez blokad.
Pozivam vlado, da uredi možnost, da se motorna kolesa, kolesa z motorjem, skuterje, kakorkoli že imenujete takšna vozila, uradno in legalno preuredi nazaj na standardno tovarniško nastavitev, brez blokade hitrosti - da se torej lahko legalno odstrani blokado. Nekje sem namreč zasledil, da takšne predelave v tem trenutku ni mogoče homologirati. Upam, da je razumljivo kar predlagam, res je smešno, da imam 25-tico, ki sem jo kupil samo zato, da ne rabim čelade in registracije, sedaj bom imel pa 25-tico s čelado in registracijo, tako kot vsi tisti, ki bodo šli mimo mene 50 km/h.