Vladi predlagam, da takoj prične s postopki za prestavitev nevarnih električnih daljnovodov iz naseljenih območij.
Trenutno veljavna uredba o zaščiti pred elektromegnatnim sevanjem dopušča 30x višjo vrednost od "varne" meje, ki predstavlja povečano tveganje za pojav otroške levkemije. Nedvoumno nevarnost so potrdile številne študije in priznava jo tudi državni inštitut (INIS) za varstvo pred neionizirajočimi sevanji.
V Sloveniji imamo nekaj močnih daljnovodov, ki potekajo neposredno skozi stanovanjska območja in celo v neposredni bližini vrtcev (primer - vrtec Palček v Domžalah je le 10 m od 110 kV daljnovoda, kar pomeni da je sevanje okrog 1,0 mikro T in 3x višje od varne meje).
Elektro podjetja ustvarjajo velike dobičke in stroški prestavitve ali pokablitve daljnovodov ne bi smeli biti problem, sploh če gre za zdravje in življenje otrok !
 
 
 
 