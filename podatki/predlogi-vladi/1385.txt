Glede na stanje, ki vlada v Sloveniji na področju plačevanja socialnih pomoči brezposelnim osebam, predlagam, da se za vse brezposelne uvedejo javna dela. To predlagam iz naslednjih vzrokov in posledic:
- socialna pomoč brezposelnim osebam je v večini primerov višja od minimalne plače zaposlenega v gospodarstvu. Poznam vsaj 3 konkretne primere (v Sloveniji jih je seveda na stotine), ko so ljudje z veseljem brezposelni, saj poleg tega, da dobijo socialno pomoč, ustvarijo del prihodkov še z delom na črno - se pravi z javnimi deli bi zmanjšali vsaj del dela na črno, ker brezposelna oseba ne bi imela časa za delo na črno;
- z javnimi deli bi brezposelna oseba lažje prebrodila socialno izključenost iz družbe in izključenost iz procesa koristnosti za državo in družbo kot celoto
-  Nad brezposelnimi osebami bi bila izvršena večja kontrola. 6 - 8 urni delavnik javnih del bi omogočal stalni nadzor.
- Zaposlene osebe bi na brezposelne osebe gledali kot na ljudi, ki so za državo koristni. Glede na to, da bi te brezposelne osebe urejale okolico, pomagale pri gradnji razne lokalne infrastrukture, pomagale pri izvedbi najrazličnejših kulturnih, športnih prireditev, pomagale starejšim osebam, osebam s posebnimi potrebami, bolnim ljudem,.... bi se razdeljenost v družbi zmanjšala in vsak bi se počutil koristnega za naše okolje.
- Država kot celota bi potrebovala manj sredstev za delovanje, saj bi s pomočjo javnih del opravili mnogo dela, ki ga sedaj plačujemo podjetjem.
- V javnih ustanovah (vrtci, šole, zdravstveni domovi, dom za ostarele, ministrstva,...) bi brezposelne osebe predstavljale fleksibilni del javne uprave, ki bi se lahko širil glede na trenutne potrebe javne uprave. Npr. ob zapadlem snegu potrebujemo ljudi, ki očistijo pločnike, lokalne dovoze,..., zakaj ne bi koristno uporabili denar namenjen socialni pomoči, da bi tudi zaposlene osebe, ki plačujejo prispevke državi,  nekaj imele od tega.
- Razlika v stanju duha osebe, ki je aktiven in osebe, ki se sam sebi zdi nekoristen, je verjetno pri večini več kot očitna. 
- Preden se bo človek prijavil na Zavod za zaposlovanje, bi verjetno nekajkrat premislil, sedaj pa je omogočeno prav vsakemu, ki se mu ne da delati, da koristi privilegije socialne pomoči.
- Kot družba bi se z izkoriščenim delovnim potencialom zagotovo bolje razvijali.
- Ob lanskoletni vse slovenski akciji zbiranja odpadkov smo dokazali, da smo za javna dela še kako dovzetni in da radi sodelujemo v tovrstnih zadevah. Problem je očitno samo v dobri organizaciji, ki bi jo za nas morala opraviti država in ta javna dela dobro organizirati. Del organizacije javnih del bi prav tako pripadel brezposelnim osebam, ki so višje izobraženi.  
Glede na to, da morda ideja zgleda, kot da je iz prejšnjih "rdečih" časov, verjemite, da predlagatelj ni iz teh časov (moja starost 33 let). Sem aktivno zaposlena oseba, ki ne razume, da je stanje duha v Sloveniji glede delovnih vrednot na tako nizki ravni in da vsak samo gleda, kako bi naši državi jemal. Zavedati se moramo, da smo vsi v isti državi in da lahko vsak s svojimi dejanji prispeva, da nam bo družbi kot celoti bolje, če bo vsak odigral svojo vlogo po najboljših močeh. Pa poskusimo odmisliti krivice, ki se dogajajo s tem, ko višji sloji neupravičeno bogatijo. Bodimo boljši od njih. 