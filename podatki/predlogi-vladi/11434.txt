V šoli nas lahko naučijo veliko, še posebej če smo dovzetni za črpanje znanja. Zanimivo pa je to, da nas zelo malo poučijo o finančni pismenosti. Predlagam uvedbo šolskega predmeta s področja finančne vzgoje, ki bi učence poučil o tem področju in s tem na dolgi rok tlakoval pot k bolj ozaveščenemu prebivalstvu s področja financ. Posledično lahko pričakujemo na dolgi rok manj tveganih odločitev, manj finančnega špekuliranja, manj slabih kreditov ter več pametnega investiranja. Ljudje bodo prav tako bolje razmišljali o nakupnih potrebah (npr nekdo, ki živi skoraj v baraki si ne bo kupil novega BMW-ja , samo za imidž..) ter zgodaj začeli investirati v svoj pokojninski sklad. Danes obstaja veliko možnosti za pametne naložbe za prihodnost (s tem ne mislim tega, kar ponujajo razne zavarovalnice itd), kjer za nas deluje obrestni račun.
 
Skratka, podprimo uvedbo Finančne vzgoje v osnovne šole, ki bi pokrivala ne samo matematike in obrestno obrestnega računa, ampak med drugim tudi delovanje finančnih institucij, kreditiranja, investiranja, tveganja pri tem ter do navadnega ravnanja z lastnim družinskim proračunom.