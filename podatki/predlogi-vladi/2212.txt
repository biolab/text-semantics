Ker se glasovi volivcev "izgubijo", če glasujejo za stranko, ki se potem ne uvrsti v parlament, je majhnim in/ali novim strankam težko doseči kak uspešen rezultat, še posebno, če jim pred volitvami kaže slabo po javnih anketah. Mnogi (skoraj vsi?) volivci se v takih primerih namreč odločijo, da bodo raje glasovali za stranko, ki bo skoraj gotovo prišla v parlament. Volitve tako precej slabše izmerijo, koga si volivci dejansko želijo na oblasti, predvolilne ankete pa imajo povsem prevelik vpliv na rezultat.
Z majhno spremembo bi to težavo lahko odpravili - namesto enega glasu bi jih lahko oddali več, npr. tri. Drugi se upošteva, če je bil prvi glas namenjen stranki, ki potem ne pride v parlament. Tretji, če tudi druga ne.
Tako bi lahko vsi glasovali za svoje dejansko najljubše stranke, brez skrbi, da so glasovali v prazno.
Pozorni bralci bodo opazili, da lahko pride do situacije, v kateri so možni različni volilni rezultati, ki vsi ustrezajo kriterijem, npr.:
V tem primeru bi se lahko v parlament uvrstili tako TRS kot tudi SEM-SI, saj dobita obe po 5% glasov, če druga izpade.
K sreči imamo računalnike, tako da lahko preverimo vse možne razplete volitev, izberemo pa najustreznejšega. Ta bi lahko bil definiran kot tisti, v katerem so se v povprečju upoštevali "najbolj prvi" glasovi. V primeru od zgoraj bi se torej v parlament uvrstila TRS.