Vsi neposredni in posredni proračunski porabniki smo zavezani javnemu naročanju. Postopki javnega naročanja so znani in vpeljani in se jih je treba držati.
Problem pri tem pa je, da so dobavitelji izbrani in blago dobavljajo po cenah, s katerimi so konkurirali na javnem razpisu in če najdeš enako robo potem pri drugem dobavitelju, ki bi bila cenejša, je tam ne smeš dobaviti, ker smo vezani na dobavitelja, ki je zmagal pri razpisu. Stvari se tudi pocenijo, naročniki pa imamo "zvezane roke".
Zato predlagam, da se uzakoni možnost, da kljub izvedenemu javnem naročilu naročnik lahko robo nabavi pri drugem dobavitelju, če je cenejša kot je pri dobavitelju, ki je je zmagal na razpisu. Seveda bi pa moral imeti ponudnik z razpisa tudi pravico, da po "nižji ceni od razpisne" dobavi robo.
To bi prisililo dobavitelje, da stalno spremljajo stanje na trgu in prilagajajo cene tudi takrat, ko "gredo navzdol" in pa omogočilo, da bi porabniki javnega denarja imeli možnost bolj racionalne porabe, hkrati pa ne bi mogli dobavitelji, ki na javnih razpisih zmagajo, mirno spati, saj bi jih konkurenca spremljala ves čas.
 