Prometnemu ministrstvu in vladi predlagam uvedbo novega pojma varne vožnje in realizacije višje dovoljene hitrosti v naselju, kjer je cesta pregledna in ob cesti ni pešcev, kolesarjev, otrok...
Pravilo je enostavno omejitev velja 50 km/h, in 70 km/h če lahko varno pelješ toliko in s tem nikogar ne ogrožaš. 
Sedaj velja režim omejitve 50 ne glede na uro, promet, preglednost ulice... Z uvedbo novega pravila bi se povečala varnost vseh udeležencev v prometu, saj bi vozniki ne gledali več kje je skrit radar, laser... ampak bi spremljali kje so drugi udeleženci na/ob cesti.
Za tiste, ki kršijo omejitev 50 in ogrožajo druge udeležence (predvsem pešce in kolesarje) se lahko kazni še povečajo, izognili bi se pa kaznovanju ljudi, ki dejansko peljejo na preglednih odsekih hitreje a pri tem nikogar ne ogrožajo - roko na srce tudi prometniki se redko držijo teh omejitev. prometniki bi se tako morali prilagoditi in postati "nevidni". Slednje bi tudi koristilo, saj bi končno lahko ujeli vse, ki res izzivajo usodo, res pa je da je takih zadnje čase nekoliko manj.
Prav tako predlagam, da se uvede isto pri vožnji izven naselja, da je obvezno zmanjšanje hitrosti v primeru, da ni pločnika ali kolesarske poti in se na robu ceste nahaja pešec ali kolesar (n.pr na 60 km/h, saj so bankine neurejene in lahko kolesar hitro pride v stik z motornim vozilom).
Živimo v dobi, ko je čas čedalje bolj vreden, v gospodarstvu je to še bolj izraženo.
Upam da mi bo kdo prisluhnil, da skupaj naredimo Slovenijo lepšo, prijaznejšo, bolj pametno in varnejšo...