Splošnemu varčevanju z električno energijo bi se lahko pridružili tako, da bi uzakonili ugašanje javne razsvetljave, če ne povsod, pa vsaj na podeželju, kjer je javno osvetljena že vsaka pot med njive in polja. Enostavno bi določili čas na primer od 23 do 5 ure, kot čas prekinitve osvetlitve ali vsaj delne prekinitve. V tem času tam ni nobenega gibanja, torej je razsvetljava nepotrebna. Enostavno se da to urediti s časovnimi stikali in prekinjanjem vsaj vsake tretje svetilke. S tem bi prihrenili marsikatero kilovatno uro, ki jo še kako rabimo drugje.