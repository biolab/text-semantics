Text file: 3338.txt
author: tinca1
downvotes: 1
end consideration date: 2012-07-26
id: '3338'
number comments: 4
number views: 1891
proposal type: Odziv pristojnega organa
response: "Odziv Ministrstva za izobra\u017Eevanje, znanost, kulturo in \u0161port\n\
  Pri sklepanju delovnih razmerij je potrebno na podro\u010Dju vzgoje in izobra\u017E\
  evanja spo\u0161tovati dolo\u010Dbe Zakona o delovnih razmerjih (ZDR) in  Zakona\
  \ o organizaciji in financiranju vzgoje in izobra\u017Eevanja (ZOFVI). ZOFVI v 92.\
  \ \u010Dlenu dolo\u010Da, da morajo strokovni delavci v vzgoji in izobra\u017Eevanju\
  \ imeti ustrezno izobrazbo, opravljen strokovni izpit in morajo obvladati slovenski\
  \ knji\u017Eni jezik. To je zakonska norma, ki jo morajo ob sklepanju delovnih razmerij,\
  \ ki je po istem zakonu v njihovi pristojnosti, upo\u0161tevati tudi ravnatelji\
  \ vzgojno-izobra\u017Eevalnih zavodov. ZOFVI v 109. \u010Dlenu dolo\u010Da tudi\
  \ izjemno situacijo, ko lahko delodajalec sklene pogodbo najve\u010D za dobo enega\
  \ leta tudi s kandidatom, ki ne izpolnjuje zahtevanih pogojev, vendar le v primeru,\
  \ \u010De noben od prijavljenih kandidatov teh pogojev ne izpolnjuje in je taka\
  \ zaposlitev potrebna zaradi nemotenega opravljanja dela.\nMinistrstvo za izobra\u017E\
  evanje, znanost, kulturo in \u0161port v zvezi s posredovanjem ali nadzorom pri\
  \ sklepanju delovnih razmerij z ustreznimi ali neustreznimi kandidati nima nikakr\u0161\
  nih pristojnosti, vsekakor pa ima pristojnost nadzora In\u0161pektorat RS za \u0161\
  olstvo in \u0161port, ki je dol\u017Ean ob ugotovitvi, da je ravnatelj kljub kandidatu,\
  \ ki je izpolnjeval vse zakonsko predpisane pogoje, zaposlil tak\u0161nega, ki jih\
  \ ne izpolnjuje, ustrezno ukrepati.  \n "
response date: 2012-08-21
response due date: null
sent date: 2012-06-27
title: preverba ustreznosti izobrazbe
upvotes: 19
url: https://predlagam.vladi.si/predlog/3338
