CPP trenutno veleva, da križišče zaključi zadnjo dano omejetev. Čeprav to zveni še tako umetelno, praksa kaže da ima velika, velika večina šoferjev hude težave z identifikacijo "križišč" in se kaj kmalu znajdejo v situaciji, ko ne vedo kakšna je omejitev na katerem odseku. Glede na to kako so večinoma priključki nametani na vsakih nekaj metrov, tega niti ni težko razumeti.

V upoštev je potrebno vzeti tudi da smo na pragu avtonomne vožnje in avtomobili so že sedaj večinoma precej dobro sposobni razpoznavati prometne znake, nekateri pa tudi avtomatično prilagajati asistenčne sisteme. Vse se seveda konča, pri teh naših kriptičnih križiščih, za katere je jasno, da jih še tako napredna umetna intiligenca tako kmalu ne bo sposobna pravilno interpretirati.

S ciljem izboljšanja prometne pretočnosti in splošnega olašanja življenja vsem na naših cestah, predlagam, da se povsod, kjer se omejitev konča postavi explicitne znake za končanje omejitve hitrosti. Če se tako radi zgledujemo po avstriji, se pa dajmo še v tem.