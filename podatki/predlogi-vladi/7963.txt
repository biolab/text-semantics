Predlagam večji nadzor s.p. pri izplačilu plač in ustrezno kaznovanje (npr. prepoved opravljanja storitev).
Nedavni podatek, da je znašala povprečna mesečna plača oseb, zaposlenih pri registriranih fizičnih osebah v 3. četrtletju letos 640,53 EUR neto, se mi zdi nerealna. Težko je namreč verjeti, da so skoraj vsi samostojni podjetniki sposobni plačevati plačo samo v višini zakonsko dovoljene minimalne plače. Čeprav gre pri podatku za povprečno plačo, pa je to tudi modus, saj nižjo plačo od minimalne ne smejo izplačevati. Prilagam  povezavo na novico: www.stat.si/StatWeb/prikazi-novico
Predlagam torej:
- Resen in strokoven pregled s.p., ter določanje plač na drugačen način. (glede na obseg prihodkov,...)
- Država in ostali "pošteni" državljani so dvakrat na slabšem, saj se ob izplačilu minimalnih plač podjetnik izogne plačilu višjhih socialnih prispevkov in davkov, na drugi strani pa ta isti zaposleni dobi preko socialnih transferjev višji otroški dodatek, nižje plačilo vrtca, malice v šoli. Država je tu dvakrat na slabšem, na eni strani prejeti nižji davki, na drugi strani pa izplačilo višjih socialnih nadomestil.
-Če bi šlo res samostojnim podjetnikom tako slabo, potem najbrž ne bi celo življenje delali kot samostojni podjetniki, ampak bi se zaposlili v drugem podjetju oz. bi zamenjali dejavnost.
-Izplačila nižjih plač, na drugi strani pa dragi in prestižni avtomobili na leasing,  je vsakemu z zdravo pametjo jasno, da gre za legalno, hkrati pa neligitimno izogibanje plačilu davkov.
- Zadnje čase opažam, da skoraj vsak pred menoj v trgovini, pove davčno številko podjetja. Torej, zakaj bi se vse več ljudi odločalo za samostojno pot, če pa so razmere, kot se želi prikazati tako slabe.
-Kaznovanje in odgovornost računovodskih servisov, če upoštevajo vse mogoče račune kot strošek podjetja.
 -Veliko ljudi pri samostojnih podjetnikih dobiva minimalno plačo, ostalo pa na rokem, kar je v interesu obeh, saj imata na koncu koristi oba. Direktor plača manj davka, zaposleni dobi na koncu več kot če bi imel prikazano realno plačo, saj s prikazano minimalno plačo ter denarjem na roko, dobi več socialnih transferjev oz. nižje plačilo vrtcev...
-Najpomembnejša pa je verjetnostodkritja goljufij, ki bi morala biti precej višja kot je to danes v naši preljubi državi. Če bi vsak podjetnik vedel, da bo v naslednjih petih letih vsaj enkrat temeljito pregledano njegovo poslovanje, bi se jih bistveno manj odločalo za goljufije. Danes pa je žal tako, da je verjetnost odkritja zelo majhna. 
 
Predlagam, da si odgovorne institucije nehajo zatiskati oči in naredijo bolj pravičen sistem za vse skupaj. Tisti, ki delamo v poštenih podjetjih, kjer dobimo na račun toliko kot je dejansko naša plača, torej nič na roke in malo postrani, smo zaradi takšnih goljufij močno oškodovani, saj plačujemo dražje vrtce, dobivamo nižje otroške dodatke... Poleg tega pa se nam tisti, ki goljufajo še posmehujejo. Državi je lažje dodatno obdavčevati poštene državljane, kot pa poloviti in kaznovati tiste, ki več kot svojemu poslu čas namenijo izigravanju zakonodaje ter plačevanju nižjih davkov. Če bi bili ljudje pošteni bi se davki v povprečju lahko znižali, ker pa temu ni tako, je država dolžna zaščititi vse tiste, ki pošteno plačujejo in kaznovati tiste, ki izigravajo sistem, tudi tako, da se jim izda prepoved opravljanja dejavnosti za npr. 7 let.  
 