Če se že spreminja volilni sistem v proporcionalnega, naj se gre s to spremembo do konca.
Predlagam, da se namesto trenutnega predloga z osmimi volilnimi enotami v katerih se voli po enajst poslancev, uvede 88 volilnih enot v katerih se voli po en poslanec. Poleg tega se kandidate omeji do te meje, da morajo znotraj volilne enote imeti prijavljeno stalno bivališče vsaj zadnje leto pred volitvami. Volilne enote naj se oblikujejo približno po številu prebivalcev. Vsaka volilna enota naj zajema približno 1/88 vseh prebivalcev Slovenije.
Ta predlog bi imel dva pozitivna učinka.
1. Poslanci bi bili bolj odgovorni do svojih volilcev, saj bi vsak poslanec vedel kje je bil izvoljen in za koga se mora potegovati. Hkrati bi tudi vsak državljan točno vedel, kateri poslanec ga zastopa in bi tako njegovo delo lahko bolj direktno ocenjeval.
2. Poslanci bi bili bolj prisiljeni razmišljati in odločati s svojo glavo in ne odločati po volji stranke, saj bi se vedno morali vprašati: "koliko to dejansko koristi mojim volilcem" in ne samo: "koliko to koristi moji funkciji v stranki".
 