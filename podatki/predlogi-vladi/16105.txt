Predlagam ureditev/preoblikovanje dodatnega pokojninskega zavarovanja vseh ponudnikov na način, da se vsa privarčevana sredstva pri vseh oblikah dodatnih pokojnin dedujejo.
Obrazložitev:
Dedovanje privarčevanih sredstev je pri ponudnikih dodatnega pokojninskega zavarovanja urejeno le kot ena od opcij, kjer dediči prejemajo sredstva določen čas, preostanek sredstev (in sredstva drugih opcij, kjer ni predvideno dedovanje), pa postanejo last ponudnika dodatnega pokojninskega zavarovanja. Menim, da gre pri tem za neupravičeno prisvojitev privarčevanih sredstev, zato predlagam, da vsa zbrana sredstva (z različnimi oblikami pokojninskih rent - klasičnih, pospešenih) prejme zavarovanec, v primeru smrti pa vsa preostala sredstva, ki še ostanejo na računu prejmejo dediči.