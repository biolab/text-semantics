V medijih se pojavlja ideja o legalizaciji neproblematičnih črnih gradenj, a le za tiste zgrajene do leta 1991 in tiste, ki so dobile lokacijska dovoljenja do leta 2003.
Zanima me zakaj se ne uzakoni,da je možna legalizacija za primerno nadomestilo do letošnjega leta, saj so primeri v katerih tečejo postopki pred Upravnimi enotami in drugostopenjskimi organi že desetletje zaradi nagajanja sosedov, odločbe pa so bile v vseh letih izdane v prid investitorja, a so bile potem razveljavljene, čeprav je objekt grajen skladno s PUP vendar brez soglasja soseda, ker to ni potrebno zaradi oddaljenosti od meje.
Primer, objekt je bil grajen leta 2000, z veljavnimi dovoljenji, vendar je sosed dosegel, da se je gradbeno dovoljenje razveljavilo in odločanje vrnilo v prejšno fazo, objekt stoji kot črna gradnja, na novo je izdano lokacijsko dovoljenje v letu 2011, ki pa po sosedovi pritožbi postane pravnomočno šele leta 2012. V tem primeru ne bi obveljal predlog za tiste objekte,ki so dobili lokacijska dovoljenja do leta 2003, saj je bilo ponovno lokacijsko dovoljenje po obnovi postopka izdano šele leta 2011.
S tem bi se v občine prilila takojšnja dodatna sredstva, državni organi pa bi bili razbremenjeni odločanja o zadevah, saj na drugi stopnji traja minimalno 6 mesecev, da se odloči o pritožbi.
 
 