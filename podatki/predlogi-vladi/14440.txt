Predlog tega zakona se mi zdi precej nesmiseln, ker z njim ne bo dosežen nikakršen napredek na področju recikliranja plastike. Tisti, nevestni, ki zdaj odmetavajo plastenke v naravi, bodo to počeli še naprej, ker jim tistih neka centov ne pomeni nič, kakor jim tudi ni mar za očuvanje narave. Takšna ureditev bi pomenila tudi dodatne obremenitve (prostorske, kadrovske in tudi higienske) za trgovce. Če bi pa že šli na takšen sistem - zakaj potem sploh plastika, zakaj ne steklo kot nekoč?
Moj predlog pa je, da bi plastenke odkupovala specializirana podjetja. Poleg klasičnih (Dinos, Surovina ipd.) bi se lahko s tem ukvarjale tudi privatne firme. Ljudje z nižjimi prihodki (vsaj nekateri) bi se prav gotovo lotili zbiranja plastenk, kar bi pomenilo, da bi jih zbirali tudi v naravi oz. kjerkoli drugje. Prepričan sem, da bi takšen sistem bil mnogo bolj učinkovit.