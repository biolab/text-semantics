12. člen Uredbe o cestninskih cestah in cestnini zapoveduje, da je treba neveljavne vinjete odstraniti z vetrobranskega stekla, za neodstranitev pa ni predvidena nikakršna sankcija. Nekateri "vestni" vozniki so pravi zbiratelji neveljavnih vinjet - najhujši so po tisti, ki imajo tudi po 10 in več neveljavnih vinjet na voznikovi strani, mnoge zagotovo tudi v vidnem polju (v priponki je današnji "zmagovalec").
Vinjete imamo v Sloveniji že skoraj 7 let, sosednje države še dlje. Ali res pred 7 leti nihče ni pomislil, kaj se bo zgodilo z neodstranjenimi vinjetami, če za neodstranitev ne bo predvidena nikakršna sankcija?
No, sedaj bi pa že bil čas da se to končno uredi. Ni treba, da se uvede globa. Lahko se na primer sprejme uredba, da vozilo ne more opraviti tehničnega pregleda, če ima na vetrobranskem steklu nameščeno eno (ali več) neveljavnih vinjet (iz katerekoli države).
Lastnik lahko potem vinjete odstrani sam ali pa plača za odstranitev osebju na tehničnih pregledih (nekateri vozniki temu preprostemu opravilu, ki ga z odstranjevalcem za 1 EUR in vlažno krpo opraviš v minuti, očitno niso kos).
Res da za nova vozila prva 4 leta tehnični pregld ni potreben (in lahko zato kar 4 leta zbirajo vinjete), vendar so po mojih izkušnjah z vinjetami bolj oblepljena vozila, ki imajo tehnični pregled na 2 ali 1 leto.