Ker je po ustavi zagotovljena nedotakljivost človekove telesne celovitosti in ni mogoče nikogar prisiliti k cepljenju, tudi ni dopustno pogojevati svobode gibanja, prehajanja mej, udeleževanja športnih in kulturnih prireditev itd. s plačljivim testiranjem tistih, ki si ne želijo vbrizgati teh t.i. genskih "cepiv", saj to pomeni diskriminacijo na podlagi osebne okoliščine (14. člen ustave). Če varovanje javnega zdravja nujno zahteva testiranje zdravih ljudi, mora biti takšno testiranje po ustavi brezplačno. Sicer se izvaja prikrita prisila k neprostovoljnemu vbrizgavanju genskih "cepiv" samo zato, da se posamezniki izognejo dodatnim stroškom in nevšečnostim. Predlagam, da se testiranje izvaja le še v najmanjšem še učinkovitem obsegu, brez drezanja v nos in to brezplačno za vse.