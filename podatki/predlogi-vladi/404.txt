 <style type="text/css"> </style> 
Predlagam, da se prične kaznovati prekrške voznikov ne le z denarnimi, ampak tudi z vzgojnimi kaznimi - z opravljanjem družbeno koristnega dela (Pomooč centru SONČEK ali podobno).
V mislih imam naslednje kazni:
-          v primeru parkiranja avtomobila na mestu za invalide se poleg denarne kazni izreče tudi za 20 ur »prostovoljne« pomoči pri delu z invalidi (vidim namreč, da ljudje brez zadržkov parkirajo na mestih za invalide – po navadi so pa tudi parkirani »dragi« avtomobili  - globa za prekršek tako ali tako ne bi »streznila« njihovega voznika.)
 
-          v primeru, da je voznik vinjen se mu izreče poleg denarne kazni tudi primerna količina ur »prostovoljnega« dela z poškodovanimi v prometnih nesrečah (po možnosti z invalidnimi žrtvami, ki jih je zakrivil pijani voznik)  
 
V kolikor voznik nadaljuje s svojim početjem predlagam stigmatizacijo »vozila« z nalepko, ki je po velikosti vinjete, ter opozarja druge voznike:
npr. voznik, ki je v roku 1 leta nepravilno parkiral svoje vozilo na mestu za invalide 2x , mora na vozilo za 1 leto namestiti nalepko  »POZOR, PONAVADI ME BREZ ZADRŽKOV PARKIRAJO NA MESTU ZA INVALIDE«, če tega ne stori se mu lahko za 1 leto zaseže vozilo!
za voznika, ki je bil v roku 2 let najmanj 2x v vinjenem stanju (nad 1 promil) se mu za 1 leto na vozilo namesti »POZOR, POGOSTO ME VOZI VINJEN VOZNIK!« (podobno kazen je dobil voznik v ZDA!)
ARGUMENTI:
-vsi bi postali bolj obzirni do parkirnih mest za invalide
-voznike bi streznilo delo z invalidi, žrtvami prometnih nesreč,... 
-tudi premožnejši sloj bi pazil kje parkira svoje avtomobile
Predlog ni dokončen in prosim za strokovno »svetovanje«,  da bo predlog  pravno gledano ustrezen.