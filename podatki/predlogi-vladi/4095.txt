Predlagam spremembo zakona o obveznem izvodu publikacij, ki jih mora hraniti NUK tako, da bodo morali izdajatelji pošiljati tudi digitalne verzije. Ob tem trenutku na primer NUK (Dlib) skenira in slika obvezne izvode npr. dnevnikov in tednikov, kar stane okrog 0,8 evra na digitalizirano stran (kar počno podjetja preko razpisa). Glede na to, da imajo vsi mediji že sedaj izvode v digitalni obliki, recimo pdf, je ponovna digitalizacija neracionalna. Morda je še smiselno mikrofilmanje, ne pa skeniranje.