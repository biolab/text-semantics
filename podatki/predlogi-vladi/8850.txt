 Občine na podlagi vloge zdajajo potrdila o namenski rabi zemljišča. En zahtevek lahko obsega največ deset posameznih zemljiških parcel.
Seveda ste kot taksni zavezanec po Zakonu o upravnih taksah (Uradni list RS, št. 106/10 – uradno prečiščeno besedilo, 14/15 – ZUUJFO, 84/15 – ZZelP-J in 32/16) občinam plačati upravno takso v višini 22,70 €.  
Za odločanje o vlogi je pristojna Občinska uprava občine.  Če slučajno ugotovijo, da katera od posameznih zemljišč v vaši vlogi meji ali spada v drugo občino, bodo vašo vlogo preposlali v odločanje še tej občini.   
Kljub prvotno plačani upravni taksi v višini 22,70 €, boste še enkrat  ponovno pozvani k plačilu upravne takse v znesku 22,70 €. 
Tako boste za pridobitev dveh potrdil o namenski rabi  za deset (10) zemljiških parcel, na enem zahtevku, ki se spremjeni v dva zahtevka, plačali 45,40 €. Groza!  V času, ko radi privarčujemo vsak evro v domačem proračunu, bi bila prav gotovo dobrodošla sprememba zakonodaje (ZUT), da lahko določene storitve občinske uprave, ob upoštevanju določenih "mejnih" kriterijev, plačamo le enkrat, brez dvakratnega ali trikratnega preplačila osnovne upravne takse.
Zakaj ni mogoče vložiti ene vloge za izdajo potrdila o namenski rabi zemljišča (npr. za deset (10) posameznih zemljiških parcel, od katerih je ena mejna parcela) na dve občini in za to storitev plačati le enkratno upravno takso, v višini 22,70 €?
Zakaj lahko en zahtevek obsega največ deset posameznih zemljiških parcel, če mi občinski obrazec  omogoča vpis  več parcel? 
Primer iz Trbovelj (občina Trbovlje) je še bolj bizaren in nazoren, saj je šlo za parcele v okviru iste občine, le da jih je bilo 15 in ker ni bilo mogoče izdati potrdilo o namenski rabi na eni listini, so izdali dve potrdili, na vsakem za polovico parcel in seveda zaračunali takso za dve potrdili.
Predlagam spremembo ZUT-a oziroma, da se poslovanje občin za izdajanje potrdil o namenski rabi spremeni tako, da se ukine zgornja omejitev števila parcel za katere se lahko zaprosi v okviru enega potrdila. Ukine naj se tudi dvakratno plačilo upravne takse v primerih, ko gre za "mejne" zemljiške parcele med dvema občinama.  
 