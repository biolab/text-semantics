 
Obstoječa kolektivna pogodba za javni sektor naj se razdeli na štiri sorodne grupacije, to je na štiri nove kolektivne pogodbe
 
Kolektivna pogodba za javni sektor je odpovedana.Sedaj je čas,da se popravi napaka, da se vse plače v tako imenovanem „javnem sektorju“ vsklajujejo istočasno. Od snažilke v Filharmoniji do „top“ zdravnika v UKC, pa še s kakšnim policistom in carinikom vmes. Stavka, ki smo ji bili priča, bi ob svoji zaostritvi lahko celo blokirala delovanje države.
Kaj je naša „javna uprava“ je državljanom slabo pojasneno in se zato lahko demagoško manipulira s podatki o rasti zaposlenosti, ne da bi se vedelo kje se zaposlenost veča in zakaj.
To našo „javno upravo“ je nujno razdeliti po funkcionalnih sklopih in v okviru teh skleniti nove kolektivne pogodbe.
Vojska, policija in carina, ki morajo v svojih pravnih aktih imeti omejevalne pogoje za stavkanje naj imajo eno kolektivno pogodbo, ki bo urejala plače glede na specifiko teh služb.
Državna uprava ( v ožjem pomenu) ima lahko svojo kolektivno pogodbo, s tem ,da se upravnim enotam in službam,ki poslujejo z občani definira možni obseg stavke.
Javni sektor (razen zdravstva) ima lahko svojo kolektivno pogodbo, saj so si šolstvo, kultura in umetnost po svoji strukturi delno sorodni.
Zdravstvo se financira pretežno iz Zdravstvene blagajne in ne iz proračuna. Zato naj svojo kolektivno pogodbo vsklajujejo s svojim financijerjem.
 
Po sedanji kolektivni pogodbi naj bi se pretekla plačna neskladja nekako v par letih izravnala. Od tu dalje pa bi veljalo vpeljati mehanizem, ki bi le vsklajeval gibanje obsega BOD za predlagane 4 grupe v odvisnosti od gospodarske moči države, inflacije i.p. Znotraj posameznih kolektivnih pogodb pa naj bi se plače definirale glede na specifiko dela v posameznih grupah.
 
Kot država si ne moremo dovoliti, da bi se lahko ena politična opcija dokopala do vpliva na „zdajšno Kolektivno pogodbo“ in blokirala celotno državo.