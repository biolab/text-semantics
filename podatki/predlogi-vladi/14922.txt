Vodotoki so polni pregrad, ki preprečujejo migracijo vodnih organizmov in premeščanje kamnov in ostalih hranil v nižje dele vodotoka. Sama pregrada prav tako lahko tekoč vodotok spremeni v bazen stoječe vode kjer se spremenijo popolnoma vsi življenjski pogoji (temperatura, prisotnost kisika, prisotnost hranil itd.). Takšne spremembe močno vplivajo na organizme, njihovo sposobnost reprodukcije, migracije in kakovost življenja. Predlagam, da se neuporabne pregrade z vodotokov začnejo odstranjevati že zdaj in ne šele ko bo tako od nas zahtevala EU.