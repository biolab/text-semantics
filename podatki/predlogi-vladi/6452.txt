Spoštovani,
predlagam, da se ukine davek na dodano vrednost pri nakupu opreme namenjene za zaščito in reševanje.
Gasilci in druge službe zaščite in reševanja se financirajo s strani občine in države. Pogosto sredstva, ki jih za ta namen namenita občina in država niso zadostna za zagotovitev prepotrebne opreme za kakovostno izvajanje javne gasilske službe in drugih nalog zaščite in reševanja. Zato si še posebej prostovoljna gasilska društva trudijo, da pridobijo razne donatorje in izvajajo gasilske veselice, na katerih zbrana sredstva namenijo nakupu nove opreme. Že s tem, ko sami pridobivajo sredstva na tak način opravljajo delo namesto države, ki bi mogla poskrbeti, da bi enote zaščite in reševanja dobila dovolj sredstev.
Pri nakupu opreme iz teh sredstev, pa je potrebno odšteti državi še davek na dodano vrednost, ki pomeni veliko dodatno finančno bremenitev enot zaščite in reševanje.
Prav tako je tudi od sredstev, ki jih nameni občina (beri država) potrebno odšteti davek na dodano vrednost in s tem denar le kroži iz enega državnega računa na drugega.
Ta korak bi znatno pripomogel k opremljenosti enot za zaščito in reševanje in dal novega elana za delo slovenskim prostovoljnim enotam, tistim, na katere vedno govorimo, da so naš ponos in da nam njih številčnost zavida vsa Evropa.
Na pomoč!!!
 