Predlagam, da se takoj vpelje projekt COVID-19 montažne bolnišnice na državnem nivoju na primer s 1000 posteljami (in velikim intenzivnim oddelkom za vsaj 500 oseb), kamor bi lahko pripeljali vse okužene iz vse Slovenije s huje izraženimi simptomi, jih zadržali najmanj 14 dni v karanteni in ozdravljene poslali domov, huje bolne, oziroma tiste na intezivnem oddelku, pa ustrezno zdravili še naprej. Na ta način bi lahko z relativno nizkimi stroški (za izgradnjo montažne bolnišnice in ustrezno COVID-19 opremo), ohranili normalno delovanje življenja in gospodarstva preostalih - zdravih ljudi. S projektom montažne bolnišnice za COVID-19 bolnike in z obveznim testiranjem celotne populacije, bi ustrezno obravnavali vse okužene v Sloveniji - tako asimptomatske, kot tiste, ki bi huje zboleli za COVID-19. Za montažno infekcijsko bolnišnico se kupi ali zakupi parcela, nanjo se postavi montažna bolnišnica, ki se jo opremi in določi osebje, ki bi v njej delovalo. Po prenehanju potrebe po taki centralni bolnišnici,. se bolnišnico razstavi in pospravi skupaj z opremo v centralno skladišče za morebitni naslednji val infekcijske bolezni.