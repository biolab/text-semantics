Trenutna določila, ki opredeljujejo plačilo ogrevanja v večstanovanjskih stavbah, ne spodbujajo varčevanja z ogrevanjem, temveč ga kvečjemu kaznujejo. O tem je nedavno poročal tudi časnik Delo:
www.delo.si/novice/slovenija/zmrzovanje-ne-prinese-nujno-nizjega-racun...
Če svoje stanovanje ogrevaš tako, da je tvoja poraba pod 40 odstotki povprečja bloka, potem boš za tako obnašanje penaliziran in bo šel tvoj račun gor, namesto dol.
Če pustimo po strani argumente, da se nekateri prebivalci blokov želijo "šlepat" na račun stanovanj okoli sebe, ki jih ogrevajo, pa vseeno ostane vsaj še en argument, zakaj trenutna situacija in določila niso v redu:
V nobenem trenutku nimaš možnosti vedeti kaj je povprečna uporaba bloka!
Vsa stanovanja v bloku se lahko ogrevajo za 100 enot po stavovanju. Ti se boš ogreval za 40 enot, glede na svoje stanovanje in bo OK. V trenutku, ko bo kdorkoli dvignil ogrevanje za en odstotek, ti padeš pod povprečje in si posledično penaliziran. Tega pa nikakor ne moreš vedeti.
Argumenti, da gre za model, ki omogoča pravično razdelitev stroškov med stanovalci, padejo, ker ni možnosti nadzora in s tem ostane samo ugibanje, ter "za vsak slučaj" višanje temperature. Prevlada miselnost: "Če bom že plačal, naj bo vsaj toplo."
Tako da, če bo trenutni sistem ostal v veljavi, mora imeti v vsakem trenutku vsako stanovanje uvid v trenutno povprečno porabo v bloku, da lahko informirano prilagodi svojo porabo. Drugače dejansko ni mogoče govoriti o pravičnem sistemu.