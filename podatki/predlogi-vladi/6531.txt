Vlada naj bi našla primerno rešitev za letalo Falcon, in sicer naj bi s tem luksuznim letalom opravljali transport organov za presaditev. V ta namen bodo angažirali tudi dve dežurni ekipi. Vse lepo in prav, ampak a smo res tako bogata družba, da si to lahko privoščimo? Po eni strani bomo mogoče rešili kakšno življenje več, po drugi strani pa vsako takšno razsipavanje pomeni višje davke, več brezposelnih, več depresije in alkohola in tudi kakšen dodaten samomor. Prepričan sem tudi, da odločitvi ni botrovala skrb za sočloveka ampak interes majhne skupine posameznikov, ki jim ukvarjanje s Falconom pomeni lagodno službo. Vladi zato predlagam, da Falcona takoj proda.