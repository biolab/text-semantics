Predlagam, da se Zakon o volilni kampanji ali zakon o lokalnih volitvah (ali kjer koli zakon, ki tudi ureja to področje) prilagodi tako, da bo vključeval določbo o izpolnitvi predvolilnih obljub.
Torej:
Predvolilne obljube morajo biti dane tako, da je jasno formiran dosežek, s približno časovno opredelitvijo za vsakega kandidata. Kandidat je mišljen za vsako osebo, ki kandidira na katero koli funkcijo za katero so potrebne volitve. Pri čemer je iz zakona izvzet kandidat, ki kandidira v gospodarstvu (npr. volitve v nadzorne svete).
Celotna kvota danih obljub mora biti konec mandata izpolnjena v najmanj 75% po količini, po pomembnosti ali po količini denarja predvidenega za projekte, delež se upošteva od vsake posamezne postavke.
Kandidat ni samo politično odgovoren, ampak tudi materialno-pravno, višino glob se določi kasneje s posvetovanjem s pravnimi strokovnjaki.
Taka pravila bi dosegla to, da kandidati nebi prodajali megle volilnemu telesu. Če kandidati ne morejo izpolniti obljubljenega naj ne obljubljajo. Torej s tem predlogom bi se efektivno sankcionirala predvolilna demagogija, ki je škodljiva in nedostojna človeka.
Na žalost bo verjeten odgovor pristojnega ministrstva tak, da bodo ugotovili da take ureditve nimajo nikjer. Zato jim sporočam že sedaj, da četudi taka ureditev ne obstaja, to še ne pomeni da ni družbeno zabeljena, ampak samo to, da nima politične podpore oz. podpore določevalcev, saj bi s tem posegli v lastni manevrski (manipulacijski) prostor.