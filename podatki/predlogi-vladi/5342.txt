Ljudje običajno niso več sposobni v celoti skrbeti zase takrat, ko jim to onemogoča starost. Za bivanje takšnih je družba vsaj načeloma poskrbela z domovi za ostarele.
Obstaja pa še vsaj ena skupina ljudi, ki niso sposobni samostojnega življenja - določene skupine invalidov. Za njihovo bivanje v Sloveniji trenutno ni poskrbljeno na primeren način, saj je za tiste, ki nimajo lastnega doma ali so ga izgubili, edina možnost dom za ostarele. Tako se lahko mlajša oseba ali oseba srednjih let znajde v domu za ostarele, kar gotovo ni dobra rešitev. 
V mnogih državah, ki se načeloma ne deklarirajo kot socialne, je že desetletja za bivanje mlajših oseb z invalidnostjo poskrbljeno v domovih za invalide. Verjamem, da bi takšna rešitev olajšala življenje marsikateremu mlajšemu invalidu, za družbo oziroma državo pa ne bi predstavljala velikega finančnega in organizacijskega bremena.