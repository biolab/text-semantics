 Predlagam, da se za osebe katere so pred slovenskimi sodišči obsojene na daljše zaporne kazni (predvsem mislim na tkim. tajkune itd.) pa le teh zaradi tkim. zdravstvenih težav, starosti.. niso sposobne prestajati in hkrati sama višina zaporne kazni onemogoča izrek alternativnih ukrepov določi namesto prestajanja kazni zapora v enem od slovenskih zaporov kar HIŠNI ZAPOR. 
Zakonodaja že omogoča hišni pripor. Za navedene osebe pa naj zakonodajalec določi hišni zapor. Kazen obsojeni prestaja na svojem domu, kontrolo vršijo policisti iz področne policijske postaje in delavci ministrstva za pravosodje. Ugodnosti in vse ostalo naj bo enako kot v tkim. pravem zaporu, lahko se uporabi dobršen del zakonodaje s področja izvrševanja hišnega pripora. 
V primeru sprejemanja obiskov, zdravstvenih pregledov... naj se osebi na prestajanju hišnega zapora določi pedagog iz najbližjega področnega zavoda za prestajanje kazni zapora, spremstva izvajajo pravosodni policisti oz. v najnujnejši primerih lahko tudi policisti. Sam režim prestajanja hišnega zapora naj bo čimbolj podoben pravemu zaporu.
Le tako bomo lahko trdili, da nimamo dvojnih meril za naše in vaše, za zaslužne in manj zaslužne, za tiste kateri bi lahko še spregovorili oz. tiste ki molčijo. 
 