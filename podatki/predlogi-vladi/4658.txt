Glede na vsesplošno krizo v državi in zaradi izkoriščanja nekaterih socialnih transferjev predlagam obvezno uvedbo inšpektorjev za nadzor prejemnikov denarne socialne pomoči iz sledečih razlogov:
- poznam kar nekaj primerov samskih žensk z otroci (povečini tujke), ki so brezposelne in kljub brezposelnosti živijo na veliki nogi. Konkretno; privoščijo si potovanja, izlete, drage obleke in sploh si privoščijo veliko več, kot marsikateri zaposleni,
- živijo v subvencioniranih (solidarnostnih) stanovanjih,
- nezaposlene so že več kot 10 let in to z višješolsko izobrazbo, kot da res ne bi želele delati - vsaj uradno ne.
- delajo na črno po lokalih, kadar se jim da, 
- ne znajo slovensko, imajo pa slovensko državljanstvo,
- prejemajo tudi otroške dodatke, 
Meni se zdi to čisto lupljenje in izkoriščanje države. Zdrava, naj bi bila izobražena ženska, ni sposobna najti šihta v več kot 10-ih letih! 
Zakaj to pišem? Ker poznam pa res primere, ki bi socialno pomoč zelo nujno potrebovali, pa zaradi tega, ker so solastniki kake nepremičnine, ki je ne morejo ne prodati, ne oddati brez soglasja solastnikov, socialne pomoči ne prejemajo in so brez vsakršnega dohodka - brez socialne pomoči in brez denarnega nadomestila. 
Kje je tu pravica in kje je tu socialna država? Če imajo taki in podobni primeri prejemnikov denarne socialne pomoči čisto vest, verjamem, da se bodo tudi sami strinjali z nadzorom.
Če znajo svoje dolgoletno lagodno življenje s čim opravičiti in obrazložiti, jih nadzor ne bi smel motiti. V veliki večini pa take osebe socialne transferje le izkoriščajo in so le v hudo finančno breme državi.