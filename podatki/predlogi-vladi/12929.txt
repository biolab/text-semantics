Predlagam takojšen od EU ločen nakup dodatnih količin cepiva proti covid virusu za tiste, ki se želijo cepiti in da dosežemo precepljenost v razumnem čau, do poletja.
Na dan 20.1.2021 je bilo v RS proti covid virusu cepljenih 2% prebivalcev z 56.322 odmerkov (Vir: www.nijz.si/sites/www.nijz.si/files/uploaded/tedensko_porocilo_cepljen.... Žal podatek zavaja, vsak, ki zna računati ve, da toliko odmerkov zadošča za cepljenje z dvema odmerkoma le 28.161 ali 1,4% prebivalcev ali dnevno ca 1.400 prebivalcev. S takšnim tempom bo 1,2 mio Slovencev, ki se želijo cepiti (vir:https://www.24ur.com/novice/korona/povecanje-zanimanja-za-cepljenje-trenutno-bi-se-cepilo-trikrat-vec-ljudi-kot-oktobra-lani.html) cepljenih v ca 850 dnevih! Predlagam, da Vlada o tem razmisli.
Nenazadnje gredo stroški izvajanja ukrepov v milijarde evrov, cena cepiva, ki ga je, kolkor je videti, na svetovnem trgu mogoče dobiti, pa bi bila bistveno nižja.
Menim, da je EU na področju zagotavljanja cepiva neuspešna, skupna nabava pa se je izkazala za škodljivo za ljudi in gospodarstva, moramo namreč vedeti, da je svetovni trg globalen in da ca 450.000.000 prebivalcev EU (vir: sl.wikipedia.org/wiki/Evropska_unija) predstavljale manjši delež od 7,7 milijard svetovnega prebivalstva.