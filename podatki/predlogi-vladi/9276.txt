Prosim za ustrezno spremembo zakonodaje, ki zadeva obvezni prispevek za RTVS (RTV Slovenija). Plačujejo naj ga vsi državljani RS ali nihče.
 
RTV Slovenija je financirana iz državnega proračuna, hkrati pa sredstva črpa direktno iz žepa vseh, ki imajo doma radijski in/ali televizijski sprejemnik, ne glede na to, ali spremljajo njihove vsebine ali ne. Vsako gospodinjstvo s sprejemnikom mora dodatno na leto (kljub plačevanju vseh davkov) odšteti še več kot 150 EUR. 
 
Za delovanje RTV Slovenija naj prispevajo vsi državljani RS, saj ima prav vsak z dostopom do interneta (ne glede na posedovanje radijskega in/ali televizijskega sprejemnika) tudi dostop do njihovega arhiva oddaj ter celo do prenosa v živo preko spleta. Prisila le določenih državljanov RS v neutemeljeno plačevanje RTV prispevka je diskriminatorna. Prispevek naj plačujejo vsi ali nihče.
 
S preteklimi peticijami za ukinitev zakonsko obveznega RTV prispevka je bilo zbranih že več tisoč podpisov, a se kljub temu še vedno ni zgodilo nič. Državljani ostajamo brez besede. Gibanju OPS, ki je zbralo več kot dovolj podpisov ter predlog za ukinitev omenjenega prispevka že večkrat posredovalo pristojnim organom in DZ, ni prisluhnil nihče. RTV Slovenija je bila tudi večkrat pozvana k javni debati, a do slednje še vedno ni prišlo.