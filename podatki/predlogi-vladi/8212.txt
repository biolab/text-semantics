Imetniki vožnikih dovoljenj so dolžni papirnata dovoljenja zamenjati s plastičnimi oz 'polikarbonatnimi' do 19. januarja 2023. Ker ustrezna evropska direktiva takšno zamenjavo zahteva šele do 19. januarja 2033 ni potrebno, da smo zopet 'bolj papeški do papeža' in kot datum za menjavo tudi mi, v skladu z direktivo, določimo 19. januar 2033.
Nova kartica stane 15 evrov, po novem se bo itak menjala na 10 let, zato se držanje leta 2033 marsikomu precej pozna, saj je potrebno tudi novo fotografiranje, kar nanese vsaj že 10 evrov in poleg upravne enote še obisk fotografa, kar ponovno jemlje čas in denar. Slovenija ni bogata država in res ni razloga, da stara papirnata dovoljenja, ki so bila očitno dovolj dobra več kot stoletje, ne bi zdržala še do leta 2033 in ni prav nobene potrebe, da se državljane obremeni z menjavo 10 let prej, kot to sploh zahteva Evropa, marsikomu oz veliki večini se tako prihrani ena menjava. 
Danes je že itak več kot polovica dovoljenj novih, 'plastičnih', njihov število pa vsako leto precej naraste in izpodrine stare obrazce. Vsa nova dovoljenja, vsa podaljšana, izgubljena, ukradena, se že leta dolgo izdajajo v plastični obliki, do 2023 bo še 5 generacij 80. letnikov zamenjalo svoja dovoljenja za plastične kartice, prav tako nihče nad t starostjo ne bo imel več papirnatega, saj se izdajajo nad to starostijo dovoljenja samo še za maksimalno 5 let.
Kdor pa si zelo želi plastične kartice, pa jo lahko dobi že danes.
Glede na to, da so v pripravi predpisi, da se bo v roku 5 let za plastične zamenjalo tudi dovoljenja za upravljanje plovil, ki bodo prav tako veljala zgolj 10 let, s takso 15 evrov predlagam sledeče...
Kot rok za menjavo papirnatih za plastična dovoljenja za upravljanje plovil naj se postavi 19. januar 2033 (isti rok kot za menjavo vozniških torej), obe dovoljenji pa naj se, če ima imetnik obe in tako želi, združi v enotno plastično kartico, tako da se na vozniško dovoljenje vpiše tudi kot opombo oz dodatno vrtico, da ima dovoljenje za upravljanje plovila. Upravna taksa naj bo toliko, kot sicer znaša za eno dovljenje in sicer 15 evrov.