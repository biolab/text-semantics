Policija lahko kadar koli opravi nadzor nad spoštovanjem pravil o izrečenem ukrepu prepovedi približevanja. Ob morebitnih kršitvah tega ukrepa izreče globo od 300 do 800 evrov. Policisti smejo kršitelja, ki kljub izrečeni globi zaradi kršitve prepovedi približevanja ponovno krši odrejeno prepoved, pridržati do največ 12 ur.
(Zveza: www.policija.si/svetujemo-ozavescamo/oosebna-varnost/nasilje-v-druzini...)
Nadzor kršiteljev po moji oceni ne dosega zadanih ciljev. Zaradi številčnosti kršiteljev nadzor s človeškimi viri ni več mogoč in ekonomsko upravičen.
Osebe, katerim je izrečena prepoved približevanja, je nujno opremiti z elektronskimi napravami. Z uvedbo elektronskega nadzora zapestnic v slovensko kaznovalno prakso je mogoče ves čas nadzorovati gibanje teh oseb.
Uvedba novih elektronskih nadzorovalnih sistemov naj bo natančno zakonsko določena, da ne bo preveč kritik. Za primer: zapestnice res onemogočajo gibanje, vendar ne preprečujejo storitve kaznivih dejanj, kar pomeni, da "nadzorniki" sicer vedo, kje je oseba z izrečenim ukrepom, ne morejo pa mu preprečiti, da ne bi česa naredil.
Nekatere evropske države imajo elektronski nadzor uveden znotraj probacijskih služb.
V Sloveniji je Uprava za probacijo še v začetnih korakih in omenjeni nadzor znotraj kazensko-pravnega področja ni vpeljan.
Uporaba elektronskih zapestnic je smiselna, ne glede na stevilo oseb, katerim je izrecen ukrep prepovedi približevanja.
V primerjavi s pričakovanimi negativnimi posledicami kršitve prepovedi približevanja, cena pri odločitvi uvajanja takšnega nadzora v slovensko kaznovalno prakso za našo državo ne sme biti previsoka.
S takšno uporabo tehnologije se ne bo zapostavljala druga plat, ki bi morala imeti prednost, to je stik s človekom in graditev zaupanja. Ljudje se na ta način ne razosebljajo.