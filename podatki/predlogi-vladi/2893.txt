Ministrstvu za šolstvo predlagam uvedbo nadzora nad uporabo delovnih zvezkov, ki jih šole predpisujejo kot obvezne na seznamih, ki jih dobijo učenci ob začetku oziroma koncu šolskega leta. Delovni zvezki so dragi in težki za prenašanje v torbah, v veliki večini primerov pa ostanejo nepopisani oziroma so zelo redko uporabljeni pri šolskem delu. Starši smo tu nemočni, ker lahko o tem le obvestimo ravnatelja, ki potem priporoča uporabo, nihče pa nič ne stori, da bi se zadeva dejansko spremenila. Ogromno denarja se porabi za nič, s tem se dodatno onesnažuje okolje in obremenjuje otroke in, seveda, starše. Nisem proti delovnim zvezkom, ampak sem proti tistim, ki jih le predpišejo, potem pa nanje pozabijo.