Spoštovani,
sem velik ljubitelj vozil in predvidevam, da ne edini v Sloveniji. Pri nas v Sloveniji imamo veliko ljubiteljskih vozil oz. tudi oldtimer osebnih vozil, ki se vozijo večinoma samo od maja - oktobra. Iz tega razloga predlagam, da se uvede tudi polletna vinjeta za osebna vozila (enako kot ze obstaja za motorje), saj je nesmiselno, da ljudje ki vozijo svoja ljubiteljska vozila le pol leta ali manj, plačujejo celoletno vinjeto, čeprav potem takšna vozila (cabrio, oldtimer, itn..) počivajo parkirana v garažah od oktobra do maja, čeprav imajo na steklu nalepljeno celoletno vinjeto.
Ta predlog je optimizacija, tako, da ljudje ne plačujejo zastonj tisto, kar potem v realnosti niti ne koristijo.
Poleg tega sem prepričan, da bo takšnih ljubiteljskih vozil, ki se vozijo samo v “toplih mesecih” (brez soli na cestah) iz dneva v dan več!
Ljubitelji ter lastniki takšnih vozil bi bili vsekakor hvaležni, če se tak predlog sprejme in sedaj, ko je elektronsko cestninjenje menim, da uvedba takšne polletne vinjete ni povezana z visokimi stroški za Dars oz državo.

Predlog cene za polletno vinjeto: 60€ (letna vinjeta trenutno stane 110€)
Hvala že vnaprej!
Lp,
Robert Adamič