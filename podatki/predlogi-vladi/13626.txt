Spoštovani,
Po trenutno veljavni gradbeni zakonodaji (GZ) v povezavi s Zakonom o zemljiški knjigi (ZZK-1); gradbeni inšpektorji pri ugotovitvi nelegalne ali neskladne gradnje lahko investitorju povzročijo škodo, saj so v celoti pri izbrisu in vpisu zaznambe odvisni od ZZK-1.
V primeru, da investitor kasneje legalizira objekt skladno s dokončnim ali pravnomočnim naknadno pridobljenim gradbenim dovoljenjem in naredi vse po pravni poti in da je pred tem gradbeni inšpektor ugotovil nelegalno ali neskladno gradnjo oz. kakršno koli drugo zaznano nepravilnost, ki vodi v ustavitev gradnje in obvestil zemljiškoknjižno sodišče oz. upravni organ, ki vodi zemljiški kataster in zraven priložil izvršljivo upravno odločbo, ki bo ponazarjala zaznambo v zemljiško-knjižnem izpisku, nato pa kasneje podal umik, kar trenutno gradbeni inšpektor po trenutni krovni zakonodaji lahko največ naredi; investitorja čaka dolgotrajen in zamuden postopek, saj objekta ne more prodati zaradi 10. člena, ZZK-1. Prej izpostavljeni člen definira načelo vrstnega reda zaznambe kot njen izbris, kar je za zavezanca v primeru inšpekcijskega nadzora, če je bil tega deležen zelo zamudno, saj če ni v prvem vrstnem redu določen njegov izbris iz zaznambe mora zavezanec počakati in dati prednost tistemu, kar je bilo pred tem vpisano v zemljiško knjigo, ki so pred to zaznambo oz. izbrisom. Logično bi bilo, da če investitor nekaj naredi skladno s načeli vladavine prava v državi se mu mora omogočiti vsa sredstva, da razpolaga s svojo nepremičnino, ki ne škoduje več javnemu interesu, zato bi gradbeni inšpektorji v tem delu morali biti neodvisni od načela vrstnega reda po ZZK-1. Noben morebitni kupec noče kupiti ˝mačka v žaklju˝!
Lep pozdrav