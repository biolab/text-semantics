Najprej bi zastavil vprašanje glede vinjete in 1,3m.
Zanima me glede na zadno odločitev o vinjeti kako naj bi laiki pravzaprav pomerili avto pred nakupom vinjete? To je izredno pomembno saj na podlagi te meritve lahko kupiš napačno in s tem tvegaš globo.
Kolikor mi je znano meritev tudi ne smemo opravljati sami, saj so tukaj v igri predpisi in zakoni, ki velevajo, da mora biti meritev opravljena z overjeno napravo, v kontroliranih pogojih, z usposobljeno osebo in tudi sama meritev mora biti opravljena večkrat, da zagotovimo ponovljivost meritve (povečamo natančnost). Ker tem pogojem seveda verjetno marsikdo ne more zadostiti bo moral meritev opraviti nekdo namesto nas kar pomeni, da bi morali imeti na prodajnem mestu vse našteto, saj prej nakup vinjete ne bo možen - kaj če kupimo napačno!?! 
Si pa tudi ne predstavljam kako bo pravzaprav izvajan nadzor vinjet. Take meritve ne bodo mogle biti narejene na nek polovičarski način saj kot sem že napisal, so posredi predpisi in zakoni saj je končna posledica lahko plačilo kazni. To vse skupaj pa ni več tako enostavno. Predvidevam, a bo na ta račun kar nekaj brezpredmetnih vlog na sodišču, saj jih bo naš znani odvetnik vse izpodbil zaradi zgoraj napisanega in verjetno še česa.
O pravičnosti tega principa zaračunavanja vinjet pa sploh ne bi govoril, saj izpade precejšna kopica luksuznih/dražjih vozil, ki so tudi težja in močnejša, kar ima vpliv na obrabo cest.
Menim, da bo potrebno o tem malce bolj razmisliti in če je res razlog to, da bi male podjetnike obremenili dodatno, je ta princip precej čuden. Sploh pa to zavira razvoj!
Moj predlog je pa, da se rajši zgledujmo po uspešnih državah, kjer cestnin sploh nimajo, a jim kljub temu uspe urediti ceste in še kaj. Malce manj koruptivnih "popravil cestnih" odsekov in ne bo treba razmišljati o takih ukrepih.
Predlagam, da se ta ukrep zadrži, saj bomo imeli s tem več težav kot koristi. Razmisli naj se rajši o davkih na luksuzno življenje.