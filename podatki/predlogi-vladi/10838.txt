Imam dva predloga v zvezi z novim volilnim sistemom.
Prvi predlog je, da se omejitev števila kandidatov na kandidatni listi dvigne na dvakratnik ali trikratnik števila poslancev v volilni enoti. Volivci bi tako imeli več izbire, na volilnih listkih pa bi še vedno bilo dovolj prostora.
Drugi predlog je, da se volivcem dovoli, da dajo preferenčni glas več kot enemu kandidatu na listi. Vsakič ko je z liste izvoljen en kandidat, se vsem volivcem, ki so dali preferenčni glas temu kandidatu, zmanjša moč preostalih preferenčnih glasov.
Možnost glasovanja za več kandidatov bi ublažila posledice morebitnih taktičnih nominacij s strani strank, kadar stranka na svojo listo da več zelo podobnih kandidatov. Hkrati bi dovolj visoka omejitev števila kandidatov na listi in ustrezen postopek podeljevanja strankinih mandatov kandidatom stranke spodbudila k združevanju ali vsaj k sestavljanju skupnih list.