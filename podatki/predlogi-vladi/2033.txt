Predlagam, da se na portalu predlagam.vladi.si dvigne standarde do te mere, da bo predstavljal kredibilen način komuniciranja z vladnimi organi. V predlogih in komentarjih naj se člani držijo vsaj osnovnih slovničnih pravil, kot so uporaba knjižnega jezika, velike začetnice, ločila itd.  Kako naj kdo verjame, da ljudje, ki ne obvladajo slovenščine, lahko pomagajo voditi državo?
Opozoril pa bi rad tudi na primitivne komentarje, ki ne doprinesejo dodane vrednosti predlogu, temveč so bolj podobni nečemu, kar je spisal nemiren dvanajstletnik. Take komentarje po navadi oddajajo vedno eni in isti člani (ne bom izpostavljal psevdonimov). Mislim, da bi se moralo take komentarje sankcionirati še kako drugače, ne le z možnostjo dodajanja točk za ali proti komentarjem.
Na splošno predlagam višjo stopnjo moderiranja portala, kar bi mu dodalo večjo kredibilnost in ne bi odganjalo resnih, razmišljujočih ljudi.