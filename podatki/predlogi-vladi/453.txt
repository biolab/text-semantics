Pozdravljeni!
Imam par besed, ki bi jih rada povedala. In sicer, kot študentka, sem trenutno zelo ogorčena nam osnutkom novega zakona o študentskem delu. Naj poudarim, da preko študenta delam že 3 leta in sicer celo obdobje mojega študija, ki ga opravljam redno. Prav tako, vse izpite opravljam v rednih rokih. Delo opravljam med vikendi in sicer po 16 ur. Torej 8 ur v soboto in 8 ur v nedeljo. Delo, ki ga opravljam v nobenem pogledu ne omejuje mojega študija. Mesečni zaslužek, ki ga dobim je okoli 300 eurov in s tem denarjem preživim mesec. Plačam si študentski dom, prevoz iz domače kraja v Ljubljano, kjer študiram, kupim oblačila in hrano. Če tega denarja ne bi imela, bi bila na plečih staršev, ki jim če si priznamo v tem času tudi ne gre najbolje, ker vzdržuejjo še mlajšega brata, ki se prav tako šola izven domagačega kraja. 
Predlagam pa, da resno premislite o sprejemu novega zakona, saj bi marsikomu onemogočil študij in tudi dostojno življenje. Zakaj preprosto ne morete uvesti intenzivnejših inšpekcijskih nadzorov, nad "študenti" , ki "študirajo" le zato, da delajo oz. da imajo status. Odprla bi se nova delovna mesta na področju inšpekcijskega nadzora, če že ne drugega. Študentje, ki res študiramo pa bi še naprej lahko služili. 
Naj vas opomnim, da ste enako že naredili z uvedbo protikadilsega zakona. Enostavno ste prepovedali kajenje, namesto, da bi le poostrili inšpekcijski nadzor , ki bi ohranil strogo ločene prostore za kadilce in nekadilce. Ali ste morda hoteli, da več ljudi, ki zunaj kadi na mrazu, zboli?? In se tako preko polni državna blagajna preko zdravstva saj je več bolnih.
Priznam, da so primeri malo absurdni a sem mnenja, da so vredni razmisleka.
Lep pozdrav,
Manca Košmrl