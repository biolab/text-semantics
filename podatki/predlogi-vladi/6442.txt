 Vladi – Ministrstvu  za  finance  pri  iskanju novih proračunskih virov predlagam, da prouči  možnost  uvedbe davka -  trošarine  na  jedrsko gorivo. Podoben davek je ZRN  uvedla  01. 01.2011 z  rokom do 31.12.2016, kar je razvidno na spletu  nemške carine: www.zoll.de/DE/Fachthemen/Steuern/Verbrauchsteuern/Kernbrennstoffe/ker... Mnenja sem,  da bi   podoben  davek  lahko uvedla tudi Slovenija iz  razlogov: - polovico trošarine bi skozi   ceno električne energije plačala R. Hrvaška - HEP  ( Hrvaška elektroprivreda ) kot polovični lastnik elektrarne in prejemnik  elektrike  proizvedene v NEK ,  - jedrsko gorivo je energent, večina energentov  je   obdavčena  s trošarino in okoljskimi dajatvami ( CO2 – taksa ) , - jedrsko gorivo izgori v Sloveniji zato ni možnosti  povračila trošarine pri izvozu, prodaji in dobavi električne energije proizvedene z  jedrsko energijo  v tujino, - na ta način bi si Vlada RS  zagotovila dodaten proračunski vir. 