Predlagam spremembo pravilnika o delitvi stroškov ogrevanja. Pravilnik določa, da se skupni stroški ogrevanja v večstanovanjskih stavbah delijo na fiksni del (po površini) in variabilni del (po števcih). Fiksni del znaša najmanj 20%, v večini stavb je 30%, ker je to bil prejšnji minimum. variabilni del mora biti najmanj 40% tega, kar bi stanovanju pripadalo glede na površino. To v ekstremnem primeru pomeni, da stanovanje, ki ne bi porabilo čisto nič, plača 58% tega, kar bi jim pripadalo, če ne bi imeli števcev. Varčevanje se torej ne splača, zato vsi porabijo več n vsi plačajo več. Pravilnik sicer dovoljuje možnost drugačne delitve, vendar je zahtevano 100% soglasje. V večstanovanjskih blokih je 100% soglasje nemogoče doseči, ker vedno obstaja kakšen užaljen lastnik, ki bojkotira vse, ali je lastnika nemogoče dobiti, v tem primeru pa je jasno, da soglasja ne bo dal lastnik, ki se mu žvižga za vse, ima odprta vsa okna in hkrati vse radiatorje.
Predlagam, da se potrebna večina zniža na 75%, kar bi še vedno preprečilo kakšna soliranja vplivne večine, hkrati pa bi ta formalna možnost bila uresničljiva tudi v praksi.