V presejanju za raka dojk so na mamografski pregled vsako drugo leto vabljene le ženske med 50. in 69. letom starosti. To je obdobje, ko je največja verjetnost, da zbolijo za rakom dojk, je zapisano v programu Dora. Navajam razloge, zaradi katerih bi v presajalno mamografijo morali vključili že ženske od dopolnjenega 40. leta dalje: 1. Pojavlja se vedno več raka na dojkah pri mladih ženskah, mamicah takoj po 40.-tem letu. 2. Te mlade ženske so mamice malih otrok, predšolskih otrok, saj se za otroke mamice odločajo proti 40.-temu letu. 3. Veliko se pojavlja raka na dojkah, ki ga ni mogoče odkriti s še tako skrbnim spremljanjem, rednim otipavanjem, saj se na mamografiji odkrije vedno več raka, ki ga ni mogoče odkriti s samopregledovanjem in se lahko odkrijejo le z mamografijo. 4. Če ste naredili statistiko pojava raka pri mlajših od 50 let, ste ugotovili, da jih je velik procent.  5. Zato je toliko bolj pomembno, da ravno mladim ženskam, ki so mlade mame, imajo družino, za katero morajo skrbeti, morajo hoditi v službo zaradi eksistence,  omogočimo presejalno mamografijo. 6. Tudi v predstavitvenem filmu Dore je navedeno, da je mamografija najzanesljivejša metoda za zgodnje odkrivanje raka za ženske po 40. letu starosti. 7. V predstavitvenem filmu je prav tako navedeno, da se pojavlja veliko raka, ki ga s samopregledovanjem ni mogoče odkriti. Zato predlagam: v presajalni program Dora naj se vključi vse ženske od dopolnjenega 40. leta do 69. leta. 