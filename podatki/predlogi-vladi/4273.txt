Sem navaden državljan Republike Slovenije. Tu sem rojen, za samostojno državo sem se tudi boril in ne morem se sprijazniti s tem, da nam politika, sodstvo in še vrsta drugih, kradejo državo.
Ljudstvo zahteva spremembe, zahteva umik vse politične elite, ti isti pa govorijo o predčasnih volitvah in ni jim jasno, da ljudje ne želimo videti več teh istih obrazov. Ljudje zahtevamo umik vseh sedanjih in bivših politikov, vseh, ki so sedaj ali pa pred leti sedeli v parlamentu ali v državnem svetu. Enako velja za sindikalne voditelje, ki so prav tako vpleteni v politiko, vsi, brez izjeme. Poiskati bo treba res nove obraze, brezgrešne in takšne, ki bodo imeli večinsko podporo vseh Slovencev.
Za dosego tega, je potrebna resnična sprememba in moja ideja je E-Slovenija. To bi pomenilo, da bi vsak državljan dobil vhodno geslo, približno tako kot deluje klik pri banki in s tem bi lahko glasoval. Verjetno, da obstaja možnost tudi s pametnim telefonom in podobno, o tem bi besedo imeli računalniški strokovnjaki. To bi pomenilo, da bi bile vse stvari sprejete z večino prebivalstva, približno, kot referendum. Vhodnih točk z računalniki, kot so knjižnice, info centri, hoteli in podobno, bi morda morali še povečati, o tem seveda stroka.
To bi bila inovacija, ki jo svet še ne pozna. Vendar, če mislimo resno, lahko naredimo revolucijo.
S takšnim načinom odpade: DRŽAVNI ZBOR, DRŽAVNI SVET, STRANKE, DELITVE NA ČRNE IN RDEČE, URE IN URE DOLGE DEBATE ZA OSLOVO SENCO V PARLAMENTU, SINDIKALNI LIDERJI…..
Za uveljavitev takšnega načina, seveda sedanja politična elita, ne bo, kajti s takšnim načinom odločanja, bi bilo konec kraj in konec političnih elit. Namreč  v zakonodajo bi morali zapisati pravila, da so imenovani od večine, zamenljivi prav tako, vsak trenutek, od večine.  Če je potrebno naj se ustanovi stranka E-Slovenija, ki pa ne potrebuje nobenih predsednikov in podobnih teles, vsi bomo vse in vsa odgovornost bo na večini. Dobiti veliko večino na volitvah in naslednji korak je sprememba ustave.  Po moje bi bila to demokracija na najvišji stopnji. Na enak način, bi potrjevali ministre, sprejemali zakone in urejali vse stvari, ki jih sedaj neuspešno in z velikimi stroški , sedanja politika, katere pa ima slovensko ljudstvo dovolj.
V takšne spremembe je potrebno vključiti vse javne medije in z ljubeznijo do domovine, ki jo ima večina prebivalstva, sem prepričan, da uspemo.
To je predlog, ki se ga da dopolnjevati, spreminjati in dodelati tako, da bi nam začelo delovati sodstvo in politika, ne pa da nas obe te veji spravljata v slabo voljo, dan za dnem. Ljudje živimo vsak dan slabše, nekateri pa se na ta račun bogatijo, pa ne z delom ampak s krajami. Vsi so obljubljali obračun s tajkuni in kaj od tega so uresničili – nič. Tega si pošteni državljani Republike Slovenije ne zaslužimo in večina je edina in legitimna, ki lahko to spremeni.
V upanju, da to idejo speljemo skupno, lep pozdrav.