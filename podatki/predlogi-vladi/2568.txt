Spoštovani!
Zakon o kmetijskih zemljiščih 71/2011 - UPB2 je prinesel nič drugega kot nepravično obravnavo državljanov RS. Zakaj? Preprosto. Bonitete zemljišč za spremembe namembnosti so v Prekmurju "nesramno" visoke.
Mladim družinam, ki si želijo ustvariti dom, je s tem zakonom pot popolnoma zaprta. Tisti, ki nimajo zemljišča, morajo to najprej kupiti, potem pa še plačati visoko ceno za odškodnino (govorim o zemljiščih, ki so kmetijska) za spremembno namembnosti.
Razumem, da je cena višja na večinsko ruralnem področju, nikakor pa to ne razumem za mesto in primestna naselja! Še posebej pa ne za Prekmurje, kjer smo tako ali tako na socialnem dnu! 
Do prve "plošče" rabiš okrog 50.000 evrov. Kje pa je potem še izgradnja hiše in oprema le-te?! Prakitčno je po pošteni poti gradnja hiše povprečnemu državljanju onemogočena!
Mislim, da bi morala država ustvariti pogoje, da bi družine lažje prišle do hiše in doma.
Lepo Vas pozdravljam!
Peter Peterka