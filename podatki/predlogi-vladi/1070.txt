Zahtevamo, da se ustavi gradnja šestega bloka termoelektrarne v Šoštanju. Zahtevo upravičujemo s tem, da omenjena termoelektrarna predstavlja najslabšo možno okoljsko rešitev za razvoj energetike v Sloveniji. Razlogi za takšno prepričanje tičijo v škodljivosti lignita, ki je najslabša možna vrsta premoga, saj za 1MWh električne energije povzroči kar 870kg ogljikovega oksida. Za primerjavo, sicer povprečna MWh, proizvedena v Sloveniji povzroči izpust manj kot 400kg ogljikovega dioksida. Obenem vsebuje številne škodljive primesi-predvsem žvepla, pa tudi sledi radonovih in uranovih primesi. Po meritvah v termoelektrarnah, ki jih poganja lignit, pride celo do večje ionizacije v okolici, kot v primeru jedrskih elektrarn.
Z odpretjem bloka 6 se zavezujemo umazani tehnologiji iz preteklosti vsaj za naslednjih 25 let in nikakor ne moremo izpolniti niti minimalnih ciljev  EU po 20% zmanjšanju izpustov. Postavlja se tudi vprašanje smiselnosti finančne investicije, saj je začetna naložba iz napovedih po 600-700 mio. €, že krepko prerasla milijardo, o čemer javnost pravzaprav nikoli ni bila obveščena. Zato tudi plačilo eventualnih pogodbenih kazni pomeni še vedno pozitivno bilanco glede na nerazumske podražitve. Sramotno za našo državo je, da podrobnosti projekta s takšnim finančnim vložkom skrivajo pred ljudmi. Ob izvedbi bo profitirala elita, pri čistem okolju pa bomo kratko potegnili vsi.
Kaj pa alternativa? Podporniki omenjenega projekta so implementacijo alternativnih virov energije zavirali že dolga leta. Naj se končno nekaj premakne v tej smeri. Glede na to, da bo vam ostalo 700 mio. evrov, imate tudi sredstev dovolj.