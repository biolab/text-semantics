Predlagam, da se na državnozborskih volitvah poleg volilnih okrajev ukinejo tudi strankarske liste. Namesto tega naj volilci glasujejo tako, da pri vsakem kandidatu obkrožijo ZA ali PROTI.

Iz teh glasovnic dobimo proporcionalno razdelitev poslanskih mandatov na naslednji način:

- Za še neizvoljenega kandidata in že izvoljenega kandidata dobimo verjetnost, da sta v isti stranki tako, da število volilcev, ki so pri obeh kandidatih obkrožili ZA, delimo s skupnim številom volilcev, ki so pri že izvoljenem kandidatu obkrožili ZA.

- Za še neizvoljenega kandidata dobimo število že izvoljenih strankarskih kolegov tako, da za vse že izvoljene kandidate seštejemo verjetnosti, da sta neizvoljeni kandidat in izvoljeni kandidat v isti stranki.

- Za še neizvoljenega kandidata izračunamo D'Hondtov količnik po formuli: št. glasov ZA/(1+št. že izvoljenih strankarskih kolegov).

- Poslanci so izvoljeni zaporedno. V vsakem koraku je izvoljen kandidat z najvišjim D'Hondtovim količnikom.

Predlagam tudi, da se razpolovi število volilnih enot, saj bi dvakrat večje volilne enote pomenile, da ne bi več potrebovali razdeljevanja mandatov na državni ravni.