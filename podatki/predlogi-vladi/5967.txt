Spoštovani,
V kontekstu vse širšega nezaupanja velikega dela državljanov do politike predlagam, da se volilna zakonodaja v Sloveniji spremeni v smislu, da se za kandidate, ki želijo kandidirati na evropskih, državnih ali lokalnih volitvah uvedeta naslednja dva pogoja za kandidiranje na volitvah:
Zagotavljanje pravnega reda in izvajanje javnih funkcij, ki se financirajo preko sistema pobiranja davkov in drugih dajatev, sta dva temeljna postulata države. Iz tega razloga menim, da je neprimerno, da bi državo ali lokalno skupnost zastopale ali upravljale osebe, ki so se prekršile zoper njen pravni red ali ki niso poravnale svojih davčnih obveznosti. Moje mnenje je, da ni primerno, da takšna oseba kandidira na volitvah dokler trajajo pravne posledice kazenske obsodbe oziroma dokler takšna oseba ne poravna vseh zapadlih davčnih obveznosti.
V obeh primerih gre sicer za omejevanje ustavno zagotovljene pasivne volilne pravice, torej pravice biti voljen, vendar pa je takšno omejevanje po mojem mnenju skladno z ustavnopravnim načelom sorazmernosti, ki dopušča omejevanje ustavnih pravic posameznikov v kolikor je to nujno zaradi varstva pravic drugih (v tem primeru: javnega interesa).
Glede potrdila o nekaznovanosti že tako ali tako velja, da se takšen dokument vse pogosteje zahteva pri novih zaposlitvah (http://www.dnevnik.si/objektiv/vec-vsebin/1042309516) zato se mi ne zdi sporno, da bi takšno potrdilo morali predložiti tudi kandidati na volitvah. Pogoj glede nekaznovanosti bi bil lahko strukturiran na naslednji način:
Kar zadeva davčne obveznosti pa menim, da bi bil primeren enostaven kriterij, da bi morale osebe, ki želijo kandidirati na volitvah, predložiti potrdilo o poravnanih davčnih obveznostih.
Prepričan sem, da bi uvedba takšnih zahtev za kandidate na volitvah povečala zaupanje ljudi in kredibilnost politike na splošno.
Lep pozdrav,