Spoštovane državljanke in državljani!
Podajam predlog za spremembo zakona o RTV in sicer za spremembo iz obveznega RTV prispevka v prostovoljnega.
Za utemeljitev svojega predloga bi najprej navedel izsledke iz ustave in določil terminologijo in pomen prispevka:
(1) USTAVA - Izsledki:
72. člen (zdravo življenjsko okolje) Vsakdo ima v skladu z zakonom pravico do zdravega življenjskega okolja. Država skrbi za zdravo življenjsko okolje. V ta namen zakon določa pogoje in načine za opravljanje gospodarskih in drugih dejavnosti. Zakon določa, ob katerih pogojih in v kakšnem obsegu je povzročitelj škode v življenjskem okolju dolžan poravnati škodo. Varstvo živali pred mučenjem ureja zakon.
78. člen (primerno stanovanje) Država ustvarja možnosti, da si državljani lahko pridobijo primerno stanovanje.
146. člen (financiranje države in lokalnih skupnosti) Država in lokalne skupnosti pridobivajo sredstva za uresničevanje svojih nalog z davki in z drugimi obveznimi dajatvami ter s prihodki od lastnega premoženja. Država in lokalne skupnosti izkazujejo vrednost svojega premoženja s premoženjskimi bilancami.
147. člen (davki) Država z zakonom predpisuje davke, carine in druge dajatve. Lokalne skupnosti predpisujejo davke in druge dajatve ob pogojih, ki jih določata ustava in zakon.
(2) Definicija besede prispevek izsledek (vir: Spletni Slovar Slovenskega knjižnjega jezika):
 prispévek  -vka m (ẹ̑) 1. denarna vsota ali kaka stvar, ki se za kaj da, prispeva: dati svoj prispevek za novo šolo; zbirati denarne prispevke za izlet; podpreti kaj s prispevkom; letni, mesečni prispevek; prispevek v blagu, obleki / prostovoljni prispevek // dajatev za zadovoljevanje skupnih potreb: odmeriti, predpisati prispevek; plačati prispevke; določiti stopnjo prispevka; dajatve in prispevki /komunalni prispevek za kritje stroškov komunalne ureditve zazidalnega zemljišča; stanovanjski prispevek; prispevek za invalidsko,
 (3) Zakonu o RTV - izsledki 15. člen:
Kdor ima radijski ali televizijski sprejemnik (v nadaljnjem besedilu: sprejemnik) na območju Republike Slovenije, kjer so zagotovljeni tehnični pogoji za sprejem vsaj enega programa Radiotelevizije Slovenija, mora Radioteleviziji Slovenija plačevati prispevek za opravljanje radijske in televizijske dejavnosti.
Šteje se, da ima radijski ali televizijski sprejemnik vsaka pravna ali fizična oseba, ki je registrirana kot odjemalec oziroma plačnik električne energije v javnem električnem omrežju, razen če poda izjavo, da nima svojega in da v svojih prostorih tudi ne uporablja tujega radijskega ali televizijskega sprejemnika ter da je bila seznanjena z zakonskimi posledicami neresnične izjave.
Kdor pridobi sprejemnik po tem, ko je podal izjavo iz prejšnjega odstavka, mora v 30 dneh sprejemnik prijaviti Radioteleviziji Slovenija, spremembo naslova oziroma sedeža pa sporočiti najpozneje v 15 dneh po spremembi.
Predno RTV Slovenija od odjemalca oziroma plačnika električne energije, ki doslej ni bil plačnik RTV naročnine, zahteva plačilo prispevka na
podlagi tega zakona, mu mora omogočiti, da poda izjavo o smislu četrtega odstavka tega člena.“
 
Utemeljitve predloga
Po ugotovitvah glede na ustavne pravice državljanov, samo terminologijo "prispevka" in dejanskega zakona o RTV je jasno razvidno, da je zakon o RTV protiustaven in jasno zlorablja ustavne pravice državljanov.
Prispevek kot takšen ne more biti obligacija saj že sam termin definira prostovoljno udeležbo pri plačevanju določenih storitev po lastni presoji in odločitvi posameznika.
Zakon o RTV ne more temeljiti na "Električnem priključku" saj je s tem jasen vdor v zasebno življenje in tako protiustavno. Pravtako v pogodbi z distributerjem električne energije se s podpisom pogodbe nikjer ne zavezujemo v obligacijo plačevanja prispevka v RTV.
V pravni državi obstaja predpisana zakonska praksa, da za neko poslovno razmerje dve stranki sporazumno podata soglasje glede kakih določil ali obveznosti. To soglasje stranki potrjujeta s podpisom.
Torej, če se s podpisom ne obvežem da bom nekaj plačeval potem tudi druga stran nima nobene pravne podlage da od mene terja kakšnakoli plačila.
Zato dragi državljani in državljanke zahtevam da se sprovedejo vsi postopki in zakonske spremembe kjer bo RTV prispevek prostovoljen in ne obvezen.
S spoštovanjem!  
Predikaka Matjaž