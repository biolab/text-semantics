Lep pozdrav
Glede na veliko slišanih težav, ki jih imajo tako lastniki lokalov, pisarn, trgovin in ostalih javnih površin, prostorov, kot tudi glasbeni izvajalci z združenjem SAZAS, bi predlagal konkreten pregled obstoječe zakonodaje in njeno prevetritev.
Vem, da se bodo Sazas-ov samooklicani vodja Matjaž Zupan in njegovi ožji prijatelji Predin, Greblo ipd. na glas zbunili za potencialne spremembe, ampak na tem področju avtorskih pravic in pogodb so potrebne korenite spremembe. Ena od Zupanovih izjav je zelo zanimiva in marsikaj pove o njem: "Lahovnik je razumen človek in gotovo ve, da se mu ne splača za sovražnike nakopati glasbenih zvezdnikov, kot so Magnifico, Predin in Lovšin , ki so naši člani."
Predlagam pa naslednje: - ukinitev monopola na tem področju - SAZAS (in potencialni ostali) naj javno prikazuje vse prihodke in odhodke, tako kot ostale finančne inštitucije v RS - v primeru dobrodelnih proreditev, kjer se izvajalci odpovedo honorarju, se naj tudi združenje SAZAS (in potencialni ostali) odpovedo zaslužku in od organizatorja ne zahtevajo plačila - plačujejo naj se dejansko avtorske pravice - izvajalec, ki ni avtor naj ali sam plača avtorju avtorske pravice ali pa se naj organizatorju za ta znesek zniža plačilo SAZAS-u - ostale spremembe, ki so nujno potrebne in ki jih naj ministerstvo samo predlaga
Te spremembe so nujne za pošteno razdelitev denarja, ki ga prispevajo podjetja in posamezniki za plačilo avtorskih pravic.