Text file: 2903.txt
author: Lovro2
downvotes: 4
end consideration date: 2012-05-11
id: '2903'
number comments: 1
number views: 1527
proposal type: Odziv pristojnega organa
response: "Odziv Ministrstva za delo, dru\u017Eino in socialne zadeve\nPokojninsko\
  \ in invalidsko zavarovanje temelji na zavarovalni\u0161kem principu, kar v osnovi\
  \ pomeni, da je pravica do pokojnine pravica iz pokojninskega in invalidskega zavarovanja,\
  \ ki izhaja iz minulega dela in temelji na prispevkih, pla\u010Danih v \u010Dasu\
  \ aktivne dobe zavarovanca. Pravice iz pokojninskega in invalidskega zavarovanja\
  \ so na\u010Deloma odvisne od dol\u017Eine trajanja zavarovalne dobe in od vi\u0161\
  ine pla\u010D oziroma zavarovalnih osnov, od katerih je zavarovanec pla\u010Deval\
  \ prispevke. Po Zakonu o pokojninskem in invalidskem zavarovanju /ZPIZ-1/ (Uradni\
  \ list RS, \u0161t. 109/06 \u2013 uradno pre\u010Di\u0161\u010Deno besedilo, 112/06\
  \ Odl. US, 114/06-ZUTPG, 10/08-ZVarDod, 98/09-ZIUZGK, 27/10 Odl. US, 38/10-ZUKN,\
  \ 61/10\u2013ZSVarPre, 79/10-ZPKDPIZ, 94/10-ZIU, 84/11 Odl.US: U-I-245/10-13, U-I-181/10-6,\
  \ Up-1002/10-7, 94/11 Odl.US: U-I-287/10-11, 105/11, 110/11-ZDIU12; v nadaljevanju:\
  \ ZPIZ-1) se pokojninska osnova, od katere se odmeri starostna in invalidska pokojnina,\
  \ praviloma dolo\u010Di na podlagi mese\u010Dnega povpre\u010Dja prejetih pla\u010D\
  \ oziroma zavarovalnih osnov, od katerih so bili obra\u010Dunani prispevki, v katerihkoli\
  \ zaporednih 18 letih zavarovanja po 1.1.1970, ki so za zavarovanca najugodnej\u0161\
  a. Zaradi medsebojne primerljivosti pla\u010D in zavarovalnih osnov iz prej\u0161\
  njih let, se le-te pri izra\u010Dunu pokojninske osnove prera\u010Dunajo z valorizacijskimi\
  \ koli\u010Dniki, ki ustrezajo gibanjem povpre\u010Dnih pla\u010D in pokojnin v\
  \ koledarskem letu pred uveljavitvijo pravice do starostne pokojnine. Valorizacijski\
  \ koli\u010Dnik dolo\u010Da vsako leto na novo minister, pristojen za delo, dru\u017E\
  ino in socialne zadeve, se pa le-ta iz leta v leto zni\u017Euje zaradi usklajevanja\
  \ s pokojninami \u017Ee upokojenih.\nVi\u0161ina pokojnine je tako odvisna od vi\u0161\
  ine pokojninske osnove in vi\u0161ine prispevkov, ki jih je posameznik vpla\u010D\
  eval v sistem obveznega pokojninskega in invalidskega zavarovanja, pa tudi od dol\u017E\
  ine dopolnjene pokojninske dobe. Dol\u017Eina dopolnjene pokojninske dobe pogojuje\
  \ vi\u0161ino odstotka, ki se uporabi za odmero starostne pokojnine, le-ta pa se\
  \ razlikuje glede na spol zavarovanca. Vi\u0161ina vpla\u010Danih prispevkov je\
  \ odvisna od vi\u0161ine osnove, kar pomeni, da mora oseba z vi\u0161jo osnovo pla\u010D\
  ati tudi vi\u0161je prispevke. Izhajajo\u010D iz navedenega menimo, da medsebojna\
  \ primerjava razli\u010Dnih pokojnin ni ustrezna, \u017Eeleli pa bi tudi poudariti,\
  \ da pokojninsko in invalidsko zavarovanje temelji na zavarovalni\u0161kem principu,\
  \ kar v osnovi pomeni, da se pravica do pokojnine in druge pravice iz naslova minulega\
  \ dela priznavajo na temelju vpla\u010Danih prispevkov in minulega dela ter da mora\
  \ obstajati sorazmernost med vpla\u010Danimi prispevki in prejemki iz sistema. Navedeni\
  \ predlog, po katerem bi zni\u017Eali vi\u0161je pokojnine ter zvi\u0161ali ni\u017E\
  je, bi tako ru\u0161il temeljna na\u010Dela, ki so inkorporirana v pokojninskem\
  \ sistemu.\nOb tem pa je potrebno dodati, da sistem pokojninskega zavarovanja vendarle\
  \ ni \u010Disti \xBBzavarovalni\u0161ki\xAB sistem, temve\u010D gre za sistem, ki\
  \ temelji tudi na na\u010Delih vzajemnosti in solidarnosti. To sta na\u010Deli,\
  \ ki posameznikom, ki so sicer 40 let vpla\u010Devali v sistem, vendar pa so imeli\
  \ v svojem aktivnem obdobju zelo nizke pla\u010De, zaradi \u010Desar s svojimi vpla\u010D\
  ili ne bi dosegli niti minimalne pokojnine, omogo\u010Da, da se upokojijo z dostojno\
  \ pokojnino, ki pri teh posameznikih nastopa v funkciji socialnega korektiva. Zaradi\
  \ na\u010Dela solidarnosti ali redistribucije se tem zavarovancem torej zagotavljajo\
  \ vi\u0161je pravice, kot bi jim pripadale glede na pla\u010Dane prispevke. Za razliko,\
  \ ki jo te osebe prejmejo med pokojnino, ki bi ustrezala njihovim prispevkom in\
  \ pokojnino, ki jo garantira obvezni (javni) pokojninski sistem, je potrebno zagotoviti\
  \ finan\u010Dna sredstva, ki pa gredo deloma v \u0161kodo posameznikom, ki so 40\
  \ let pla\u010Devali prispevke, ki presegajo najvi\u0161jo pokojninsko osnovo, deloma\
  \ pa v breme dr\u017Eave. Ker je v slovenskem javnem pokojninskem sistemu vi\u0161\
  ina pokojnine z zakonom omejena tako navzdol kot navzgor in je najvi\u0161ja pokojnina\
  \ preko najvi\u0161je pokojninske osnove limitirana s 4-kratnikom najni\u017Eje\
  \ pokojninske osnove, se vsa finan\u010Dna sredstva, ki jih ti posamezniki s prispevki\
  \ prepla\u010Dajo, prerazporedijo znotraj sistema in z vidika posameznika nastopajo\
  \ kot dav\u010Dni odtegljaj. Ker pa ne glede na navedeno \u0161e vedno zmanjka finan\u010D\
  nih sredstev za izpla\u010Dilo vseh pravic, ki se financirajo iz javnega pokojninskega\
  \ sistema, razliko dopla\u010Da dr\u017Eava. Osebe z vi\u0161jimi dohodki tako v\
  \ skladu s solidarnostnim na\u010Delom zagotavljajo sredstva za osebe z ni\u017E\
  jimi dogodki tekom aktivne dobe, kar prispeva k vi\u0161ji socialni varnosti upokojencev.\
  \ Sistem obveznega pokojninskega zavarovanja je tako tudi solidarno naravnan, vendar\
  \ pa ne gre spregledati, da gre vendarle za sistem na podlagi zavarovanja, v katerem\
  \ mora biti do dolo\u010Dene mere spo\u0161tovana tudi vi\u0161ina prispevka posameznika\
  \ med aktivno dobo.  \n "
response date: 2012-05-28
response due date: null
sent date: 2012-04-12
title: Kapica pri pokojninah
upvotes: 15
url: https://predlagam.vladi.si/predlog/2903
