Trenutno je situacija taka, da kdor je pri 18ih letih (oz. pri opravljanju voziškega izpita) zdrav, in dobro vidi, dobi dovoljenje, ki traja do 80. leta. Kdor ima takrat očala, oz. vidi malo slabše, dobi vozniško dovoljenja za npr. 5 let (odvisno od same dioptrije), in mora vsakih 5 opravljati zdravniški pregled za podaljšanje dovoljenja. 
Tak sistem privede do problema, da se tistih iz prve skupine ne preverja, pa čeprav morda vidijo  slabše, od tistih iz druge. Kdor pri 18ih nosi očala, se zaveda svoje slabovidnosti, pa četudi se je ne ne, mu vid vsakih pet let preverjajo zdravniki. Kdor je pa pri 18ih dobo videl, je lahko pri 50ih, 60ih skorajda slep, in ne nosi očal (tudi na kartici mu ne piše, da bi jih moral nositi), pa še 20 let lahko to počne, brez kakršnekoli ovire. 
Ker je trenutna veljavnost kartice 10 let, predlagam obvezen zdravniški pregled za vse, vsakih 10 let, za podaljšanje veljavnosti dovoljenja. Možne so tudi zaostritve (naprimer krajši čas trajanja dovoljenja, ob drastičnem poslabšanju vida, pogostejši pregledi po 60. letu, ipd.). 