Predlagam, da se z zakonom prepove t. i. spreobrnitvena terapija za mladoletnike. Psihološka stroka si je že zdavnaj edina, da homoseksualnost ni duševna motnja, torej je prisilno spreminjanje nekogaršnje spolne usmerjenosti nedopustno. Zavedam se, da se bodo še zmeraj našli ljudje, h katerim bodo svoje neheteroseksualne otroke pošiljali starši, ampak začeti je treba z zakonsko podlago in tako vsaj na papirju zaščititi naše otroke, seveda pa poskrbeti tudi za ustrezno izvajanje. Stopnja samomorilnosti med neheteroseksualnimi mladostniki je namreč višja kot pri heteroseksualnih, spreobrnitvena terapija pa je pogosto vzrok za še večje povečanje stopnje depresije teh mladostnikov.

Na žalost se dogaja, tudi v Sloveniji, da nekateri intolerantni starši svoje otroke po outiranju pošiljajo k najrazličnejšim "strokovnjakom" v upanju, da bi odpravili to sramotno nečednost njihovih otrok. Pogosto se tudi zgodi, da otroka kljub dolžnosti preživljanja do dokončane izobrazbe, dobesedno vrženo iz hiše. Iz izkušenj prijateljev lahko povem, da se to ne dogaja samo v nerazvitih delih sveta, temveč tudi pri nas. Prijatelja so po razkritju starši poslali k duhovniku, h kateremu je moral hoditi vsak teden na "seanso". Spet drugega prijatelja so starši silili k obisku (pristranskega) psihologa, ki ga je skušal prepričati, da je vse samo faza, ki jo bo prej ali slej prebrodil. To še zdaleč nista edina primera, saj sta ta fanta iz svobodomiselnejših krajev Slovenije (Ljubljane in Kopra), sodeč po rezultatih referenduma 2015, torej si lahko samo mislim, kako mora biti v bolj zaplankanih predelih. Imam tudi prijatelja iz Medvod, ki sta ga starša prisilila, da se izseli, ker ga nista mogla sprejeti, ko sta izvedela, da je biseksualen.
Prilagam nekaj člankov o problematiki: Zveza ameriških psihologov o istospolnosti: Spreobrnitvena terapija ne... Prepoved "spreobrnitvene" terapije za mladoletne geje in lezbijke Bills approved tonight ban conversion therapy and the pathologisation ... Pravice LGBT v Sloveniji What It’s Like Inside The Torture Clinics That ‘Cure’ Homosexuality