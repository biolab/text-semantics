 Predlagam, da se za lastnike mikro pivivarn iz zahtev umakne zahteva po vodni pravici. V svetu je veliko mikro in nano pivovarn, ki letno proizvedejo le nekaj tisoč hektolitrov piva predvsem za lastne potrebe (gostinski obrat) kot tudi za pokrivanje potreb lokalne skupnosti. Če vemo, da gospodinjstvo porabi mesečno med pet in deset tisoč litri vode, je torej na letnem nivoju poraba primerljiva porabi takšne mikro pivovarne. Prav tako obstoja mnogo po porabi vode primerljivih dejavnosti (avtopralnice na primer), pa tudi ostalih gospodarskih drožb, ki za tehnološke procese porabijo neprimerno več vode, pa za to ne rabijo vodne pravice. Naj bo dobava vode prepuščena lokalnemu dobavitelju, ki bo sam določil, kolikšne so zaloge, ki jih lahko porabi mikro pivovarna. Trenutna zahteva po vodni pravici je podobna, kot če bi zahtevali, da ima bencinska črpalka lastno naftno vrtino.
Količina proizvedenega piva je državi tako ali tako znana že iz trošarinskih podatkov, ki jih mora proizvajalec redno javljati davčni upravi zaradi plačila trošarin.