Text file: 6836.txt
author: kavazmlekom
downvotes: 10
end consideration date: 2015-08-01
id: '6836'
number comments: 3
number views: 4140
proposal type: Odziv pristojnega organa
response: "Odziv Ministrstva za obrambo\nMinistrstvo za obrambo meni, da navedeni\
  \ predlog ni sprejemljiv z ve\u010D vidikov. Namen oboro\u017Eenih sil ni bojevanje\
  \ proti specifi\u010Dnemu nasprotniku, temve\u010D morajo biti u\u010Dinkovite sile\
  \ sposobne odgovoriti na vse gro\u017Enje, ne glede na njihov izvor. S tega stali\u0161\
  \u010Da zavzemanje za ustanovitev oboro\u017Eenih sil EU z ozkim mandatom ne bi\
  \ bilo smotrno. Prav tako ocenjujemo, da za soo\u010Denje z militantnim islamom\
  \ ni potrebno ustanavljati novih struktur, temve\u010D je potrebno izbolj\u0161\
  ati u\u010Dinkovitost obstoje\u010Dih struktur, predvsem s koordinacijo njihovega\
  \ delovanja. Tu mislimo predvsem na Nato, ki ima voja\u0161ke zmogljivosti in na\
  \ EU, ki razpolaga s \u0161irokim naborom civilnih zmogljivosti. Za u\u010Dinkovito\
  \ soo\u010Denje s problemom militantnega islama je potrebno nasloviti tudi razloge\
  \ za njegov nastanek, za kar so ustreznej\u0161a nevoja\u0161ka sredstva Mednarodne\
  \ konvencije varujejo begunce in prepovedujejo vra\u010Danje v mati\u010Dne dr\u017E\
  ave.\nNa tem mestu lahko povzamemo obrazlo\u017Eitev Ministrstva za zunanje zadeve,\
  \ da je Republika Slovenija, tako kot ostale \u010Dlanice EU, podpisnica \u017D\
  enevske konvencije o beguncih, dol\u017Ena nuditi mednarodno za\u0161\u010Dito tistim\
  \ posameznikom, ki za\u0161\u010Dite niso dele\u017Eni v dr\u017Eavi njihovega dr\u017E\
  avljanstva, oziroma stalnega prebivali\u0161\u010Da. Za mednarodno za\u0161\u010D\
  ito ali azil lahko zaprosi tujec ali oseba brez dr\u017Eavljanstva, ki meni, da\
  \ je v mati\u010Dni dr\u017Eavi sistemati\u010Dno preganjan, zaradi svojega politi\u010D\
  ne prepri\u010Danja, verske, rasne, narodnostne ali etni\u010Dne pripadnosti. Prav\
  \ tako lahko za mednarodno za\u0161\u010Dito zaprosi kdor meni, da bi bila ob vrnitvi\
  \ v njegovo mati\u010Dno dr\u017Eavo ogro\u017Eena njegovo \u017Eivljenje ali svoboda\
  \ oz. bi bil lahko izpostavljen mu\u010Denju, ne\u010Dlove\u0161kemu ravnanju ali\
  \ kaznovanju.\nKer je ve\u010Dina prosilcev za mednarodno za\u0161\u010Dito iz svoje\
  \ domovine od\u0161la prav zato, da bi se izognila konfliktom oziroma je bilo njihovo\
  \ \u017Eivljenje ogro\u017Eeno, je glede na spo\u0161tovanje mednarodnega prava\
  \ in \u010Dlovekovih pravic nedopustno, da bi se njihovo \u017Eivljenje ponovno\
  \ ogrozilo na predlagani na\u010Din.\nSicer pa Republika Slovenija aktivno sodeluje,\
  \ podpira in se pridru\u017Euje mednarodnim ukrepom v boju proti terorizmu. S pridru\u017E\
  itvijo in izvajanjem ukrepov sprejetih v okviru OZN, EU, Nato, OVSE in Sveta Evrope\
  \ se Slovenija nedvoumno in trdno postavlja v protiteroristi\u010Dni tabor. RS sodeluje\
  \ v globalnih naporih zoper Da'esh skladno z nacionalnimi odlo\u010Ditvami, prioritetami\
  \ in zmogljivostmi. Pridru\u017Eujemo se mnenju Ministrstva za zunanje zadeve, da\
  \ odgovor na gro\u017Enje, ki jih predstavlja terorizem, ne more biti zgolj represivne\
  \ narave, temve\u010D mora v svojem odzivu mednarodna skupnost nasloviti tudi okoli\u0161\
  \u010Dine, ki lahko vodijo v radikalizacijo, nasilni ekstremizem in terorizem. Pomemben\
  \ del na\u0161ih bodo\u010Dih aktivnosti je tudi vpra\u0161anje prihodnosti mladih,\
  \ v smislu zagotavljanja izobrazbe ter socialne in ekonomske perspektive z namenom\
  \ odvra\u010Danja od negativnih alternativ.\n "
response date: 2015-09-01
response due date: null
sent date: 2015-07-03
title: Begunci in boj proti militantnemu islamu
upvotes: 14
url: https://predlagam.vladi.si/predlog/6836
