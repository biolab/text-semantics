Želim, da se tudi pri nas uvede nadomestno materinstvo kot je to uvedeno in uzakonjeno v drugih državah. 
Nadomestno materinstvo naj se uzakoni in omogoči le za tiste pare, ki ne morejo po naravni poti priti do svojih bioloških otrok. Takšne ženske imajo ali prirojene napake na maternici, ali zaradi raka, miomov in podobnih težav ne morejo donositi otroka; imajo pa svoje jajčne celice, s katerimi bi lahko ustvarili zarodek in ga z umetno oploditvijo vstavili v maternico druge ženske.
Poznam veliko žensk, ki bi bile pripravljene drugim donositi otroka, a jim dosedanja zakonodaja to ne dopušča.
Z nadomestnim materinstvom bi omogočili, da bi mladi pari, ki jih ni malo v Sloveniji, prišli do svojih bioloških otrok, neposredno pa bi povečali Slovensko nataliteto. 