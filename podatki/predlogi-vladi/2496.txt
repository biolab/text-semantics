Predlagam vladi, da namesto da breme primanjkljaja v balagajni ZZZS prelaga na ramena najrevnejših slojev državljanov RS, raje pogleda v eno drugo smer reševanja primanjkljaja.  
Namesto da se "grozi" z ukinitvijo plačil bolniških nadomestil za brezposelne, ukinitvijo pogrebnin, posmrtnin in frugim, naj se raje naloži gospodu direktorju ZZZS, da se da na mizo vse pogodbe dobaviteljev zdravil in še posebej medicinskih pripomočkov oz. raznovrstne opreme in se jih revidira eno za drugo.
Spomnimo se samo zgodb o preplačevanju artiklov medicinske opreme od preprostih plastičnih cevk do diagnostičnih aparatov visoke vrednosti. In to v faktorjih od 1:10 in tam do preko 1:20. Na tem mestu ne bom šel v detajle, ker bi bilo preveč šokantno, trdim le da je večina medicinske opreme in še posebej potrošnega materiala pregrešno prevečkrat preplačano. 
Da o zdravilih sploh ne govorim. Lahko bi šli v cene posameznih zdravil pri nas in jih primerjali s tistimi v sosednjih državah. In bi prišli do mnogih osupljivih podatkov in predvsem posledic monopolne politike velikih farmacevtov, ki gre v škodo končnih uporabnikov - pacientom.
Človeka presune s kakšno lahkotnostjo se danes nalaga "plačilo grehov" tistim, ki jih niso zagrešili. Ali drugače povedano, izgubo milijonov evrov, ki so bili popolnoma nepotrebnem potrošeni, bomo zdaj dobili nazaj kar od te "mase običajnih Slovenceljnev", ki se resnici na ljubo nikakor ne more otresti "sindroma hlapčevstva" in le zavoljo ljubega miru (kakšnega miru že??!!) hodi s hrbtom skrivenčenim pod nivojem krivačke, ki jo drži v rokah. Kdaj bo temu konec??!! 
Torej še enkrat: 
Vse pogodbe dobaviteljev na mizo in revizija cen oz. pogojev. 
Dodatno k temu pa še revidirati kadrovsko stanje v vseh zdravstvenih ustanovah, da ne bo tako kot je zdaj, ko imaš v eni sami ambulanti po 2, 3 ali več delavk (večinoma so delavke) pomožnega zdravstveno-administrativnega osebja, ki celo dopolne ne naredijo nič drugega, kot da prenesejo par dokumentov od enih vrat do drugih. Prav dobesedno!  
Naredite samo to dvoje zgoraj navedeno, pa ne bo potrebno bistveno kratiti pravic koristnikom zdravstvenih storitev.
 
 
 