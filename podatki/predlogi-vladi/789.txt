Predlagam, da se uvede posebno dodatno zdravstveno zavarovanje za hišne ljubljenčke.
Ta predlog ni kar iz trte izvit, ampak temelji na praktičnih izkušnjah. Imam 2 mački in vsakič, ko je s katero kaj zdravstveno narobe, se stroški seštevajo tudi v stotice. Že sam pregled stane vsaj 30eur.
Torej, sam ne bi bi imel nič proti, če bi vsak mesec plačal 2 eur več pri svojem dopolnilnem zavaroanju zato, da bi imel potem nekaj finančnih ugodnosti pri plačilu veterinarskih storitev za moje hišne ljubljenčke. O tem sem se pogovarjal še z nekaterimi lastniki živali in so se vsi strinjali.
Recimo navaden rentgen za živali lahko košta tudi čez 100eur...ljudje ga imamo zastonj zato, ker pač redno plačujemo v zdravstveno blagajno.
Tako zavarovanje bi seveda bilo povsem izbirnega tipa, logično, bi pa določevalo, katere vsaj osnovne storitve krije; kot sem omenil, že samo navadna kontrola lahko stano tudi 30eur in več...s takim zavarovanjem bi lahko vsaj to bilo zastonj. Ali recimo omenjeni rentgen bi lahko bil vsaj 50% cenejši.
Vsi, ki smo kadarkoli imeli domače živali, vemo, da lahko stroški z bolno živaljo hitro presežejo 500eur, tudi 1000. S takim zavarovanjem bi lahko to vse znižali in lastnikom omogočili, da za nižje stroške bolj kvalitetno in lažje poskrbijo za svoje ljubljenčke.
Poznam veliko upokojencev, ki imajo npr. pse, ampak s svojo penzijo jim ne morejo nuditi ustreznih cepljenj, kastriranj, pregledov,... S takim zavarovanjem bi to lahko bilo izvedljivo.