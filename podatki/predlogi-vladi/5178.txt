Pri Okrožnem državnem tožilstvu je ustanovljen poseben oddelek, kjer preučujejo odgovornost policistov, zato predlagam, da se takšen oddelek nemudoma ustanovi tudi za zdravnike oziroma zdravstveno osebje. Mar ni odgovornost policistov na splošno veliko manjša (razen v kakšnem primeru), kot je odgovornost zdravnikov? Pa zanje ni posebnega oddelka? Mar ni to kar precej nenavadno?
V takem primeru bi se morda tudi v zdravstvu kaj premaknilo, morda bi vsaj nekateri postali malo bolj odgovorni, tako kot je to v tujini. Če bi se delalo na tak način, bi se stanje v zdravstvu lahko kaj izboljšalo, prepričana sem, da bi se do določene mere zmanjšala tudi korupcija.