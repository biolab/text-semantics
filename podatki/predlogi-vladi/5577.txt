Pozdravljeni,
moj predlog je, da osebam ki živijo v občinskih neprofitnih stanovanjih začnejo preverjati njihove dohodke. S tem se ugotovi ali so upravičeni do neprofitnega stanovanja.
Pred kratkim so mediji podali informacijo, da naj bi direktor VO-KA živel v neprofitnem stanovanju za katerega plačuje 207,00 €. Direktorjeva plača je 6700,00 € Bruto.
JSS MOL pa nima pravice preveriti njegovih dohodkov, saj se je v neprofitno stanovanje vselil 
V bistvu ta predlog ni podan zaradi tega direktorja ampak zaradi vseh, ki živijo v neprofitnih stanovanjih in imajo dohodke previsoke. Kajti možno je celo, da on vseeno ustreza kriterijem za neprofitno najemnino (zaradi števila družinskih članov in nezaposlenih v družini).
Problem, ki ga ima JSS MOL:
Javni stanovanjski sklad Mestne občine Ljubljana lahko vsakih pet let  preverja izpolnjevanje pogojev za pridobitev neprofitnega stanovanja,  vendar samo za najemna razmerja, sklenjena po datumu uveljavitve  Stanovanjskega zakona (SZ-1) tj. 14.10.2003. Glede na to, da je direktor  JP VO-KA sklenil najemno razmerje pred uveljavitvijo SZ-1, Javni  stanovanjski sklad Mestne občine Ljubljana nima v njegovem primeru  zakonske podlage niti za preveritev izpolnjevanja dohodkovnih pogojev za  pridobitev neprofitnega stanovanja v najem, niti za spremembo  neprofitne najemnine v tržno najemnino. 
Tukaj mora država sprejeti nekaj, s čimer bo lahko preverjala tudi ostale osebe.
Sedaj pa bomo lahko videli ali je ta portal predlagam.vladi.si smiselen. 
 