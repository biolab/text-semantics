 
 
 Predlagam, 
 
da v primeru izvršb na premičnine v zvezi s preživninami, kjer je potrebno plačati varščino za izvršitelja, plača dolžnik in ne upnik. Malo je nesmiselno, da mati samohranilka prejme od sodišča obvestilo, da mora za denar, ki ga je dolžen oče otroka, plačati še varščino, saj se v večini te matere komaj prebijajo čez mesec.
Torej zahtevamo, da na podlagi pravnomočne sodbe v zvezi s preživnino plačilo stroškov oz. varščine izvršitelja v celoti plača dolžnik, saj je po 123.členu družinskega zakonika on tisti, ki je po zakonu dolžen prispevati preživnino in zaradi katerega se je postopek sploh začel. Naj poudarimo, da v primeru, če starš ne plača varščine, se lahko izvršba ustavi, zato je ključnega pomena, da matere, ki se borijo za otrokovo pravico do preživnine, ne obremenjujemo po nepotrebnem. 
V upanju na ugodno rešitev se Vam že v naprej zahvaljujemo,
 
S pozdravi.
