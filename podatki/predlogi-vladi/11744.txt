Pozdravljeni,
v uradnem listu štev.80/2020 z dne 30.05.2020, v 57. člen so zapisani ukrepi s področja štipendiranja, študentske prehrane, visokega šolstva in športa. Za pridobitev Zoisove štipendije se za leto 2020/2021 ne bodo upoštevali izjemni dosežki letošnjega leta. Torej pri prehodu iz devetletke v prvi letnik, bodo upoštevani izjemni dosežki iz 7. in 8. razreda, ker naj ne bi izvedli vseh tekmovanj v letošnjem letu.
Toda, po podatkih naj bi izostala največ dva tekmovanja, vse ostalo so otroci redno opravili in se tudi zelo trudili v letošnjem letu, kajti rečeno je bilo, da se za Zoisovo štipendijo upoštevajo izjemni dosežki devetega razreda.
Že tako je bilo prav za njih letošnje šolsko leto okrnjeno, ostali so brez valete, brez zaključne ekskurzije v Gardaland in zdaj bodo navkljub vsem prizadevanjem ostali še brez Zoisove štipendije.
Predlagam, da bi se za pridobitev Zoisove štipendije upoštevali tudi pridobljeni izjemni dosežki devetega razreda, kdor jih pač ima in teh učencev je kar nekaj, ki bodo zaradi izrednih razmer ostali še brez štipendije.
Upam, da bi uslišali prošnje mnogih staršev, ki si za svoje otroke želimo le najboljše in želimo, da se trud njihovega letošnjega leta ne izbriše kot, da leto sploh ni obstajalo in, da jim damo dobro popotnico na srednješolsko pot in vzpodbudo za nadaljnje šolanje.