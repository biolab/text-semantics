 Predlagam, da se pripravi zakonodaja (oziroma popravi obstoječa), ki bo urejala problematiko ilegalnih prebežnikov.
1. Vsi morajo biti seznanjeni z zakonodajo in kulturo v Sloveniji in Evropi - dosledna ločitev države od vere (obvezno spoštovanje državne zakonodaje in neveljavnost šeriata), svoboda govora, enakopravnost spolov, prehranske navade kot je uživanje svinjine in alkohola,...) Izvede se tako, da vsak dobi list z zapisanimi pravili življenja v Evropi in potrdi prejem s podpisom. Vsako nespoštovanje zakonodaje (sploh pa prekrški zoper javni red in mir ali spolno nedotakljivost) se takoj kaznuje z deportacijo v izvorno državo
2.  Združevanje družin je možno samo pod pogojem, da je tisti, ki živi v Sloveniji, zaposlen in ima toliko lastnih prihodkov, da bo sam vzdrževal novo prispele člane
3. Ilegalne prebežnike je treba čim prej integrirati v našo družbo, pri čemer je optimalno, če jih je možno razdeliti pri prostovoljcih. Optimalni prostovoljci bi bili tisti, ki doma izvajajo neko dejavnost (recimo kmetija), kjer bi se ilegalci začeli produktivno vključevati v družbo. Skrbnik bi prejemal sredstva, ki bi jih sicer porabili v centru.
4. Tisti, ki bodo živeli v begunskih centrih, ne smejo prejemati denarja. V begunskem centru je poskrbljeno za vse nujne življenjske potrebe, zato denarja ne potrebujejo. Če pa imajo lastna sredstva, se njihovo bivanje po vzoru Danske in Nemčije financira iz teh sredstev. Omogoči se jim delo znotraj teh centrov (priprava in razdeljevanje hrane, pospravljanje in čščenje,... in za to delo prejemajo finančna sredstva v višini minimalne urne postavke,veljavne v Sloveniji. Znotraj centrov se prav tako uveljavlja zgoraj omenjena pravila o deportaciji prekrškarjev. Ne smemo namreč dopustiti, da bi begunski centri postali center islamizacije.
5. Vsak, ki v svojem imenu vabi ilegalne prebežnike (različne Refugee welcome skupine in podobni) so dolžni prevzeti skrb za določeno število ilegalcev. Nesprejemljivo je, da se neke skupine predstavljajo kot veliki človekoljubi, skrb za ilegalce pa prevalijo na davkoplačevalce, ki že tako težko preživijo s svojimi dohodki. V to skupino spadajo tudi aktivisti, ki uničujejo ograjo.
6. Slovenija iz humanitarnih razlogov lahko sprejema samo ženske z otroki oziroma družine, ki dejansko prihajajo iz vojnih območij. Vojna namreč ne poteka po celotnem ozemlju Sirije - za predstavo, ko je bila na Hrvaškem vojna, je bila Istra varna.
 
 
 
 
 
 
 