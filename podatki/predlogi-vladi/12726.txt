Predlagam vladi, da loči financiranje občinskih proračunov od države in državnih inštitucij.
Vlada naj harmonizira davčno osnovo ter davčne razrede za dohodnino, občine pa naj za svoje občane določijo davčne stopnje. Plačane davščine naj dobijo občine neposredno. V primeru, da dohodnina ne zadostuje za pokritje stroškov občin, lahko občine povečajo tudi davčno stopnjo za že obstoječe nadomestilo za uporabo zazidalnih zemljišč.
"Solidarnostno" izplačevanje dohodnin naj se ukine, saj je njegov edini učinek fragmentacija lokalne samouprave, netransparentnost in neučinkovitost ravnanja z davkoplačevalskim denarjem, kolaps lokalne fiskalne politike ter konec konkurenčne dinamike med občinami.
Če vlada presodi, da bi bil tak sistem nepošten zaradi tega, ker se nekatere občine v veliki meri financirajo iz premoženja in koncesij, sploh naravnih virov in monnopolov (Postojna - Postojnska jama, Koper - Luka Koper) naj se lastništvo tega premoženja prenese na državo.