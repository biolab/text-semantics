Predlagam, da se zakon malo zaostri in dopiše, da smejo kadilci kaditi zunaj, na prostem, vendar samo v primeru, da nad njimi ni strehe in da so od poslopja oddaljeni x metrov. Opažam, da veliko lokalov in tudi drugih javnih poslopij omogoča, da se kadi zunaj, vendar je to navadno v bližini vrat, pod streho (v senci, pod nadstreškom, da niso mokri ...), v primeru, da bi bili res pod milim nebom, bi odpadlo ogromno prostorov za kajenje, kjer se zbirajo kadilci. Tudi v lokalih, pa četudi je to zunaj je kar veliko kadilcev, ki kadijo in motijo nekadilce. To je predvsem zaradi množičnosti kadilcev, ker so vsi zunaj, ker drugje ne smejo biti. S tem ukrepom bi še dodatno prisilili kadilce, k temu, da prenehajo. Pokazali bi jim, da smo bolj odrasla družba in da je kajenje vse manj zaželeno, kot je bilo pred leti.
S tem se reši tudi problem, ko ljudje kadijo v blokih, na balkonih, in motijo sosede. Če bi kadilec odšel na prosto, bi bilo teh vplivov na sosede in na stanujoče v stanovanju kadilca manj.
 
Hkrati predlagam, da se cigarete dodatno podraži in denar nameni usmerjeno, kjer bodo svoj delež dobile firme, kot so komunale, cestna podjetja ipd., ker morajo pobirati ostanke za kadilci, navadno po tleh ali v naravi. To je ovojni papir škatljic, škatljice ter filtri od cigaret.