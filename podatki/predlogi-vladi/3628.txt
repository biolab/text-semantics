Ne zdi se mi pravično dejstvo, da lahko redno zaposleni v javni upravi ali družbi, ki je v državni lasti, poleg rednega delovnega razmerja na določenem delovnem mestu z določenim delokrogom del in nalog, podobna (ali morda kar ista ??!) dela opravlja (in seveda dodatno služi) preko npr. popoldanskega s.p., saj se mi zdi, da gre tu za navzkrižje interesov, predvsem pa, da bi moral zaposleni ta dela opraviti bodisi v okviru svojega rednega delovnega razmerja bodisi bi morala inštitucija kot delodajalec skleniti delovno razmerje (lahko tudi za krajši delovni čas) z drugim človekom (saj imamo brezposelnih kar nekaj).
Ne zdi se mi pravično iz razloga, ker v takšnem dvojnem razmerju (enkrat kot zaposleni v javni upravi, enkrat kot samostojni podjetnik) sčasoma zaposleni vedno bolj deluje v smeri lastnega interesa (preko pogodbe) in vse manj v okviru svoje redne zaposlitve (ker mu je že tako in tako zagotovljeno plačilo).
Zato predlagam, da vsi ministrski resorji in družbe v državni lasti izvedejo pregled o obstoju takšnih pogodb in zaposlenim, ki izvajajo enaka ali podobna dela po dveh pogodbah, eno od teh odpove !
 