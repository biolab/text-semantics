Predlagam, da se ustanovi organ (podoben policiji?), ki z namenom izboljšanja zraka, voda in zemlje nenapovedano patruljira po državi in preverja:
1) Ustreznost izpušnih plinov motornih vozil na cestah.
2) Odlaganje gradbenega materiala in drugih smeti v gozdovih.
3) Tehnično brezhibnost tovornjakov, ki prevažajo okolju nevaren tovor, ali pa ga prevažajo, pa za to sploh nimajo dovoljenj.
4) Kakovost dima iz dimnikov domačih kuriščih, še posebej v gosto poseljenih območjih.
5) Ali je dim iz dimnikov in potoki v okolici tovarn skladen z okoljskimi standardi.
Nekaj podobnega že počnejo okoljski inšpektorji, ki pa so menda kadrovsko podhranjeni in predvsem preverjajo papirje podjetij, okoljska dovoljenja, sistematično pa ne izvajajo meritev na terenu. Okoljska policija bi bila ves čas na terenu in izrekala globe oz. opozorila v primeru manjših kršitev. Seveda bi morala biti za merjenje izpustov na terenu in kakovosti vode ustrezno opremljena.