Predlagam da se sprejme zakon, če pa že obstaja, da se ga začne dosledno upoštevati in kršitelje kaznovati, da v konjeniških klubih in šolah konjeništva, ter turističnih kmetijah, ki se ukvarjajo s konjeniškim turizmom, učijo, trenirajo, vodijo samo kadri, ki imajo naziv inštruktor jahanja, učitelj ali trener,  pridobljen pri Konjeniški zvezi Slovenije ali ustrezni ustanovi v tujini in imajo naziv samostojni športni delavec, dejavnost prijavljeno na AJPESU in  DURSU, ter plačujejo davke in prispevke. Vse ostale izvajatelje te dejavnosti, "na črno",  bi bilo potrebno ustrezno kaznovati. (dogaja se da dejavnost izvajajo mladoletne osebe, nekvalificirane, z neustreznim znanjem). KZS izobražuje kadre, ki pa imajo potem težave pri iskanju dela, ker jim delo jemljejo ljudje, ki nimajo ustreznega znanja, so pa zato "cenejši".
Dober primer za to je Lipica, kjer neustrezen kader(študentje, prijatelji,..), vodi šolo jahanja oz. vodi turiste, na "cesti" je pa kar nekaj ljudi, ki imajo ustrezen naziv in znanje pa ne morejo učiti.