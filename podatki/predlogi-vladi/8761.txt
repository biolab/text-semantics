 V zadnjem mesecu sta se zgodili dve "nesreči", ko so tujci zaradi neprimerne opreme in ignoriranja vremenske napovedi za več dni obtičali na Kredarici. Tam so na državne stroške uživali penzionsko oskrbo, ob izboljšanju vremena pa jim je pripadal še zastonj prevoz s helikopterjem v dolino. Sramotno od naše države je, da tako klečeplazi pred tujci in jim zagotavlja nadstandardne storitve, ki jim moramo Slovenci v tujini drago plačati. Nikomur danes ne pride več na pamet, da bi se v tujino podal brez turističnega zavarovanja, ki stane vsaj 10 Eur za teden dni. Če se poškoduješ na avstrijskem smučišču moraš plačati helikopterski prevoz, ki stane vsaj 3000 Eur. Naša Vlada pa klečeplazi pred tujci in jim z našim denarjem časti hotelsko oskrbo ter panoramske vožnje s helikopterjem! Vlado pozivam, da neha nenamensko porabljati naš denar in takoj začne tujcem zaračuna vse stroške, ki nastanejo pri reševanju. 