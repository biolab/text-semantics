Pri zaposlovanju ponavadi delodajalci pričakujejo razne delovne izkušnje in tako niso motivirani, da bi zaposlili mlade ljudi, četudi se lahko kasneje izkažejo kot veliko bolj kvalitetni delavci kot tisti, ki imajo že 10 in več delovne dobe.
V zvezi s tem bi predlagal, da bi delodajalci, ki bi zaposlili mlade in pa tudi tiste z recimo manj kot 2 leti delovne dobe, bili oproščeni vseh davkov, za dodatno motivacijo pa bi država še del neto plače subvencionirala. Na ta način bi se mladim veliko bolj povečale možnosti za prvo zaposlitev in pridobitev določenih izkušenj ter bi tako pridobili vsaj eno vrstico v življenopisu ter si s tem povečali možnosti za zaposlitev tudi drugje, četudi jih kasneje pri tej prvi zaposlitvi ne bi zaposlili za nedoločen čas. Da pa država ne bi zdaj vsem po vrsti to plačevala, bi prišli v poštev recimo samo tisti, ki bi že 1 leto (ali pač nek primeren čas) neuspešno iskali zaposlitev.
Poznam veliko ljudi tudi z univerzitetno izobrazbo, ki bi bili veseli, ko bi dobili prvo službo primerno njihovi izobrazbi vsaj za minimalno plačo in prepričan sem, da bi tako tudi delodajalci imeli veliko večji interes zaposliti takšno osebo, ker bi jih ob dodatku države to stalo samo recimo cca 300 eur na mesec. Tisti, ki si pa brez problema najdejo službo, ker imajo veze ali takšno znanje, ki ga primankuje, pa bi se zaposlili izven tega "sistema", tako kot do sedaj.
Seveda pa bi morali uvesti neke kvote, koliko takšnih oseb je lahko zaposlenih pri enem delodajalcu. Npr. če ima delodajalec do 10 zaposlenih, bi bila lahko zaposlena ena takšna oseba, itd.