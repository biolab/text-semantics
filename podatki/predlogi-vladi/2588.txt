 Pozdravljeni!
Živim blizu vojaškega vadbišča ter sem prostovoljni gasilec. Ne moti me streljanje, moti me uporaba strelišča ob požarni ogroženosti. Spomnim: V zadnjih letih je bilo nekaj požarov velikih, borilo se je več gasilskih društev iz regije, tudi po več ur. Protipožarne poseke v hudih sušnih obdobjih ne pomagajo, saj lahko (milo rečeno) ogenj prenaša že veter.
Zato:
Predlagam, da se sprejme sklep, ki ne dovoljuje vojaških vaj z strelnim orožjem, ki bi lahko povzročilo iskrenje (ter morebiten požar), v obdobjih požarne ogroženosti regije, kjer je vadbišče postavljeno (sklicujoč na podatke ARSO), ko je požarna ogroženost večja (ali enaka) od 4. stopnje.
Poleg tega predlagam, da se sprejme sklep, ki bi ob morebitnem nastanku požara omogočil gasilcem hitro intervencijo. Znan je primer, ko so morali gasilci čakati "Še dve minuti", da so vojaki odstreljali svoje, potem pa je gorel cel hrib. Ko se zaneti ogenj, se aktivira pristojno društvo, vojaki pa naj raje pomagajo ali se umaknejo ter tako pripomorejo k hitrejši omejitvi in/ali pogasitvi požara.