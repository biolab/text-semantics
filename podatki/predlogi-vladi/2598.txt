 Spoštovani !
 Letno naredim cca 30,000 km in na cesti vidim marsikaj. Prometnih kazni nimam že kar nekaj let, zato me težava kazni ne zadeva, kljub vsemu pa imam predlog za takojšnjo spremembo ZPrCP in sicer bistveno znižanje kazni za nekatere prekrške. Današnje kazni za prekrške namreč nimajo popolnoma nobene povezave z načelom sorazmernosti v primerjavi s kaznimi za kazniva dejanja, so namreč drakonske kazni glede na plače povprečnega Slovenca. Nesorazmernost kazni je zelo velika. En primer, ko kazen sploh ni potrebna ali max opozorilo. Na parkirišču ob parkiranju podrgneš sosednji avto. Ker lastnika ni bilo takrat zraven pustiš listek z imenom in telefonsko. Ko pride lastnik ne glede na listek pokliče policijo in policija seveda vehementno pride in prične z obravnavo. V tistem trenutku pride voznica, ki je trčila in predlagam, da glede na to, da se je zadeva zgodila na funkcionalnem zemljišču bloka in da je pustila listek voznika napišeta evropsko poročilo in se zadeva zaključi. Naj dodam, da sta bila oba avta vseskozi parkirana skupaj. Policija: NE, in napiše kazen v znesku 300 € in 3 kazenske točke, na podlagi 3.odstavka 42 člena ZPrCP, kar pa po nestrokovni oceni presega materialno škodo. Tu je dokaz, da se poštenje ne izplača in da zakon in ravnanje policije nima zveze z realnostjo, saj se takšna praska lahko zgodi vsakomur, nihče ni bil ogrožen, kazen pa znaša skoraj pol policistove neto plače. To ni mogoče razumeti drugače kot polnjenje proračuna, ker izgovor na varnost tukaj vzdrži, saj je zadeva res neznatnega pomena. Tožilec bi v primeru tako minornega kaznivega dejanja samo zadevo zavrgel oziroma prenesel na zasebnega tožilca. Na taistem parkirišču je avto opisane voznice poškodoval neznani voznik in pobegnil pred cca. 1mesecem. Toliko o poštenju in ali se splača biti pošten. Veste nekateri so pač pošteni ljudje in zato so še kaznovani!!!
In še in še je takih primerov: policija kazniuje stare ate, ki se dopoldne namesto 50 peljejo 63 km/h. Ponoči pa je dirkačev oho ho !....
Mirno preverite moje prometne prekrške in boste videli da jih nimam !
Prosim, če posredujete MNZ !
Ne vem kaj točno kaže statistika ampak mislim, da je bil Zakon učinkovit le v smeri pobranih kazni pri manjših prekrških. Je pa življenje v demokratični državi pod stalno grožnjo hudih kazni za   tako minorne prekrške kot zgoraj opisani daleč od normalnega !
LP
Jože Urankar