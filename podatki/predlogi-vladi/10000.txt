Praksa dijakov in študentov (op. »brezplačne delovne sile« za nekatere) je  večkrat problem za vse vpletene. S praktičnim usposabljanjem dijakov in študentov pri delodajalcih na prvi pogled ni težav, saj večini dijakov in študentov uspe najti ustrezno podjetje in tako imenovano prakso opravijo. Kljub vsemu pa imajo z njo pogosto težave prav vsi – delodajalci, dijaki, študentje in njihove šole. Ker dijaki in študentje ne opravljajo prakse na podlagi pogodbe o zaposlitvi (op. niso v delovnem razmerju), se jim čas obvezne prakse (op. delo je delo!) ne šteje v pokojninsko dobo oziroma ne upošteva pri ugotavljanju višine pravic iz delovnega razmerja!? 

Praktično usposabljanje dijakov in študentov se opravlja na osnovi učne pogodbe, ki vsebuje zakonska določila o nagradi, plačilu prehrane in zavarovanju dijaka. Praksa za dijaka, študenta vendarle pomeni pomemben del socializacije, vendar opravljeno delo je vseeno delo.  

Predlagam spremembo zakona o poklicnem in strokovnem izobraževanju tako, da se opravljena dijaška oziroma študentska praksa štejeta v pokojninsko dobo.  