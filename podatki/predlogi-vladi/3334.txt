 Predlagam vladi, da uvede "Finančno policijo" in ji dodeli polna pooblastila pri pregonu utaje davkov.
Ravno tako, bi nekdo moral imeti mesečni nadzor nad plačili davkov in prispevkov zaposlenih, če jih delodajlci pri obračunu plač ne odvedejo. Mogoče bi bilo smiselno uvesti sistem, ki smo ga že poznali (bivši SDK). Če na dan izplačil plač delodajalec ni nakazal tudi davkov in prispevkov, plače niso bile izplačane. 
Očitno pa na tem področju ni niti želje, niti volje, da bi se vzpostavil red. Če delodajalci ne plačujejo prispevkov za zdravstvo, pokojnine,... so posledično te blagajne prazne. Ko se želi nekdo upokojiti pa velikokrat izve, da se žal še ne bo mogel,  ker mu delodajalec ni plačeval prispevkov.
 