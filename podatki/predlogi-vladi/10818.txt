Naše drage starše, stare starše in druge ki jih je malo "povozil čas" izkoriščajo trgovci vseh sort in vse prepogosto jim za velik denar podtaknejo izdelke ali storitve ki jih ne potrebujejo ali so precenjene, neustrezne,..
Take ljudi bi država lahko zaščitila saj so to ljudje potrebni pomoči v taki obliki.
Predlagam vladi naj ustanovi službo ki bi varovala upokojence pred administratorji in prodajalci sumljivih storitev.
To bi bilo zelo enostavno. Vsak upokojenec bi plačal mesečno naročnino kak evro ali dva in dobil bi nek znak ki bi vse trgovcem, zavarovalničarjem in ostalim ponudnikom raznih medicinskih pripomočkov diktiral, da gre njihova ponudba skozi kontrolo neke službe. Če bi se sklenila kupčija, pogodba, dogovor mimo te kontrole bi bila neveljavna.
Primer v praksi: Kot prodajalec vitaminov, storitev,.. pridem do upokojenca in vidim da ima na poštnem nabiralniku (opcijsko) nalepko službe preverjanja. Če hočem z tem človekom skleniti kupčijo moram skozi preverbo drugače sem kazensko odgovoren zaradi poslovne goljufije ali kaj podobnega.
Idejo sem dobil potem ko mi je draga mati ki ne zna sama presoditi kdo jo pelje žejno čez vodo in ker sama nima moči vsiljivemu trgovcu reči NE, sporočila da je kupila vitamine za 300 evrov. Cela pokojnina! Zdaj bo lačna čez mesec če ji ne bomo pomagali. Takih mam je veliko in trgovcev tudi.