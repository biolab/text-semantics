Predlagam, da DURS uvede davčne počitnice vsem podjetjem, ki celo leto redno brez zamud plačujejo oz. poravnavajo vse obveznosti do države in vseh dobaviteljev, če predložijo dokazilo.
Moj predlog bi bil, da tem podjetjem DURS prizna in vrne 1% od celoletnega zneska vplačanega DDV in DDPO, saj bi po mojem mnenju ta ukrep najbolj pripomogel k izboljšanju plačilne discipline, obenem pa bi na takšen način podjetja sama lahko bolje poskrbela za lastno konkurenčnost in tudi prejela s strani države neke vrste priznanje za dobro poslovanje.
Zagotovo pa bi takšen ukrep DURS-u zmanjšal stroške izterjave zamudnikov (verjetno stroški izterjave predstavljajo prav ta odstotek, zato proračun ne bi nič oškodovan), obenenem pa bi brez kakršnegakoli truda dolgoročno pozitivno vplival na že skoraj pozabljene vrednote, ki so pomembne tudi v poslovanju.