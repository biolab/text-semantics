Epidemiološka slika glede COVID-19 je od 14.11. nekako nespremenjena ali pa se celo slabša. Predlagam, da vlada takoj pristopi k izvedbi množičnega in obveznega testiranja vseh prebivalcev Slovenije s hitrimi testi za COVID. Pri ceni 15€ za test bo strošek 30 milijonov €, kar je sorazmerno malo s ceno zaprtja - izgubami v gospodarstvu zaradi zaprtja. Do sedaj je tega že preko 500 milijonov €. Predlagam naslednji način izvedbe. Začnemo na enem skrajnem delu države, na primer vzhod in gremo po regijah proti zahodu. Ko je regija pretestirana sprostimo ukrepe na zeleni nivo. V času izvedbe testiranj omejimo prehode med netestiranimi in testiranimi zgolj na res najnujnejše. Vse, ki bodo pozitivni na hitrem testu testiramo še s PCR testom. Vsem pozitivnim se odredi 14 dnevna karantena. Ocenjujem, da bi morali testiranje celotne Slovenije izvesti v 7 do 14 dnevih. Hkrati je potrebno dati vsem nadzornim službam, Policija, inšpektorji pooblastila za nadzor nad karantenami. Ob začetku testiranja je potrebno Slovenijo do izboljšanja epidemioloških razmer v soseščini zaščititi pred vnosom okužb. Predlagam obvezno 14 dnevno karanteno, ki se lahko skrajša na najmanj 2 dni v primeru negativnega testa na COVID. Tip testa naj določi medicinska stroka. Izjeme so lahko le čezmejni delavci, vendar izključno ob rednem opravljanju hitrih testov. Ureditev tranzita čez Slovenijo in v ter iz Luke Koper. Tranzit naj se uredi le preko manjšega števila za to izbranih mejnih prehodov in naj se izvaja v konvojih s policijskim ali vojaškim spremstvom. Postanki na relaciji vzhod-zahod 2 postanka, na relaciji sever-jug en postanek. Postanki se izvajajo na izbranih počivališčih na AC, ki so v času izvedbe postanka, ki je namenjen samo WC-ju in točenju goriva, zaprti za ostale uporabnike. Po postanku se izvede obvezno razkuževanje počivališča. Obseg razkuževanja naj določi stroka. Tujcem se ob vstopu izroči letak v več jezikih s pojasnili zakaj tak sistem. Hkrati predlagam, da se enako rizične dejavnosti sproščajo hkrati. Primeri verski obredi, gledališke predstave, kino, koncerti. Nobena od naštetih dejavnosti se ne more sprostiti pred ostalimi in vse se morajo sprostiti pod enakimi pogoji. V nasprotnem, vlada daje videz pristranskosti in neenake obravnave dejavnosti z istim zdravstvenim tveganjem.