Pred časom je bilo govora o izgradnji vetrnih elekrtarn pri nas, vendar je (kolikor mi je znano) zadeva padla v vodo radi nasprotovanja zelenih, ki so trdili, da ima takšna elektrarna prevelik negativni vpliv na okolje. Vremenski dogodki zadnjih dni nam jasno kažejo, koliko dragocene energije nam je "veter odpihnil" preko vipavske doline in goriške pokrajine. Če samo pomislimo, da lahko ena takšna elektrarna oskrbi z elektriko 4.000 gospodinjstev, je izračun dokaj preprost, koliko tovrstnih "mlinov na veter" bi potrebovali v naši deželi. 
Če samo pogledamo preko meja k našim EU sosoedom, ki imajo bistveno strožje zakone in predpise na področju varovanja okolja, kot ga imamo mi, pa kljub temu postavljajo cele "plantaže" vetrnih elektrarn. Tudi mi bi lahko razmišljali v tej smeri, ne pa da gradimo 6.blok v Šoštanju, in razmišljamo o 2. bloku v Krškem. Če gre v JEK kaj narobe, nam ni več pomoči od Kopra do Lendave in naprej. Poleg tega pa EU zakonodaja predpisuje pridobivanje določenega deleža električne energije iz obnovljivih virov, kar pa TEŠ in JEK zagotovo nista. Če ne bomo na tem področju kmalu kaj ukrenili, ne bomo dosegali rokov, ki jih predpisuje EU. 
Predlagam, da se zakonsku uredi pospešena gradnja vetrnih elektrarn, ter da se elektro lobiju nekoliko pristriže peroti. Prav tako predlagam, da se zakonsko dovoli postavitev večjih zasebnih elektrarn ki bi energijo pridobivale in prodajale iz obnovljivih virov kot sta veter in sonce. S tem bi ne le razbremenili dosedanji distribucijski sistem, temveč bi odpadla potreba po gradnji še kakšnega bloka TEŠ.