Naša država mirno dopušča nakupovanje nepremičnin Rusom, državljanom Srbije, Bosne itd. (oziroma njihovim podjetjem).
Kot vemo, v teh državah ni prave (evropske) regulacije glede okoljskih standardov, delovne sile, varstva živali in okolja. V nekaterih (Bosna) tudi ni davka na dobiček.
Torej hipotetično lahko Rus v svoji državi opravlja podjetno dejavnost, ki bi bila v Evropi že 50 let prepovedana (kemično onesnaževanje okolja, izkoriščanje in neplačevanje delavcev, sečnja gozdov, krznarstvo iz v EU ogroženih vrst). Na ta način zasluži milijone in potem lahko mirno v Ljubljani, na obali ali v Kranjski Gori (preko podjetja) kupuje nepremičnine. Kajti Slovenija je nekako sprejeta oaza za prej naštete narodnosti (jezik, bližina, okolje, kultura). Potem pa vidimo Ville Schellenburg in podobne novozgrajene objekte v Ljubljani po oglaševani ceni 10.000Eur/m2 - in po pregledu domofonskih priimkov gre večinoma ravno za Ruse ali državljane Srbije, Bosne, Kosova, Albanije, Makedonije in Črne Gore.
Po drugi strani pa smo državljanu EU konstantno pod regulacijo (preko telefonskih operaterjev, IP številk, cestnih kamer, policijskih, bančnih, davčnih, carinskih, redarskih, obmejnih in drugih kontrol), a moramo vsak gotovinski polog nad 10.000Eur dokazovati s pričami in bančnimi izpiski (ki se potem niti ne upoštevajo - kajti FURS predvideva "dvignjeno-porabljeno" pravilo).
Opisana zadeva je zelo nepoštena in v prid ravno pranju denarja iz 3.držav ter favoriziranju podjetniškega kapitala, ki je bil zaslužen v državah brez prave (EU) regulacije napram Slovencem.
Predlagam ukinitev ali veliko omejitev možnosti tako zlahkih nakupov nepremičnin (in drugega) kapitalu, ki ni bil zaslužen v EU pod predpisano regulacijo.