Ne razumem, da nam je jasno, da je svet na robu zastrupljanja okolja s plastiko in da ne naredimo nič. Preprosto je vse odvisno od politike in od zakonov, ki to onasneževanje dopuščajo. Določene trgovine so to naredile same. Lahko dobiš samo ekološke vrečke. Še vedno pa prodajajo na tono plastičnih flaš s pijačami, ki najbolj onesnažujejo okolje. Ljudje mislijo, da se vsa plastika dejansko reciklira. Nažalost ne. Določena se da reciklirati ampak ne v nedogled. Če bi bilo tako bi plastika bila vredna kot zlato. Rastel sem v okolju kjer smo imeli steklene flaše, tetrapak, kartonsko embalažo, ki je 100% reciklaža. In zakaj je temu tako? Ker je očitno, da nekdo to dopušča in plastika je najcenejša možna oblika pakiranja. Kakšno ceno pa to ima za okolje? A sploh razmišljamo kaj bomo pustili našim otrokom? V tujini se že odpirajo trgovine, ki so v popolnosti brez nepotrebnih embalaž. Treba je prevzgojiti ljudi, da začnejo s spremembami. Kdo ima to moč? Začeti je treba z zakoni postopoma in kmalu spremeniti vse na 100% obnovljive vire. Ukrepajmo še danes. Ljubimo svoj planet tako kot on ljubi nas. Saj nam daje vse, da lahko preživimo. Ne pozabimo od kod prihajamo. Zemlja smo mi. 