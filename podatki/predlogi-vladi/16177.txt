Pojavlja se kup upornikov, proti naravovarstvenim ukrepom, sploh na področju Ljubljanskega barja v zvezi z Natura 2000. Večina teh so kmetje ali osebe v službi kmetijskega lobija, veter v jadra pa jim dajejo desne politične stranke.
Ob branju navedb 'ubogih' kmetov, ki jih bodo ukrepi pripeljali na beraško palico, se mi dobesedno obrača.
Predlagam, naj vlada postavi preprosto opcijo: Tisti, ki kmetuje v popolnem skladu z zahtevki naravovarstvenih programov, dobi subvencije in nadomestilo po zakonu. Tisti, ki tega ne bo počel ali se ugotovi da pogoje krši, ne dobi nadomestila, ne dobi oz. mora vrniti subvencije. vse subvencije. Tudi tiste, dobljene za mehanizacijo, prenovitev kmetijskih objektov, itd.
Nadalje: Če se bo na področju Ljubljanskega barja več kot 60% kmetov odločilo, da ne kmetujejo v skladu z naravovarstvenimi ukrepi, država preneha s financiranjem čiščenja melioracijskih kanalov.