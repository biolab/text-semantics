Ravnokar po Aziji pustoši t.i. prašičja ebola, kamor se je razširila iz Afrike. Nedavno smo imeli prašičjo kugo, pa piščančjo, pa nore krave...itd.

Vsem tem stvarem se bi preprosto lahko ognili če bi uvedli analiziranje krvi za vse živali pred zakolom. Ne samo, da bi s tem pravočasno ujeli in preprečili širitve vseh teh bolezni, prav tako bi tudi vedeli katere živali so prepolne herbicidov, pesticidov, raznih rasnih hormonov (ki niso primerni za človeka a jih ravno tako preko mesa živali zaužijemo) ter koliko antibiotikov je v živalih oz. bo v mesu na našem krožniku in katere živali imajo raka, in njihovo meso niti slučajno ne bi smelo biti uporabljeno naprej kot hrana.

Najbolj so obremenjene kokoši, saj živijo v najbolj nesanitarnih prostorih, da ne omenjamo baterijske reje, je že talna reja problem saj so kokoši tako nagnetene, da bi lahko marsikatero talno rejo kvalificirali kot baterijsko rejo - kokoši dobesedno hodijo ena po drugi, veliko jih tudi umre - se zaduši ko se živali stiskajo in hodijo ena po drugi zaradi premalo prostora. Da v takih razmerah preživijo morajo dobivati antibiotike, da ne pride do vnetij, gnojnih ranj itd.

Druga najbolj vprašljiva vzreja živali je prašičjereja, te živali so nagnetene v ozke kletke, kjer se niti obrniti ne morejo, kaj šele da se bi žival lahko sprehodila. Travnik pa vidi le na poti v klavnico ne pa vsak dan kot nam je prikazano v oglasih.

Še "najmanj" so z življenskim prostorom omejene krave. A tudi te celo življenje (na večini kmetij) preživijo priklenjene v hlevu, kjer se niti obrniti ne morejo, v kakšnih groznih razmerah pa tudi nekatere živijo pa lahko vidimo na televiziji, ko se vsak mesec najde vedno hujši primer zanemarjanja in mučenja živali.

To da je rak v takem eksponentnem porastu je grozljivo (statistika pravi da bodo 3 od 5 slovencev zboleli za rakom), a to (rak) je le posledica. Kaj pa je vzrok? Na prvem mestu je nedvomno hrana. To kar vnesemo v telo to bo naš organizem uporabil in nas - naše telo  zgradil iz tega. S kvalitetnim gorivom avto daleč pride, z nekvalitetnim pa hitro konča v delavnici.

Kako zdrav bi bil človek, če bi celo življenje presedel v fotelu, se niti do stranišča ne bi sprehodil, živel v lastnih iztrebkih in bil cele dneve pitan do onemoglosti? Ne ravno zdrav, kajne? Kaj šele fit. Vsak zdravnik bi takega človeka označil za rizičnega, mu povedal, da ogroža svoje zdravje in da niti slučajno ni zdrav.

Kako da veterinarska inšpekcija in ministrstvo za kmetijstvo dovoljujeta, da take živali pristanejo na naših krožnikih? Kaj pa ministrstvo za zdravstvo? Ni nihče toliko moder, da bi potegnil vzporednici?

Na spodnji povezavi lahko vidite tumor velikosti košarkaške žoge na nogi krave, ki je na poti v klavnico. Kaj pa tisti znotraj teles živali. Iz druge roke vem, da tudi v slovenskih klavnicah dnevno najdejo tumorje velikosti pomaranč in to meso pujsev v iz katerih so izrezali tumorje vseeno ni zavrženo in potem pristane na naših krožnikih.

scontent-vie1-1.xx.fbcdn.net/v/t42.9040-4/30371299_1709884165741344_79...

Če zdravniki lahko odkrijejo raka pri ljudeh lahko tudi pri živalih in s tem onemogočimo, da na naših mizah pristane na tone mesa prepredenega z rakavimi celicami in tumorji. ENAKO VELJA ZA MLEKO, če ima krava, ki daje mleko raka, koliko rakavic celic je potem prisotnih/prenesenih v mleko?

Priporočam da si vsak ogleda dokumentarni film Dominion (povezava spodaj), da dobite približno predstavo od kje/iz kje prihaja naša hrana in sami vidite šibke člene v verigi, dokumentarni film je posnev v ZDA a danes ob globalni ekonomiji in standardih enakih po vsem svetu ni v evropi nič kaj dosti boljše kot sami vidimo v poročilih na televiziji.

www.youtube.com/watch

Priporočam vsakemu, ki to bere da v roke vzame knjige kot so;

Kitajska študija (T. Colin Campbell),

Proteinoholik (Dr. Garth Davis) ter

Hipokrat je bil kuhar (Ivan Soče)

Vsak skrben starš, zdravnik, kuhar, prodajalec hrane, poslanec! - vsak, ki mu je vsaj malo mar za svoje zdravje in zdravje svojih najbližjih. Vsem svetujem, da posežete po teh knjigah!

Samooskrba Slovenije z zelenjavo je ldanes e 50% (včasih je bila 80), rešitev je postavitev plastenjakov s talnim ogrevanjem iz vode vskladiščene v cisternah pod rastlinjaki. Vodo bi ogrevali s sončnimi kolekotrji oz geotermalno vodo- s to bi lahko vzporedno ogrevali tudi cele vasi. V paralelnih cisternah bi pa skladiščili deževnico. Pozimi bi lahko vpihovali še Co2 in s tem povečali rast rastlin in velikost plodov do 30% (kot je to praksa na Nizozemskem).

Na velik del travnikov in polj zasejemo industrijsko konopljo iz katere lahko pridelamo biodizel (in nadomestimo velik del uvoza dizla - vsaj za tovornjake, avtobuse, traktorje, gradbene stroje), biodizel in etanol pridobljen iz konoplje nadomesti kurilno olje (predelava kurilnih peči iz k.o. na etanol ni potrebna). Iz konoplje se pridobiva najkakovostnejša biorazgradljiva plastika, tekstil, papir... itd. Ni omejitev, saj je ind. konoplja najbolj versatilna rastlina.  Vse se da, le odločitev rabi biti sprejeta.

Kmetje pridelujejo kar se je od nekdaj, danes svet globaliziran in lahko iz drugega konca sveta dobiš na dom pripeljano kako stvar hitreje kot pa iz drugega konca Slovenije, bi morali kmetje pridelovati kar se jim najbolj splača. In ind. konoplja je na samem vrhu seznama. Prav tako bi kmetje lahko pridelovali medicinsko konopljo, prodajala se bi pa v lekarnah.

Kar se pa tiče mesa, živalskih beljakovin bo pa vsakemu po branju zgoraj omenjenih knjig jasno, da potrebujemo drugačen sistem, drugačen pristop.

V Financah je bil objavljen članek da alkohol v Sloveniji povzroči za 147 milijonov eur škode - več kot pa se zbere denarja s trošarinami. Ta strošek je potrebno ubesiti na dobiček proizvajalcev alkoholnih pijač. Prav tako velja za meso (in vse ostale živalske beljakovine). Ko pogledamo prihodek iz mesne in mlečne industrije, rabimo odšteti subvencije, in 70% zdravstvenega proračuna, 50% bolnišk ki niso posledica poškodb (zakaj? preberite Kitajsko študijo,..), ko pa dodamo izgubo življenj, dolgoletne bolezni (rak, diabetes, alergije, osteoporoza..itd) smo pa globoko v rdečih številkah.

Ne bodite presenečeni kar ste prebrali, država dovoljuje prodajo cigaret, ki vsebujejo preko 400 rakotvornih kemikalij, aspartama v zero pijačah ki je kancerogen, alkohol ki je strupen...vsega živega (stupa v mejah "normale"), le da ima prihodek. Kot vidimo niso pa niti politiki toliko pametni da bi to razumeli, jih vidimo kaditi, popivati... Ko pride do zdravja vidimo koliko se ima kdo rad, koliko spoštuje sebe, svoje telo.

Morali se bi tudi vprašati kdo in kdaj bo končno prevzel kaj odgovornosti? Vsi le s prstom kažejo en na drugega. Enkrat je pa le dovolj, no nam bi moralo biti že dovolj!

Marsikoga je kaj od zgoraj napisanega razburilo, a to le zato ker še niste prebrali kako od zgoraj naštetih knjig - izobraženega, razglednega človeka je težko še kar za nos vleči. Vzemite si čas in preberite kako knjige ne bo vam žal, če nič drugega boste bolj razgledani in modri kot ste pa bili včeraj.

 
Tisti ki glasujete proti predlogu, bi prosil za vaš utemeljen razlog.

Lp

BM, inžinir strojništva