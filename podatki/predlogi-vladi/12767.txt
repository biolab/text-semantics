Predlog 3: COVID19 - Starostniki so naši dedki, babice, starši, zaslužijo si boljši odnos (3/6)
Kljub vsem prizadevanjem osebja, ki v domovih za starejše in drugih podobnih ustanovah v teh težkih razmerah skrbi za oskrbovance večini prostorski pogoji onemogočajo, da bi jim nudili dostojno življenje. Tako oskrbovanci kot osebje si zaslužijo človeka vredne razmere in odnos in pogoje.
Predlog teksta, ki se daje na glasovanje:
Republika Slovenija zakupi za dobo najmanj enega leta (nato pa v skladu z dejanskimi potrebami obvladovanja epidemije) zakupi kapacitete enega od zdravilišč z vsaj dvema ločenimi objektoma, tam organizira dve (coni rdečo cono, v kateri organizira ustrezno medicinsko oskrbo, oziroma v varno cono, v kateri se zagotovi kvaliteto bivanja v skladu s standardi skrbi za zdrav življenjski slog), in vsakemu na svojih ločenih površiha omogoči gibanje zunaj. Oskrbovanci bi se za selitev v te kapacitete odločali prostovoljno, za daljšo dobo na primer mesec (zaradi logistike), stroški zanje bi bili nespremenjeni.
Pričakovani rezultat:
Sinergija kadrovsko strokovnih kapacitet in posledično razbremenitev kadra v delu, kjer lahko storitev ponudi upravitelj zdravilišča.
Ugoden vpliv na zdravje oskrbovancev – v bistvu bi se na ta način omogočilo »dopust« oskrbovancem, ki so zaradi epidemije že vrsto mesecev omejeni na bivanje na zelo omejenem prostoru.