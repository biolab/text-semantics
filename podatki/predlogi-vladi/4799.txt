predlagam, da samostojni podjetnik, ki izpolnjuje vse pogoje za pokojnino, lahko še naprej opravlja svoje delo kot dopolnilno  dejavnost. Po novem to ne bo več mogoče. Ali bo prejemal pokojnino ali pa bo  opravljal svojo dejavnost še naprej. Zavedati bi se morali, da nekdo, ki  izpolnjuje vse pogoje za pokojnino, ne zmore opravljati svojega dela enako  učinkovito kot takrat ko je bil mlajši. Dopolnilno dejavnost so taki podjetniki  opravljali po par ur na teden, da so lahko še kak euro dodatno zaslužili.  Pokojnine, to se vsi strinjamo, so nizke in ne omogočajo dostojnega življenja.  Taki upokojenci, so res zraven pokojnine še služili denar. Pozablja pa se, da tudi taki "pavšalisti" plačujejo mesečno pavšal prispevke,  plačujejo davek od dobička, plačujejo DDV, zaposlujejo druge ljudi in z vsem tem  kar nekaj doprinesejo v državno blagajno. Poleg tega, bi si lahko zaradi malo več zasluženega denarja tudi več privoščili v trgovini. Posledično bi trgovci, posredniki, proizvajalci... imeli več prometa od katerega se odvaja DDV, več dobička od katerega se plačuje davek...
Kako bo pa po novem? Enostavno bodo  taki samostojni podjetniki prejemali samo pokojnino. Nič ne bodo vplačevali v državno blagajno, odpustiti  bodo morali zaposlene in s tem bo država še več denarja izgubila, saj bodo vsi  ti nekdanji zaposleni pristali na Zavodu za zaposlovanje, kjer bodo upravičeni do nadomestila za brezposelnost.... 