Ta predlog se nanaša na financiranje sončnih celic. Predlagam  da dodamo novo vrsto financiranja sončnih celic, leasing. Saj se večina  za to zainteresiranih ljudi, ki že ima 10% sredstev za nabavo sončnih  celic, ni pripravljena zadolžiti za obdobje 10-15 let. Za to skupino  ljudi, ki je po mojem mnenju pri nas največja, glede na te ki so  zainteresirani in ki imajo sami dovolj sredstev za nakup sončnih celic,  naj Javna agencija Republike Slovenije za energijo ponudi leasing, za  mikro sončne elektrarne do velikosti 100 m2 ali 13 kWp. 
Ta leasing se  lahko tako določi za obdobje 10-15 let. Kar pomeni:
- Imetnik  sončnih celic 10-15 let nima finančnih koristi, saj vsi prihodki od  energije izplačujejo leasing neposredno, prav tako pa nima stroškov (povprečno 95% garantirani  izkoristek sončnih celic);
- Po preteku 10-15 let sedaj pravi  lastnik sončnih celic prejema še nadaljnih 10-15 let celoten iztržek  prodane električne energije (povprečno 85% garantirani izkoristek  sončnih celic);
- S pridobitvijo denarja evropskega sklada naj  se čas leasinga ustrezno skrajša, oziroma se obroki leasinga izplačajo  iz tega naslova. Denar prodane električne energije pa dobijo lastniki  leasinga na svoj račun.
Prednosti
-Lastnnik  sončnih celic v obdobju 25 let brez pretiranega truda pridobi denar v  vrednosti cca 1,5 kratnika vrednosti mikro sončne elektrarne, v katero je  vložil začetnih 10% ali manj;
-Takšna mkro sončna elektrarna  omogoča sinergije, kot je izraba v namen strešne kritine, izraba  nekakšnih 'hibridov' z možnostjo istočasnega ogrevanja sanitarne vode z  odvečno toploto na sistemu;
-Razmah sončnih elektrarn bi  potreboval veliko kvalificirane in nekvalificirane delovne sile (prosta delovna mesta);
-Energetski  sistem ali električno omrežje je tako ob konicah potrošnje energije  bolj stabilno. Saj se veliko električne energije proizvede tam kjer se  je tudi porabi, posledično manj obremenjeno električno omrežje.
-Kot prednost se pokaže tudi začetni veliki finančni vložek teh  elektrarn, saj je finančni problem na eni strani, na drugi strani pa  velik priliv svežega kapitala v obtok. Kar pa se odraža v pospešenem  gospodarstvu.
-Večje število sončnih elektrarn poveča odstotek  pridobljene energije doma, ali manjša potrebo po uvozu energentov.  Posledično denar za energente ostaja doma.
-Denarna sredstva,  ki so pridobljena v tujini (potrebna za postavitev elektrarn) so 100%  krita, saj se neposredno izplačujejo iz trženja električne energije. To električno energijo pa pridobivamo pasivno, brez dodatnih stroškov.
-Slovenija  lahko takšen sistem predstavi kot akcijo zoper izpuste CO2 v ozračje.
Pomanjklivosti:
-Zadolževanje  v tujini, je nujno zlo. Rešitev: za to sicer ni prave  rešitve. 1. Je pa kritje kreditov iz tega naslova  (sončne elektrarne) urejeno že samo po sebi saj je priliv denarja bolj  ali manj konstanten, brez večjega tveganja. Je pa vezano na letne čase. 2.  Evropska agencija za energijo je v Sloveniji, s čimer je lobiranje za  sredstva poenostavljeno;
-Sončne celice ponujajo manjši  dobiček glede na vložena sredstva. Rešitev: 1.  Naloga vlade je da omogoči v Sloveniji okolje, kjer je možno izdelati  vse komponente sončnih elektrarn, ter tako poskrbi za maksimalen možen  učinek pridobljenega kapitala. Akcije: 
    -Ponovna oživitev  projekta podjetij TDR in Solarvalue za proizvodnjo čistega silicija v Rušah z dodatno  pomočjo države;
    -Iskanje partnerja ali ustanovitev  podjetja za nadaljno obdelavo silicija;
    -Olajšanje dela  podjetja Bisol z povezovanjem slednjega z podjetjem, ki predeluje čisti  silicij;
2. Vsako leto naj agencija omogoči le  toliko sončnih elektrarn, kolikor jih lahko 'pokrijejo' domači  sestavljalci modulov. Vendar ne glede na to od kje so moduli nabavljeni.
-Prevelik odziv lahko pomeni preveliko  obremenitev za agencijo. Rešitev: agencija naj  prednostno obravnava strehe, ki imajo postavitev in naklone najbližje  optimalnim (30° naklon J - primer). 