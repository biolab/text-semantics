Šokiral me je podatek, da je lansko leto v Sloveniji samomor naredilo 448 ljudi. Dejanska številka je verjetno še višja, saj gre po nekaterih študijah pri vsaj tretjini prometnih nesreč s smrtnim izidom za prikrite samomore. Število smrti zaradi samomora torej močno presega število smrti zaradi vseh ostalih nesreč - prometnih, pri delu, v gorah,...Sedaj pa poglejmo, koliko denarja gre za razne reševalne in intervencijske službe (reševalci, gasilci, GRS, gorska policija, civilna zaščita, gasilci). Če si v gorah zlomite prst na roki, državi ni problem dati nekaj 1000 EUR za helikopter, če pride do lažje prometne nesreče na cesti so v trenutku na prizorišču reševalno vozilo, policija in nekaj gasilskih ekip. Človeku, ki je v duševni stiski in je življenjsko ogrožen, pa ne pomaga nihče! Vladi zato predlagam, da zmanjša sredstva za zaščito in reševanje pred nesrečami in znaten del sredstev nameni za preprečevanje samomorov.      