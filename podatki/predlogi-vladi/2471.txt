Predlagam da se uskladi kilometrina za službena potovanja (neobdavčena, ker višje podjetja ne plačujejo) z aktualnimi cenami bencina. Zadnja uskladitev je bila že 1.1.2010, ko je bila cena 95 okt. bencina 1,116€/liter. Danes je cena 1,463€/liter, kar je kar za dobrih 31% več. Če bi upoštevali pravilo 30% od cene bencina bi bila kilometrina 0,44€/km (trenutno 0,37€/km). Razlika pri poti 1000km je kar 70€ in tudi zaradi tega bomo imeli kmalu situacijo ko zaposleni ne bodo več imeli interesa opravljati službene poti, kar bo pomenilo manj posla, manj davkov, še manj gospodarske aktivnosti.