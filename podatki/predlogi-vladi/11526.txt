Že nekaj časa kličem in sprašujem okoli kaj bo z nami, ki smo pol s.p. in obenem zaposleni za polovico del. časa. Noben mi ni znal tega povedati, šele danes sem nekaj izvedela, da le tistim, ki so v celoti s.p. se upošteva pri prošnji za odpis prispevkov in izpad prihodka. Res ni pravično, saj sem šele s 1. januarjem zaposlena za pol delovnega časa, pred tem pa sem 3 leta bila le s.p. V teh dveh mesecih in pol (ko sem redno zaposlena za pol del. časa) nisem uspela nič drugega delati prek s.p.-ja, ker itak imam preveč dela v tej redni službi (čeprav sem zaposlena za pol del. časa).
Zdaj sem v redni službi na čakanju, torej še to polovično plačo, ki jo dobim, imam zmanjšano, pa še pri s.p.-ju imam izpad prihodka. Namreč, 18. marca smo mogli začeti z anketiranjem Slovenskega javnega mnenja, pred tem pa smo opravili testne ankete na 5-ih osebah in to naj bi nam izplačali, ko bi končali s terenom, na katerega sploh več nismo mogli zaradi vladnih ukrepov in prepovedi gibanja, obiskovanja itd..., saj se anketiranje dogaja na terenu, direktni kontakt z anketirancem, kar je v tem času nemogoče. Prispevke za s.p. pa moram plačati do 20. v mesecu.
In ni pravično da taki primeri ne moremo dobiti vsaj oprostitev plačila prispevkov, če nam že ne date kakšen dodatek pomoči. Čutim se diskriminirano in kot piščanec Kalimero bom končala z njegovo frazo "To je krivica, zares!".