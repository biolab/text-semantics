Zdaj, ko smo vsi državljani dobili turistične bone, je prišel čas, da jih vnovčimo.
Obstaja verjetnost, da se bodo naenkrat pojavili novi ponudniki turističnih storitev, ki doslej tega niso počeli in na ta način lahko zvodeni namen, namreč pomagati ponudnikom tustičnih storitev, ki jih je prizadela epidemija.
Predlagam, da se z vladno uredbo odloči, da se turistični boni lahko koristijo samo pri ponudnikih, ki so obstajali že v času epidemije in se izključi novo ustanovljene, ker ti zaradi epidemije niso bili prizadeti. Edina izjema bi lahko bili tisti, ki lahko dokažejo, da so v času epidemije bili zaposleni v turizmu in so posledično zaradi epidemije ostali brez zaposlitve ter so odprli dejavnost (podatke o preteklih zaposlitvah imamo v uradnih evidencah).
Nadalje predlagam, da se vzpostavi mehanizem, ki bo preprečeval, da bi se boni uradno koristili pri slovenskem podjetju, sama storitev pa bi se izvedla v drugih državah, ker namen je pomoč slovenskemu turizmu in ne drugim.