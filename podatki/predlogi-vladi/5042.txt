Predlagam, da se kot merilo za dražjo (220 eur) vinjeto ne uporablja višina vozila nad sprednjo osjo, ker predlagana selekcija nima nobenega smisla. 
Primer: VW Transporter 5. generacije z motorjem 2.0 tdi spada v kategorijo vozil, za katere je predvidena cena vinjete 220 evrov. Avto je dolg 489,4 cm, težak 1742 kg. Audi A8 (3.0 tdi), na primer, je dolg ca. 513,7 cm, težak 1870 kg. Poraba goriva je pri obeh avtomobilih primerljiva oziroma v primeru kombija pogosto precej nižja. 
Nobenega tehtnega razloga torej ni, da bi bila meja za ceno vinjete postavljena pri 130 centimetrih nad sprednjo osjo. Če pa ta obstaja, bi pa z veseljem slišal utemeljeno razlago, zakaj bo voznik, ki vozi kombi (ali enoprostorec), ki je po dimenzijah manjši od limuzine srednjega ali višjega razreda ter manj obremenjuje cesto in okolje, za vinjeto plačal višjo ceno kot voznik limuzine.
 
 
 