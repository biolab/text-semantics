 Glede na to koliko prekrškov je v prometu zaradi nepoznavanja novejših CPP bi bilo smiselno da bi vsak voznik na nekaj let obnovil znanje z instruktorjem vožnje brez polaganja izpita. Samo uro vožnje pod nadzorom vsakih nekaj let.
 
Predlog sem spremenil oziroma dodal nekaj stavkov. Opavičujem se za avtomatični izbris glasovanja kar ni bil moj namen.
 
Ura vožnje stane cca 27 evrov in to vsakih 5 let nebi bil pretiran strošek če bi s tem ohranili vsaj eno življenje ali poškodbo nekoga. Poleg tega menim da bi znale tudi zavarovalnice subvencionirati ta strošek kot neke točke zvestobe in tudi bi s tem pridobile nove zavarovance in tudi prihranile bi pri odškodninah. Če se razbije en dober avto s totalko in se pri tem poškoduje še človek je ta strošek za zavarovalnico zlahka 50 tisočakov to je pa 2000 ur obnovitvene vožnje. 
 
Kdo od vas misli da vse ve o prometu oziroma da se mu ne splača oziroma bi mu škodilo ponoviti tiste situacije za katere ni najbolj siguren oziroma jih nevede dela narobe? Mogoče mislite da nekdo drug dela napake a jih v resnici ne. 