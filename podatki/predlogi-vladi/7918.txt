 V Sloveniji imamo nekaj ustanov, ki redno pobirajo večino Slovenskih in Evropskih razpisov za razvoj in raziskave. Projekti so od 500.000 do več milijonov. Takšen je naprimer Inštitut Jožef Štefan.
V osnovi ni nič narobe če nekdo dobi razpis vendar je škoda če je poslanstvo vseh teh dobivanje razpisov in ne kakšen koristen rezultat kot to da naredijo vse po pravilih razpisa, porabijo sredstva in dobijo novega. Enak projekt prijavljajo celo večkrat in ga samo malo drugače zapakirajo itd. Ne delajo nič slabega samo sistem sam jih je pripeljal do takšnega delovanja ker jim to pač omogoča in od njih ne zahteva nič drugega kot da se držijo pravil igre ter pobirajo denar.
Mislim, da bi morali posodobiti pravila igre, cilje in razpise narediti dosegljive širšemu krogu podjetnikov, inovatorjem, raziskovalcem kot pa samo izbrancem, ki ne prinašajo nobene dodane vrednosti. 
Seveda je moj predlog uporaben samo če je predpostavka, da so razpisi za razvoj in raziskave namenjeni nečemu večjemu, inovativnemu in nekaj kar bo prineslo na koncu nova delovna mesta, ter prihodke iz trga.
 
 