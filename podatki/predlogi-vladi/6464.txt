Kmalu pride pomlad in poljska oz. vrtnarska dela, ki se začnejo s čiščenjem obdelovalnih površin. Pri tem se nabere veliko organskih snovi, trave, vejevja odrezkov, vmes pa se nabere precej odpadkov iz plastike, ki jih ljudje še vedno ne odnašajo v smetnjake, nasprotno, še iz hiš znosijo na grmado razne predmete, ki so jih prek zime kot neuporabne postavili v kot. Pri tem kurjenju se pojavi nepopolno izgorevanje pri katerem gre v ozračje ogljikov monoksid pomešan s smogom, ki nastane iz napol izgorelih neorganskih odpadkov, kar je hudo zastrupljanje ozračja oziroma atmosfere. Za sosednjo Italijo vem, da ima prepoved kurjenja odpadkov na prostem prek celega leta - dovoljena je le uporaba žara za piknike. V domači in svetovni laični in strokovni javnosti se odvija veliko polemik o segrevanju ozračja zaradi toplogrednih plinov in zato sem prepričan, da je omenjeno kurjenje organskih in neorganskih odpadkov na prostem hudo onesnaževanje ozračja
Predlagam, da se z zakonom prepove in sankcionira tako kurjenje, kar bo velik, pozitiven prispevek naše države k čistemu ozračju in boljšemu počutju vsega prebivalstva v naši prelepi Sloveniji, hkrati pa bomo s to prepovedjo pridobili na ugledu in prepoznavnosti svetovne javnosti
 