Že vrsto let spremljam zgodbe staršev, ki imajo mlajše šoloobvezne otroke. Vsako leto ista pesem, kam z 7-8 letniki in tudi starejšimi v času počitnic. Časi se spreminjajo. Starši nimajo dopusta dva meseca, ampak morajo vse več delati, ne morejo izrabiti dopusta, dedki in babice niso pri roki, zasebna varstva pa pošteno služijo na račun staršev v stiski. Glede na to, da imamo zaposlenih v šolstvu več kot dovolj, imajo ogromno manjkajočih ur ki jih morajo doprinesti in prazne učilnice, predlagam da se v šolah uvede organizirano dežurno varstvo mlajših otrok tudi med počitnicami. Tako bi zaposleni koristno izpolnili manjkajoče ure, otroci pa bodo imeli varno počitniško varstvo. To prakso sicer izvaja peščica šol po Sloveniji, predlagam pa da to postane obvezno za vsako občino.