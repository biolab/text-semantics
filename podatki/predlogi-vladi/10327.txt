Predlagam, da se namesto trenutnega vsakoletnega vnovičnega naročevanja evropske kartice zdravstvenega zavarovanja, le-to uredi v trajno. Kartica bi potekla oz. bila preklicana (in bi jo posledično bilo potrebno ponovno naročiti) le v primeru, če oseba ne bi imela plačanega zdravstvenega zavarovanja.

V primeru da takšna rešitev zaradi evropske zakonodaje ni možna, se naj veljavnost kartice za vse skupine uporabnikov (ne le za upokojence) podaljša na pet let.

Obrazložitev:

Trenutno stanje vsakoletnega naročanja kartic pred dopusti ima za posledico le povečano količino plastičnega in papirnega odpada, ki daje delo določenemu številu birokratov. V času avtomatizacije in e-storitev je tak sistem potraten in nepotreben.