Vladi R Slovenije predlagam, da v službah javne in tudi državne uprave ukine zaposlenim dodatke za minulo delo, to je 0,33% na vsako dopolnjeno leto službe in dodatek za stalnost, to je 0,33% za vsako dopolnjeno leto zaposlitve šteto od vključno šestega leta naprej v javni upravi. Plačni razredi ostanejo v veljavi kot do zdaj.
Plače mladih delavcev v policiji, vojski, carini na ministrstvih so izredno slabe in nestimulativne. Mladi delavec, ki nima minulega dela, stalnosti in najnižji plačni razred (še zamrznitev povrh) ne more s plačo nikamor, prikovan je že na začetku. Spominjam se časov, ko sem se sam prvič zaposlil. Moj kolega, res pravi strokovnjak na svojem področju, pred odhodom v pokoj, je imel zgolj 15% večjo plačo zaradi minulega dela in to je bilo vse, seveda po mojem končanem pripravništvu. Takrat ni bilo nobene stalnosti niti plačnih razredov zgolj osnova za poklic in delovno mesto, ki si ga opravljal oz. zasedal.
Stalnost in minulo delo pa tudi podražita starega delavca, tako da dejansko ni delodajalcu več zanimiv. Vsak plačni razred prinaša 4% višjo osnovno plačo, to je pri desetih razredih polovico večja plača od mladega delavca z opravljenim pripravništvom. Mislim, da je to več kot dovolj.
Sredstva, ki jih pridobimo z ukinitvijo minulega dela in stalnosti lahko uporabimo za zvišenje štartne osnove v posameznih poklicih. Tako mlademu delavcu zagotovimo spodobno plačo, staremu pa mesto pri delodajalcu, ki mu ne bo več predrag in iz ekonomskega stališča nezanimiv.