V vse javne institucije, ministrstva.... v Ljubljani naj se pošlje anketo, če bi se ljudje na delovno mesto vozili z vlakom, v kolikor bi ta ustavljal samo na večjih postajah (opredelijo se tudi imena teh postaj in ura prihoda v Ljubljano oz. odhoda iz Ljubljane) in bi bil torej potovalni čas občutno krajši. Nato naj glede na rezultate prilagodijo vozni red vlakov tako, da bi iz vsake smeri proti Ljubljani zjutraj, in iz Ljubljane popoldne, vozili hitri vlaki. Na ta način bi se zmanjšale prometne konice na cestah in bi se tudi prispevalo k varstvu okolja. Marsikdo vlaka namreč ne uporablja prav zaradi tega, ker le ti ustavljajo na vsakih 5 minut in vožnja na delovno mesto s tem prevoznim sredstvom vzame preveč časa.