Pozdravljeni
Nedvomno za vsakega mladega državljana pride čas, ko mora prerezati popkovino domačega doma in stopiti na svojo pot. Prvi korak k temu je prav gotovo lasten vir prihodkov se pravi služba in pa odselitev od doma v lastno prebivališče. 
Kot mladi pravkar diplomirani državljan sem soočen s stanovanjskim problemom, kot verjetno večina mladine oz. vsaj velik delež le te. Problem vidim predvsem v previsoki ceni stanovanj (predvsem ljubljana) in si ga tako ne morem privoščiti pa tudi najemnine niso nizke. 
Po nekaterih podatkih je v sloveniji veliko stanovanj praznih (v ljubljani naj bi jih bilo cca 15 000), ker jih investitorji ne morejo prodati zaradi previsokih cen. Po pravilih tržnega gospodarstva bi morala ta prazna stanovanja zniževati cene vseh stanovanj, vendar jih ne. Zakaj? Očitno si investitorji lahko privoščijo vzdrževati nenaseljena stanovanja in čakati na kupce. Cen pa investitorji vsekakor ne bodo spustili vsaj dokler jih to ne bo finančno prizadelo.
Predlagam rešitev v obliki obdavčitve za lastnike nenaseljenih stanovanj pa naj bodo to razna podjetja, fizične osebe ali pa banke.  Vendar obdavčitev nebi smela biti smešno nizka kot je sedaj, tako da predlagam vsaj 5% obdavčitev glede na vrednost nepremičnine. Stopnja obdavčitve bi z vsakim letom, ko stanovanje nebi bilo naseljeno, narastla za nadalnjih 5%, tako bi v zelo kratkem času prisilili lastnike stanovanj, da jih ponudijo na trgu po bistveno ugodnješi ceni, ker v nasprotnem primeru jih bo to finančno zelo prizadelo. 
Ker če svobodni trg ne deluje potem je dolžnost države, da poseše vmes z vpeljavo regulatorjev. Po mojem mnenju sem predlagal osnutek regulatroja, ki bi uspešno vrnil trg v neko normalno stanje to pomeni, da si lahko vsak normalen (povprečen) državljan privošči lastno stanovanje.
 
LP Marko  