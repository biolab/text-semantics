"Kje s(m)o delovni invalidi, ki s(m)o zaposleni za skrajšan delovni čas (po odločbi ZPIZ-a) zaradi čakanja na delo, vključeni v novem proti kriznem zakonu?"
 
Je po vašem mnenju dopustno, da delovni invalid zaradi čakanja na delo dobi 80% "skrajšane plače" (dodajmo še minus malica in prevoz), kar pomeni, da v najboljšem primeru dobi 300 Eur neto plače? Ne omenjajte, da vsak delovni invalid dobi še nadomestilo iz invalidskega zavarovanja, ki je mizerno nizko, poleg tega se od njega odvaja 11% dohodnine, kar pomeni, da moraš naslednje leto dohodnino zaradi tega še doplačati.
Seveda je delodajalec v tem času še vedno upravičen do vseh polnih finančnih in davčnih ugodnosti za zaposlovanje invalidov (ni pomembno ali je zaposlen za polni oziroma skrajšan delovni čas).
 
Informacije s strani ZDIS:
Zveza delovnih invalidov Slovenije je sodelovala kolikor so ji bile dane možnosti in nekateri predlogi so že vključeni v predlog zakona; prav tako je ZDIS pristojne opozorila, da v predlogu ukrepov ni zasledila skupine invalidov s skrajšanim delovnim časom in bi bilo potrebno tudi to skupino vključiti. Ne vemo pa, kakšna bo konča odločitev poslancev v parlamentu.