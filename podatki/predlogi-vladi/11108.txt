Pozdravljeni, sem študentka, ki je pred izbruhom virusa delala 2 službi ter zraven še faks in prakso (neplačano, kar je že problem, saj moram 400 ur stati v kozmetičnem salonu za 'izobrazbo', ki je z gledanjem ne dobim, to je drugi problem, ki se tega sedaj ne tiče ampak povem), seveda privoščim vsem v teh časih, da prejmejo dodatno pomoč. Naj povem tudi, da mami in brat imata vsak svoj s.p. in sta trenutno ostala brez dela, posledično brez zaslužka. Po spletu berem, da bodo upokojenci in tisti, ki že prejemajo socialno pomoč (400 eur na mesec za ležanje na kavču??? to ne velja za upokojence) prejemali krizni dodatek. Tega ne razumem, saj se za njih nič ne spremeni, upokojenci bodo pokojnino še vedno prejemali, njihovi življenjski stroški se ne povišajo, kvečjemu znižajo, saj je vlada pocenila stroške elektrike (pohvalno). Nisem edina študentka, ki je brez prihodka (v mojem primeru tudi mami in brat), zato v imenu vseh predlagam, da dodatni denar, ki naj bi bil namenjen upokojencem in socialno ogroženim, ki že prejemajo pomoč pravično razdeli med študente, ki smo ostali brez zaslužka. Seveda so tudi študentje, ki že prej niso delali, vendar jih sedaj tudi straši težje finančno podpirajo, tudi na njih pomislite. Moj predlog je res dobro nameren, da bo za vse pravično poskrbljeno v teh kriznih časih, zavedam se da tudi vam ni lahko v takih časih in podpiram večino ukrepov, ki jih sprejemate. Sicer pa stalno spremljam prosta delovna mesta za študente, da bi se lahko čimprej vključila v delo in si zagotovila mesečni prihodek, tako da ne čakam samo na dodatke, ki jih bo delila država. Je pa v tej situaciji težko dobiti delo.
Lepo vas pozdravljam, Petja