   Na mnogih fakultetah se pritožujejo nad sistemom pogoja mature za vpis na določene programe. Dejstvo je, da ne dobijo takšnih študentov, kot si želijo npr. medicinska fakulteta - pravijo, da je premalo ''logikov'' in ''povezovalcev''. Prav tako na kakšnih drugi fakulteti, npr. na pravni fakulteti je pred leti obstajal test, s katerim so preverili logično razmišljanje oz. pravniško razmišljanje. Na podlagi teh testov, ne samo, da so fakultete dobile bolj primerne študente, ampak so tudi študenti lahko videli, če je nekaj za njih ali ne. Opazno je, da v 4. letniku srednje šole veliko dijakov, ne ve na kaj bi se vpisalo, potem pa se ponavljajo stalni vzorci. 

Fanti: strojništvo, elektrotehnika, ekonomska fakulteta,...

Dekleta: medicina, pravo, ekonomska fakulteta...

    Problem je tudi v srednjih šolah, ki ne naredijo nič za to, da bi se dijaki seznanili s samostojnim življenjem. Ker jih šola s tem ne sezani (npr. osnove prava, ekonomije, itd. ki so potrebne za vsakdanje življenje) oni tudi ne razmišljajo o tem, kako bo čez par let. Zato pa tudi odločitve za študij padejo dan pred oddajo prijave. 

    Matura definitivno ni objektiven kriterij, ampak je bolj pokazatelj prevlade določenih gimnazij nad drugimi, ko pa so enkrat te dijaki kot študentje na kupu, se že po polovici razlike med 28 in 20 pik ne poznajo več. Na gimnazijah kot je bežigrajska, se vsi vključno s profesorji grebejo za uspeh, nekatere bolj ''kmečke'' npr. tehniška gimnazija - pa jim je pomembno to, da dijaki naredijo, saj se bodo tako ali tako vpisali na strojništvo, kjer ni omejitve. (Zgrešena logika in predhodno usmerjanje za nadaljnje šolanje).