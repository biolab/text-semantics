Predlagam, da se pri osebnem dopolnilnem delu (ODD) upošteva tudi stroške poštnine. Glede na to, da se upošteva potne stroške in stroške prenočitve, bi bilo edino fer in primerno, če bi se upoštevalo tudi poštnino, saj gre večinoma za izbiro ali-ali.
Še posebno zdaj, ko ni več toliko dogodkov, sejmov, prireditev, in posledično ne moreš prodajati osebno, Pošta slovenije je dvignila cene, pa še za večje predmete so cene poštnine (sploh v tujino) astronomske.
Menim, da je že dovolj varovalk, ki bi preprečevale nelojalno konkurenco pri ODD (omejitev prihodkov, omejitev vrste del, vrednotnice, upoštevanje stroškov materiala samo do 10%, akontacija dohodnine..)
Konkreten primer: občasno izdelujem ročno izdelane unikatne izdelke večjih dimenzij. Dejanskega prihodka je bilo 251 eur, stroškov materiala cca 80 eur, strošek poštnine cca 70 eur. Vrednotnica je 10 eur, plačilo akontacije dohodnine pa 53 eur.
Se pravi, da sem ves mesec delala za 36 eur.
Kar ni dovolj niti za material.
Trenutno stanje samo spodbuja dela na črno.