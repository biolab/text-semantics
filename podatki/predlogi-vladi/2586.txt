Predlagam, da se z novim mandatom (volitvami)  zmanjša število poslancev državnega zbora na 60 (max. 75) in število državnih svetnikov v državnem svetu na 30.
Glede na velikost R Slovenije in število prebivalstva (2 milijona) bo to povsem zadovoljivo število predstavnikov ljudstva. Delo in odločanje poslancev bo tako lažje, transparentnejše in tudi enostavnejše. Sama demokracija s tem ne bo ogrožena. Odbori, delovne skupine in telesa bodo delovala bolje in hitreje, navskrižja interesov se bodo lažje reševala v skupno korist.
Državni svet kot regulator, kot nekakšen svet modrecev pa bo z 30 izvoljenimi člani odločal in predlagal še bolje, hitreje  in odločnejše. 