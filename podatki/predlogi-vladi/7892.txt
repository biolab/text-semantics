 Vladi predlagam, da za območja, kjer je občasno ali vedno kvaliteta ozračja slabša, prizna prebivalcem takšnih območij rento za slabšo kvaliteto ozračja. Merilo za onesnaženost ozračja bi bile vse vrste onesnaženja ozračja. Višina rente pa bi se določala glede na stopnjo onesnaženosti in vire onesnaževanja.
Na ta način bi okoljski in infrastrukturni projekti, ki trenutno zaradi nerentabilnosti stojijo, dobili novo ekonomiko, kar bi vplivalo na njihovo hitrejšo izvedbo.
Hkrati pa bi onesnaževalci hitreje prišli do spoznanja, da se ozračje, ki ga dihamo ne splača onesnaževati in bi investirali v ukrepe za zmanjšanje oz. odpravo onesnaževanja. Renta za prebivalstvo bi se financirala iz sklada, v katerega bi vplačevali onesnaževalci.
Menim, da se zadeve premikajo prepočasi in bi bilo prav, da vlada še bolj aktivno pristopi k reševanju te problematike.  V nasprotnem se lahko zgodi v prihodnosti še več okoljskih tožb, tudi do države , ki ne naredi dovolj za zaščito ozračja, ki ga dihamo.
 
 
 
 
 
 