Zakon o Radioteleviziji Slovenija je nespremenjen od leta 2005 (http://pisrs.si/Pis.web/pregledPredpisa?id=ZAKO4461). Sama definicije pa so osnovane na stanju družbe izpred vsaj 28 let nazaj, ko se je lahko štelo le električne priključke in ko je bil dostop do informacij zelo omejen.
Zdaj je RTV zlorabil izrazoslovje in ker so dali vsebine na internet, so začeli enačiti računalnike, tablice in pametne telefone s televizorji. S tem želijo, da vsi začnemo plačevati prispevek tudi če televizije nimamo, imamo pa računalnik in/ali telefon.
Vendar pa to pomeni, da, po črki zakona, morajo tudi podjetja začeti plačevati za vsak telefon, računalnik, tablico, ki jih uporabljajo zaposleni.
Kot prvo: ne verjamem, da velika podjetja kot je NLB, Petrol ipd. plačujejo za vse naprave, kot bi morala v skladu z zakonom. (1. točka 32. člena zakona). Po najnovejši interpretaciji bi namreč podjetje s 50 zaposlenimi, od katerih ima vsak svoj računalnik in svoj službeni telefon, moralo plačevati prispevek za 100 naprav.
Vendar sami pravijo, da nameravajo sedaj začeti dodatno zaračunavati le tistim, ki plačujejo le za radio.
Vir: www.vecer.com/vprasanja-in-odgovori-rtv-slovenija-visji-prispevek-jim-...
"Obvestila pa bomo poslali na osnovi naše podatkovne baze zavezancem, ki se jim obračunava znižani RTV-prispevek v višini 3,77 evra mesečno za radijske sprejemnike."
Torej ne bodo naredili popisa naprav v podjetjih ali zahtevali izjav od podjetij s seznamom naprav. Trenutna situacija je tako skrajno diskriminatorna in, kljub temu, da se sami sklicujejo na zakon, zakona ne upoštevajo v celoti temveč le v delih kot jim odgovarja. Nimajo ustrezne baze zavezancev za plačilo prispevka in se spravljajo le na najšibkejše - večinoma fizične osebe.
Predlagam
1. RTV naj svoje vsebine na internetu spravi pod prijavo in prijaviš se s številko naročnika, ki že sedaj točno opredeljuje obseg odstopa.
2. Podjetja in samostojni podjetniki morajo letno poročati seznam naprav, ki se uporabljajo za dostop do televizijskih in radijskih programov
3. Spremembo 32.člena, 1. točka, a) odstavek
a) Odstavek a
zavezanci – fizične osebe plačujejo za vse televizijske in radijske sprejemnike ter druge naprave, ki se uporablja za sprejem radijskih oziroma televizijskih programov, ki jih uporabljajo osebno ali skupaj s člani družine, 12,75 eura;
b) Odstavek b
če ima zavezanec za zasebno rabo le enega ali več radijskih sprejemnikov, nima pa drugih naprav, ki se uporablja za sprejem televizijskih programov, plačuje 3,77 eura;
c) Odstavek c
prispevek v višini iz prejšnjih dveh točk velja tudi za pravne osebe, državne organe, organe samoupravnih lokalnih skupnosti in samostojne podjetnike posameznike, vendar za vsak sprejemnik, če je sprejemnik namenjen za sprejem radijskih in televizijskih programov ali samostojnega podjetnika posameznika;
Dokler se zakonodaja ne spremeni in dokler se ne vzpostavi sistema, ki ne bo diskriminiral (navsezadnje je le šel razvoj tehnologije naprej), naj se ustavi trenuten poskus višanja prispevka le določeni skupini uporabnikov, ki nimajo televizij, imajo pa pač računalnik in/ali pametni telefon. Hkrati pa RTV v letnih poročilih navaja odpise terjatve, ki gredo v več tisoče eurov letno in je spet vprašanje komu pa se dolg do RTV kar odpiše?
Po domače: če se zakon ne spremeni, naj se pusti pri miru privat uporabnike računalnikov, dokler se ne pozove vseh zavezancev (tudi podjetja za vsako napravo) za plačevanje prispevka kot je po veljavni črki zakona
Opomba:
pred oddajo predloga sem prebrala odgovore na predlogih:
predlagam.vladi.si/predlog/10481, predlagam.vladi.si/predlog/10394, predlagam.vladi.si/predlog/10276, predlagam.vladi.si/predlog/10198 , predlagam.vladi.si/predlog/9861, predlagam.vladi.si/predlog/9603, …
Navajanje zakona v odgovoru ni potrebno, saj je zakon poznan. Zgoraj so le predlogi zadnjega leta z iskalno besedo RTV. Zadeva je splošno problematična in nujna za prestrukturiranje.