Računsko sodišče je v poročilu z naslovom: Uspešnost reševanja prostorske problematike slovenskih zaporov - zapisalo: "Republika Slovenija se že vrsto let sooča s problematiko prenapolnjenosti zaporov in upoštevajoč uradne kapacitete so zapori že od leta 2005 zasedeni več kot 100-odstotno."
Predlagam, da naša država prenapolnjenost zaporov zmanjša tako, da uvede elektronski gležnjev monitor za obsojence lažjih kaznivih dejanj. Kaznjenec z gležnjevim monitorjem preživi zapor na svojem domu, ki ga v času prestajanja zaporniške kazni ne sme zapustiti. V primeru, da to stori, ga premestijo v klasični zapor, ki ga varujejo pazniki.
 
Država bo tako precej prihranila, saj stane strošek oskrbnega dne za enega zapornika 83 evrov na dan, kar znese 2490 evrov na mesec, prenapolnjenost zaporov pa se bo zmanjšala.

Elektronski gležnjev monitor (ankle monitor) so opisali v wikipediji: en.wikipedia.org/wiki/Ankle_monitor 
 