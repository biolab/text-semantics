Predlagam popravek novega zakona o gasilstvu, ki ima v 26. členu v 2.točki precej manj jasno opredeljena nadomestila in zavarovanja. Videti je kot da so pozabil na prostovoljne gasilce, ki niso v direktnem delovnem razmerju, delajo na kmetijah, so na minimalni plači ali brezposelni.
Predlagam da se nazaj postavi 2.točko 26.člena iz prejšnjega zakona, ki je bil za socialno šibkejše gasilce po mojem mnenju precej boljši.
Člen iz starega zakona:
26. člen
(zavarovanje prostovoljnih gasilcev)
(1) Prostovoljni gasilec, ki se med intervencijo ali med strokovnim usposabljanjem poškoduje ali zaradi opravljanja nalog med intervencijo zboli, je zavarovan po predpisih o zdravstvenem, pokojninskem in invalidskem zavarovanju za primer poškodbe pri delu in poklicne bolezni.
(2) Prostovoljnemu gasilcu, ki ni zaposlen ali za katerega je to ugodneje, pripada nadomestilo za čas zadržanosti od dela zaradi poškodbe pri delu iz prejšnjega odstavka v višini 100% povprečne mesečne plače na zaposlenega delavca v državi v zadnjem mesecu pred nastankom poškodbe.
In novi 26.člen
26. člen
1) Prostovoljni gasilec, ki se med intervencijo ali med strokovnim usposabljanjem poškoduje ali zaradi opravljanja nalog med intervencijo zboli, je zavarovan po predpisih o zdravstvenem, pokojninskem in invalidskem zavarovanju.
(2) Nadomestilo plače in povračila stroškov med opravljanjem operativnih nalog gasilstva se urejajo skladno s predpisi, ki urejajo nadomestilo plače ter povračila stroškov med opravljanjem nalog zaščite, reševanja in pomoči.
Predlagam ta popravek tudi za zakon, ki pokriva vse ostale pripadnike civilne zaščite.