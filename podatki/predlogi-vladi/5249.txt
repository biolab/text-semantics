Vladi predlagam, da v duhu vsesplošnega varčevanja, ukine Lovišča z posebnim namenom (LPN)
Obrazložitev
LPN, so bila ustanovljena takoj po drugi vojni, z namenom, da bodo v njih lov izvajali visoki predstavniki takratne oblasti in se po vzoru nekdanjih fevdalcev zabavali, brez, da bi jih navadni državljani omejevali. Najprej so se imenovala  Državna lovišča, pozneje so jih (verjetno zaradi slabe vesti) preimenivali v Gojitvena lovišča, kjer naj bi izvajali "gojitev divjadi". V samostojni Sloveniji pa so jih poimenovali Lovišča z posebnim namenom (kakšen je ta namen, naj vsak presodi sam).
Ta lovišča pokrivajo 1/3 celotne površine naše države, v njih je zaposlenih preko 100 "državnih" lovcev. Lov v teh loviščih pa izvajajo predvsem domači tajkuni, z debelimi denarnicami, nekatere najboljše predele pa imajo "zakupljene" tujci (predvsem Italjani, Avstrijci in Nemci). 
Predlagam, da ta lovišča država dodeli zainteresiranim skupinam državljanov, ki se združujejo v društva, da bodo z njimi upravljala tako kvalitetno kot sedaj Lovske družine upravljajo 2/3 površine celotne države in od njih plačujejo državi in občinam koncesijo, medtem ko LPN-ji koncesije ne plačujejo.
Tako bo država zmanjšala število javnih uslužbencev, hkrati pa pobrala koncesije za lovišča. Poleg tega ne obstaja nikakršen razlog (v interesu državljanov), da bi obstajala "državna lovišča" v katerih svoje "lovske nagone" sproščajo predvsem novodobni fevdalci (tajkuni) in tujci.  