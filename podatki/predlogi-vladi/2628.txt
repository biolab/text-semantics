Že pred 15 leti ali več je bilo govora o ukinitvi dodatka na delovno  dobo - zamenjal naj bi ga dodatek za delovno dobo pri delodajalcu.  Dodatek na delovno dobo je čisti nesmisel. Če govorimo o težji  zaposljivosti starejših, jim ta dodatek zaposlovanje samo še dodatno  otežuje. Delodajalcu se ne splača zaposliti starejšega delavca, saj mu  brez oprijemljivega razloga dvigne strošek dela. Delavce, ki so lojalni  delodajalcu in imajo na podlagi dolgoletnih izkušenj določene prednosti,  se da nagraditi s stimulacijo in ne z obveznimi dodatki. Z ukinitvijo  dodatka za delovno dobo bi takoj prihranili veliko denarja v  negospodarstvu in gospodarstvu. Pa še pritoževati se ne bi mogel nihče.  Mlajšim tako ne bo v interesu, starejši pa bodo izpadli hipokriti. To da  starejši dobi 5 ali 10 % več kot mlajši ni nič drugega kot  diskriminacija na podlagi starosti. Če se borimo proti diskriminaciji na  podlagi spola, narodnosti, itd., se dajmo še tu. Delavce pri nas (v  naši gospodarski družbi) delimo samo na dobre in slabe. Na slabšo  zaposljivost starejših zelo vpliva tudi odpravnina ob upokojitvi in pa  "neodpustljivost" starejših delavcev. Izračunajte, kakšen strošek  predstavlja odpravnina na mesečno plačo, če zaposliš človeka ki ima dve  leti do upokojitve! Ti ukrepi, ki naj bi ščitili starejše delavce, jih  samo potiskajo v slabši položaj pri iskanju nove zaposlitve po drugi  strani pa betonirajo trg dela.
Nujno bi bilo tudi izvesti obdavčitev študentskega dela (ki ne sme  biti več kot 5% nižja kot je skupna obdavčitev rednega dela) ter uvesti  najvišji procent razmerja rednega in študentskega dela (npr 10%). Pri  rednem delu je treba ukiniti neobdavčene dodatke na prehrano in prevoz  na delo in izplačilo potnih stroškov v zvezi z delom. Delodajalec, ki bo  potreboval delavca od daleč, ga bo pač plačal tako ali drugače. Davčna  obremenitev naj bo enaka na vsa izplačila fizični osebi. To bo imelo  dvojni učinek:
1. Prenehale se bodo goljufije s študentskim delom in z izplačevanje  plače v obliki prehrane in prevoza na delo in potnih stroškov. Od davkov  se bo nateklo več denarja.
2. Omejila se bo nelojalna konkurenca med tistimi gospodarskimi  družbami, ki se teh ukrepov poslužujejo in tistimi, ki pošteno plačujejo  davke. Prosperirale bodo tiste družbe, ki res boljše delajo in ne  tiste, ki znajo bolje goljufati.
Dodatna prednost bo ta, da se inšpektorjem ne bo več potrebno dosti  ukvarjati s kontrolo trivialnih goljufij (pri zgornjem predlaganem  načinu se da to avtomatično kontrolirati) in se bodo lahko posvečali  bolj sofisticiranim.
Na podlagi finančnih učinkov zgornjih ukrepov, ki bi pozitivno  vplivali na priliv v proračun in zmanjšanje stroškov proračuna ter  enakomerneje obremenili vse gospodarske subjekte, bi lahko GENERALNO  ZMANJŠALI obdavčitve za vse subjekte za ustrezen prihranjen procent in s  tem razbremenili gospodarstvo.
Verjamem da bo huda s sindikati, ampak huda bo v vsakem primeru.  Mislim da bodo imeli pri takih ukrepih še najmanj maneverskega prostora  za ugovore.
Ukrepov, ki bi popravili stanje ali pa vsaj vlili optimizma  gospodarskim družbam, ki skušajo poslovati pošteno - da se jim poštenost  splača, je še veliko:
Npr. tale: 
Prepoved poslovanja državnim, paradržavnim in vsem ostalim subjektom,  ki imajo kakšrnokoli zvezo ali prejemajo karkoli iz proračuna Slovenije  oz. evropskih sredstev (posredno ali neposredno) z družbami, ki imajo  lastnike iz davčnih oaz ali poslujejo z družbami iz davčnih oaz.
Lep pozdrav, Rok