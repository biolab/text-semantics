
Predlagam, da se v Slovenijo privabi mlade ljudi slovenskega porekla, ki so se v preteklih 10 letih odselili iz Slovenije in da bodo ljudje slovenskega porekla ostali v Sloveniji, ne pa, da se bodo izseljevali. Zelo pogosto berem o staranju prebivalstva in o težavah v pokojninski blagajni, ki nam pretijo, medtem ko država očitno naredi premalo na področju obdržanja mladih Slovencev doma. Tako že vrsto let berem poročila, kako se Slovenci izseljujejo iz Slovenije, v Slovenijo pa se priseljujejo tujci. Nič nimam proti tujcem, ampak tole, kar tukaj zgoraj piše, vsakomur diši po počasnem izumiranju naroda in nadomeščanju Slovencev s prišleki z drugod. Če se ne bo ukrepalo, čez nekaj desetletij na naši zemlji ne bomo več govorili slovensko, Slovenijo bodo preplavile tuje kulture, gradile se bodo pravoslavne cerkve ali celo džamije in rušile katoliške cerkve, ker jih ne bo nihče več rabil, France Prešeren in Ivan Cankar bosta tujca in spomin na civilizacijo, ki je propadla, ker so vsi šli s trebuhom za kruhom in se v tujini asimilirali. 