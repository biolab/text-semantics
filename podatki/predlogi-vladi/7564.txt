Slovenska zakonodaja je podrobneje urejanje področja ravnanja s komunalnimi odpadki prepustila občinam, ki to področje rešujejo vsaka na svoj način. tako prihaja do zelo velikih razlik po kvaliteti izvajanja storitve (npr. ločevanje na izvoru, ponekod pa še niti ekoloških otokov ni) prav tako pa nekatera gospodinjstva oziroma uporabniki niso vključeni v odvoz odpadkov. Prvo težavo bi bilo smiselno reševani na regionalni ravni, da bi se primerljive občine iz dotičnega območja vsaj približno poenotile pri kavliteti storitve in nenazadnje tudi ceni. Cene so običajno določene po volumnu posod in sicer nekako po tem ključu od 1 do 4 osebe 120 l posoda - kar pomeni da 4 osebe plačajo enako kot 1, kar seveda ni pravično.
Kar se pa tiče vključenosti v odvoz odpadkov pa je po sedaj veljavni zakonodaji v občinskih odlokih pač zapisano, da so uporabniki dolžni uporbljati to storitev. Večinoma se jih res prostovoljno vključi v odvoz odpadkov, nekateri pa ne, tukaj potem nastopijo uradniki a občini in občinski inšpektorji. Po podatkih občinskih inšpektorjev po Sloveniji je tovrstnih kršiteljev med 5 in 10 %. Tudi nadzor nad tem področjem je občasno zelo otežen (npr. osebe niso prijavljene na pravem naslovu, stranka se prijavi v odvoz in čez kakšen mesec spet odjavi, napake pri evidencah izvajalcev in podobno). Tukaj podajam predlog, da bi se vključitev v odvoz komunalnih odpadkov uredila sistemsko. Namreč na podlagi zakona bi se lahko ob prijavi prebivališča avtomatično aktivirala dolžnost uporabljanja in plačevanja komunalnih storitev (lahko za vse komunalne storitve skupaj), tako bi ta del nadzora, kdo je vključen in kdo ne avtomatično odpadel. Posledično bi pomenilo nadzor v kvaliteto storitev, torej več časa za nadzor nad ločevanjem odpadkov in nepravilnim odlaganjem, prav tako pa tudi nižjo ceno storitve, saj bi za to plačevali vsi, tudi če je občasno ne bi uporabljali. 
Prav tako bi se cene lahko oblikovale bolj pravično, narpimer po osebah, 4 osebe plačajo 2x več kot 2, oziroma vsaj približek k temu. Bolj pravičen sistem plačevanja tovrstnih storitev imajo v sosedni Avstrji, kjer je osnova število prebivalcev in izbira posode, torej vsekakor je strošek te storitve bolj pravilno porazdeljen med uporabnike.