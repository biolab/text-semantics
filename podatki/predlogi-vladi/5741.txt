 Spoštovani!
predlagam takojšnjo prevetritev in posledično spremembo zakona o igrah na srečo, ki se nanašajo na vstop drugih športnih stavnic na slovensko tržišče. Prav tako je treba omiliti pogoje, kateri veljajo za registracijo novega stavničarskega podjetja, oz pridobitev nove spletne licence.
Sedanja zakonodaja ščiti iz državne strani s koncesijami zaščitene osameznike, ki so si sami napisali zakon in ga z pomočjo lobiranja spravili skozi parlament. Posledica tega je, da Športna loterija d.d., ne samo da ima daleč najslabšo stavno ponudbo, ampak ima ravno zaradi zakona, ki si ga je spisala, oblikovan poslovni model, ki dobesedno obira ljudi. Njihove omejitve pri igrah so naravnost smešne, vendar si jih lahko privoščijo, ker so edini v RS.
Za pridobitev spletnega dovoljenja zahteva slovenska država obstoječe igralniško dovoljenje, slovensko lastniško strukturo in sedež podjetja v državi. "Vse te zahteve in predpisi so za zasebne tuje ponudnike neizvedljivi ter tudi niso skladni z veljavno zakonodajo Evropske unije. To kažejo številne sodbe Evropskega sodišča, na primer Rs Zanelli C-67/98, Rs Gambelli C-243/01 ali Placanica C-338/04.
Dokler se trg športnih stav ne bo bolj liberaliziral in se ne bo omogočila zdrava konkurenca že obstoječim monopolistom, bodo le ti z svojimi poslovnimi modeli dobesedno obirajo svoje stranke. To se mi zdi moralno popolnoma nesprejemljivo.
Predlagam prevetritev zakonodaje in spremembo le te, da bo v skladu z evropsko zakonodajo. Prav tako je potrebno liberalizirati področje ustanovitve in vstopa novih podjetij na trg iger na srečo.
Po mojem mnenju bi se z vstopom novih podjetij, ki bi delovale v RS plačevali sveži davki, zaposlili bi se novi ljudje, ki bi delali v pisarnah v RS, sedanji monopolisti bi se morali truditi za svoje stranke in prenehalo bi se obiranje le-teh.  Osebno vidim samo pozitivne plati takšne ureditve, ker tisti ki sedaj igrajo, vplačujejo denar na Malto namesto v RS in s tem država posledično gubi denar iz davkov in prispevkov. 
 