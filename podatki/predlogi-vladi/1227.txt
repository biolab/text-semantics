Predlagam, da se ustrezno spremeni zakonodaja (Zakon o referendumu in ljudski iniciativi) tako, da pobudniki referendumov (kdorkoli- državljani, poslanci v Državnem zboru ali Državni svet,.) osebno nosijo stroške izvedbe tega referenduma v primeru, da volivci zavrnejo njihov predlog.
Na tak način bodo državljani premislili, ali bodo vlagali zahteve za referendum in zbirali podpise za izvedbo referenduma, razen če so resnično prepričani v svoje argumente in zmago. Vsak referendum je izjemna obremenitev za državni proračun in čas je, da se preneha zlorabljati to možnost za testiranje idej, ki jih dostikrat večinsko prebivalstvo ne podpira.