Vladi predlagam, da sprejme tak nujen ukrep, s katerim bi preprečila še en nepotreben in drag referendum ter denar, ki bi ga porabili zanj, nameni za pomoč, sanacijo in odškodnine prizadetim v pravkaršnjih poplavah. Verjamem, da bi v situaciji, ko je za mnoge ljudi zelo hudo, to bila poteza, ki bi pokazala, da naša vlada resnično želi namenjati denar tja, kjer je nujno potreben.
Za to, da usklajujejo zakone, pa imamo vendar poslance, ki naj pokažejo, da pošteno zaslužijo svoje plače in naj trdo delajo tudi na teh zakonih, zaradi katerih se nekaterim zdi potrebno razpisati referendum in vreči stran spet en kup drugje nujno potrebnega denarja.  