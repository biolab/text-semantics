Predlagam razširitev predvolilnega molka na 30 dni pred volitvami in 4 predvolilna javna soočenja vseh kandidatov v določenem okraju oz volilni enoti.

Obrazložitev:

Volitve so na 4 leta ali 5 let (predsednik). Torej imamo vsi na voljo 3 leta in 11 mesecev ali 4 leta in 11 mesecev na voljo, da pokažemo kaj smo in kaj lahko ljudje pričakujejo od nas v primeru izvolitve. Torej v času pred volitvami bo potrebno biti aktiven in razmišljati kateri bodo najboljši projekti, ki jih bodo ljudje veseli in se jim bo določen kandidat dobro zapisal, kot sposoben nekaj ustvariti, narediti. Torej bo šel tudi denar za dobro premišljene projekte, ki niso sami sebi namen. Vse bo temeljilo na preteklih izkušnjah in ne samo na samopromociji, lahko se sicer izvaja, vendar ne zadnji mesec pred volitvami. 

Res je, da bo nekdo težko zmagal, če se bo spomnil, da bi kandidiral 30 dni pred volitvami, vendar to si ne želi nihče, da pride nekdo na funkcijo, ki je popolnoma brez idej kaj bi storil. Edino si je vzel čas, da je vzel program od vseh političnih kandidatov in si kopiral različne točke za njegov program. Če le malce pomislimo si nihče tega ne želi.

Tako bo ostalo tudi več našega denarja, ker veliko denarja, ki se porabi za volilno kampanjo je povrnjenega iz proračuna in je samo namenjeno v večini primerov programov, ki niso uresničeni in zavajajo ter je biltveno bolje, da se porabi neposredno za projekte za ljudi, ne pa za plakate, letake, programe, ki so sami sebi namen. Tu bomo tudi bolj ekološki, ker bo manjša potrošnja, ampak to je že sekundarni namen. 

To je sistem, ki bi bil najboljši za vse. Volilci bi bolje lahko ocenili kandidate po lastni presoji, brez zavajajoče kampanije.

Kandidati bi si vzeli več časa, da se predstavijo in bi kandidirali le sposobni, tisti, ki bi ocenili, da se jih bodo ljudje še spominjali, ko jih ne bo vsak dan slišati. Ne bi bili popolnoma nič iztrošeni pred volitvami, ker bi svojo kampanjo razdelili na mesec manjo kot 4 ali 5 let. In če si vzamemo več časa za katerokoli stvar je ponavadi boljše narejena.

Če smo iskreni je v današnjem sistemu najlepši del volitev predvolilni molk. Vsem paše. In lepih trenutkov, je potrebnih čim več. 