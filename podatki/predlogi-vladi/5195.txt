Predlagam vladi, da na osnovi pripetih dokumentov IVZ RS in Direktorata za javno zdravje popravi:
01/ Priloga 1 - Higienske zahteve za kopalne vode, Ur.l. RS 39/2011
z veljavnostjo od 1.1.2014 naj vlada predpiše/popravi najvišjo dopustno vrednost za THM < 0,020 mg/l  kot je že bilo predvideno v Pravilniku o minimalnih higienskih in drugih zahtevah za kopalne vode Ur.l. 96/2006, Priloga 1.
Utemeljitev: Priloga 1, Ur.l. RS 96/2006 je vsebovala prehodno obdobje do 31.12.2010 do katerega bi morali upravljavci javnih kopalnih bazenov uskladiti dopustno vrednost THM < 0,20 mg/l.
DIN 19643 2012-11 v najnovejši izdaji standarda za pripravo bazenskih kopalnih vod navaja dopustno vrednost THM < 0,020 mg/l.
02/ Prepoved izpustov diatomejske zemlje (filtrirnega medija) v odpadne vode
Pri tehnološkem postopku z naplavno filtracijo bazenskih kopalnih vod se za filtrirni medij uporablja diatomejska zemlja. Izpusti navedenega filtrirnega medija v odpadne vode zaradi toksičnosti niso dopustni. Predpisati je potrebno ustrezne lovilne posode in okoljevarstveno odstranitev izrabljenega filtrirnega medija. Vsako kopališče z opisano naplavno tehniko v povprečju letno izpusti med 9 - 12 ton izrabljenega medija v kanalizacijo. 