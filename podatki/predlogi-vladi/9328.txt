Predlog: Predlagam znižanje deleža omrežnine / pristojbin / davkov na računih za elektriko, ki sedaj predstavljajo kar dve tretjini zneska na položnici.  Razlaga: Električna energija predstavlja na mesečni položnici manj kot tretjino zneska, kar dve tretjini pa omrežnine, davki in pristojbine.Vir:  www.dnevnik.si/1042620933Levji delež prispevkov odpade na omrežnine.  Pa si poglejmo, kaj se s tem denarjem dogaja. "Mariborsko podjetje SODO, ki skrbi za slovensko distribucijsko električno omrežje, je v letu 2013 obračunalo za dobrih 346 milijonov evrov omrežnin. Če k temu prištejemo dodatka za delovanje Agencije za energijo in evidentiranje pogodb, v 2013 ukinjen prispevek za zanesljivo oskrbo (DVE) ter prispevka OVE in SPTE (100 milijonov evrov), je skupni pobrani znesek presegel 453 milijonov evrov. Vlaganja podjetja SODO v elektroenergetsko infrastrukturo (EEI) na ravni celotnega slovenskega elektrodistribucijskega sistema so lani dosegla petino tega zneska, torej okoli 90 milijonov evrov. V letih 2011 in 2012 so bila vlaganja še nižja, saj so znašala 88 in 84,6 milijona evrov. Eles, ki skrbi za prenosno električno omrežje, je nekoliko bolj radodaren. v 2013 je sicer zbral »le« 62,5 milijona evrov omrežnin, a je za vlaganja v infrastrukturo namenil dobrih 25 odstotkov svojih prihodkov." Vir:  www.dnevnik.si/1042620933 Torej glavnina denarja od omrežnin gre za dobičke in visoko nadpovprečne plače v panogi, ne pa za infrastrukturo. Poleg tega vlada na eni strani spodbuja uporabo "zelenih" virov energije, torej npr subvencionira nakup toplotnih črpalk, na drugi strani pa se zaračunavjo zelo visoke pristojbine, omrežnine, tako da je končni znesek na položnici za številne previsok in se raje ogrevajo na drva. Potrebno se je torej odločiti: če se spodbuja uporaba zelenih virov, potem, se to izkaže tudi z ustrezno znižanimi dajatvami (in nadzorom nad podjetij, ki naj bi v prvi vrsti vlagala denar v omrežje!). 