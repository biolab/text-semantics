Sem le eden izmed rednih študentov na študiju v tujini. Imam redni status študenta in stalno prebivališče v Ljubljani (z začasnim v tujini). Redno upravljam študijske obveznosti in za študentsko delo v tujini ga vedno prijavljam FURSu, ki se z veseljem vedno nasloni nanj. Ampak ja tako kot je potrebno plačevati davke, bi pričakovali da bomo deležni tudi tiste nekaj pomoči, ki jo zagotavlja država preostalim študentom.
Lahko bi celo podal argument, da so stroški v tujini višji, socialna varnost pa nižja, ker nismo državljani naših držav gostiteljic. S strani ministerstva za Zunanje zadeve smo bili, vsaj jaz, naprošeni, da če imamo prebivališče v tujini naj se ne vračamo v Slovenijo, zaradi varnosti in zmožnosti države za prevoz.
Za konec pa nas tudi ni veliko. Ne poznam številk, ampak če se delijo milijardne subvencije se bo pa tudi dodatnik 150 evrov za 1000-2000 študentov v tujini našlo, razen če smo res tako drugo razredni državljani, kot nam dajejo misliti.