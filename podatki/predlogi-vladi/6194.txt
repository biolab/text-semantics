Predlagam da se poleg d.o.o,  s.p., d.n.o.-ja ustanovi nova vrst podjetja.
Namenjena bi bila brezposelnim ljudem.
Za odprtje nebi potrebovali ustanovnega kapitala. Saj marsikdo med brezposelnimi  ima odlično poslovno  idejo za samozaposlitev nima pa osnovnega kapitala 7.500€ za odprtje d.o.o.-ja.
Obvezna bi bila elektronska blagajna. 
Brezposelna oseba bi se še vedno štela za brezposelno, kljub temu da bi imela svoje lastno podjetje če podjetje nebi imelo prihodkov. Brezposelna oseba bi še vedno dobivala denarno pomoč od države. 
Če v podjetju nebi bilo prihodkov nebi brezposelna oseba imela nobenih stroškov z podjetjem.  Zdravstveno zavarovanje bi še vedno plačevala občina kakor ostalim brezposelnim, ki so na zavodu. 
ko bi podjetje izdalo prvi račun bi pa se stvar spremenila, dobiček bi bil namenjen kritju prispevkov.
Lastnik takega podjetja bi lahko dobil plačo le v primeru če bi v  mesecu zaslužil več kot je stroškov in prispevkov. Kar bi bilo več kot stroški in prispevki bi bilo njegovo.
Če bi zaslužil manj kot je stroškov in prispevkov , bi  s celotnim svojim prihodkom kril del prispevkov.
Ostali del prispevkov bi mu bil oproščen. Na tak način bi država dobila mesečno vsaj nekaj od njega.
Če mesečno nebi zaslužil zadosti bi še vedno dobival socialno pomoč.
Če  bi naslednji mesec njegov posel zacvetel in bi imel dosti dobička bi bil dolžan povrniti vso socialno pomoč ki jo je prejel od kar je ustanovil podjetje.
Po določenem času oziroma višini letnega dobička bi bil primoran spremeniti obliko podjetja v s.p.
 
Na ta način bi se drastično zmanjšalo delo na črno.  Država bi lahko pobirala davek od vseh ki občasno kaj delajo na črno.
Ponudila bi se priložnost vsakemu ki ima podjetniško žilico in je brezposelen, da se samozaposli in mogoče uspe v velikega podjetnika. Zmanjšalo bi se število brezposelnih.
Nastalo bi ogromno majhnih hišnih delavnic v domačih garažah, kjer bi ljudje delali kar koli znajo za preživetje.
Tudi trgovina bi zacvetela, na bolha.com bi lahko vsak imel oglase in poskušal pridobitveno prodajati domače izdelke.
 Ogromno je brezposelnih ljudi ki ve s čim bi se ukvarjalo njihovo podjetje. Imajo poslovni načrt. Bojijo se pa odpreti s.p. saj jih je strah da se jim finančno ne bo izšlo zaradi slabega poslovanja v začetnih mesecih podjetja in visokih stroškov. Nekateri pa nimajo denarja da bi odprli svoje podjetje in se samozaposlili. 