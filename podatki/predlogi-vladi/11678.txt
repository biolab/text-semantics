Predlagam, da se puščanje dojenčkov jokati več kot je nujno potrebno, nujno začne obravnavati kot zanemarjanje in čustvena IN fizična zloraba otroka.
Dokazano je, da tak otrok celo življenje trpi za mnogimi psihičnimi, fizičnimi in čustvenimi problemi. Razvije mnoge psihosomatske bolezni, nervoze in anksioznosti, nagnjenost k drogiranju in samomoru... in ima vedno občutek nevrednosti in slabo samopodobo.
Izjokavanje z namenom "vzgoje", "zračenja pljuč", "nerazvajenosti" ali da mora imeti starš čas zase, je nedopustno. Če je kdo ravno pod tušem, na wcju, če je otrok pri zdravniku in joče zaradi pregleda, cepljenja..... se to ne smatra za izjokavanje. Če pa se ga namenoma pusti dreti ure in ure, je to zloraba in dolgoročno namerno škodenje otrokovemu razvoju, zdravju...
Predlagam vladi, da začne kampanjo proti temu problemu, da prične resno osveščati in opozarjati na škodo, ki se dela otrokom (bodočim državljanom) in naj sestavi nov zakon, kjer bo puščanje dojenčkov jokati kaznivo. Predlagam kazni, od denarnih, do družbeno koristnega dela, pa do obveznega seminarja za starše o škodljivih posledicah puščanja dojenčkov jokati (vsaj do dopolnjenih 15 mesecev starosti).
Imamo vrhunsko urejene porodniške odsotnosti, zato jih je treba uporabiti v dobrobit otroka.
Lepo vas pozdravljam, Marija Gale Lisjak