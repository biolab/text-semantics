Zadnje čase močno narašča promet štirikolesnikov. Gre za "nedeljske" vožnje, ki se praviloma izvajajo pozno popoldne ali zvečer, ko ljudje počivajo. Glede na neznosen hrup, ki ga povzročajo, je evidentno, da gre za protizakonito predelane izpušne sisteme, zelo visok je tudi kotalni hrup. Policija naj začne izvajati sistematični nadzor, kontrolo naj izvede tudi v kakšni vasi in na lokalni cesti. Ko sem policiji to predlagal so mi odgovorili, naj naslednjič kličem 113 in bodo prišli - seveda nadlegovat mene ob 11h zvečer... Hrup je po podatkih WHO takoj za onesnaženim zrakom glavni vzrok za prezgodnje smrti in nerazumno je, da država ne ukrepa niti na področjih, kjer se hrup povzroča izključno za zabavo in ne iz potrebe.