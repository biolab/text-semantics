V Sloveniji je bilo marca 2014 registriranih 126.730 brezposelnih, kar je 3,3 odstotka več kot marca lani. Kako zmanjšati število brezposelnih?
Predlagam skrajšanje delovnika povsod tam, kjer zaposlene plačuje država. Prednosti za družbo in posameznika bi bile: večja produktivnost in boljša kakovost življenja zunaj službe, boljša izkoriščenost opreme in ne nazadnje ustvarjanje novih delovnih mest.
Produktivnost bo večja, zato naj zaposleni dobi za eno delovno uro več evrov kot doslej. Zaposleni bo opravil v enem mesecu manj delovnih ur, zato je razumljivo, da bo njegov mesečni dohodek nižji.
V slovenski družbi se veliko govori o solidarnosti. Politika ima možnost, da to udejanji in omogoči zaposlitev tistim državljanom, ki so sedaj brezposelni.