Vsako leto od marca do maja se v Sloveniji skoti ogromno mladih muc. Večino od teh lastniki zavržejo, ubijejo, kar je definitivno mučenje živali, čeprav je to mogoče komu ne zdi. Nekaj občin ima uvedene subvencije, nimajo pa vse, zato predlagam, da se to nekako uvede po celotni Sloveniji. Pri tem ne trpijo samo mlade mucke, ampak tudi mačke, ki se vsako leto tudi po dvakrat parijo in kotijo mladiče. Je pa za Slovence, ki so kmečki narod, cena preprosto previsoka, ker se jim domača mačka, za lovljenje miši, ne zdi preveč vredna. Naj poudarim, da je mučenje živali v Sloveniji moralno sporno, kar je navedlo tudi US v odločbi o halal mesu (v Sloveniji, se ga ne sme pridobivati, ker žival umira z mukami). Če imamo takšne vrednote, potem bi lahko kaj ukrenili tudi glede ostalih živali.

 
 U-I-140/14-21 

"Ustava torej ne dovoljuje, da bi se živalim brez utemeljenega razloga povzročalo trpljenje, bolezen ali smrt ali da bi se živalim povzročalo trpljenje, ki se mu je mogoče brez večjih tehničnih težav in nesorazmernih stroškov izogniti. Opredelitev ustavno zapovedanega "varstva živali pred mučenjem" zajema tudi prizadevanja zakonodajalca, da prepreči, ublaži ali omili telesno neprijetne občutke bolečine, stresa in strahu, ki jih živalim povzroča človek. Ustavno sodišče razume (potencialno sicer zelo širok) pojem dobrobit živali tako, da se za namene te odločbe nanaša prav na rezultat omenjenih prizadevanj – torej na varstvo živali pred mučenjem. " - Odločba US o pridobivanju halal mesa v Sloveniji. 