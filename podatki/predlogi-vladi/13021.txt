Predlagam, da se odprejo turistični apartmaji v ločenih bivalnih enotah, kjer ni stika z drugimi gosti. Po odprtju raznih storitvenih dejavnosti namreč ne vidim razloga, zakaj bi bili apartmaji zaprti, saj v njih običajno gostimo družine oz. pare, ki s tem, ko najamejo apartma le zamenjajo svoje bivališče za kratek čas. To bivanje ni nič bolj tvegano za prenos okužb kot obisk trgovine ali frizerja oziroma še manj. Ljudem, ki živijo v mestih pa na ta način omogočimo, da preživijo nekaj časa v naravi, na svežem zraku, kar zagotovo vpliva na njihovo zdravje in dobro počutje. Lastniki apartmajev smo in tudi bomo odgovorno poskrbeli za varnost in higijeno v apartmajih. Za večjo varnost naj se predpiše obvezno testiranje pred prihodom, ali portdilo o preboleni bolezni COVID-19. Vsi, ki bodo prišli v stik z gosti pa morajo biti obvezno testirani. S to sprostitvijo pa bomo odpravili vse anomalije, ki se dogajajo sedaj z oddajo apartmajev v dolgoročne najeme in oddajo apartmajev v poslovne namene. Vsi vemo, da se to dogaja v precejšnjem obsegu. To je seveda diskriminatorno do velike večine ljudi v Sloveniji, ki si pač ne morejo privoščiti dolgoročnega najema apartmajev. Poleg tega pa destinacije s tem izgubljajo vir dohodka za vzdrževanje turistične infrastrukture (kolesarskih stez, pohodniških poti, tekaških prog itd.).