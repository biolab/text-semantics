 Dandanes smo priča veliki brezposlenosti. Vladi predlagam, da uvede program, ki bo na voljo vsakemu brezposelnemu, ne glede na čas prijavljenosti na zavodu, saj so bili lahko posamezniki že v preteklosti brezposelni.
Predlagam organiziranje srečanj za brezposelne osebe, da so si v podporo in ponudba tudi psihološke pomoči in svetovanja s strani strokovnih oseb. Predlagam organiziranje srečanj s strani ZRS vsaj enkrat tedensko v večjih mestih po Sloveniji. Osebam iz bolj oddaljenih krajev bi ZRS kril vsaj polovico do celote potnih stroškov, odvisno od materialnega stanja posameznika.
Brezposelnost namreč predstavlja tudi velik psihični pritisk za vsakega posameznika, veliko lažje za te osebe je, da se jih iz družbe ne izključuje. Na ta način bi zmanjšali pojav depresije v Sloveniji, samomorilnost in druge oblike vedenja ter povečali kakovost življenja teh ljudi v Sloveniji.
Vlado pozivam, da v večjih slovenskih mestih organizira tedenska srečanja brezposelnih za izmenjavo izkušenj, medsebojno oporo in druženje. Na tak način bi se ponovno vključili v družbo, drug drugega podpirali. Ob tem naj ponudi tudi psihološko svetovanje, vsakemu ki ga potrebuje.