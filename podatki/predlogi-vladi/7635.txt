Ko so pred meseci (ali celo leti?, ne spomnim se več) v javnost začele prihajati informacije o katastrofalnem stanju javnega cestnega omrežja, je naenkrat začelo padati kup obljub in idej o intenzivnejši prenovi in dodatnih virih financiranja, potem pa je čez čas vse potihnilo, državljani pa se še zmeraj vozimo po slabih cestah, še zmeraj so po nepotrebnem ogrožena naša življenja, še zmeraj prekomerno uničujemo svoje avtomobile, čeprav še vedno plačujemo vse predpisane dajatve, ki bi se naj uporabljale za vzdrževanje cestnega omrežja. Torej - ali se kaj dogaja, pa državljani tega ne vemo ali se še zmeraj samo čaka in čaka? Kje je objavljen terminski načrt vzdrževalnih del, koliko denarja je na voljo, kakšne so aktivnosti pristojnih služb? Zdi se, kot da se spet čaka in čaka in čaka, problemi pa ostajajo oziroma se večajo?