Že pred 16.9. so imeli prebolevniki status za PCT pogoj 6 mesecev, vseeno pa je veljalo, da se v obdobju 6-8 mesecev lahko cepiji z enim odmerkom in se to šteje kot polno cepljenje. Po 15.9. je status spet 6 mesecev, možnost enega odmerka pa se je pomaknila znotraj teh 6 mesecev. Po obdobju 6 mesecev je zaardi Odloka, ki je prišel v veljavo 15.9., po preteku 6 mesecev potrebno cepljenje z dvema odmerkoma. Stroka meni drugače, na NIJZ so mi napisali sledeče:
Cepljenje oseb, ki so prebolele COVID-19, se lahko opravi takoj, ko mine obdobje izolacije. Ker so osebe še nekaj mesecev po preboleli bolezni zaščitene, se cepljenje lahko varno odloži do 6 mesecev od začetka bolezni. Dosedanji podatki kažejo, da za zaščito oseb, ki so v zadnjih 8 mesecih dokazano prebolele COVID-19 (izvid o pozitivnem PCR testu), zadostuje en odmerek cepiva proti COVID-19 (če oseba želi, lahko prejme tudi polno cepljenje v skladu s SmPC). V takih primerih prebolevnik velja za zaščitenega takoj po cepljenju. Če je minilo več kot 8 mesecev od začetka bolezni in prebolevnik še ni bil cepljen, prejme polno cepljenje. Imunsko oslabljene osebe, ki so prebolele COVID-19, prejmejo polno cepljenje. Osebe, ki so dokazano zbolele za COVID-19 po cepljenju s prvim odmerkom, naj prejmejo drugi odmerek cepiva istega proizvajalca do 6 mesecev po začetku bolezni.
Predlagam, da obdržite status prebolevnika 6 mesecev, kot v večini držav EU, spet pa naj se uvede možnost cepljenja z enim odmerkom znotraj obdobja 8 mesecev od pozitivnega testa. na ta način bo cepljenih gotovo več, kot s sedanjo ureditvijo.
 
 
 