Ker je dosedanja ureditev plačevanja nadomestila za uporabo cest skrajno nepravična do voznikov osebnih avtomobilov, predlagam, da se občutno zvečajo cestnine za tovorna vozila, saj so ameriške študije pokazale, da naredi en težek tovornjak škodo na cestišču, ki je enaka škodi, ki jo povzroči 10.000 osebnih avtomobilov. Ergo: cestnina za tovorno vozilo bi po logiki morala biti 10.000 krat, ali drugače povedano 1.000.000 % večja, kot je cestnina za os. vozilo. Ni ravno treba, da bi bila razlika tolikšna, vendar pa bi vsekakor morala biti bolj pravična. Kje piše, da moramo vozniki osebnih avtomobilov nepravično plačevati škodo na slovenskih cestah, ki je skoraj stoodstotno povzročena s strani tovornih, ne pa osebnih vozil. Poleg tega je dobro znano, da vsako dobro izkoriščeno tovorno vozilo prevozi več, kot 50.000 km letno, osebno pa v povprečju niti 20.000 ne.Zato predlagam, da se nemudoma odpravi to nepravično razmerje v korist prevozniških podjetij in v škodo uporabnikov os. avtomobilov, ker slednji nikoli nismo privolili, da bomo na svoj račun subvencionirali poslovanje prvih. 