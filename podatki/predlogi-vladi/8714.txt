Predlagam,da se začne uporabljati domeno gov.si za državne portale in spletne strani, poleg že uveljavljenih domen, ki so prisotne. Lahko začnemo na tem portalu. Registrirana je domena vladi.si. nato je nastavljena poddomena "predlagam". Sama domena vladi.si ne pripelje nikamor, če jo vnesemo v brskalnik. Mnogo bolje bi bilo če bi: bila domena "predlagamvladi.si", "predlagamvladi.gov.si" "predlogi.gov.si" "predlagam.vlada.si" Vsaka agencija, urad ipd. se spomni nekaj svojega. csd-vrhnika.com csd-slovenija.org/sl/ www.akos-rs.si agen-rs.si Namesto tega bi lahko bilo nekaj enotnega, s strukturo. Zgled, kar se tiče domene, kako bi moralo biti: www.arrs.gov.si Univerza v Ljubljani ima domeno uni-lj.si, nato pa njene članice uporabljajo zapis fakulteta.uni-lj.si, laboratoriji in katedre pa naslov laboratorij.fakulteta.uni-lj.si. Nesmiselno bi bilo, da bi ena fakulteta imela domeno fakultetazanekaj.com, nato pa njen laboratorij domeno laboratorijzanekaj.net. Lahko imajo, nič ni narobe, vendar nek red mora biti in prav je, da se začne graditi sistem, ker dolgoročno je to ceneje in bolj pregledno. Prav tako predlagam, da se uporabi neke enotne barve, pisave, stile... Kar se sicer že dogaja, vendar mnogo premalo, še vedno je preveč razdrobljeno vse skupaj.