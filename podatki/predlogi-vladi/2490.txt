Oče je dans prejel upokojensko kartico in vzdihnil: "Ah... spet še ena kartica, razneslo mi bo denarnico... ne od denarja temveč od poplave kartic.". Že 15 let delam na področju informatike, zato se mi je takoj porodila misel o enotni identifikacijski kartici. Samo nemo lahko opazujemo, kakšni denarji so v igri pri uvajanju novih kartic, pa če so te potrebne ali ne.
Predlagam uvedbo enotne "državljanske kartice", ki bi združevala vse obstoječe identifikacijske in druge vrste kartic (osebna, študentska, zdravstvena, vozniška, prevoz, kartica upokojencev itd.). Kartico bi bilo mogoče ažurirati z novimi identifikacijami oz. vsebinami. Stroške bi na dolgi rok močno zmanjšali in omogočili enostaven vpogled.