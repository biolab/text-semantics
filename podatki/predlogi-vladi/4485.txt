Če podjetnik odpre podjetje in ga nato spravi v stečaj ter ostane dolžan, ne sme niti on niti njegovi družinski člani vsaj 10 let odpreti novega podjetja! Sedaj pa odpre podjetje, pobere denar od kupcev, firmo da v stečaj, spremeni črko v imenu (tudi takšni so, ki spremenijo le eno črko!!) in dela dalje, kot da se ni nič zgodilo… Takšen človek ne sme tudi opravljati javne funkcije, kaj šele biti v parlamentu, kjer se sprejema zakone, ki ga ščitijo!!!! Poglejte primer, ko prezadolženo podjetje pred stečajem prezadolženega podjetja v novoustanovljeno podjetje prenese vsa sredstva po močno prenizki ceni, prezadolženo podjetje pa spravi v stečaj brez možnosti poplačila upnikov, saj ni več nič ostalo razen dolgov. S tem se uničuje dobra podjetja, ki v takem načinu divjega kapitalizma ne morejo delovati in biti konkurenčni. Skoraj pravilo je tudi, da so taka podjetja že itak bila deležna raznih subvencij oziroma nepovratnih sredstev!!! Potrebno je prepovedati takim podjetniškim vandalom, da porušijo še tisto male podjetniške vrednote, ki je ostala in s tem prekiniti z miselnostjo, da je možno služiti samo s prevaro. Bog nam pomagaj, če bo to omogočila celo vlada. Druga možnost, ki pa ne sme biti možnost, vendar se o tem žal kar nekaj govori, pa je reševanje tega prezadolženega podjetja s strani davkoplačevalcev (npr. preko SLABE BANKE), v katero skupino spadajo tudi zaposleni in lastniki dobrih podjetij, ki sicer konkurirajo prezadolženim podjetjem v zdravem smislu konkurence. Tako pademo v absurd, da ta dobra podjetja že tako trpijo močne nizke udarce v nelojalnem oziroma nepravičnem konkuriranju, saj je bil vpleten nezdrav kapital (divji krediti, prelahko pridobljena nepovratna sredstva), poleg tega pa morajo kot državljani Slovenije še reševati ta slaba podjetja.