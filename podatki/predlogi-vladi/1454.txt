Pozdravljeni,
vladi predlagam, da poseže v plače vseh delavcev v Sloveniji in zakonsko določa višino mesečne plače glede na starost, delovno dobo, izobrazbo... Namreč dogaja se, da je 66% delavcev na minimalni plači kljub 30 letom delovne dobe kar je absurd.
V minimalno plačo se po sedanji zakonodaji šteje tako delovna doba, kot tudi dodatki npr. za nedeljsko delo itd. Torej se dogaja, da ima nekdo osnovno plačo na pogodbi nižjo od minimalne. 
Predlagam, da se uvede lestvica minimalnih osnovnih plač in ne minimalnih izplačil. Torej, da se npr za delavca s V. stopnjo izobrazbe določi minimum npr. pri 900 € bruto in nato še pridejo dodatki npr. na nedeljsko delo, popoldansko delo, delo preko delovnega časa, delovna doba...
Uvesti bi bilo primerno tudi lestvico dodatka za delovno dobo za različna delovna mesta. Torej, da ima nekdo na težkem delovnem mestu npr. delavec na gradbišču za vsako leto po 2% dodatka na delovno dobo.
Torej, vlada naj sprejme zakon, ki npr. gradbenemu delavcu z OS šolo določi 572 neto plače + 2% za vsako leto delovne dobe. 
Hkrati pa naj umakne zakon, ki dovoljuje bankam dajanje kreditov zgolj v razliki vaše in minimalne plače.
Mogoče bi bilo potrebno tudi razmisliti o uvedbi obvezne sorazmernosti med plačami. 