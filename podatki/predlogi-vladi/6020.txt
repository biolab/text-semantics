 Vse več berem člankov o raznih težavah, ko hočejo upokojenci, ki imajo nizko pokojnino ali drugi upokojenci iz kakršnega drugega razloga delati. (eden izmed člankov Svet 24, z dne 15.7.2014) .
Ne vidim nobenega razloga zakaj se upokojencem delo nebi legalno omogočilo. Kot je do sedaj razvidno, zaradi omejevanja upokojencev, zaposlitev ni nič več, le manj. In verjamem, da bi nekateri upokojeci še kako doprinesli k zaposlovanju.
MOJ PREDLOG:
Upokojenci lahko delajo. Naj se uvede nova vrsta podjetnika z oznako u.p. (maximalno delo 4 ure dnevno), se pravi, da bi bil status u.p. podoben kot s.p. glede vodenja poslovnih knjig in plačevanja davkov. Takšen upokojenec  bi moral biti zavarovan za primer poškodbe pri delu in plačevati prispevke (obrazec rek) za pokojninsko in invalidsko zavarovanje, preračunane na 4 ure t.j. cca 95,00 eur mesečno. Ti dodatno plačni prispevki se  bi lahko obračunali pri pokojnini za vsakih doseženih 10 let dela, do 10 let pa nič.
Če podjetnik  p.u. na novo zaposli delavce, se mu prizna olajšava pri plačevanju prispevkov piz , naprimer za enega zaposlenga 20%  za dva 50 %, nekako tako.
V tem primeru bi teh cca 2000 ali več upokojencev, ki so zaradi zakodaje nehali delati, prinesli v pokojninsko blagajno letno ( 95,00 eur x 12 mes=1.140,00 eur x 2.000 = 2.280.000,00 eur), in seveda še sredstva  v davčno blagajno iz pobranih davkov od dobička.