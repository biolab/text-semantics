Predlagam prilagoditev veljavne zakonodaje tako, da bo delavec, ki izpolnjuje pogoje za upokojitev, lahko ostal v službi samo v primeru soglasja s strani delodajalca. Opredelijo naj se roki za podaljševanje tovrstnih pogodb (6-12 mesecev)
Delavci z izpolnjenimi pogoji za upokojitev pogosto zasedajo delovna mesta, ki bi jih za mnogo manjše stroške delodajalca in za več izkazanega učinka lahko zapolnili mladi iskalci zaposlitve. 
Delodajalci zdaj ne morejo enostransko odpovedati pogodbe in delavca napotiti v (bolj ali manj) zasluženi pokoj, uvedba predlaganega določila pa bi pomenila korak k temu, da bi starejši delavci lahko ostali v službi samo ob izkazanem interesu tudi z druge strani.
 
 