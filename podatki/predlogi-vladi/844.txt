Pozdravljeni!
Ker je Slovenija zelo razdeljena država, tako politično, kot ekonomsko, predlagam, da se po švicarskem vzoru regionalizira državo. V Sloveniji je politika deljena predvsem na urbano in regionalno politiko. Slovenija kot država je vodena iz enega centra in to je Državni zbor v Ljubljani. Vsi davki se odtekajo v en center, to je Ljubljana. Iz tega centra se denar nato porazdeli ostalim občinam. Če bi državo razdelili na regije/kantone, bi se povečalo število zaposlenih v javni upravi. Zato predlagam, da se zmanjša število občin in raje uvede regije/kantone. Slovenijo bi enakomerno razdelili med 10 regij/kanton tako, da bi vsaka regija/kanton imel/a 200000 prebivalcev. Tako bi zmanjšali moč predstavniške demokracije in povečali moč participativne demokracije. Demokracija zelo lepo deluje v majhnih državah, v tem primeru regijah/kantonih. V stari Grčiji so v mestnih državicah(polisih) uporabljali neposredno demokracijo. To je bilo možno, ker so bile državice majhne (od 1000 do 10000 prebivalcev). V večjih državah pa neposredna demokracija ne bi več delovala. V našem primeru bi uvedli polneposredno demokracijo. Torej, na državni ravni bi še vedno imeli predstavniško demokracijo, na reginalni ravni pa neposredno, posvetovalno, konsenzualno demokracijo ali kombinacijo vseh treh. To bi bilo seveda določeno z ustavo, katere zakone in pristojnosti upravlja regija in katere upravlja država. Torej, na regionalni ravni bi imelo veliko moč ljudstvo, na državni ravni pa država oz. državni zbor. Davke bi ljudstvo plačevalo regijam, ne državi. Prepir bi bil zagotovo manjši.
Če pogledam zgodovino, večja kot je bila država, večje je bilo sovraštvo med samimi ljudmi v njej. Spomnimo se stare Jugoslavije, ko nihče ni hotel biti odvisen od volje Beograda. Sedaj pa nobeden noče biti odvisen od volje Ljubljane. To se dogaja tudi sedaj  v nekaterih zahodnih državah. Katalonci in Baski se hočejo osamosvojiti od Španije, ker nočejo več biti odvisni od Madrida. Škotska in Severna Irska imata tudi željo po osamosvojitvi, ker nočeta biti odvisni od Londona. Vojen med centralizmom in regionalizmem je kar precej. To so nekateri dokazi, ki kažejo na to, da bi reginalizacija prinesla manj sovraštva med ljudmi v državi. Upam, da vas je moj predlog prepričal, ali pa vsaj dal malo misliti.
Lp