Text file: 9598.txt
author: :)
downvotes: 10
end consideration date: 2018-12-13
id: '9598'
number comments: 12
number views: 1376
proposal type: Odziv pristojnega organa
response: "Odziv Ministrstva za delo, dru\u017Eino, socialne zadeve in enake mo\u017E\
  nosti\n\nZakon o socialno varstvenih prejemkih dolo\u010Da, da je upravi\u010Denec\
  \ do denarne socialne pomo\u010Di v \u010Dasu prejemanja denarne socialne pomo\u010D\
  i dol\u017Ean sprejeti vsako zaposlitev, ki mu jo ponudi oziroma na katero ga napoti\
  \ zavod. Zakon nadalje dolo\u010Da da do denarne socialne pomo\u010Di ni upravi\u010D\
  ena oseba, ki ne dosega minimalnega dohodka iz razlogov, na katere je mogla vplivati\
  \ oziroma lahko vpliva, ali brez utemeljenih razlogov zavra\u010Da, se izogiba ali\
  \ opu\u0161\u010Da aktivnosti, ki bi lahko oziroma lahko privedejo do zaposlitve\
  \ oziroma do drugega na\u010Dina izbolj\u0161anja socialnega polo\u017Eaja zanjo\
  \ ali njene dru\u017Einske \u010Dlane. Za razloge se \u0161tejejo med drugim razlogi,\
  \ zaradi katerih je pristojni organ za zaposlovanje osebo prenehal voditi v evidenci\
  \ brezposelnih oseb in sicer \u010De odkloni vklju\u010Ditev v ukrep aktivne politike\
  \ zaposlovanja ali kr\u0161i obveznosti, sprejete s pogodbo o vklju\u010Ditvi v\
  \ ukrep aktivne politike zaposlovanja, odkloni ustrezno ali primerno zaposlitev\
  \ ali si pri pogovoru za zaposlitev ne prizadeva za njeno pridobitev. Ob uveljavljanju\
  \ pravice do denarne socialne pomo\u010Di\_ torej center za socialno delo preveri\
  \ pogoje za pridobitev te pravice. \u010Ce vlagatelj izpolnjuje pogoje, se mu pravica\
  \ prizna, v nasprotnem primeru pa se mu vloga\_ zavrne. Upravi\u010Denec do denarne\
  \ socialne pomo\u010Di, ki je brezposelna oseba in ne prejema denarnega nadomestila\
  \ za primer brezposelnosti, je v \u010Dasu prejemanja denarne socialne pomo\u010D\
  i dol\u017Ean sprejeti vsako zaposlitev, ki mu jo ponudi oziroma na katero ga napoti\
  \ zavod. Upravi\u010Denec do denarne socialne pomo\u010Di, ki odkloni ali prekine\
  \ ponujeno zaposlitev, izgubi pravico do denarne socialne pomo\u010Di. Odklonitev\
  \ ali prekinitev zaposlitve ugotovi pristojni organ zavoda z odlo\u010Dbo in o tem\
  \ nemudoma obvesti center za socialno delo. Center za socialno delo s prvim dnem\
  \ naslednjega meseca po odklonitvi ali prekinitvi zaposlitve razveljavi odlo\u010D\
  bo, s katero je bila denarna socialna pomo\u010D dodeljena."
response date: 2019-01-29
response due date: null
sent date: 2018-11-22
title: "Dru\u017Ebenokoristna dela"
upvotes: 21
url: https://predlagam.vladi.si/predlog/9598
