Pozdravljena Vlada RS in vsi državljani RS!
Podajam predlog za rešitev za nastanitev in integracijo prebežnikov.
1. Slovenija postaja čedalje bolj ciljna destinacija za mnoge prebežnike. Na drugi strani pa dobivamo prebežnike, ki jih je Avstrija zavrnila in ne želijo ostati v Sloveniji. Tukaj so in nekateri bodo še prišli. To so dejstva, ki jih moramo sprejeti.
2. Lokano prebivalstvo skoraj nikjer ne želi sprejeti večjega števila prebežnikov. Razlogi za to so racionalni in iracionalni. Proti iracionalnim razlogom se je potrebno boriti z osveščanjem. Racionalnim razlogom pa je potrebno prisluhniti in se na njih odzvati.
3. Nikoli ni dobro imeti veliko ljudi na enem majhnem prostoru. To je podobno kot z romsko populacijo. Tabori ustvarjajo subkulturo, na katero je zelo težko vplivati in jo spreminjati. Istočasno pa se skupina ljudi počuti močnejšo v primerjavi z večinsko živečim prebivalstvom. Ker prebežniki ne delajo, imajo posledično dosti prostega časa. Mladi ljudje, predvsem fantje, si najdejo svoje aktivnosti, ki pa so lahko zelo nevarne za lokalno prebivalstvo. Hkrati pa imajo podporo drug v drugem.
4. Zato predlagam, da se prebežnike razporedi po celotni Sloveniji. V vsako naselje v Sloveniji po eno družino ali posameznika. Na ta način bo lokalna skupnost povsem obkrožila družino, ki se bo že zaradi družbenih norm morala prilagoditi našemu načinu življenja in družina ne bo imela podpornikov iz svoje kulture. Tako na eni strani odmaknemo racionalne strahove lokalnega prebivalstva in na drugi strani hitro in učinkovito integriramo prebežnike v našo kulturo in v naš sistem.
V upanju, da se bo predlog slišal, vas lepo pozdravljam in želim se dobro.