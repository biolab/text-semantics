Tam, kjer ne boli tako zelo. Zakaj se vlada spravlja na JU, se že mesece pogaja s sindikati, in izgublja čas (le koliko delovnih ur pogajalcev je že šlo v nič?), ob tem pa ni uvedla prav nobenih (vsaj vidnih ne) varčevalnih ukrepov, ki ne bi posegali v plače zaposlenih? Ali vladi ne gre za blagostanje državljanov??
Predlagam:
1. Takojšnjo ukinitev vseh uniform in klicanje na odgovornost ljudi, ki so odgovorni za prenovo določenih uniformiranih delov JU v lanskem letu. Namesto uniform uvesti samo JOPIČE z odsevnim napisom na vidnem mestu, ki si ga uslužbenec obleče PO POTREBI, ko je na terenu. Prihranek zagotovljen v MIO EUR.
2. Takojšnjo ukinitev famoznih vrtčevskih nesmislov, ki jih uvaja CSD. Odločbe zamujajo že nekaj mesecev, ker so izračuni "tako zelo zapleteni", da ne omenim tega, da se dohodek družine včasih upošteva kar trikrat (prvič kot dohodek, nato se plača dohodnina, nato se upoštevajo prihranki iz tega istega dohodka, ki je bil že dvakrat upoštevan, itd....), s čimer država nagrajuje neskrbne in kaznuje skrbne starše, ki se kljub krizi trudijo prihraniti kakšen euro. Namesto tega naj se enostavno preračuna, koliko stane vrtec za vse otroke, ki so v njem, znesek se deli s številom otrok v tem vrtcu, in nato plačajo vsi enako ceno - saj vsi enako pojedo, vsi enako obremenjujejo vzgojiteljice, in vsi so naši, ali kako? Prihranek bi bil dvojni -  kup ljudi, ki se ukvarjajo zdaj s temi strašnimi izračuni na CSD, bi lahko opravljali kakšno družbeno bolj koristno delo. Na odgovornost pa klicati tiste, ki so pripravili in uvedli ta program, ne da bi ga prej testirali, kako se bo obnesel v realnem okolju!
3. Takojšnja ukinitev strašnih CSD-jevskih izračunov otroških dodatkov. Namesto tega razdeliti maso, ki se sedaj razdeli v te namene s številom upravičencev, vsakemu nakazati enak znesek - iz istih razlogov, kot v točki 2. Tako je v Avstriji, pa še kje. Če tega nismo sposobni, pa dodatek ukiniti.
4. Namesto oziranja po plačah v JU se končno ozreti še kam drugam. Znižati davek na dobiček v realnem sektorju in privabiti tuje investitorje. Zakaj bi podpirali ustanavljanje firm na Cipru in še kje? Naj dobički ostanejo doma.