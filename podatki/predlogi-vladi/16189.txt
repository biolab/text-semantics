Zelo pohvalno, da ste v naseljih postavili table 30 km/h, je pa dejstvo, da 95 % voznikov teh tabel ne opazi. Na Šlandrovi c. v Črnučah je tabla postavljena skoraj skrito pri Kolektorju iz smeri od Mercator Tehnike in v obratni smeri, ko zapelješ z Dunajske c. v Spodnje Črnuče pred železniško progo. Glede na to, da je speljan skozi naselje tranzitni promet, saj se čez spodnje Črnuče in Brnčičevo vozi celo Zasavje, del Gorenjske in Štarjerske na poti v službo, je znakovno zelo neustrezno označeno. Ker je v okolici veliko gradbišč in Dinos, so tudi tovornjaki, kombiji in druga delovna vozila predvsem prehitra za pešce in kolesarje.
Poleti krošnje dreves zakrivajo znak 30 km/h pri Kolektorju tako, da ga spregledaš, preostanek leta pa se očitno voznikom preveč mudi, da bi opazili in upoštevali cono 30km/h.
Predlagam, da se postavi več opozorilnih tabel pred cono, da boš zapeljal v območje umiritve prometa, ker se vsak dan kot voznica počutim ogroženo s strani objestnih voznikov, ki spregledajo znak in trobijo, prehitevajo in te poskušajo zrinit s ceste, ko se trudim voziti po omejitvah. Običajno še pomahajo in te pošljejo nekam, ker da ne znaš vozit. Kdo je tu nor?