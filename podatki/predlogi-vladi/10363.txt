Predlagam, da ima delovna inšpekcija za delo 100% vse pristojnosti in ni potrebno po obisku inšpekcije delavcu na sodišče da izterja svoje pravice (regres, neizplačano delo, nezakonito delovno razmerje, kamor sodi tui 40 urno/teden studentsko delo,...). Namesto tega bi morala inšpekcija napisati poročilo, ki bi bilo veljavno.
Ob nezakonitem delovnem razmerju bi morala imeti delovna inšpekcija takoj pristojnosti, da dosodi delodajalcu da mora plačati vse kar delavcu pripada (regres, dopust, malica, prevoz na delo, razliko v plači od ostalih zaposlenih za isto opravljanje dela) ali odpravi druge nepravilnosti na delovnem mestu.
Na ta nacin bi se dosti vec krsitev popravilo, saj bi bilo bolj enostavno.
To bi bilo bolje tako za državo kot splošno socialno varnost delavcev, ki so v delovnem razmerju vedno šibkejši člen, kakor je že opredeljeno v zakonu o delovnih razmerjih. S tem bi delavcem pomagali in jih opogumili za prijavo inšpekciji, saj bi ta nato po hitrem postopku poskrbela, da se spoštujejo pravice delavcev. Delavci, ki so oskodovani bi se na ta nacin izognili tozbi, dolgotrajnim postopkom sojenja in izgubi živcev zaradi trajanja teh postopkov, kar ni smiselno, če že obstajajo zelo trdni dokazi, ki jih ob obisku lahko ugotovi inšpekcija.
Lepo prosim za obravnavo predloga, saj se v Sloveniji dogaja veliko kršitev osnovnih pravic pri delu in bi to bistveno izboljšalo socialno situacijo delavcev.