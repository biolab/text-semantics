Ker je izšel nov Pravilnik o delih, ki jih policist ne sme opravljati me zanima, na osnovi kakšne analize oz. strokovnih temeljih je bil sprejet. Vemo namreč, da dela varovanj gostinskih lokalov pogosto opravljajo osebe s kriminalno preteklostjo in so v preteklosti zaradi tega nastale tudi posledice s smrtnim izidom, zato me zanima, kaj je vodilo zakonodajalca v prepoved opravljanja takih in sorodnih del policistom, ki poznajo zakonodajo in so tudi strokovno usposobljeni za posredovanja pri kršitvah JRM-ja. Poleg tega je znano slabo finančno stanje slovenskih policistov, ki jih oblast ne plačuje tako, kot bi si zaslužili. Hvala za odgovor.