Spoštovani,
glede na aktualno zniževanje stroškov na vseh področjih državne uprave predlagam zmanjšanje tako števila županov kot tudi števila občin oziroma bi lahko 1 župan pokrival večje število občin.
 Trenutni ukrepi države stremijo predvsem k nižanju kvalitete življenja ljudi (šolanje (vrtci, šole...), zdravstvo in kultura). Navedeno pa je zelo pomembno za sam razvoj Slovenije v prihodnosti, saj bo lahko le zdrav in šolan človek prispeval k uspehu Slovenije.
V Sloveniji nas prebiva dobra 2 milijona prebivalcev. Za naše interese naj bi skrbelo 211 županov. Za primerjavo tokrat ne bom podala evropskega mesta. Zelo interesantno si je pogledati razliko z New Yorkom, kateri ima 8,2 milijona prebivalcev, vodi pa ga le 1 župan.  
Prepričana sem, da bi z zmanjšanjem števila županov, kateri bi pokrivali večjo regijo (npr. Gorenjska, Štajerska, Prekmurje, Koroška, Notranjska, Primorska in Dolenjska), privarčevali pri stroških (plače, stroški občinskih stavb,...) in tako pridobili potrebna sredstva.
Lepo vas pozdravljam. 