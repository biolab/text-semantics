V splošne kolektivne pogodbe bi morali vstaviti člen oz. besedilo, s katerim bi se uvedla največja dovoljena razlika med najvišjo in najnižjo plačo v podjetju v bruto ali neto znesku.
Predlagam da bi bila največja dovoljena razlika v malih in srednjih podjetji za največ 5x, v velikih podjetjih pa za največ 7x. Oziroma v nekem prehodnem obdobju za 10x za vsa podjetja. (d.o.o., d.n.o., d.d.) ali pa da bi se vsaj delodajalci in sindikati dogovorili za nek ustrezen količnik razlike med najnižjo in najvišjo plače v podjetjih.
Tako bi preprečili in / oziroma zmanjšali nadaljno razslojevanje družbe, ter socialni prepad med ljudmi.
to pomeni, da v  podjetju kjer bi imel najslabše plačan delavec (čistilka, hišnik, ipd.) 400Eur neto plače, najbolje plačani (direktor) potemtakem le 4000 eur. Če bi si tako direktor oz. kdorkoli želel izplačati višjo plačo od 4000 eur, moral dvigniti plačo tudi najslabše plačanemu delavcu. Delavec nad njim tako nebi bil zadovoljen da ima delavec pod njim enako ali celo boljšo plačo in bi slej ko prej protestiral. Tako bi se sprožila veriga, ko bi vodstvo želelo sebi dvigniti plače, bi jo moralo vsem.
Nauk pa je, če podjetje slabo posluje naj imajo vsi slabe plače, če pa dobro pa naj imajo vsi dobre plače. Volk sit in koza cela.
Stanje kakršno je sedaj vsekakor ni pošteno, ko so razlike v plači tudi za več kot 30x.
Pravtako bi morali omejiti nagrade in sicer bi nagrada lahko znašala le 2 kratnik neto plače nagrajene osebe. Menim da je to več kot zadosti. poleg tega bi bilo vsako nagrado potrebno utemeljiti.
 