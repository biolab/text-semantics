Strinjam se z ministrom za finance, ki je napovedal, da bo potrebno zaradi zdržnosti sistema zarezati tudi v pokojnine. To vsekakor podpiram, nekaj v zvezi s tem je že pred časom pod krinko, da ne bi sprejeli fiskalnega pravila grozila Bratuškova, da bi za uveljavitev tega morali ali 30 % znižati pokojnine, ali 30 %.... Ni potrebno znižati ne eno ne drugo za 30 %, ni pa tudi potrebno skorajda upokojencev povsem izločiti iz varčevalnih ukrepov in namesto zagroženih 30 % realizirati 0. Mislim, da bi bilo povsem pravično in zdržno, če bi se jim pokojnine znižale na tak način, kot so se javnim uslužbencem plače. Upokojenci namreč zaradi prepozno sprejete pokojninske reforme perejemajo bistveno višje pokojnine, kot je bilo kritja v prispevkih, ki so jih vplačali v pokojninski sklad, zato je povsem pošteno, če se jim deloma znižajo, saj dobršen del prejemajo iz proračuna in ne iz pokojninske blagajne. Tudi se ijm je za izračun pokojnine vzelo zgolj 18 najboljših let, če bi se izračun naredil za več let, kot bi bilo pravično, bi prejeli ustrezno nižje pokojnine, zato sem mnenja, da je znižanje pokojnin pravično in nujno, če tudi bo Erjavec izsiljeval z izstopom iz koalicije. 