Predlagam, da se pri delitvi stroškov za obračun za toploto dodatno upošteva in v obračun vključi tudi povprečno dosežena temperatura v bivalnem prostoru, ki se nato primerja s povprečno doseženo temperaturo bivalnih prostorov v celotnem objektu. Zakaj? V obstoječem pravilniku se za delitev stroškov predpostavlja, da vsi etažni lastniki za ogrevanje prostora uporabljajo enotni način ogrevanja, čemur pa v praksi ni vedno tako. Zaradi različnih razlogov si marsikateri lastnih priskrbi alternativni način ogrevanja, s čimer v nobenem primeru ne škoduje ostalim etažnim lastnikom in njihovi ter skupni lastnikim, v veliko primerih je učinek ravno nasproten. Tako lastnik ne varčuje pri ogrevanju prostorov, le način o ogrevanja ima drug. Primer: namesto skupne kotlovnice na UNP (ki je trenutno najdražji energent) se  prostor ogreva na električno energijo, ki je cenejši energent. S tem v nobenem primeru ne zmanjšuje ogrevanosti stanovanja, zato je merjenje porabe npr, po kalorimetrih za take primere neupravičeno in škodljiva. V primeru uporabe alternativnih virov se dodatno lahko privarčuje na izpustu škodljivih emisij v okolje, manjšajo se stroški obnove ali zamenjave ogrevalnega sistema, skupni9 strošek ogrevanja se zniža.... Sedanji pravilnik nekako vsiljuje uporabo skupnega ogrevalnega sistema, ne glede na njegovo dejansko učinkovitost in smotrnost.