Na moj predlog, da se razen v zares izjemnih primerih prepove hitrostne ovire in jih nadomesti s stacionarnimi radarji, je ministrstvo odgovorilo, da so hitrostne ovire dovoljene z zakonom in namenjene učinkovitemu zmanjševanju hitrosti. jasno, tipičen odgovor. Včasih se mi zdi, da vse odgovore pristojnega organa piše ena in ista oseba, ki je najbolj butasti birokrat, ki so ga uspeli najti.
Če je tako, ne vidim pravega razloga za kakršnokoli urejanje lokalnih cest. Naj lepo ostanejo luknjaste. Bolj bodo luknjaste, bolj bo promet lepo počasen. Prekopavanje obstoječih cest zaradi vzdrževanja raznih vodov je seveda zaželjeno, prekopov pa se nikakor ne sme ponovno asfaltirati, saj lepo upočasnjujejo promet.V Ugandi recimo je povprečna hitrost na nekaterih cesta pod 20/h. Novih cest sploh ni potrebno utrjevati, da se čim prej naredijo luknje, ki bodo predstavljale hitrostne ovire. Samo posekamo drevesa in mogoče vsake toliko en buldožer zasuje največjke luknje in notri obtičala vozila. Tudi zimska služba je nezaželjena, ker samo dviguje možno hitrost. Prihranki bi seveda bili ogromni, promet pa lepo počasen.
Predlog je seveda bistveno bolj pameten, kot izdelava lepih gladkih cest in naknadno umetno ustvarjanje grbin, kar koristi zgolj gradbenemu lobiju.
 