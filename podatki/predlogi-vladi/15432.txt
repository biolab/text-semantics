Od 01.01.2023 bo možno samo še elektronsko oddajanje zahtevkov za refundacijo nadomestila plače na portalu SPOT.
Elektronsko oddajanje zahtevkov je seveda dobrodošlo, glede na vsebino pa nikakor ni poenostavitev, kot je bilo predstavljeno.
Na zahtevku je množica podatkov, ki jih Zavod za zdravstveno zavarovanje že ima, bodisi iz elektronskih bolniških listov ali podatkov o zavarovancih (datumi odsotnosti, osnove, datumi rojstva... ipd). Ob oddaji se vsi ti podatki še enkrat preverjajo in preračunavajo na različne načine, kar povzroča zavrnitve zahtevkov zaradi manjših nepomembnih razlik.
Predlagam, da Zavod za zdravstveno zavarovanje Slovenije za refundacijo nadomestil plač zahteva samo tiste podatke, ki jih nima, ne pa tistih, ki so že na eBol-u ali v evidencah zavarovancev ali drugih javnih evidencah (npr. osnova preteklega leta – je v t.i. M podatkih).