Predlagam vladi R Slovenije, da kar pri Skupnosti invalidskega in pokojninskega zavarovanja R Slovenije uvede tkim. drugi pokojninski steber, to je varčevanje za dodatno pokojnino.
Poleg pokojnine iz prvega stebra, to je obveznega pokojninsko invalidskega zavarovanja, se uvede posebna kartica kamor vplačuje tvoj delodajalec in tudi zaposleni. Kartica pomeni pravico, do dodatne pokojnine ob starosti 60 let (dosmrtne) in pravico do dodatne invalidske pokojnine (nekakšno zavarovanje nezgodne invalidnosti in kritičnih bolezni). S skladom upravlja SPIZ Slovenije (naložbe v bančne depozite, vrednostne papirje, nepremičnine...)
Vsak upravičenec ob vsakem času ve koliko ima na računu (privarčevani znesek in donos) ter lahko vsaj približno lahko izračuna do kakšne dodatne dosmrtne pokojnine bo ob določenem privarčevanem znesku upravičen ob starosti 60 let.
Pokojnina se upravičencu izplačuje dosmrtno vendar ne manj kot 10 let (dedovanje). Enkraten dvig ni možen, morebitnim dedičem se izplačuje renta do dobe 10 let od upokojitve nosilca pokojnine v znesku, kot bi ga dobival prvotni upravičenec.  Tako se poveča likvidnost sklada in zavarujejo dolgoročne naložbe.
Takšno pokojninsko varčevanje se upošteva pri plačilu dohodnine tako v času vplačil kot tudi v času prejemanja pokojnine.
Vemo, da se v tujini na takšnih računih v 40 letih vplačil in plemenitenja nabere tudi do 100.000 evrov in več, kar že omogoča na podlagi aktuarskega izračuna in kritnega sklada - upoštevaje tablice smrtnosti solidno dodatno pokojnino.
Le tako bomo ob padajočih pokojninah iz prvega stebra lahko obdržali standard, ki bo zagotavljal človeka vredno življenje.
Ugotavljamo, da razni pokojninski skladi rastejo kot gobe po dežju. Evidentno pa je da potrebujemo močan dodatni pokojninski sklad nad katerim bo bedela država.
So države, ki imajo enoten znesek tkim. državne pokojnine za vse, ki so izpolnili pogoje za upokojitev, vse ostalo pa je v domeni drugega stebra. Takšen sistem ima Kanada in Švedska. Na Švedskem polna pokojnina znaša 1.000 evrov za vse upokojence. Dodatne pokojnine (vplačuje vsak malce boljši delodajalec in vsi zaposleni pa tudi država da stimulacije) pa so odvisne od vložkov in starosti ob upokojitvi. So lahko celo višje od redne tkim. državne pokojnine.
 