 
 
Predlagam, da se v RS legalizirajo nemoški in neženski biološki spoli.

Utemeljitev: Biološki spol (sex) vsake osebe določa več bioloških kriterijev, teh kriterijev pa (znanstveno) ni moč zvrstiti v uveljavljeno dihotomično spolno matrico. Rečeno drugače: ne obstajata le dva biološka spola!  

Primeri genetske pogojenosti spola: Ženski spol naj bil določal XX-kromosomski par, moškega pa XY; a obstaja kar 6 kromosomskih kombinacij, ki zadevajo spol; poleg omenjenih še X, XXX, XXY, XYY. Zgolj na podlagi pestrosti 'kromosomskih kombinacij', bi lahko govorili o šestih bioloških spolih. A fenomen biološkega spola je še bolj kompleksen, saj spola ne determinirajo le geni. Tudi če oseba poseduje npr. 'moški' kromosomski par XY, lahko hkrati poseduje 'ženske' reproduktivne organe. Na začetku leta 2015, denimo, je v Indiji oseba z 'ženskimi' reproduktivni organi in 'moškimi' kromosomi rodila zdrava dvojčka. 

Ker ne obstajata le dva biološka spola, ne čudi, da so nekatere države že legalizirale ali pa so sredi postopa legalizacije 'tretjih spolov' oz. 'intersex'. V skupino teh držav sodijo Avstralija, Indija, Pakistan, Nemčija, Francija, Avstrija… Vladi predlagam, naj začne postopek legalizacije nemoških in neženskih spolov tudi v RS; naj RS vpiše med države, ki znanstvene ugotovitve implementirajo v zakonodajo in posledično v vsakodnevno življenje. Vlada naj začne tudi spremembo zakonodaje, ki zadeva družinsko problematiko oz. sklepanje zakonskih zvez. Jasno je, da ne obstaja le en tip heteroseksualnih zakonskih zvez oziroma družin. Vlada naj torej zakonsko omogoči tudi 'heteroseksualni pluralizem' na področju družinskih politik. 

 