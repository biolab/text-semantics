Vladi predlagam, da sprejme ukrep, ki bo povečal zaposljivost mladih tako, da jim bo omogočil pridobiti izkušnje, ki jih delodajalci zahtevajo v razpisanih ponudbah za delo.
Namreč v vseh oglasih za delo je pogoj vsaj 2 ali 3 leta delovnih izkušenj, ki pa jih mladi nimajo možnost pridobiti in zato ostajajo doma in živijo na plečih staršev, kar jim jemlje motivacijo.
Rešitve bi torej bile:
1. da bi država sprejela zakon, ki bi vsakemu delodajalcu narekoval, da mora v svojem podjetju zaposliti odstotek mladih diplomantov, s poudarkom na brez izkušenj (!). Vladi predlagam, da se definira višina odstotka mladih diplomantov, ki jih vsako podjetje glede na delovno področje, v Sloveniji mora zaposliti za vsaj pol leta, da si naberejo nekaj izkušenj oziroma da dobijo priložnost, da se lahko dokažejo.
2. da se mladim ponudi možnost opravljanje obvezne prakse, ki jo lahko vsak dobi in je plačana v višini nekaj več kot znaša nadomestilo za nedelo na zavodu, da si lahko plačajo vsaj hrano in potne stroške.
S tem ko delodajalci ne dajo možnosti ljudem brez izkušenj, ravnajo diskriminatorno in povečujejo brezup pri mladih diplomantih, ki imajo ideje, zagon, so kreativni, delovni, ampak nimajo izkušenj.
Študentka na pragu zaključka študija, ki upa na ugodne ukrepe države, ki bodo povečali zaposljivost mladih oziroma uvedli ukrepe zoper diskriminacijo na podlagi izkušenj.
 
 
 