Kljub temu, da je vlada predlagala zmanjševanje števila zaposlenih v javni upravi, predlagam, da to zmanjševanje NE bi bilo neselektivno.
Konkretno - menim, da bi povečanje števila pravnih strokovnjakov (morda tudi drugega strokovnega kadra) na izpostavah DURSa državi omogočalo boljše spoprijemanje z davčnimi utajami in sorodnimi nepravilnostmi, in da bi tako v proračun lahko prejela občutno več sredstev, kot pa jih bi namenila za plače teh ljudi.
Zato predlagam vladi, da v času krize poveča število pravnikov in morda tudi drugega kadra, ki bi aktivno iskal davčne nepravilnosti in delal na odkrivanju in vračanju utajenih davkov, predvsem na nepravilnostih velikega formata.