Predlagam, da vsaka mama, ki bi varovala otroka sama in ga nebi dala v vrtec dobila mesečno 500 EUR za vsakega otroka do osnovne šole. S tem bi rešili problem zaposlovanja mladih mamic in nosečnic. Ne bi bilo problema glede bolniškega dopusta zaradi nege otroka v času bolezni, saj bi bila mama ves čas ob njem. Obenem bi rešili prenatrpanost vrtcev in pediatričnih klinik. Otroci se namreč v vrtcu hitro okužijo. Starši dajo otroke v vrtec tudi z vročino ali kakšnimi drugimi virusnimi obolenji, ker se bojijo vzeti daljšo porodniško. 
Obenem bi materi s tem morala teči delovna doba.
Kateri delodalajec pa bi vzel v službo mati z malim otrokom, ki bo tretjino časa na delovnem mestu, dve tretjini pa doma z bolnim otrokom? Hitro se poslužijo prerazporeditve delovnih mest in tako mlada mamica ostane brez službe.
Kvaliteta življenja bi se izboljšala, saj bi otroci preživeli več časa s svojimi starši, kar je zelo pomembno s psihološkega vidika.
Poklic "mama" bi bil spoštovan in zaželjen. Tudi družine bi bile boljše, saj nebi bilo potrebno obema staršema pospravljati po končani službi, temveč bi lahko kvalitetno preživeli skupni čas. V primeru, da sta oba starša zaposlena je otrok prikrajšan za njuno družbo, saj je delovni čas najmanj do 4h-5h. Preden se odpravijo spat imajo le kakšne tri ure, da so skupaj. 
Država bi tako privarčevala na zdravstveni blagajni, bolniških dopustih in na subvencijah za vrtce.
 