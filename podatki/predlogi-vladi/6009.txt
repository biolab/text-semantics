Predlagam da se na volitvah uvede preferenčni glas vsaj za poslance, ministre in predsednika vlade, ter morda še koga ( državni sekretar)  Ljudstvo ima  na voljo veliko zdrave kmečke pameti, katere pa ne more koristno uporabiti, ker običajno ta mesta zasedejo tisti ki so v stranki višji po rangu. Tako bi se tudi zmanjšale  obsežne in drage volilne kampanije, polne težko uresničljivih obljub. Za predsednika vlade, ki  bi konstruktivno povezoval ministre tudi iz  drugih strank  bi tako dobili človeka ki bi ga izvolila večina. Sedaj pa se strankarsko vedno nekaj kupčka po sistemu jaz tebi, ti meni. Na isti način bi dobili tudi ministre, ki bi bili strokovnjaki na svojih področjih. Če bi nekdo odstopil, bi njegovo mesto zasedel tisti naslednji, ki bi  na volitvah dobil 2 največ glasov in tako naprej. Lahko bi tudi kandidat z največ glasovi bil minister, naslednji državni sekretar, ostali pa v "rezervi".  Tako ne bi bilo nujno, da bi bila " prejšnji" in "naslednji" iz iste stranke, ampak strokovno najprimernejši kandidat, ki si je pridobil največ glasov in zaupanja volilcev, ki so prišli na volišče. Vem da moja ideja verjetno ni uresničljiva in morda tudi nikoli ne bo , ker za to ni politične volje, ampak treba bo že enkrat tudi dejansko prerasti delitev na vaše in naše, bele in rdeče, male in velike in se s skupnimi močmi podati naprej v ne ravno svetlo  prihodnost. Če se ne motim, je za spremembo volilne zakonodaje potrebna dvotretinska večina. Ne sprejem nujno potrebnih sprememb s strani poslancev lahko kaznujejo le volilci. Kdo ima torej škarje in platno?? Neposlušnega poslanca lahko volilci zamenjajo tako da ga drugič ne izvolijo. Kaj pa ljudstvo. Mi pa nismo zamenljivi. Če je ta sistem ki ga imamo sedaj res tako dober da ne potrebuje sprememb, zakaj smo pa potem torej tam kjer smo?? Volilno zakonodajo bi lahko morda sprejeli tudi pogojno za nekaj let, če bi pa ugotovili, da se ne obnese, gremo lahko tudi nazaj. Tako pa morebitnih  izboljšav , ter sprememb tudi preizkusiti ne moremo!
Torej volilci le pogumno naprej, morda pa le še ni vse izgubljeno. Pa lep dan vam želim še naprej
Volilec star 44 let, po poklicu ing.strojništva (doštudiral ob delu), zaposlen v gospodarstvu, brez političnih ambicij
 
 
 