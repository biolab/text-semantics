Pozdravljeni !
Moj predlog je, da bi Ministrstvo za gospodarstvo sofinanciral ali celo pervzel stroške izdelave bonitetnega certifikata za najboljše plačnike. Namreč bonitetne hiše želijo za izdajo certifikata bonitetne odličnosti zaračunati med 700 - 1200 EUR kar semeni ne zdi pošteno saj gre v bistvu pri tem le za zaslužek bonitetnih hiš mi pa moramo za svojo "pridnost" še dodatno plačati. Smatram torej, da bi Ministrstvo za gospodarstvo moralo nagraditi dobre plačnike v najvišjih bonitetntih razredih in bi v bistvu moralo v okviru Ministrstva ali v povezavi z bonitetnimi hišami, ali OZ in GZS prevzeti finančno breme izdelave teh certifikatov, ali poskrbeti vsaj za delno sofinanciranje. To bi morala torej biti ene vrste nagrada za dobre plačnike in motivacija za takšno delo tudi v bodoče ne pa da se takšnim subjektom naloži "kazen" v obliki plačevanja visokih zneskov za pridobitev potrdila, da je podjetje reden plačnik. Moje mnenje torej je, da želi nekdo na račun poštenih podjetij, ki delajo na pošten način in plačujejo vse davke in račune pravočasno zaslužiti,namesto, da bi se takšna podjetja nagradila. Vsaj z brezplačnim certifikatom.