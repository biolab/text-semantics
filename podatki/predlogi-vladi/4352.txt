 Kar nekaj je predlogov, kaj vse bi naj sodilo v osnovno šolo. Nekaj predlogov je pametnih, nekaj pa malo manj.
Jaz bi predlagal predmet Osnove računalništva kot obvezni predmet v osnovni šoli.
Vsi (odrasli in otroci) uporabljamo računalnike po več ur na dan. Potenciali te tehnologije so enormni. Mi se pa do tega obnašamo tako, kot da bi hoteli otroka naučiti tujega jezika na način, da ga naučimo le preklinjat.
Internet je prepoln neumnosti in nevarnosti, ki so otrokom zanimive, a zelo škodljive. Česa se bo lotil osnovnošolec za računalnikom? Igric, Youtube-a, Facebook-a, pornografije...
Če jih naučimo uporabljati orodje, ga bodo tudi uporabljali (malce utopično, pa vendar resnično).