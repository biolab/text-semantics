V evropske države bo spomladi najverjetneje prišlo precej več migrantov kot sedaj, ko je zima. Razmere v zvezi z migranti se lahko zaostrijo in za njeno reševanje bomo potrebovali več policistov in vojakov, kot jih trenutno država ima. Z vojaškimi naborniki bi Slovenija lažje reševala migracijski problem. Po sedanjih izkušnjah migranti bolj upoštevajo navodila oseb, ki so v vojaških oblačilih kot v policijskih, zato bi bilo dobro razmisliti o uvedbi vojaškega naborniškega sistema.
Naborniški sistem ima 64 držav v svetu. V Evropi ga imajo v Avstriji, Švici, Danski, Norveški, Grčiji in Finski. Finska, na primer, ima obvezno služenje vojaškega roka, ki traja od 165 do 347 dni in velja za vse moške po dopolnjenem 18. letu. Ta sistem ima kar nekaj slabosti, ena od njih je, da je drag, prednost pa je ta, da je v državi manj brezposelne mladine.
Predlagam, da pristojni organ v odgovoru poda svoje mnenje o ponovni uvedbi naborniškega sistema v slovenski vojski in ali bi naborniki lahko pomagali pri reševanju migracijske krize.
 