Vladi predlagam, da neha zavajati ljudi z uporabo termina "pokojninsko zavarovanje". Ne gre namreč za nikakršno zavarovanje, saj niso izpolnjeni osnovni pogoji za zavarovanja:
1. Ni definirana višina izplačila v primeru nastopa zavarovalnega dogodka (upokojitve)
2. Ni definirano kdaj nastopi zavarovalni dogodek (upokojitvena starost se je npr. v zadnjih 20 letih povišala za ca. 10 let).
3. Ni določena višina mesečne premije (prisepvna stopnja se stalno spreminja oz. zvišuje).
Ne gre torej za nikakršno zavarovanje, saj država kot "zavarovalnica" ne jamči popolnoma nič! Še več, država ves čas opozarja, da kljub plačevanju min. 300 EUR mesečno za zavarovanje, ne pričakujmo pokojnine oz. naj za le-to poskrbimo kar lepo sami.
Neverjetno, da večina ljudi še vedno misli, da se prispevki za "pokojninsko zavarovanje", ki so prikazani na plačilni listi, akumulirano na nekem posebnem računu in jih bodo ob upokojitvi lahko koristili !
Vladi zato predlagam, da se na plačilni listi prepove uporaba termina "prispevki za pokojninsko zavarovanje" in se namesto tega uporabi termin "prispevek za upokojence".  
 
 
 