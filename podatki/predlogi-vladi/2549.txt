Za leto 2011 je mladi družini, za prvo reševanje stanovanjskega vprašanja, pripadla subvencija v višini 120 eur/ družiinskega člana, saj tako naša država vzpodbuja gradnjo in reševanje stanovanjske problematike mladih družin.
Novela zakona o kmetijskih zemljiščih, sprejeta istega leta pa ob gradnji zaradi spremembe  rabe kmetijskih zemljišč predpisuje odškodnine v veliko večjih vrednostih (več tisoč evrov, odvisno od posamičnega primera).
Predlagam vladi, da logično uskladi delovanje ministrstev, saj naj bi se se ne glede na to ali področje urejata različni ministrstvi ali zgolj eno, zasledoval isti interes, interes države. Nelogično je, da ista mlada družina iz proračuna države prejme subvencijo v višini 120 eur/ družinskega člana, zaradi spremembe namembnosti kmetijskega zemljišča pa mora isti državi plačati 15.000 eur odškodnine. Država se s tem iz državljanov dobesedno dela norca! vlada naj torej:
- poveča subvencije mladim družinam tako, da bojo vsaj primerljive z drugimi dajatvami državi, ki jih mora ta ista mlada družina plačati ob pridobitvi gradbenega dovoljenja oziroma zmanjša višino dajatev tako, da bodo te po vrednosti primerljive s subvencijami ali
- mlado družino ob prvem reševanju stanovanjskega vprašanja z namenom subvencioniranja gradnje oprosti plačila takih dajatev državi kot je odškodnina zaradi premembe namembnosti zemljišča.
Seveda je odgovor vlade v primeru odškodnin zaradi spremembe namenbnosti zemljišča tak, da se plača škoda, ker se z izgradnjo uniči kmetijsko zemljišče. Zaradi tega vladi predlagam tudi, da tehtno razmisli o višini odškodnin zaradi spremembe namembnosti zemljišča in te določi skladno z realnimi vrednostmi produktov, ki jih je na zemljišču s kmetijsko rabo možno pridelati. Nikakor na zemljišču velikosti 1000 m2 ni možno s denimo košnjo trave pridobiti vrednoti 15.000 eur ali celo več, kolikor lahko tudi znaša odškodnina zaradi spremembe namembnosti kmetijskega zemljišča, oziroma vsaj ne v nekem realnem obdobju.
Hvala