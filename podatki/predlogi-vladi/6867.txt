Predlagam, da se v zakonodajo, ki določa in odmerja otroški dodatek, doda pogoj, da se otroški dodatek izplačuje za otroka, ki ga starši učijo ali med drugim učijo govoriti slovensko. Niti kot narodu niti kot rezidentom republike ni nikomur izmed nas v interesu, da podpiramo starše, ki vzgajajo državljane, ki bodo imeli pri življenju v tej isti državi težave s sporazumevanjem.
Poudarjam, da ne gre za nikakršen naciocentristični oziroma restriktivni ukrep z željo, da se doseže asimilacija z opustitvijo priseljenčeve prvotne kulture, ampak je ukrep spodbujevalen, saj ne predvideva, kateri jezik učijo starši svoje otroke, pomembno je le, da je med temi jeziki tudi slovenščina.
Pogosto se namreč zgodi, da slovenska mati v Sloveniji rojenega otroka podleže partnerjevim verskim in jezikovnim željam in tu živečega otroka uči po njegovih merilih. Lahko povem iz prve roke, ker delam na tem področju. Prav tako lahko iz prve roke povem, da se otrok lahko v otroštvu brez težav hkrati uči dveh jezikov.
S tem lahko storimo največ, da otroci priseljencev ne bodo stigmatizirani v družbi svojih vrstnikov, najpogosteje po krivdi svojih staršev.