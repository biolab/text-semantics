Spoštovani,

posamezniki (fizične osebe) imajo (-mo) z naslova različnih-sklenjenih zavarovanj (različnih tipov) - npr. življenjskega, nezgodnega, premoženjskega, zavarovanja odgovornosti, zavarovanja za rizike raznih bolezni, ipd. - pravice, ki nam gredo ob primeru dogodka posameznega zavarovanega rizika. Številna zavarovanja so sklenjena osebno, mnoga pa (posredno) prek tretjih (npr. prek zaposlovalca, društva, ki mu posameznik pripada,  ipd), vendar še vedno v našem v imenu posameznika-fizične osebe. Žal se dogaja, da mnogi ne vedo kje vse so zavarovani in za katere rizike, kar pomeni, da pogosto ne uveljavljajo vseh svojih pravic do zavarovalnice (-ic).  Še posebej je to problematično, ko pride do najhujšega in dostikrat svojci, zaradi nevednosti oz. neobstoja uradne evidence, ne uveljavljajo pravic iz zavarovanj, ki so bila morda sklenjena. Sodišče v takem primeru (najbrž) ne povprašuje po sklenjenih zavarovalnih pogodbah? Predlagam, da se - tako kot je veljalo v primeru centralnega registra vrednostnih papirjev/delnic,.. - sistemsko uredi centralni register vseh zavarovanj za vsakega posameznika. S tem se omogoči ljudem pregled nad osebnimi zavarovanji in upravičenost do uveljavljanja zavarovalnin v primeru dogodkov, ki so predmet zavarovanj. Vedeti je treba, da so ljudje v primeru neželenih dogodkov pogosto v šoku ali kako drugače omejeno sposobni glede proučevanja svojih pravic. Strukturirani podatki o vseh zavarovanjih vsakega posameznika na enem mestu bi fizičnim osebam znatno poenostavili uveljavljanje svojih pravic. Lep pozdrav! BE