 Pozdravljeni,
kdor se dnevno ali občasno vozi po STARI CESTI Ljubljana-Vrhnika verjetno ve, o čem govorim. To je verjetno najgosteje posejana cesta s hitrostnimi omejitvami 50 in 70, ki se izmenjujejo na tako kratkih odsekih, da marsikje že težko pospešiš na 70, ko ponovno naletiš na omejitev 50, nakar v nadaljevanju že vidiš naslednja dva znaka, enega za 70 in naslednjega za 50.
Teh izmenjevanj 50/70 je na celotni trasi več kot 20, kar je po mojem mnenju popoln nesmisel. Tudi vozniki bentijo nad tem neprestanim izmenjevanjem omejitve hitrosti.
Predlagam, da se naredi nova študija in konsolidira hitrostno omejitev na večjem delu trase na 60 ali 70 km/h in sicer:
- V smeri iz Brezovice proti Vrhniki se omejitev 50 konča s tablo konec Brezovice
- SPREMEMBA: od tu naprej pa do Sinje Gorice pred Vrhniko naj velja omejitev 60 (ali 70, odvisno od študije), oznake krajev pa naj se prekvalificirajo iz obstoječih s črno obrobo v nove brez obrobe in z dodatnim znakom s hitrostno omejitvijo 60 (ali 70, odvisno od študije). Hitrost 60 ali 70, ki jo omenjam v tej alineji, naj bo po celotni trasi te alineje ENAKA, torej 60 ALI 70. Morebitna omejitev na 50 po celotni trasi se mi v vseh vremenskih razmerah zdi prenizka, kajti trasa je pregledna, cesta široka in lepo opremljena, urejena z dovolj prostora za pešce in kolesarje izven voznega dela cestišča. Zato predlagma pač razmislek o enotni omejitvi 60 ali celo 70 km/h na celotnem delu med Brzovico in Sinjo Gorico pred Vrhniko.
- Od Sinje Gorice pa do Vrhnike naj pa velja omejitev 50, kot velja že sedaj.