Zdravo,
moj predlog se nanaša na plačevanje DDV za podjetnike in podjetja. Gre pravzaprav za to, da če želite pomagati slovenskemu gospodarstvu, potrebujejo vsak prihranjen €. Moj predlog je, da namesto kot seda, ko plačujemo DDV za izdane račune, naj bi se raje DDV obračunaval za plačane račune. 
Primer iz prakse: 1. opraviš dejavnost oz storitev za 5000€ (večje delo recimo) 2. Izdaš račun in konec prihodnjega meseca moraš plačati 1100€ DDV. 3. Večina podjetij ima plačilni rok 60 dni ali 90 ali pa celo več. 4. Glede na plačilno nedisciplino v Sloveniji, imaš verjetnost da bo račun plačan cca 75% ali manj. 5. Torej imaš kot podjetnik 25% možnosti, da boš z določenim delom 1100€ v minus (poleg materiala) in račun sploh ne bo plačan in denarja videl ne boš. Torej v trenutnem stanju imaš dve možnosti če nočeš izgubiti denarja. Ali ne izstaviš računa (če je privat stranka) ali pa dela sploh ne opraviš. V primeru da bi bil DDV obračunan na plačane račune, pa bi podjetnik plačal DDV šele ko bi bil njegov račun plačan in bi bil prepričan, da več kot za material ne bo šel v minus v primeru neplačila računa. To je moj predlog, prosim da pride vsaj ta do objave.