Ker se zavedamo, da vedno znova prihaja do zlorab, pri odstrelu divjih živali in da v večini o zadevih ne odloča prava stroka. Predlagam, da se ukine odstrel divjih živali. Odstrel živali se lahko (ni pa nujno) izvrši samo v primeru, če žival fizično ogroža kogarkoli, ali povzroča večjo materialno škodo (nad 10.000€) ali je poškodovana ali bolna tako, da ji ni več pomoči.
Že zdavnaj je bilo dokazano, da za ravnovesje v naravi ne rabimo lovce, ker narava sama poskrbi za naravnovesje. V primeru resnega porušenja ravnovesja se izda naknadno odredba o odstrelu živali.
O številu in načinu odlova živali se skupno doliči s strani stroke in vsaj dveh društev, ki imajo strokovnjaka s področja divjih živali, ter lovskega društva.
Trenutno mislim, da na kmetijskem ministrstvu niso dovolj usposobljeni, za odločanje o tem koliko in katere živali se odstreli. Stvar jemljejo kot številke na papirju zgolj uradniško. Ne upoštevajo pa dolžino zime, bolezni med populacijo, povoženih živali, migracije živali, itd. Zato predlagam, da se to zakonsko ukine in se določa sproti po potrebi.
Saj v večini lovci še vedno lovijo na črno in pri številu odlova ne upoštevajo število povoženih živali. Prav tako bi se zakonsko prepovedalo odlov živali, oziroma samic, ki imajo mladiče. Da, tudi to se počne, pobija se samice z mladiči vred.
Kmetje, ki se pritožujejo nad uničenim pridelkom, naj pridelek ogradijo ali posejejo toliko več pridelka. Kmetje, ki se pritožujejo nad pobito drobnico, naj le to ogradijo, ali pa najamejo pastirja. Pred 100 leti, se noben kmet ni pritoževal nad takimi absurdi. Danes bi pobili in poklali vse kar živi v gozdovih.
Predlagam tudi, da bi gozdarji vršili kontrolo nad lovci, kaj le ti počnejo, saj večinoma zlorabljajo svoj položaj, z nezakonitimi odstreli včasih tudi v naselju v bližini hiš, kjer ogrožajo ljudi. Preverjalo bi se tudi alkoholiziranost lovcev, ko nosijo s sabo orožje.