Predlagam, da bi bilo do sredine leta naprej, torej od 1. 7. v letu, kupiti polletno vinjeto po primerno nižji ceni od letne. Predlagam 60 - 70 evov.
Veliko ljudi uporablja avtoceste le občasno, poleti se pa večkrat kam odpravimo, tudi na dopust in bi nam vinjeta prav prišla. Jeseni pa radi nabiramo gozdne sadeže in se tudi večkrat odpravimo na kakšen izlet.
Enomesečna vinjeta stane menda 30 evrov in ima za namene, kot so opisani zgoraj, prekratek rok trajanja.
Prepričana sem, da bi takšno vinjeto marsikdo kupil, posebej tisti, ki se sicer malo vozimo in nam 110 evrov za letno vinjeto predstavlja prevelik strošek.
Korist od tega bi imeli uporabniki avtocest in tudi proračun.