 Zdajšnji odstavek pravi takole:
"Olajšava se prizna zavezancu v sorazmernem deležu glede na skupno število zavezancev v kmečkem gospodinjstvu oziroma glede na njegov pripadajoči solastniški ali sorazmerni delež v agrarni skupnosti."
To pomeni v mojem konkretnem primeru, kjer sem jaz lastnik kmetije, oče ima pa samo gozdne površine, da se za vsa moja vlaganja v kmetijska zemljišča in nakup kmetijskih strojev olajšava deli med oba, čeprav živimo v ločenih gospodinjstvih, sicer na istem naslovu, vendar imamo tudi povsem ločene račune.
Pa saj nismo več v 19. stoletju, da bi imela cela žlahta skupni račun!
Predlagam, da se ta odstavek spremeni tako, da se pri uveljavljanju olašav za investicijska vlaganja upošteva olajšava le vlagatelju. V kolikor je pa več solastnikov, naj se pa vloži več vlog oziroma na vlogi označi kakšen delež je kdo vložil v investicijo.
Predlog spremenjenega odstavka:
"Olajšava se prizna zavezancu v sorazmernem deležu glede na njegov vložek pri investicijskem vlaganju, kakor se navede v vlogi za olajšavo"
 