Predlagam, da se ustanovi centralni državni inšpektorat, ki bi združil vse inšpektorate ki so sedaj razdeljeni po ministrstvih, ter da bi ta inšpektorat naredili za del sodne oblasti, oziroma za samostojen organ kot je npr. državno tožilstvo.
Ena velikih težav naše države je to da imamo veliko dobro napisanih zakonov, kateri se pa v praksi ne izvajajo ali se ne izvajajo na tak način kot bi bilo treba. Za to da se vsi zakoni izvajajo na primeren način, bi bilo potrebno da bi okrepili pirstojnosti inšpekcij in inšpektoratov zato da bi lahko ti bolj učinkovito bdeli nad izvajanjem zakonov. Dalje, mislim da je tudi eden izmed ključnih problemov vseh tovrstnih služb pri nas, da so del posameznih resornih ministrstev, kar praktično pomeni da en organ ministrstva nadzira drugi organ ministrstva, ali posplošeno da ministrstva nadzirajo sama sebe in nikomur ne odgovarjajo. To posledično dela inšpekcijske službe vseh vrst za izjemno neučinkovite saj velikokrat raje ''zaprejo oko'' nad ljudmi, s katerimi so zaposleni na isti inštituciji. Zato mislim, da bi bilo smiselno da bi se vse državne inšpektorate, pristojne za posamezna področja, ločilo od resnornih ministrstev, ter jih zdužilo v enotno državno inšpekcijsko službo. Ta bi seveda imela svoje vodstvo, ki bi bdelo nad inšpektorati in posamezne inšpektorate, ki bi nadzirali vsak svoje področje. To institucijo bi se naredilo popolnoma neodvisno in njeno vodstvo bi moral izvoliti Državni zbor, to vodstvo pa bi naprej imenovalo posamezne vodje inšpektoratov. Ministrstva bi tako morala s temi službami sodelovati, nebi pa imela več vpliva na njihovo delovanje in vodstvo.  Mislim, da bi se na tak način lahko naredilo vse inšpekcije bolj učinkovite in s tem bi tudi stanje izvajanja zakonodaje v praksi izboljšalo.
 
 