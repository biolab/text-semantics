Predlagam, da se uvede obvezno poročanje poslancev državljanom, kaj počnejo in kako se zavzemajo za dobro vseh državljanov. Vsak poslanec naj vsaj enkrat tedensko piše svoj osebni, samoodkrit in javno dostopen spletni dnevnik, v katerem poroča državljanom, kaj je minuli teden počel, za kaj se je zavzemal in kako, kako je preprečeval korupcijo, kje je naletel na težave, kako jih namerava rešiti in kako sam zgledno stoji za principom 'ne obravnavaj drugih tako, kot ne želiš biti obravnavan sam'.
Vsak poslanec bo s tem izkazal svojo zgledno držo in osebna prizadevanja za dostojno življenje vseh državljanov. Prav tako bo s tem lahko opozarjal na ugotovljene probleme, ki jih sam ne more rešiti in izpostavljal korupcijo in ostale nesprejemljivosti.
Poleg tega bodo poslanci tako v stiku z državljani, ki jim bodo lahko objave komentirali, dodajali svoje izkušnje in predloge za probleme, ki so jih poslanci identificirali. S tem bodo poslanci lažje ohranjali stik z realnostjo in z državljani in državljani bodo imeli transparenten vpogled v prizadevanje poslanca za skupno dobro vseh - ali pa v njegove laži in korupcijo... V vsakem primeru je bo to najboljša rešitev za vse.
Ta princip se lahko uvede kot pogoj za polno plačo. Če komisija, ki jo lahko sestavljajo rotirajoči naključni državljani presodijo, da poslanec ne poroča ustrezno, redno ali da laže, se mu zmanjša plača na minimum ali pa se ga odstavi.

Za primer podajam svoj osebni blog, v katerem prevzemam odgovornost za osebne vzorce in izvajam samokorekcijo, s katero odpravljam osebni interes na račun dostojnosti življenja drugih, da se bom lahko vedno bolj zavzemal za dostojnost življenja vseh:  blazcegnar.blogspot.com

Prilagam še povezavo do ugotovitve, kako pomembna je odkritost in transparentnost delovanja, če želimo delovati v dobro življenja vseh: blazcegnar.blogspot.com/2014/02/dan-129-nujnost-popolne.html