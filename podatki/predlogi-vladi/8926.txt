Zaposleni v javnih ustanovah si nezakonito prisvajajo parkirne površine ob le-teh. Parkirne površine so stvarno premoženje države oz. občin, ki se lahko brezplačno uporabljajo le za opravljanje nalog, kamor parkiranje privatnih vozil uslužbencev gotovo ne sodi.  Omogočanje brezplačne uporabe javnih površin v zasebne namene torej predstavlja kršitev Zakona o stvarnem premoženju države in samoupravnih lokalnih skupnosti, saj je po zakonu potrebno takšne površine prodati, oddati v najem ali na drug ustrezen način zagotoviti njegovo gospodarno rabo. Zaradi opisanega protizakonitega prilaščanja parkirnih površin, je država samo na območju Kliničnega centra oškodovana za cca. 1,5 mio EUR letno (500 parkirnih mest, cena komercialnega najema 1 EUR/h). Na nivoju države gre verjetno za več ali celo več 10 mio EUR! Vladi predlagam, da nemudoma zagotovi zakonitost na tem področju in parkirne površine da na uporabo vsem državljanom pod enakimi pogoji!        