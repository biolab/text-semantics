Spoštovani
Predlagam odprtje študentskih domov, in sicer z dnem 18. maj kot je predvideno tudi za ostale ustanove in zavode s področja vzgoje in izobraževanja. Bliža se konec poletnega semestra ter začetek izpitnega obdobja, mnogi študentje pa v svojih lokalnih okoljih nimajo možnosti za uspešen zaključek letnika in priprave na izpite. Veliko je študentov, ki zaradi različnih osebnih okoliščin in stisk tudi v običajnih razmerah ne obiskujejo stalnega prebivališča in jim je začasno prebivališče v študentskem domu praktično edini pravi dom. Zaradi nemožnosti bivanja v študentskem domu je zelo oteženo opravljanje študentskega dela, ki je za mnoge študente edini vir dohodka in preživetja. Vsekakor se v študentske domove ne bi vrnili vsi študentje, vendar le tisti, ki to nujno potrebujejo in zato praktično ni tveganja za nastanek okužb oz. žarišč v domovih. Ministrstvo zaenkrat ni namenilo nič pozornosti študentskih domovom, hkrati pa je obveščanje študentov s strani ministrstva o delovanju fakultet in študentskih domov ničelno. Zaslužimo si informacije kaj tovrstna situacija pomeni za študente in kdaj se bodo odprli študentski domovi.
Lepo vas pozdravljam