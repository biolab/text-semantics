Predlagam, da se zemljišča v zakupu, s katerimi upravlja Sklad kmetijskih zemljišč in gozdov RS, pod stimulativnimi pogoji prodajo zakupnikom. Razlogi:
- nekatera zemljišča so že desetletja oddana v zakup oz. jih država že desetletja ne koristi,
- zemljišča so slabše kvalitete in njihova širša ter načrtna obdelava ni ekonomsko upravičena,
- zakupniki ne bodo več v skrbeh glede podaljšanja zakupnih pogodb in bodo kot lastniki načrtno in več vlagali ter nadalje prispevali k razvoju podeželja in ohranjanju naravne dediščine,
- z dodatnimi vlaganji imajo več možnosti pridelovanja (bio) hrane za lastne potrebe - zmanjša se potreba pridobivanja socialnih transferjev,
- država pridobi dodatna likvidnostna sredstva,
- država dokaže, da ji je mar tudi za "malega" človeka,
- ob morebitni uvedbi davka na nepremičnine so zavezanci tudi novi lastniki zakupljenih zemljišč.