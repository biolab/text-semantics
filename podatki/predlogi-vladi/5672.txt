Oprostitev davka na nepremičnine na zasebni lastnini v javni rabi
 
Predlagam, da se Zakon o davku na nepremičnine v 8. čl dopolni. In sicer:
 
(1)Davka na nepremičnine se ne plačuje od nepremičnin, ki so:
-v zasebni lasti, vendar se pretežno uporablja za javni namen
 oz. z zmanjšanjem davčne osnove za delež površine zemljišč, ki so v zasebni lasti, vendar se pretežno uporablja kot javno dobro.
Povedano drugače, gre za primere, da občina/država uporablja zasebno nepremičnino v javno korist. To pomeni, da se zasebno nepremičnino, ki se uporablja kot npr. javno pot, oprosti plačila davka na nepremičnine.
Takšen primer so gozdne poti, poti preko katerih poteka javni promet itd., ki jih uporablja občina kot infrastrukturo, pa jih občine ne želijo odkupiti. Lastnik, pa tudi ne more zapreti poti, ker druge možnosti za javni promet ni.
Država je tako obdavčila zasebno lastnino, ki se uporablja v javno dobro. Takšen primer so gozdne poti, ki se uporabljajo kot del javne infrastrukture. Občine pa so toliko škrte, da ne želijo odkupiti teh poti, ki se uporabljajo kot javno dobro.
Skratka lastnik take poti je 2 x "obdavčeni", prvič od tega ne dobi nič, povrh pa mora plačati še davek za nekaj kar večinoma uporabljajo drugi.
 2. Občine morajo v roku 2 let s soglasjem lastnikov nepremičnin odkupiti zasebne nepremičnine, ki so v javni rabi. V primeru ne odkupa roka s strani občin morajo občine plačevati najemnino za uporabo zasebne lastnine. Višina najemnine za uporabo se določi z 50% tržne vrednosti nepremičnine na m2.
Namen predloga je, da tudi občine pristopijo k reševanju neurejene nepremičninske situacije, ker sedaj nimajo posluha za lastnino občanov, ki se uporablja za javni promet. Pogost argument občin je, da nimajo denarja za odkup nepremičnin. Posredno pa želijo občine pridobiti nepremičnine, razne poti, tako rekočbrezplačno, medtem ko nam občanom nalagajo nove in nove obveznosti. Posredno tudi preko države. 