Spoštovani.

Predlagam spremembo 28.člena Pravilnika o upravljanju večstanovanjskih stavb tako, da se obstoječi odstavek(3), ki se glasi:  

Lastnike psov se bremeni s stroški čiščenja skupnih prostorov za vsakega psa v višini polovice stroška, ki odpade na enega uporabnika,

zamenja s sledečim odstavkom(3): Lastnike psov se bremeni za stroške, navedene pod odstavkom(1) 27.člena za vsakega psa v višini polovice stroška, ki odpade na enega uporabnika.

Obrazložitev: 

1.Psi v stanovanjih povzročajo stroške za porabo vode in kanalščine (pitje vode, umivanja in kopanja psa, umivanje pasje posode, pranje pasjih "oblačil"in "posteljnine", več je čiščenja stanovanja, več je vodnih odplak,itd.). 

2. Psi v stanovanjih tudi prispevajo k večji količini smeti po stanovanju (biološki odpadki, embalaža za hrano, pasji iztrebki, pesek,vrečke,itd.)

3. V zvezi s psi je tudi račun za skupno porabo elektrike večji, saj lastniki vodijo pse večkrat v zunanji svet na dan kot bi sicer sami brez psa šli.

4. Podobno velja tudi za čiščenje kanalizacije in odmašitve cevi, ipd.,saj prispevajo k povečani količini odpadnih vod.

Navedeni stroški od 1-4 do sedaj v računih komunalnega podjetja oz. upravnika niso bili upoštevani, saj pravilnik tega ni predvidel. 

Kjer torej ni vgrajenih po stanovanjih individualnih merilnih naprav za količino vode, nosijo povečane stroške (za 1 do 4) zaradi psov kar vsi lastniki stanovanj solidarnostno. To seveda ne sledi načelu poštenosti.

5. Po obstoječem odstavku (3) so do sedaj bili upoštevani le stroški čiščenja skupnih prostorov, pa še to tam, kjer  se izvaja storitev v režiji upravnika.

Število psov se po večstanovanjskih hišah (blokih) iz leta v leto povečuje in prav je, da bi lastniki psov za njih plačevali vse komunalne stroške, če  že  obremenjujejo svojo soseščino s svojimi ljubljenčki.

lp 