 <style type="text/css"> </style>
Nekaj predlogov za kmetijsko usmeritev Slovenije v prihodnosti:
- da se Slovenija primarno osredotoči na eko pridelavo kmetijskih pridelkov in vzpodbudi to vrsto pridelave (saj je to močan svetovni trend), tukaj bi lahko imeli svojo tržno nišo, to bi vzpodbudilo tudi eko turizem itd. 
- da Slovenija uvede zelo strogo politiko za GSO hrano/pridelke, najprej z obveznimi označbami na samih izdelkih, kjer naj bi bilo to jasno vidno (tako bi preprečili ljudem, da bi sami na vrtičkih sadili seme GSO paprik ipd., ki jih kupijo v trgovinah za konzumacijo). Ljudje bi imeli možnost odločitve, saj ta vrsta hrane dokazano povzroča določene posledice na zdravje. Če pa se gremo eko usmeritev potem GSO semena sploh ne bi smeli saditi, saj je velika možnost, da pride do križanja v naravi. Predlagam tudi obvezne označbe npr. na mesu, kjer je bila žival hranjena z GSO hrano.
- da se v Sloveniji ustanovi državno podjetje/a za pridelavo eko (pa tudi druge npr. integrirane) hrane (sadje/zelenjava), zaposlovali pa bi lahko težje zaposljive iz zavoda. Te agrarne skupnosti bi lahko locirali na področja kjer je brezposelnost zelo velika (npr. Prekmurje). S tem bi izkoristili dobro lego in pogoje ki jih imajo v Sloveniji, EU subvencije za kmetijstvo, preprečili zaraščanje kmetijskih zemljišč, dejavnost pa bi bila pridobitna in z njo bi pridobili vsi Slovenci. Država ni nujno vedno slab lastnik, če je podjetje od začetka vodeno z zdravo politiko. Namesto za podporo brezposelnim bi tako dajali denar v razvoj podjetja in njihove plače. 
Izdelke bi lahko plasirali na trg tudi čez mrežo Mercator poslovalnic, ki so, če se ne motim še vedno delno v državni lasti.
Za vzgled sta nam lahko naši najbližji sosedi Avstrija in Madžarska, ki pridelata veliko zelenjave in sadja sami, lani sta kljub pritiskom EU spet podaljšali prepoved sajenja gensko spremenjene koruze, zelo strogo politiko glede GSO pa ima tudi Francija. Tako, da izgovor, da se moramo držati EU usmeritev, ne drži vode. 
 <style type="text/css"> </style> 
Za promocijo naših eko izdelkov in usmeritve pa bi lahko najeli tudi Leonarda di Capria saj je sam velik zagovornik zdravega načina življenja. ;-) www.leonardodicaprio.org/ 
www.dnevnik.si/novice/eu/1042248533 članek Dnevnik: GSO Avstrija / Madžarska
www.reuters.com/article/idUSL2583436220071025 GSO Francija
www.rtvslo.si/okolje/gensko-spremenjena-soja-povzrocila-neplodnost/228... nevarnosti GSO
