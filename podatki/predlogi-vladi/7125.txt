Predlagam, da se v večjih mestih, kot so Ljubljana, Maribor, Kranj, Celje, Koper, Murska Sobota in Novo Mesto odprejo javne kuhinje, ki bi enkrat dnevno (čas kosila) nudile brezdomcem in socijalno ogroženim topel obrok po ceni 2 €. Predlagam nekaj za na žlico in 2 kosa kruha.
Kuhinje naj bodo sofinancirane s strani države ali občin in naj se omogoči tudi doniranje s strani fizičnih in pravnih oseb (del dohodnine, vreča krompirja, neprodane jestvine v trgovini npr. 1 mesec pred potekom roka - še neoporečne...). Prostore naj zagotovi republika ali občina. Njihov poglavitni namen je pomoč in ne ustvarjanje dobička.
Mislim, da je predlog smiseln in vreden podpore, saj si vse več Slovencev in drugih prebivalcev R Slovenije ne more več privoščiti kosila ali malice v delavski menzi (cena kosila 7€ - 8€), malice pa 5€). Največkrat gre za brezposelne, prejemnike socijalne pomoči, brezdomce, samske upokojence z minimalno pokojnino in še koga).