Slovenija je prelepa dežela. Čudovit kos zemlje na tem svetu. Nekateri jo vidijo tako, drugi pa se obnašajo kot da ni jutrišnjega dne. Kot da ne bo nekdo rabil te smeti pobrati. Mečejo smeti iz avtomobilov, mečejo odpadke na tla ker se jim ne da narediti par metrov do smetnjaka, smetijo dobesedno "kjer jim od riti pade". Imamo gozdove polne divjih odlagališč, ob cestah prava smetišča, pločniki pa niso kaj dosti boljši. Za neko civilizirano družbo, za ljudi ki spoštujejo deželo, okolje, naravo je to nedopustno. Predlagam da se uvede finanča kazen in družbeno koristno delo za tiste, ki smetijo v/po tej prelepi Sloveniji. 
Vržeš na tla plastenko, pločevinko, škatljico cigaret..itd 1000 eur kazni in 10 ur pobiranja smeti.  To ni nič novega. V Singapurju imajo to prakso (je že uvedlo in uvajajo jo tudi nekatera mesta po svetu) in rezultati so odlični.
Je pa tudi res, da najboljše učenje je učenje z vzgledom. Dokler se nek zakon, ki kaznuje te nemarneže ne uvede, bi morali naši politiki/poslanci pokazati kako imajo radi to deželo, kako so ji predani in si vzeti vsak teden (vsaj) eno popoldne in po ulicah Ljubljane pobirati smeti in s tem pokazati kako so sami ozaveščeni, kako spoštujejo deželo in ljudi, državo v kateri živijo, kateri služijo. Kaj ne bi bilo to lepo? Obenem se bi pa hitro kaj spremenilo na tem področju!
Temu zakonu lahko oporeka le tisti, ki je nemarnež sam. Tako da moramo tudi poznorno gledati kako bodo poslanci glasovali, kdo bo podprl in kdo ne tega zakonu, ki je - ki bo vsem v prid.