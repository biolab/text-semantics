V primeru, da je delavec/ka zaposlen/a pri dveh delodajalcih (pri čemer ne presega 100% zaposlitve), se pri drugem delodajalcu obračuna 25 % davek na delo, in sicer neodvisno od plačilnega razreda. Slednje pomeni, da ima dotični delavec/ka neto plačo precej nižjo (lahko tudi več 100€) od kolega/ice, ki je zaposlen na enakem delovnem mestu, v enakem plačilnem razredu in z enakimi ostalimi karakteristikami zaposlitve.  
Ta situacija delavca/ko neupravičeno postavlja v neenak položaj v primerjavi z drugimi zaposlenimi.
Predlagam, da pristojni preučijo zakonodajo, ki zahteva takšen način obračunavanja davka na plačo in pojasnijo razloge za takšno ureditev ter to ureditev spremenijo. Nedopustno je namreč postavljati zaposlene v neenak položaj. Posebej v zadnjih letih, ko je množica ljudi, zaradi situacije na trgu dela, prisiljena delati pri več delodajalcih. 
 
 
 
 
 
 