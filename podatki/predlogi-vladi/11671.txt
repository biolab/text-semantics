Ob nedavnih prestopih poslancev v druge stranke/poslanske skupine se je pojavilo vprašanje, čigav je dejansko poslanski mandat?
V primeru, da bi bil posamezni poslanec izvoljen preko osebnega preferenčnega glasu, bi lahko dajali, da je mandat pri poslancu in ga "v imenu" volivcev lahko prenese na drugo stranko.
 
Če pa je posameznik postal poslanec na podlagi pridobljenega mandata stranke, je mandat pri stranki. Torej ga poslanec "ne more" samovoljno prenesti na drugo stranko tekom sklica DZ; prestop je možen le pred volitvami, sicer mora poslanec odstopiti in vrniti mandat.
 
Omenjeno dilemo bi lahko reševali v okviru aktualnih sprememb volilne zakonodaje. S tem bi zagotovili tudi večjo "stabilnost" sklica DZ in odpravili prestope v času sklica. Rešitev se lahko uporabi tudi pri občinskih svetnikih.