Ker sama uvedba nepremičninskega davka ne bo rešila problema dostopnosti stanovanj, kot je to razvidno iz tujine, predlagam sledeče:
1. Prepove se nakup rezidenčnih nepremičnin vsem, ki niso fizične osebe in niso rezidenti Slovenije.
Obrazložitev:
Svoje rezidenčne nepremičnine potrebujejo samo fizične osebe in ne podjetja ali skladi. Kdor ni državljan Slovenije, ne rabi imeti nepremičnine v Sloveniji, ker jo vedno lahko najame za tisti čas ko je v Sloveniji.
Obstoječe stanje se reši z obdavčitvijo nepremičnin v lasti podjetij, skladov in tujcev z vsaj 5% nepremičninskim davkom.
Ker je nepremičninski sektor tudi največja pralnica denarja na svetu, se bo s tem znižal tudi nivo gospodarskega kriminala.
2. Omejitev števila rezidenčnih nepremičnin, ki jih lahko ima posamezna fizična oseba.
Predlagam omejitev rezidenčnih nepremičnin na 2.
Obrazložitev:
Kdor že ima dve rezidenčni nepremičnin se ne mora vpisati kot lastnik nove, dodatne nepremičnine. Ker ima mnogo ljudi v lasti več nepremičnin, je potrebno te nepremičnine obdavčiti z vsaj 5% nepremičninskim davkom, da se prepreči kopičenje nepremičnin.