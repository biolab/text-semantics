Spoštovani poslanci in poslanke!
Eden izmed učinkovitih ukrepov racionalizacije v javnem sektorju je med drugim tudi odmera letnega dopusta. Predlagam, da strokovne službe pripravijo primerjavo  letnega dopusta v javnem sektorju in v gospodarstvu! Po moji oceni imajo uslužbenci v javnem sektorju povprečno vsaj 5 do 7 dni dopusta več kot v  zasebnem sektorju!!!!  Pa poglejmo pri zdravnikih: če bi jim odmerili toliko dopusta, kot ga imamo v gospodarstvu, ne bi bilo potrebno toliko nadurnega dela in veliko lažje bi organizirali dežurstva, s tem bi dobili tudi realno sliko o dejanskem "primanjkljaju" tega kadra".  Morda pa imajo v javnem sektorju (tu so zdravniki izvzeti), bistveno bolj stresno delo??
Igra številk bi pokazala marsikaj, med drugim tudi to, da samo iz naslova dopusta, v predvideni delovni dobi, ki je osnova za polno pokojnino, delajo efektivno skoraj leto dni manj kot zaposleni v zasebnem sektorju. Zaradi teh nekaj dni letnega dopusta,  je v javnem sektorju zaposlenih več delavcev... Za dopust prejemajo redno plačilo. Sredstava je potrebno zagotoviti iz proračuna, proračun je potrebno napolniti. Če prilivov ni dovolj, vlada enostavno poveča davke, davke in še enkrat davke.