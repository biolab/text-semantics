 
Spoštovana vlada,
kot izhaja iz podatkov o strukturi cen pogonskih goriv, ki jo na svoji spletni strani objavlja Petrol, je trošarina na dizelsko gorivo bistveno nižja kot trošarina na neosvinčeni motorni bencin.
Vsekakor razumem nižjo trošarino na avtoplin, ki spada med alternativna in bistveno čistejša pogonska goriva. Razlika v višini trošarine med dizelskim gorivom in neosvinčenim motornim bencinom pa je po mojem mnenju povsem brezpredmetna in je posledica popuščanj vlade močnim avtoprevozniškim lobijem, ki na ta način zahtevajo cenejše gorivo.
Glede na to, da je bilo že večkrat jasno povedano, da je strategija Slovenije migracija tovornega prometa iz cest na železniško infrastrukturo, bi z izenačitvijo cen lahko bistveno pospešili ta proces, saj bi bila uporaba železnice za prevoznike bolj smotrna, s tem pa bi povečali tudi varnost in pretočnost Slovenskih cest. 
Zato kot rečeno predlagam izenačitev trošarin na obe najbolj prodajani pogonski gorivi.
 
 