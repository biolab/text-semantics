Predlagam vladi, da prepove prodajo vseh vrst navadne ustekleničene vode. Tuje in domače.
Slovenija je za sedaj še dovolj bogata z zdravo pitno vodo ki je preko vodovodnih omežij dostopna vsem.
Prodaja navadne pitne vode v plastenkah vseh velikosti in oblik je škodljiva iz več razlogov. Cena te vode je astronomska glede na vodo iz vodovoda. Plastična embalaža zelo onesnažuje okolje. Voda iz steklenice ni nič boljša od vode iz pipe in je potencialno nevarna tako kot vsaka konzervirana stvar. Iz plastike se v vodo izločajo škodljive snovi ki se nalagajo v organizmu in ga zastrupljajo. Nedopustno je tudi zavajanje kupcev, saj je veliko ustekleničenih vod iz vodovoda, a se prodaja kot izvirska voda.
V prodaji bi lahko ostale le naravne gazirane mineralne vode v stekleni embalaži in vode z dodanimi naravnimi sokovi ali umetnimi okusi.
Na območjih kjer voda iz vodovoda ni pitna, bi morala država in lokalna skupnost oskrbo z vodo urediti v najkrajšem možnem času. Oskrba z zdravo pitno vodo ima prednost pred vsem in bi morala biti prva prioriteta vsake vlade. Če se zgledujemo po dobrih stvareh po svetu, pa se zgledujmo še po tem, da prepovemo nepotrebno in škodljivo prodajo navadne vode v plastičnih steklenicah.
 