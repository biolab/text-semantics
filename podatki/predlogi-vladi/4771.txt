 Mislim, da je nepravičen sistem subvencioniranega kosila v šolah. Narejeno je tako, da kdor dobi socialno podporo, ima tudi zastonj kosilo, vsi ostali morajo pa v celoti plačati polno ceno kosila. Tisti, ki morajo preživeti s 178,44€ na mesec na osebo (nad 18%povprečne neto plače na mesec) in tisti, ki imajo 525,46€ na mesec na osebo (nad 53%),  imajo oboji zastonj malico, za kosilo morajo pa oboji enako ceno plačati. Tu se mi zdi, da je narejena kar velika krivica do tistih, ki morajo mesec preživeti s 347€ manj.
Lahko bi naredili tako, da tistim otrokom, ki imajo do 30% neto povprečne plače na osebo (to je 2.dohodkovni razred, kar je 297€ na mesec) plačali npr. 10 kosil na mesec. Ali pa nekaj podobnega, da bi bili tisti revnejši vseeno manjkrat lačni, ker jim starši ne morejo plačati kosila.
Pa naj se država prosim neha zgovarjati na varčevanje in naj raje pod enakimi pogoji subvencionirajo kosila v državnem zboru. Sem prepričana, da bo ostal ves tisti denar, ki ga sedaj da za subvencijo kosil v DZ in  naj ga da raje za subvencijo kosil šolarjem.