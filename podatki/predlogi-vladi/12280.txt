Ugotavljam,  da mestni redarji, ki se za opravljanje nalog s svojega področja  usposabljajo že pred samostojnim nastopom opravljanja nalog mestnega redarja in opravijo strokovno usposabljanje s preizkusom znanja na Policijski akademiji v Tacnu, nimajo pristojnosti ukrepanja  po Zakonu o ohranjanju narave, ki ureja vožnjo s kolesi v naravnem okolju.
Predlagam dopolnitev Zakona o občinskem redarstvu (3. člen), ki določa delovno področje in naloge občinskega redarstva tako, da bodo tudi mestni redarji pristojni za ukrepanje po Zakonu o ohranjanju narave, ki ureja vožnjo s kolesi v naravnem okolju.
Zadnje čase se namreč izjemno povečuje kolesarjenje po gozdovih. Kolesarji uporabljajo utečene poti, delajo svoje nove in postavljajo skakalnice. Ob srečanju s sprehajalci le redki upočasnijo, prehitevajo čisto ob pešcu. Skratka nekulturno in nevarno.
Ugotavljam, da gre pri teh ravnanjih za kršitve 28.d člena Zakona o ohranjanju narave, ki ureja vožnjo s kolesi v naravnem okolju. Mestno redarstvo bi z dodelitvijo pristojnisti uktepanja potemtakem lahko priskočilo na pomoč Policiji in okoljevarstveni inspekciji.