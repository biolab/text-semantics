Predlagam obdavčitev stanovanj v lasti bank po stopnji 1,5 % od posplošene tržne vrednosti. Naj pojasnim, zakaj to predlagam. Banke v Republiki Sloveniji so po zlomu gradbenih podjetij postale lastnice nekaj tisoč stanovanj. Te iste banke pa hočejo denar davkoplačevalcev za svojo sanacijo. V kolikor bi banke ta stanovanja odprodala, bi se na ta način sanirale in vsaj delno pridobile nazaj denar, ki so ga kot kredit dajale gradbincem. Tako pa držijo stanovanja še naprej v svoji lasti in hkrati zahtevajo nove in nove dokapitalizacije. Očitno je, da banke ne želijo prodati stanovanj in na ta način priti do svežega kapitala.