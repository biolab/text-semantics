V javnem sektorju predlagam odpravo umestitve v plačni razred, ki je pod minimalno plačo. Predlagam dvig plačnih razredov v plačni skupini J za vse, ki so umeščeni od 11. do 25. plačnega razreda in sicer:
delovna mesta II. TR v 23. PR
delovna mesta III.TR v 24. PR
delovna mesta IV. TR v 25. PR
delovna mesta V. TR v 27. PR
delovna mesta VI. TR v 32. PR.
Delovno mesto v vzgoji in izobraževanju, ki je umeščeno v VI. TR - tajnik VIZ VI, se zaradi narave dela mora umestiti v VII. TR. (isto se je uredilo za učitelje v VI. TR in računovodje VI. -14. člen ZSPJS), saj bo le tako odpravljena največja krivica, ki se je zgodila ob prevedbi plač tajnikom VIZ VI v vzgoji in izobraževanju ob upoštevanju 2. odstavka 1. člena ZSPJS.
Velike težave imamo z nadomeščanjem delavcev v plačni skupini J (čistilke, kuharji, hišniki,...), saj ljudje , ki so prijavljeni na borzi dela in prejemajo nadomestilo, ne želijo delat za tako nizko plačilo. In prav je tako, saj človek, ki dela, ne bi smel biti reven. V našem plačnem sistemu pa so revni vsi, ki so umeščeni v plačni razred pod minimalno plačo, to je pod 23. PR.
Za delo preko študentskega servisa je zakonsko določena minimalna plača na uro/5,89 eur. Delavka, ki dela v VIZ in ima skoraj 40 let delovne dobe pa za svoje delo ne dobi niti plače, do katere je upravičen študent brez delovnih izkušenj
Predlagam vladi, da odpravi revščino delavcev. Zavedam se, da so povsod in vedno eni ljudje bogati, drugi pa revni, vendar tisti, ki delajo nikakor ne smejo biti revni! Ne vem kako naj politikom pojasnim, da so razlike med plačami v trenutnem plačnem sistemu prevelike. Morajo obstajati razlike, samo ne tako enormne. Vsak ki dela, si za svoje delo zasluži pošteno plačilo.