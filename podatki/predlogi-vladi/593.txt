Spoštovani,
ker vidim, da nekateri predlagajo podbne zadeve brez konretnih rešitev, naj vam ponudim nekaj konkretnega.
1. DDV
Zakon o DDV spremeniti tako, da je za podjetja s proizvodnjo ali uslugami DDV potrebno plačati po prispetju plačila na bančni račun podjetja in ne takoj v mesecu izdaje računa.
razlaga
Večina srednjih in malih podjetij s proizvodnjo in uslugami komaj še (ali pa ne več) drži nos nad vodo zaradi tega, ker je DDV treba plačevati v mesecu ob izdaji računa in ne po prispetju plačila na račun proizvajalca ali izvajalca. To je celo voda na mlin neplačilne discipline (o tem v točki 2), ki kot rak rana razjeda naše gospodarstvo in uničuje eno podjetje za drugim, po drugi strani pa odvrača tuje investitorje. Mirno lahko trdim, da je tak sistem pokopal večino malih podjetij. Sicer se lahko greste še naprej trenutno davčno politiko in si izmišljujete davek na že plačan davek - vendar iz srca vas opozarjam: kmalu ne bo več kje vzeti denarja  in potem bo seveda vsa davčna zakonodaja pihanje v veter.
 
2. Zaščita upnikov
Po vzoru Avstrije ustanovite čim prej v okviru državnih uradov Zvezo za zaščito upnikov ( KSV ) v katero se lahko včlani vak podjetnik in si s članstvom zagotavlja brezplačno pravno pomoč najboljših pravnikov pri težavah s plačili računov.
razlaga
V Avstriji je ta zveza strah in trepet dolžnikov, saj so njeni opomini izredno dragi - zaradi najboljših pravnikov so cene dobesedno nore. In to mora plačati dolžnik. Ko zveza prevzame izterjavo za svojega člana/upnika, se že pri prvem opominu lahko manjši dolg podvoji ali celo potroji. Tako je pri sosedih plačilna disciplina na zelo visokem nivoju. Poleg tega je seveda tudi z zakonom (kot predlaga souporabnik tega portala) določen skrajni plačilni rok in v pogodbah lahko upnik kakršenkoli drug plačilni rok izpodbija kot nezakonit (če hoče seveda). Tako postane pogodbeni člen, ki določa druge plačilne roke kot je rok predpisan z zakonom, protizakonit - ničen. 
To zvezo uporabljajo pri sosedih prav vsi: od državnih ustanov, telekoma do najmanjših samostojnih podjetnikov.
 
3. zaščita zaposlenih
Po vzoru Avstrije takoj ustanovite Zbornico za zaščito delojemalcev  ( Arbeiterkammer ) v okviru državnih uradov.
razlaga
Ta zbornica ima nalogo ščititi delavce in zaposlene pred zlorabo delodajalcev in v primeru (recimo) neplačevanja prispevkov lahko takoj po preverjanju njeni pravniki vložijo zahtevo za blokado bančnih računov podjetja "Lumpacius" ali celo vložijo predlog za stečajni postopek na sodišče. 
Seveda vse to uredi skrbna država brezplačno za delavce. Na ta način bo za vse zaposlene odlično poskrbljeno. Brez gladovnih stavk.
 
 
Za konec pa naj vladi še jaz postavim vprašanje. To kar sem napisal vam je seveda VSE znano in bi lahko bilo že davno urejeno. VSE !! In Sloveniji ne bi bilo treba že nekaj let zaporedoma zavzemati neslavnega prvega mesta med poslovno najmanj zaželjenimi destinacijami planeta. Zakaj vsaka SLO vlada izumlja zakonodajno toplo vodo, zakonodajo polno lukenj, katere zlorabljajo delodajalci, davčna uprava itd. in si ne vzame časa za študij zakonodaje (vsaj gospodarske) drugih uspešnih EU-držav, ki imajo že stoletne izkušnje z vodenjem gospodarstev v demokraciji (recimo CH, A, D, F). Saj vem, da mi ne bo nihče odgovoril na zastavljeno vprašanje.
Le zakaj ne?
 