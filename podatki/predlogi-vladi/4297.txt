Dokapitalizacija ali privatizacija?
V obeh primerih bo banka ostala velik problem, ker je ena izmed tistih "too big to fail" (prevelike za propad) finančnih institucij. Tudi če bo banka prešla v roke zasebnikov in se bo z njo dobro upravljalo, jo bo naslednja kriza prizadela in bo potonila (kot se je zgodilo večini evropskih bank). Takrat bo seveda država morala vstopiti, ker je v tej banki naloženih na milijarde evrov našega denarja. In spet se bo dopolnil začaran krog dokapitalizacij.
Predlog: Po vzoru ZDA in nekaterih evropskih držav bi bilo smotrno banko razbiti na manjše enote. Te enote bi poslovale ločeno in bi bile podvržene trgu in tržnim razmeram, v kolikor pa bi ena propadla nebi bilo velikega učinka na sam finančni sistem. S tem bi se tudi povečala konkurenčnost med bankami, prav tako pa bi bilo zelo težko dobiti "kredite na lepe oči", še posebno velike kredite. Hkrati bi nam priskočila na pomoč "nevidna roka trga" in pometla z prezadolženimi in skorumpiranimi bankami. 
 