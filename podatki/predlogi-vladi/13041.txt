Prosil bi za obrazložitev smiselnosti ukrepa o zbiranju odpadle embalaže za podjetja s strani ARSO, ker sam ne vidim nobenega pozitivnega vzroka za takšno početje, ampak zgolj nalaganje dodatnega dela zaposlenim. Ne le, da tega početja država zasebnikom ne plača (čeprav je to "njena" kaprica), celo terja od njih plačilo davka na odpadlo embalažo.
Da opišem še nadaljnjo nerazumevanje ukrepa. Recimo, da moje podjetje XY od proizvajalca blaga zunaj Slovenije pridobi izdelek, ki je zapakiran v karton in folijo. Ta izdelek moje podjetje preproda končnemu kupcu. Ta končni kupec plačuje odvoz komunalnih odpadkov. Plača ga tudi moje podjetje za primarno embalažo, v katerem izdelek pride. Kakšen je potem namen vsega tega cirkusa, da bi distributer (torej, podjetje XY) moral poročati o vsem, kar zavrže?
Se samo meni zdi ali gre za dvojno oziroma trojno obdavčitev? Glede na to, da je poročanje obligatorno in da se od tega (imaginarnega - ker si količine lahko tudi izmislimo) poročila plača okoljska dajatev, bi morali oprostiti plačilo odvoza smeti tako za komunalne odpadke podjetja kot končnih kupcev. Vsaj tako bi bilo smiselno, da se 3x ne plačuje za isto storitev.