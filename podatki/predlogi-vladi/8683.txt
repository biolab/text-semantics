 Pozdravljeni,
Živim v večstanovanjki stavbi in razmišljam o nakupu električnega avtomobila. Razvoj le teh je tak, da bi s takim avtomobilom lahko opravil 99% vseh voženj.
Težava se pojavi pri potrebi po polnjenju tega avtmobila. Najbolje bi bilo če bi lahko le tega polnil čez noč doma na svojem parkirnem prostoru. Na ta načein se mi navada uporabljanja vozil ne bi spremenila.
Za postavitev lastne električne polnilnice na svojem parkirnem mestu potrebujem 100% soglasje vseh lastnikov bloka saj bi del napeljave med mojo varovalko in parkirnim mestom, potekal po skupnih prostorih. Vsi lastniki ki sem jih uspel dobiti so mi dali soglasje na ta način sem zbral 90% vseh potrebnih soglasij. 
Ostalih 10% soglasij ne morem dobiti. Razlog ni v tem, da si lastniki nočejo dati soglasja temveč v tem da so npr. v tujini, je stanovanje v postopku dedoavnja, ipd. Preprosto po več mesecih poizkušanja priti v stik z vsemi mi to ni uspelo.
Moj predlog je, da se glede postavitve lastnih električnih polnilnic stanovanjski zakonik ali mogoče kateri drugi predpis uredi na ta način, da bi postavitev lastne električne polnilne postaje za lastne potrebe možna z bistveno nižjim deležem soglasij ali celo brez soglasja seveda na ta način da zadevo uredi strokovna oseba. V mojem primeru bi postopek potekal tako:
1) Lastnik parkirnega prostora ali električnega avtmoobila dostavi vtičnico za polnenje
2) vzdrževalec električnih instalacij v naselju izvede napeljavo
3) predstavnik elektro distributerja pregleda priključitev napeljave na odjemno mesto