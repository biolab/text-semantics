 Že tretjo sezono imamo v večstanovanjskih zgradbah na radiatorjih nameščene merilke oz. delilnike toplote, ki so naša življenja čez zimo spremenili v pekel.
Zakaj?
Ker ne vemo kaj plačujemo, ker nam nihče ne zna razložiti formule obračuna po kateri pridejo do končne cene ogrevanja. Plačujemo kljub temu, da so radiatorji zaprti, torej plačujemo porabo nekoga drugega. V trgovini plačaš kar imaš v košari, ne plačaš še del tistega, ki je pred tabo na balgajni.
Pred uvedbo merilnikov smo plačevali pavšal, imeli topla stanovanja, še preveč, ker nismo imeli termostatskih ventilov, da bi upravljali z radiatorji, ogrevali smo skupne prostore, hodnike, vedno je bilo kurilno olje na zalogi, in kar se mi zdi še najpomembnejše, vsi smo plačevali, sedaj pa imamo veliko neplačnikov, nekatere čaka izvršba, hladna stanovanja, smo kot brezdomci v lastnih stanovanjih. To pa ni človeško, saj je kurilne sezone za več kot sedem mesecev. Tudi če bi želeli na individulano ogrevanje, moramo fiksni delež, ki ga ne porabimo vseeno plačat in to je krivično, nepošteno. Tako bi nastali dvojni stroški.
Sem za ukinitev pravilnika o obračunu stroškov in vrnitev na pavšal, da bi zimo preživljali v  toplih prostorih. 
 
 
 
 
 
 
 
 