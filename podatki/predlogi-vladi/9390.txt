Predlagam, da se vsi novi registrirani taksiji pobarvajo/oblečejo v folijo določene barve. To bi pomenilo boljšo enotnost, prepoznavnost taksijev na cesti in izstopanje iz gneče.
Dobri primeri prakse taksijev iste barve so bež taksiji v Nemčiji, črni taksiji v Londonu in rumeni taksiji v New Yorku. Vsi potniki vedo, da so taksiji določene barve in med avtomobili iščejo samo to barvo.
Za barvo taksijev v Sloveniji bi osebno predlagal turkizno ali zeleno barvo. To so barve, ki nas največkrat predstavljajo na mednarodnih srečanjih (športni dogodki) in poleg tega opazovalcu dajo občutek narave, ki jo Slovenija rada promovira.
Končna barva je lahko katerakoli. Važno je, da je enotna za vse taksije in med potniki prepoznana kot barva taksijev.