Predlagam, da vlada sprejme uredbo, s katero bi uvedla ekološko takso za dizelska vozila nižjih ekoloških standardov od Euro 6 in sicer v razmerju z letno dajatvijo za uporabo vozil: Euro 5: 20% Euro 4: 50% Euro 3: 100% Euro 2: 150% Euro 1 in nižje: 250% Taksa se ne plačuje za starodobna vozila, plačuje se tudi za tovorna vozila, ki imajo sedaj pri Euro 5 celo olajšavo. Morda bi v prehodnem obdobju 1 leta bile takse polovične. Obrazložitev: na naših cestah je še ogromno starih vozil, nekatera (še posebno stari dizli) so ekološko izredno sporna. Z izganjanjem dizlov iz Nemčije, Francije in drugih držav, se bo število takih vozil dodatno povečalo. Zdi se mi nujno, da se ekološko sporna vozila naredi manj atraktivna napram ekološko manj spornim, tako da bo kupec rabljenega vozila pred tem, koliko km ima prevoženih in kateri letnik je, najprej vprašal kateri Euro standard je. prav je, da lastniki plačujejo tudi za umazanijo, ki jo povzročijo. Tako pobrana sredstva bi uporabili za spodbujanje ekološko primernejšega transporta: subvencioniranje vozovnic za avtobus ali vlak za tiste z nižjimi dohodki, urejanje kolesarske infrastrukture, parkirišč na železniških postajah ...