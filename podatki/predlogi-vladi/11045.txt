Nekateri kmetje sekajo drevesa vse po vrsti samo zato, da dobijo subvencije na goloseke. Kajti iz letalskih posnetkov zgleda, da so travniki. V resnici pa so gola strma področja, kjer travnikov nikoli ne bo zaradi terena, ki je strm in skalnat.
Ob nalivih voda odnaša zemljo, zato prihaja v dolini do poplav, kar smo občutili prejšnja leta.
Tako početje je milo rečeno nevarno.
Zato bi bilo smotrno razmisliti o prepovedi pretiranega izsekavanja.
Kmetje imajo v ospredju svoj žep in jih ne skrbijo poplave, ki prizadenejo prebivalce pod njimi.
Ali sploh kdo kontrolira njihovo početje?
Zato bi morala država prepovedati sekanje zdravih dreves vsevprek.
Sistem subvencioniranja je očitno neustrezen.
Nekoč je bilo to področje pri nas dobro urejeno. Gozdarji so označevali drevesa, ki so bila primerna za odstranitev. Zato smo imeli ohranjene gozdove.
Zdaj pa žagajo zdrava drevesa brez oznak, da štrlijo v nebo skale in štori. Na veliko mestih je zelo žalostna slika gozdov, ki si ne zaslužijo več tega imena.
Predlagam, da si gospe-odje z Ministrstva za okolje ogledajo terene in ukrepajo.
Nujna je zakonodajo, ki bo zaščitila gozdove, ki so naša 'pljuča' in so zato neprecenljive vrednosti za zdravje delovnega ljudstva.