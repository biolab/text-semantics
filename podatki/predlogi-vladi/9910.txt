Vlada naj pri cepljenju obveznikov s cepivi, ki so pridobljena iz gensko spremenjenih organizmov, ali so bili GSO kakorkoli prisotni pri izdelavi cepiv, zagotovi spoštovanje pojasnilne dolžnosti s strani zdravnikov.

Starši otrok imajo pravico in dolžnost, da se pred cepljenjem seznanijo z vsemi dejstvi, ki bi lahko vplivala na varnost cepljenja. Poleg tega, imajo pravico vedeti vsa pomembna dejstva o cepivih, med katera prav gotovo sodi morebitna prisotnost GSO. Navedena pravica izhaja iz analogije, po kateri je treba v EU na vseh živilih, ki vsebujejo GSO to označiti tako, da je potrošnik s tem dejstvom seznanjen.

Obvezniki naj s svojim podpisom na obrazcu pred cepljenjem potrdijo, da so bili seznanjeni z morebitno vsebnostjo GSO ali postopkom pridobitve cepiv s pomočjo GSO. 

 
Za zdravo družbo.