Spoštovani,
Vladi Republike Slovenije predlagam spremembo zakonodaje, ki ureja odgovornost javnih uslužbencev in sicer na način, da se dosegajo cilji in da se zagotavlja odgovornost za cilje, ki so določeni.
Predlog je naslednji:
Vsak neposredni in posredni proračunski uporabnik mora vsako leto objaviti natančno določene cilje, ki jih bo določil predstojnik. Znotraj ciljev, ki jih bo izpolnil, mora navesti za vsak cilj odgovorno osebo, ki je zadolžena za izpolnitev cilja. Predlagam objavo semaforja ciljev in odgovornih oseb za vsak določen kriterij in cilj.
Po zaključenem koledarskem letu mora vsak proračunski uporabnik v tabelo vnesti odstotek izpolnjenega cilja.
V primeru, da je cilj presežen za 5% se vodjo in zaposlene nagradi z 1,5% njihove bruto plače za preteklo leto.
V primeru, da je cilj presežen za 10% se vodjo in zaposlene nagradi z 3 % njihove bruto plače za preteklo leto.
V primeru, da je cilj presežen za več, pomeni navedeno, da je bilo ali slabo načrtovanje, ali da so cilji postavljeni premalo zahtevno. V primeru, da je dejansko nekdo presegel vsa pričakovanja, se mu lahko po odločitvi arbitražne komisije, kot je določena v predlogu, izplača do enoletne osnovne bruto plače nagrade.
V primeru, da cilj ni dosežen in je dosežen v 97,5% ali manj, se vodji in zaposlenim za obdobje enega leta zmanjša njihova bruto osnovna plača za 1,25%.
V primeru, da cilj ni dosegel 95% se vodji in zaposlenim za obdobje enega leta zmanjša njihova bruto osnovna plača za 2,5% in onemogoči se napredovanje vsem zaposlenim znotraj enote za dve koledarski leti.
V primeru, da cilj ni dosegel 90% se poleg zgoraj navedenega ukrepa izdela javno poročilo ministrstva in vodji za obdobje dveh koledarskih let zmanjša njegova bruto osnovna plača za 10% in za naslednjih pet let ne omogoči napredovanja.
V primeru, da cilj ni dosegel 75%, se poleg zgoraj navedenega ukrepa izdela javno poročilo, ki se obravnava na Vladi Republike Slovenije in vodja zaradi nesposobnosti izgubi delovno mesto, vsi zaposleni z enote so razporejeni v skladu z zakonom o delovnih razmerjih na drugo delovno mesto, ki ustreza njihovi izobrazbi in vsem se osnovna bruto plača zniža za 25% in ukine se dodatek na delovno dobo.
Vodja, ki je izgubil delovno mesto, lahko kandidira na katerokoli delovno mesto pri neposrednem ali posrednem proračunskem uporabniku, vendar naslednji dve leti ne more zasesti nobenega delovnega mesta vodje in nova zaposlitev v navedenih subjektih se mu šteje kot nova zaposlitev in ne prizna se mu dodatka na delovno dobo.
V vseh zgoraj navedenih primerih se osebe, ki se ne strinjajo z ukrepom lahko pritožijo na pristojni organ. O pritožbi odloča arbitraža, ki je sestavljena iz predstavnika delodajalca, predstavnika vlade in dveh predstavnikov gospodarstva. Predstavnik gospodarstva je določen s strani gospodarske Zbornice Slovenije. Predstavnik ne sme biti oseba, ki predstavlja pravno osebo, ki je v zadnjih petih letih pred imenovanjem v arbitražno komisijo, prejela več kot 0,1% državnih pomoči in oseba, ki bo odločala v arbitraži ne oseba, ki je v zadnjih petih letih plačala za dohodnino, socialne in invalidske prispevke manj kot 250.000,00 € za obdobje petih let.
Namen predlaganih ukrepov je, da se izvedejo cilji, ki so predlagani, da osebe prevzamejo odgovornost in da na položajih, ki so bistveni za državo sedijo najbolj sposobni.
S spoštovanjem,
Jurij Žurej