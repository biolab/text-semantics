 Predlagam, da se ponovno uvede različnost prispevnih stopenj glede na različna delovna mesta (5 kategorij delovnih mest - 12/14, 12/15, 12/16, 12/17 in 12/18). Sedanja ureditev oz. plačevanje po enotni stopnji preveč poenoti različna delovna mesta glede na stopnjo ogrožanja zdravja in varnosti. V primerih:
- kjer se je prej plačevalo po višji stopnji, so oškodovani delavci;
- kjer se je prej plačevalo po nižji stopnji, so preveč obremenjeni delodajalci; vendar delodajalci problem rešujejo na dva načina: s poskusi izločitve uvrstitve teh del med dela, za katera je določeno obvezno dodatno pokojninsko zavarovanje in z neplačevanjem prispevkov. (Neplačani prispevki se od delodajalcev ne izterjajo, oz. delodajalce se samo opominja, učinkoviteje pa se ne ukrepa.) Torej so tudi v primerih nižjih stopenj, kadar se delodajalci izognejo plačilu, oškodovani delavci.
Različne prispevne stopnje so bile, glede na različne stopnje ogroženosti, pravičnejše oz. ustreznejše. Zato predlagam uvedbo 5 različnih stopenj, ki so bile veljavne, pred uveljavitvijo novega Pokojninskega načrta.