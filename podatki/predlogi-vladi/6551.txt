Ob vseh debatah, ki se pojavljajo okoli privatizacije slovenskih državnih podjetij je eden izmed predlogov bil tudi v smeri izboljšanja vodenja teh podjetij in pa zmanjšanja vpliva politike na gospodarstvo. Ker gre pri teh družbah za t. i. "državno srebrnino" menim da je prav, ne prodamo vsega tujim korporacijam in mednarodnim finančnim špekulantom. Suverenost naroda se naj meri tudi po tem, v kolikšni meri je sposoben zagotoviti lastno preživetje, brez da je prepuščen na milost in nemilost posameznikov, ki nimajo nikakršnega interesa delati v dobrobit tega naroda. Vseeno pa situacija v državnih podjetjih ne more ostati takšna kot je, saj se je (z nekaterimi svetlimi izjemami) trenutni model upravljanja državnih družb izkazal kot povsem neustrezen. Kot že rečeno, je kot eden izmed razlogov za to bil izpostavljen vpliv in posledično pritisk, ki ga slovenski politični vrh (bodisi aktivna politika ali pa "strici iz ozadja") vrši na vodstvo slovenskih družb v državni lasti. 
Zato predlagam, da se pri izboru upravnih in nadzornih organov družb v večinski državni lasti uvedejo pravila (podobna kot že veljajo v Slovenski vojski). To še NI dokončen sezam predpisov in pravil, ki bi morala urejati to področje,  vseeno pa se prepričan, da je lahko začetek na poti k boljšemu upravljanju našega gospodarstva. 
Prvi pogoj je ta, da noben bodoči član upravnega ali nadzornega organa družbe v večinski državni lasti, ali družbe, ki je v lasti subjekta, ki je sam v večinski državni lasti, na dan imenovanja, nastopa na dolžnost v organu in celotno trajanje službe v tem organu ne sme biti član in/ali funkcionar nobene politične stranke. 
Prugi pogoj, ki bi se od kandidata zahteval pa bi bil ta, da kandidat ni bil v življenju nikoli kazensko preganjan po Kazenskem zakoniku in/ali drugih zakonih in drugih pravnih aktih, ki urejajo področje javnih financ, gospodarskega prava, človekovih pravic in/ali varovanja okolja.
Pot do celostne ureditve in izboljšanja upravljanja družb v večinski državni lasti je še dolga, ampak skrajni čas je, da se začnejo stvari premikati v to smer. Pozivam tudi vse kompetentne s tega področja, da pripravijo/-te svoje predloge in dopolnila na to temo.

 