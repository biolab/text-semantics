Vladi R Slovenije predlagam, da sprejme zakon, ki omogoči delavcem, ki so zaposleni na delovnih mestih z dodano dobo (delovna doba s povečanjem); to pa so policisti, pravosodni policisti, cariniki.. predčasen odhod v pokoj.
Navedeno utemeljujem s tem, da se že pojavljajo viški zaposlenih v policiji, pravosodni policiji, carini... Z vstopom Hrvaške v Schengensko območje pa se bodo prav gotovo pojavili viški mejnih policistov in carinikov. Prav tako se bodo z doslednim uvajanje določil ZKP-1B in ZKP-1B pojavili viški zaposlenih tudi v zavodih za prestajanje kazni zapora (zlasti je tu mišljen pripor).
Kot vemo so cariniki od vlade pred kratkim že zahtevali garancije da do odpuščanj ne bi prišlo. Menim, da je delavca bolje upokojiti kot pa da si izmišljujemo dodatna in nova delovna mesta, ki so dejansko nepotreba in vodijo zgolj v povečanje birokratskega aparata in izogib odpuščanj. 
Zato predlagam vladi, da sprejem zakon s katerim se vsem kategorijam zgoraj navedenih uslužbencev dokupi do 5 let dodane dobe (to obstoječa zakonodaja že omogoča!) in se jih poklicno upokoji. Mladi delavec je za delodajalca cenejši (minulo delo, stalnost, količnik...) in tudi njegova motiviranost (napredovanja) je večja.
Vsi delavci na teh delovnih mestih, ki bodo v 6 mesecih po sprejetju interventnega zakona dopolnili starost 50 let in zbrali 35 let zavarovalne dobe (upošteva se dejanska delovna doba, benificirana doba, dodana doba in plačani dokupi zavarovalne dobe /vojska, študij...do konca l. 2012/) imajo v roku 6 mesecev od začetka veljavnosti interventnega zakona pravico od delodajalca zahtevati dokup do 5 let dodane dobe (tako da skupaj dosežejo 40 let zavarovalne dobe) in se poklicno upokojiti. Navedeno velja za delavce, ki so vsaj 15 let delali kot pooblaščene uradne osebe oz. kot uniformiran del navedenih služb.