Predlagam, da se spremeni zakon o volitvah predsednika države, saj po trenutnem Zakonu o volitvah predsednika republike (Uradni list RS, št. 39/92 in 73/03 – odl. US) lahko volijo in so voljeni samo tisti, ki so na dan volitev dopolnili 18 let, zato bi morali vse ostale kandidate, ki ne izpolnjujejo tega pogoja zavrniti in tudi v postopkih preštevanja glasovnic upoštevati samo glasovnice volilcev, ki lahko volijo, saj so vse ostale nezakonito izdane glasovnice neveljavne, ker zakon v 2. členu določa:
"Pravico voliti in biti voljen za predsednika republike ima državljan Slovenije, ki je na dan glasovanja dopolnil osemnajst let starosti in mu ni odvzeta poslovna sposobnost."
Volilna komisija ne izvaja zakona, zato bi jo morali čim prej razrešiti, saj kandidati, ki so bili na glasovnicah niso imeli pravice biti voljeni, saj niso na dan glasovanja dopolnili osemnajst let, ampak že mnogo prej, zato bi morala vse kandidature zavrniti. Tudi pri izdajanju vabil niso preverjali, kdo ima pravico voliti, ampak so vabila pošiljali vsem polnoletnim državljanom, čeprav zakon jasno določa, da lahko volijo samo tisti državljani, ki so na dan glasovanja dopolnili osemnajst let starosti.
Volilni odbori bi na podlagi zakona lahko izdali glasovnico samo tistim, ki so na dan glasovanja dopolnili osemnajst let. Volilna komisija pa pošilja vabila kar vsem polnoletnim državljanom, zato so volitve za predsednika nezakonite in predlagam vladi, da spremeni zakon in se navede, da ima pravico voliti in biti voljen vsak polnoletni državljan Republike Slovenije, saj je zakon trenutno neustaven.