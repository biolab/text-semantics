Pozdravljeni,
predlagam enako davčno obravnavo izplačila iz naslova poslovne uspešnosti, kot je ta podana v primeru izplačila regresa.
Poslovna uspešnost je praviloma enkratno izplačilo ob koncu poslovnega leta, ki ga delodajalec izplača zaposlenim delavcem v primeru uspešnega poslovanja v tekočem/preteklem letu. Izplačilo poslovne uspešnosti je nagrada zaposlenim za dobro opravljeno delo in njihov prispevek k uspešnemu poslovanju delodajalca. Menim, da bi bilo navedeno stimulativno tako za delodajalca kot za zaposlene, da bi ob enakih pogojih, ki so že sedaj opredeljeni v davčni zakonodaji za izplačilo poslovne uspešnosti in ob istih pogojih v zvezi z višino ter njenim izplačilom kot v primeru regresa (princip bruto za neto), dosegli to, da bi zaposleni prejeli tudi nagrado za uspešno opravljeno delo v polni obliki enkratnega letnega izplačila poslovne uspešnosti, torej brez obračuna davkov in prispekov iz tega naslova.
Menim tudi, da ni razumnih razlogov, zakaj bi drugače obravnavali izplačilo regresa (bruto za neto princip), ki ni v osnovi v ničemer odvisen od poslovanja delodajalca in je izplačilo v skladu z zakonodajo obligatorno, ter izplačilo, ki bi kot pojasnjeno zgoraj enkrat letno predstavljalo nagrado za uspešno opravljeno delo, do katerega bi bili upravičeni vsi zaposleni v različnih višinah, odvisno od njihovega prispevka k uspešnosti poslovanja delodajalca. Seveda bi morali ti kriteriji prispevka biti vnaprej opredeljeni najmanj v splošnih aktih delodajalca ter zaposleni delavci z njimi vnaprej seznanjeni.
Nova davčna obravnava izplačila poslovne uspešnosti bi se upoštevala že za leto 2021.
 
Lep pozdrav
US
 