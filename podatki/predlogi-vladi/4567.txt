 
Če proučimo državo kot podjetje, se nam pojavi v bilanci stanja vprašanje, kdo je lastnik kapitala tega podjetja in kaj ta ustanovitveni kapital pokriva v aktivi bilance stanja. Nedvomno je to njen teritorij, kajti brez teritorija tudi države ni. Ker pa teritorij ni deljiv, tudi ustanovitveni kapital podjetja država ni prenosljiv. Podjetje država tako ne more objaviti stečaja, si čimer bi pokrila vse obveznosti do upnikov iz stečajne mase, v kateri je tudi njen teritorij, ozemlje, saj bi s tem nehala obstajati Upniki lahko zahtevajo poplačilo obveznosti samo od lastnikov kapitala države, ki za obveznosti države jamčijo solidarno z vsem svojim premoženjem in tekočimi prihodki. To se tudi v resnici dogaja v vseh prezadolženih državah, kar se bo zgodili tudi Sloveniji, ko bo  vrednost vsega njenega kapitala padla na golo nedefinirano vrednost njenega ozemlja. Ali drugače, ko v premoženju države ne bo ostalo nič drugega, kot njen teritorij. Če pogledamo aktualno bilanco stanja podjetja RS, se je to že zgodilo, saj njeno premoženje v državnih podjetjih z njihovo prodajo ne more več pokriti vseh njenih obveznosti do upnikov, ki so nastale v zadnjih desetih letih zadolževanja in trojka že trka na vrata. V ustavah vseh demokratičnih držav je zapisano, da je na oblasti ljudstvo, vsi državljani, z glasovalno pravico enega glasu na volitvah in referendumih. Ko to politično pravico prevedemo v jezik ekonomije, izraz oblast postane last. Oblast nad nekim podjetjem ima tisti, ki ima v lasti kapital tega podjetja. Ker pa nihče ne more ustanoviti podjetja brez soglasja države in ga registrirati, to pomeni, da je podjetje država partner vseh podjetij, registriranih na njenem teritoriju, na osnovi česar tudi od vseh pobira lastniško dividendo iz davka na dobiček. Davek na dobiček je tako tudi edini dobiček podjetja država, ki ga vlada, niti trojka, ne moreta uporabiti za pokrivanje obveznosti države, saj je teritorij v neprenosljivi lasti države, njen kapital pa v neprenosljivi lasti ljudstva, v lasti vseh državljank in državljanov.
Kaj so dobre lastnosti predloga?
Ena je v tem, da bodo vsi državljani lahko kontrolirali vlado vsak mesec na osnovi višine prejete dividende, ki bo vsakokrat za vse enaka. Če bo naraščala, bo to znak, da vlada podjetje država vodi v redu, če bo padala, pa ne. Druga v tem, da se vlada ne bo imela zakaj bati referndumov o zakonih, ki bodo večali dobiček gospoarstva, saj je vir im mera dividende pobrani davek na dobiček. Tretja pa v tem, da bo dividenda tudi socialni korektiv, ki bo kompenziral dohodke najrevnejšim slojem, katere jim bo pobralo nižanje plač ali dvig DDV, torej inflacijo. Ker bo skupen motiv vseh zdravje gospodarstva, se tudi fiskalnega pravila ne bo potrebno bati, ker ga nikoli ne bo potrebno uporabiti v drastičnih ukrepih. Če pa z izplačevanjem kontrolne dividende ne začnemo takoj, bodo varčevalni zakoni padali na referendumih kot muhe, skupaj s fiskalnim in sledi še samo bankrot in izguba suverenosti.
Vladi, parlamentu in vsem lastnikom in upravljalcem kapitala podjetja RS zato predlagam, da zašitijo svojo suverenost s sprejemom Zakona o delnici države in kontrolni dividendi iz davka na dobiček, na osnovi česar bodo dobili v roke vsak mesec v denarju edino pravo informacijo za dobičkonosno upravljanje podjetja država, s čimer bo to podjetje postalo iz slabega dober gospodar. Vsekakor je potrebno sprejeti zakon vsaj istočasno s sprejemom fiskalnega pravila in eventuelnim prihodom trojke, kajti edino na ta način si bosta vlada in parlament pridobila zaupanje ljudstva za sprejem vseh varčevalnih ukrepov za izhod iz krize.
Vlada mora pričeti voditi državo kot podjetje v enaki in neprenosljivi lasti vsega ljudstva!
Podrobnejša obrazložitev je v priponki enourne oddaje z naslovom "ČIGAVA JE DRŽAVA?" http://www.youtube.com/watch?v=4epwR0ouGJE
 