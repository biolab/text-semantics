Predlagam vladi R Slovenije, da rešuje problematiko primankljaja delavcev, seveda največ v proizvodnji na sledeč način.
Omogoči se sklenitev rednega delovnega razmerja že upokojenim. Pokojnina je pridobljena pravica, izjema je invalidska pokojnina.
- Delovno razmerje se sklene za določen čas z možnostjo podaljšanja. Delavec upokojenec prejema pokojnino in hkrati tudi plačo. Seveda pa plačuje iz naslova obeh prihodkov dohodnino in iz naslova plače vse prispevke. V tem primeru ni upravičen do povečanja odmernega % za tako pridobljena leta. Ko preneha z redno zaposlitvijo se vrne v pokoj. 
- Delavec upokojenec se odloči da pokojnino zamrzne in se redno zaposli. Prejema plačo, pokojnina pa mu ta čas miruje. Ko se odloči da preneha z redno zaposlitvijo in se ponovno upokoji, se mu pridobljena leta delovne oz. pokojninske dobe upoštevajo za povečanje odmernega % za ponovno odmero višje pokojnine. 
Upokojenci, zlasti mlajši so pripravljeni delati, ne samo občasno temveč skleniti tudi redno delovno razmerje. Zakaj jim to ne bi omogočili?