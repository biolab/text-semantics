Predlagam spremembo volilne zakonodaje, kjer bodo človekove pravice zastopane pravično. Otroci in mladostniki do dopolnjenega 18.leta so ljudje in jim temeljnih človekovih pravic ne moremo odrekati. Zato imajo pravico, da njihove interese nekdo zastopa.
Trenutna volilna zakonodaja daje glasovalno pravico samo odraslim, ki na ta način zastopajo zgolj svoje interese, interesi otrok in mladostnikov do dopolnjenega 18.leta pa so spregledani.
Če želimo, da je družba poštena in vsaj deklarativno do vseh enako pravična, potem moramo otrokom in mladostnikom omogočiti, da nekdo zastopa njihove interese. V praksi bi to pomenilo, da imajo ljudje, ki so starši ali skrbniki nepolnoletnih otrok pravico zastopati njihove interese in  smejo oddati glasove na volitvah tudi za svoje otroke.
S tako zakonodajo bomo pridobili na povečanju dejanske demokratičnosti same družbe, saj bo volilna zakonodaja omogočala zastopanje interesov vseh državljanov, na drugi strani bodo pravice bolj uravnotežene z odgovornostmi in navsezadnje bo družba tudi preko političnih vzvodov prisiljena delati več na mladih in za mlade. S tem bo družba vsekakor bolj naravnana na trajnostni razvoj in ohranjanju vrednot družbe, ki mora skrbi za svoje nasledstvo.