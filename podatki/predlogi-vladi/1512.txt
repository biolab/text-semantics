12. člen ZZZDR-UPB1 govori: 
 (1) Dalj časa trajajoča življenjska skupnost moškega in ženske, ki nista sklenila zakonske zveze, ima zanju enake pravne posledice po tem zakonu, kot če bi sklenila zakonsko zvezo, če ni bilo razlogov, zaradi katerih bi bila zakonska zveza med njima neveljavna; na drugih področjih pa ima taka skupnost pravne posledice, če zakon tako določa.
Iz tega ni mogoče razbrati, kako dolgo mora obstajati življenjska skupnost moškega in ženske, niti ni definirano, če morata imeti skupno stalno bivališče ali je dovolj če ima eden stalno in drugi več let nepretrgano prijavljeno začasno bivališče na skupnem naslovu.
Predlagam, da se šteje, da gre za zunajzakonsko zvezo, če živita moški in ženska v življenjski skupnosti več kot 6 mesecev in imata skupni naslov, ki je lahko stalni, začasni, ali kombinacija obojega (torej eden stalni, drugi začasni na istem naslovu).
Predlagam tudi, da se lahko partnerja na upravni enoti izrečeta o obstoju zunajzakonske zveze, kar prihrani marsikatere dvome in postopke ugotavljanja obstoja zveze v primerih nejasnoti in ko je to potrebno. V tem primeru ni pomemben čas trajanja zveze in prijava skupnega bivališča.
LP
Matjaž