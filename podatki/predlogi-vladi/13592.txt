Predlagam, da se poenostavi postopke pri poslovanju z javno upravo prek interneta. Zdaj je potrebno potrdilo SIGEN-CA, ki postopek zelo zakomplicira.
Nekatere banke omogočajo uporabnikom spletno bančništvo z uporabo enostavnejših metod, ki so prav tako varne. Tudi nekatere zavarovalnice omogočajo sklepanje polic na daljavo, dokumente pa uporabnik podpiše z miško ali s prstom. Vse skupaj vzame nekaj minut.
Če je zasebni sektor našel hitre in varne načine komuniciranja s strankami in podpisovanja obrazcev in pogodb s pomočjo interneta, jih lahko uporabi tudi javni sektor.
To bi ne nazadnje prispevalo tudi k omejevanju nenujnih stikov med ljudmi v smislu preprečevanja pandemije.