Predlagam (oz. kot državljan, ki ima pravico soodločati ZAHTEVAM), da TAKOJ USTAVIMO PROJEKT postavitve območij sekcijskega merjenja hitrosti na AC ker:

- Je na AC že tako zelo malo prometnih nesreč in večina voznikov, ki vozi "malo čez" ne predstavlja takšne nevarnosti, da bi upravičili takšen vložek denarja (študije iz tujine kažejo, da prepočasni vozniki na večpasovnih cestah predstavljajo celo večjo nevarnost kot tisti, malo prehitri).

- Pilotni projekt na odcepu Trojane NI BIL USPEŠEN (kot se v javnosti predstavlja). Sistem je bil sicer podarjen (oz. posojen za test - če se ne motim), ampak so najprej potrebovali ogromno časa (in denarja) za certificiranje, nato pa je "crknil" prej kot v enem letu. Če se ne motim je bila cifra za tisti 1 odsek v eno smer cca. 350k eur in to je absolutno nesprejemljivo.

- Absolutna hitrost (torej XXX km/h) ni pravi kazalec varnosti v prometu, saj so vozniki "z glavo v oblakih" tudi pri 80 km/h dosti bolj nevarni kot tisti, ki so z glavo pri vožnji - dokler pa ne najdemo načina kako meriti to pozornost, se mi zdi nesmiselno vlagati v "absolutno omejitev hitrosti".

- Represija ne bo izboljšala kulture vožnje (razen na tistih par km AC). Sicer ne vem koliko nas bo celoten projekt stal, ampak dajmo posplošit na 250k eur na eno smer x 7 smeri = prbl. 2 milijona evrov (to sem najbrž napisal trikrat ali štirikrat premalo cifro glede na dejanske stroške vzpostavitve vseh teh sistemov). Za ta denar lahko raje ZAPOSLIMO lepo število "izobraževalcev o prometni varnosti", katerih naloga bi bila integrirati čim več ozaveščanja in izobraževanja v vse sfere izobraževanja državljanov - od vrtcev dalje, v šole, pred izpitne vožnje, upokojencem,..... Ker dokler ne spremenimo kulture vožnje (strpnost, pozornost, umikanje na desni pas na AC,...) ne bomo nič rešili s temi izjemno dragimi represivnimi sistemi nadzora.

- Sploh pa ob AC ki jih imamo, skoraj nima smisla postavljati tovrstnih sistemov - recimo odsek Trojane je v predorih tako obupen, da se nihče ne more peljat bistveno več od omejitve. Enako velja za Višnjo goro. Ne, to ni "posploševanje", pač pa je poziv, da se VSAK RAZPOLOŽLJIV EVRO ZA PROMETNO VARNOST VLOŽI V VARNOST IN IZPRAVNOST CEST, sploh pa (sicer druga tema) v to, da se ustrezno zavaruje izvedene projekte z GARANCIJAMI! (Ne vem kako je mogoče, da je cesta v predorih, ki so bili zgrajeni pred SAMO DESETLETJEM, že cela uničena, iztrošena, polna lukenj.) Res ne znamo poskrbet za ustrezne izvajalce in ustrezno zavarovati svojih ogromnih vložkov v cestno infrastrukturo? Imamo zadaj res tako močne lobije in osebne interese???

ŠE TO: 75% ljudi se zdijo tovrstni sistemi odveč: siol.net/avtomoto/promet/ze-letos-nova-merjenja-hitrosti-na-slovenskih...

Ne silite nas, da pokažemo na referendumu ali na ulicah to, da se s tem NE STRINJAMO in da TAKŠNEGA ZAPRAVLJANJA DENARJA NE PODPIRAMO!

Matic