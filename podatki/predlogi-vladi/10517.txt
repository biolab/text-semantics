Predlagam, da se v nov Stanovanjski zakon vključi tudi nov pravilnik, ki obravnava prijave in odjave števila uporabnikov v večstanovanjskih stavbah. Trenutno souporabniki večstanovanjskih stavb nimamo nobenega vzvoda, da bi ostali uporabniki z zakonom rešili težavo, ko uporabniki/lastniki ne prijavijo pravilnega števila oseb (ko prijavijo manj oseb, kot jih dejansko prebiva v enoti).

Upravnik dejansko ne sme brez podpisa lastnika ali uporabnika spremeniti števila oseb v enoti, četudi:

- mu ta ne sporoči v določenem času (14dni) spremembo uporabnikov,

- mu ne odgovori po poizvedovanju koliko uporabnikov je v enoti,

- upravnik preveri na upravni enoti koliko uporabnikov je prijavljenih v določeni enoti in ugotovi, da prebiva več ljudi kot je prijavljenih oseb.

Menim, da v predlogu novega zakona ni sprejemljivo, da bi se skupni stroški (kot so smeti, vode, skupna elektrika, ipd.) upoštevali glede na površino stanovanja, saj lahko na kvadraturi 45m2 prebiva od 1 do 5 (ali celo več) uporabnikov, kar je zelo velik razpon pri dejansko nastalih stroških.

Predlagam, da se v spremembi pravilnika jasno zapiše, na kakšen način lahko upravnik ukrepa v primeru nepravilnega števila uporabnikov na enoto in se določijo sankcije (denarna kazen, ki bi šla v rezervni sklad) v primeru, da se ugotovi kršenje tega zakona.