Večkrat slišim pogovore ko se upokojenci in bodoči upokojenci pogovarjajo o tem kdaj se splača upokojiti oz. kdaj se ne splača, predvsem pa se ve za nazaj, kdaj se res ni splačalo upokojiti.
Dejstvo je, da so nekateri sodržavljani pri tem potegnili kratko in so se, oz. so se morali upokojiti v najbolj neugodnem obdobju. In se jim zato takrat izračunana borna pokojnina potem vleče skozi celo upokojensko dobo. Npr. veliko je primerov, ko sta sodelavca na enakem in enako plačanem delovnem mestu odšla v pokoj časovno z dve ali tri letnim razmikom, lahko zelo različno pokojnino (tudi 20% ali več). To seveda ni pravično. Upokojenec, ki je prikrajšan res ni kriv, če je minister zaradi slabših razmer za konkretno leto določil manj ugoden faktor "k". Prav tako bi se boljša leta in obdobja morala poznati tudi in predvsem pri tistih, ki so nekaj že plačali s "slabšimi obdobji", ipd. prav tako ni logično in pravično, da se nekaterim upokojencem v izračunu upošteva npr. 20 najboljših let, spet drugim pa 10 najboljših let. Seveda so tisti z "10" avtomatično na boljšem.
Predlagam torej,
da se v noveli zpiz-a uredi mehanizem, da se pri vsakem usklajevanju pokojnih, pri vsakem novem pravilu glede upokojevanja naredi nov preračun pokojnin za vse upokojence za nazaj. Ali pa, da se za vse upokojence naredi izračun pokojnih za vsako prihodnje leto.
Le tako bo namreč delitev sredstev pokojninske blagajne (katerih višina je odvisna od uspeha naše družbe) bolj pravilna oz. manj nepravično porazdeljena.
pa
ps:
Seveda bo kdo rekel, da gre za poseganje v pridobljene pravice.
Tudi nepriznavanje pravice do "enake pokojnine za enako delo in za enaka vplačila v pokojninskio blagajno" se krši pravice, praviloma tistim z nizkimi oz. nižjimi pokojninami.
Tudi sam imam pogodbo o zaposlitvi, v kateri je opredeljeno tudi plačilo, pa je bilo meni nič tebi nič le to ob zadnji recesiji pred desetletjem, avtomatično znižano. In ker nam je šlo takrat slabo in ker so znižali plačilo vsem se tudi prav pritoževal pravzaprav ni nihče.