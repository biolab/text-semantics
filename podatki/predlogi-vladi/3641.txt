Delam v kolektivu, ki ima glavni namen izdajati odločbe in sklepe v upravnem postopku. Zaposleni opažamo in se čudimo kako nesposobne osebe se kadrujejo na položaje nižjih ali srednjih šefov.  Imamo enega vodjo oddelka, ki je to postal po inerciji pred leti, ker je bil pač najstarejši.  Zakonodaja na našem području dela se kar pogosto spreminja, vendar ta vodja tega ne spremlja tako kot bi se od njega pričakovalo. Sam ne zna napisati upravne odločbe, katere on kot vodja podpisuje drugim. Ko stranke vprašujejo o kakih poglobljenih problemih, jih on napoti na mlajšega sodelavca, češ ta bo to bolje vedel. Če mu kdo od podrejenih v pogovoru skuša dopovedati, da se moti, mu ukaže :"tako boš delal, kot  ti jaz rečem...". Seveda to nas primora, da postavimo pismena vprašanja na višjo instanco in mu z e-mail odgovori dokazujemo, da napačno tolmači zakon. To rezultira v zamere in posledično v šikaniranja podrejenih. Včasih na zahtevo strank od zaposlenih zahteva rešitev v odločbi, ki ni v skladu z zakonom.  Nadalje, ves dan ne počne nič drugega kot se sprehaja po hiši s papirji v roki in ustno deli naloge ter predolgo pije kavo z njemu privrženimi sodelavci. Sploh ne piše odločb, čeprav drugi vodje na drugih lokacijah naše službe to počnejo. Čeprav je zaposlenih vedno manj, on se oprijemnlivega dela ne loti. Direktor ni dovolj kritičen, da bi svojega dolgoletnega sodelavca, tega šefa, ki ga opisujem, razrešil. To se verjetno v tej državi še ni zgodilo.
MOJ PREDLOG: Potrebno je uvesti nek nadzor nad takoimenovanimi "malimi šefi", ki želijo to ostati do svoje upokojitve, čeprav 3x premalo delajo, ne spremljajo zakonodaje in se izogibajo stika z občani, katerim bi morali tolmačiti predpise. Potrebno je preverjati njihovo znanje, kako spremljajo zakonodajo, zakaj taki šefi kot "odlične" ocenjujejo tiste podrejene sodelavce, ki po 2-3 ure dnevno hodijo po privatnih opravkih izven hiše in so seveda takim šefom brezpogojno vdani. Tisti pridni in marljivi delavci, pa se ocenjujejo le kot "dobro". Državna uprava ne more učinkovito in dovolj hitro zadovoljevati potreb občanov in drugih subjektov, če ima v svojih vrstah nižji vodilni kader, ki je popolnoma nesposoben.  In ta nesposoben kader dirigira slabo učinkovitost in z lastnim primerom lenobe ne more pri podrejenih doseči drugega kot posmeh in prepir, kar vpliva na slabo delovno vzdušje in posledično na neprijazen odnos do strank.