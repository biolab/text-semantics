 Zaradi diskriminatornosti, ki jih vnaša izvajanje zakona o obveznih zavarovanj na način, ki ga izvajajo slovenske zavarovalnice, predlagam vladi, da prepove vse komercialne popuste na obvezna zavarovanja v prometu.
Nepošteno do ranljivih delov udeležencev v prometu je, da posamezne skupine voznikov oz lastnikov vozil, s pozicije velikega števila članstev oz. velikega števila strank izkoriščajo svojo moč, zavarovalnice pa zlorabljajo določila zakona in nekaterim omogočajo poleg sistema bonusa in malusa, ki so osnovni element nagrajevanja dobrih in skabih voznikov, še dodatna do 50 procentna znižanja premij za obvezna zavarovanja. 
Na ta način, se zbere v fondu obveznih zavarovanj premalo denarja, oz. ga v blagajni ostane manj kot bi ga bilo, če teh popustov ne bi bilo. Zavarovanja bi bila lahko cenejša, če bi bila za vse udeležence cena enaka, oziroma odvisna samo od škodnega dogajanja.