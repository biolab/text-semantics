Zaradi hitrega razvoja mehanskih in motoriziranih pasti predlagam opustitev uporabe strupov proti glodalcem. Razlogov je več:

-ker zastrupljeni glodalci ne poginejo takoj večkrat postanejo plen ravno tistih mačk, ki so najboljše lovke in tudi sicer iz človekove bližine odstranijo največ miši in podgan. Vsak veterinar bi lahko navedel več primerov reševanja tako zastrupljenih mačk, ki se pogosto končajo z neuspehom. Neprijavljenih primerov je še veliko več.

-isto se dogaja psom, nekaterim pasmam več, drugim manj, ker vse pasme ne lovijo glodalcev

-pogosto strupeno vabo zaužije žival, kateri ni namenjena, rezultat je isti

-rodenticidi so strupi, ki so izdelani tako, da zastrupitev kar nekaj dni ni očitna potem pa je pogosto prepozno za reševanje

-ti isti strupi so popularni tudi v zgodbah, kjer nastopajo množični zastrupljevalci psov in mačk pa tudi "dobri" sosedje, katerim gre morda na živce že to, da sosedov pes preveč laja

-zgodovina pozna tudi nešteto primerov, ko so ti strupi bili uporabljeni proti ljudem

- poznamo tudi primere naključnih zastrupitev otrok

in še kaj bi se našlo.

Alternativa strupenim vabam so mehanske in motorizirane pasti iz profesionalne proizvodnje, prav tako pa je tudi kopica takšnih, ki jih lahko naredimo sami. Za bolj obremenjene farme obstajajo enostavni sistemi cevi, ki glodalce prisilijo v zgolj eno pot in sicer proti zbiralniku, za manjše kmetije so na razpolago takšne, ki ubijejo glodalca v trenutku in ne po enotedenskem mučenju. Njihova ponovna nastavitev ni potrebna ... .

Zaradi vsega naštetega predlagam, da razbremenimo naše okolje. Vsem, ki mislite podobno in želite prispevati svoj glas, se v naprej zahvaljujem.