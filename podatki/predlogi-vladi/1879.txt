Glede na to, da se srečujemo čedalje več z ugovori na sklep o izvršbi, predlagam, da se sprejme zakon, po katerem bi bilo mogoče izreči globo ( cca 1.000,00 EUR ) odgovorni osebi firme - oziroma podpisniku ugovora , ki poda "utemeljen" ugovor na sklep o izvršbi, za katerega se kasneje na sodišču dokaže, da je bil neutemeljen. Predlagam, da se odgovorni osebi naloži tudi plačilo vseh sodnih stroškov, ki pri takem neupravičenem ugovoru nastanejo.
S tem bi zmanjšali te "utemeljene" - v bistvu pa NEUTEMELJENE ugovore, zmanjšali pritisk na sodišča, ki so že tako preobremenjena in povečali plačilno disciplino, oziroma hitreje prečistili nedisciplinirani plačilni sistem, ki se je zelo razrasel.
To prečiščenje plačilnega prometa s hitrejšimi blokadami računov, ki bi temu zakonu sledili, pa bi pomagali tudi subjektom, ki med seboj poslujejo, saj bi bila jasnejša slika o morebitnih dobrih oz. slabih poslovnih partnerjih hitrejša. Ta jasnejša podoba o finančni sposobnosti in "poštenosti" poslovanja določenih firm bi pripomogla k temu, da mnogi morebitni partnerji ne bi nasedali neplačnikom, za katere pa se sedaj ne ve po več let. Vemo, da so mnoge firme, ki imajo ime, nek sloves od prej, zelo slabo stoječe, ne plačujejo ničesar, ker pa imajo pravno službo, ki lasho sestavi dokaj utemeljen dokaz za COVL ( pa saj tega lahko sestavimo vsi ) prelagajo svoje obveznosti v nedogled - do morebitnega propada, s seboj v prepad pa potegnejo še kopico manjših.