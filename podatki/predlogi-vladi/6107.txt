Predlagam, da se v zakon o volitvah, tako lokalnih kot tudi državnozborskih, uvede posebno poglavje (ali pa oblikuje nov zakon), ki omogoča odpoklic osebe, ki je bila v institucijo (predsednik države, poslanec v državnem zboru, svetnik v občinskem ali mestnem svetu, župan) izvoljena na splošnih volitvah.
Postopek odpoklica bi bil zelo enostaven, z zbiranjem podpisov na upravnih enotah: za odpoklic poslanca, svetnika ali župana bi bilo potrebno zbrati podpise pristojnega 10% volilnega telesa, medtem ko za odpoklic predsednika države 25%. Predlog za odpoklic bi se podal na podlagi pobude 1% volivcev. Podpisi se zbirajo 45 dni od dneva vložitve pobude.
V primeru, da je odpoklic uspešen:  za posamično funkcijo se ponovijo volitve (volitve predsednika RS, župana), za funkcijo v kolektivnih organih (DZ, občinski/mestnik svet) pa odpoklicanega nadomesti naslednji na listi.
Odpoklic je mogoč najprej v 6 mesecih po imenovanju na položaj (po ustanovni seji ali sklepu) in najkasneje do 6 mesecev pred volitvami. 
Le še zaključna misel: mislim, da bolj demokratično ne gre. Če ljudstvo (na volitvah) nekoga imenuje položaj, je edino pošteno in demokratično, da ga ima možnost odpoklicati iz položaja.  