Predlagam, da ukinete spremembe Zakona o motornih vozilih z dne 12.12.2017, v delu ki se nanaša na izvajanje postopkov v zvezi z registracijami vozil, in ponovno omogočite izvajanje teh nalog po starem Zakonu, tudi ostalim subjektom, ki izpolnjujemo pogoje po starih pogojih. Torej tudi tistim, ki ne izpolnjujemo pogoja izvedbe tehničnih pregledov, ampak želimo imeti le registracijske pisarne, kjer se lahko uredijo sledeči postopki v zvezi z vozili:
-registracije novega vozila,
-podaljšanje registracije za vozila, ki ne potrebujejo tehničnega pregleda,
-odjavo vozila iz prometa,
-prepis in zamenjavo lastništva vozila
-identifikacijo oseb
Ta sprememba, bi v situaciji kakršni se nahajamo močno pripomogla k zmanjšanju gneče, ki ji bomo sicer priča na vseh tehničnih pregledih in upravnih enotah, približalo delo javne uprave občanom, predvsem starejšim in tistim, ki jim matične občine teh uslug ne omogočajo. Ni to noben bav bAv, ampak ena izmed potez, ki bi delovanje JU približalo ljudem.
S tem bi se tudi rešila u bistvu neustavna situacija, v kateri se nahajamo danes, da je izvajanje teh nalog enim omogočeno po starem Zakonu, tudi brez tehničnih pregledov, drugim pač ne, ter da se razbije v bistvu monopolno in kartelno delovanje obstoječih organizacij, ki ga je omogočil državni zbor, tik pred božičem, 12.decembra 2017 na pritisk največjih igralcev.