Predlagam, da se pogoj za pridobitev kategorije A1 (t.j. do 11kW)  redefinira in sicer na sledeč način:
V kolikor oseba opravi  izpit za B kategorijo (osebno vozilo do 3500kg->osebni avtomobil)  in  da že ima izpit za kategorijo AM več kot 3 leta (oz. določeno število let) se mu avtomatično ob  prejetju izpita za B  podeli še za A1.
V primerih ko je voznik pridobil pridobil kategorijo AM tako, da je opravljal le kategorijo B, obstaja možnost, da ta voznik ni nujno izkušen z dvokolesniki. Rešitev je taka, da se dodeli A1 le tistim, ki so opravljali izpit za AM (oz starejšo različico AM) pred izpitom za B kategorijo. Rok opravljanja izpita je razločno naveden v vozniškem dovoljenju.
Sprememba naj se tudi aplicira na vse  osebe (za nazaj), ki ustrezajo  pogojem.Dodaten pogoj je lahko tudi, le za osebe, ki so opravljale  vozniški izpit po 1991.
Vsak posameznik (z opravljenimi prej navedenimi pogoji), ki želi prejeti A1 mora posebej zaprositi na pristojni enoti. Vsakemu novemu vozniku (v skladu z pogoji) pa se avtomatično dodeli, kot se to že počne z kategorijo AM. To pa zato, da se ne obremenjuje pristojno enoto z vsemi vozniki, ampak le s posameznimi prosilci.
Za pridobitev A2 in A neomejeno pa ostane postopek kot je sedaj uzakonjen, torej posebej opravljanje izpita za te višje kategorije. Ta predlog se navezuje zgolj na A1 kategorijo (to je 125ccm do 11kW).
 
 
Razlogi za  spremembo:
 
-Razlika v tehničnih lastnostih je  relativno majhna (primer za popularen model Aprilia RS, 50ccm je  neomejena različica). Poudarek na bistvenih voznih lastnostih (moč,  hitrost, teža).
*Moč (125ccm / 50ccm): 11kW  / 6.2kW
*Hitrost (125ccm / 50ccm): 120km/h  /  80km/h
*Teža  (125ccm / 50ccm): 137 kg  /  117 kg
-S to spremembo, bi zmanjšali nelegalno predelavo 50ccm mopedov, katerih predelava jih pogosto naredi bolj nezanesljive kot tovarniška ali 125ccm različica. To zato ker tovarniška 125ccm različica je dimenzionirana za hitrosti višje od 70km/h to pomeni, da v povprečju ima boljše zavore, večjo maso, boljša kolesa, boljše ogrodje.
-Slovenija je izrazito  razpršeno poseljena kar pomeni, da so poti, ki jih povprečena oseba  prevozi daljše kot so poti v strnjenem naselju za katere je 50ccm  primarno namenjen. To tudi pomeni, da povprečen voznik prevozi veliko poti  kjer je omejitev višja kot 50km/h.
-Zaradi višje omejitve  hitrosti postane vozilo, ki je omejeno na 50km/h ovira na cesti. To  povzroča nevarnost za vse udeležence v prometu, zato je vožnja s tokom prometa brez dvoma najbolj varna. Značilno je da vozniki osebnih avtomobilov prehitevajo take mopede nepravilno to je, da ne spremenijo prometnega pasu oz. se zadržijo ves čas na istem prometnem pasu, kar pomeni veliko nevarnost za prehitevanega motorista.
-Dvokolesnik, ki ima 125ccm oz  11kW je odličen za poti, kjer  hitrost ne presega 90km/h, saj zagotavlja  dovolj moči in hitrosti za varno vožnjo s tokom. Sicer se da z njim  tudi po avtocestah, vendar taka vožnja ni komfortna in se je bo redko  kdo posluževal. Vsekakor pa to ne predstavlja nevarnosti, le udobje je  manjše, zato ni pričakovati porasta takih motorjev po avtocestah. Za varno vključevanje na avtocesto ima tak motor dovolj pospeška, da se varno vključi (primerljivo z avtomobili in sicer pod 15s od 0 do 100 km/h).
-125ccm  oz  11kW motor je odlično vozilo za vsakdanji transport v toplejšem  obdobju. Ni prekomerno močen, da bi povzročal dodatne nevarnosti, potrebuje manj prostora na cesti, je bolj okolju prijazen in vsekakor zavzame manjši parkirni prostor. Poraba povprečnega 125ccm 4T je okoli 3 litre na 100km, prav tako večina ustreza Euro 3 standardu.
-Prometna nezgoda je sicer  težja, če smo na dvokolesniku a treba upoštevati, da jo bo nespameten  voznik povzročil tako ali drugače. Razlika je predvsem ta, da z  avtomobilom bo poškodoval sebe in še mimoidočega, z dvokolesnikom (take  majhne moči) kvečjemu sebe. Veliko je normalnih voznikov in strah, če  jih bo nekaj presedlo na dvokolesnik, da bo več nesreč je odveč.  Izkušnje, zdrava pamet in študije kažejo, da bolj kot je voznik  izpostavljen nevarnosti bolj bo previden. Norce pa seveda ne bo nič  zaustavilo. Informativen članek na to temo "  ridingsafely.com/ridingsafely1.html " Izkaže se, da pri  dvokolesniku so vozniki bolj osredotočeni na vožnjo kot v avtomobilu, kjer lahko poslušajo radijo, klepetajo po mobitelu, pijejo kavo, debatirajo z sovoznikom,...
 
-Nizozemska študija o varnosti in motornihkolesih, ki potrjuje 125cm  motor kot dobro alternativo avtomobilu.
On this background the harmonisation of the European licensing system in the year 2000 can clearly be supported to the fact that the 125 cc A1 motorcycle is not only an alternative in questions of mobility related to space and economy of use, but that the use of this motorcycles by a group with only car licenses is not contrary to safety aspects.
Integration of needs of moped and motorcycle riders into safety measures P.C. Noordzij (SWOV), E. Forke (IfZ), R. Brendicke (IfZ) & B.P. Chinn (TRL); 2001
 
 -Poročilo SWOV Fact sheet Category A1 (to 125 cc) of the new motorcycle driving licence prav tako kot prejšnja študija dokazuje da z zmanjšanjem starostne omejitve iz 18 na 16 za A1 kategorijo poveča število prometnih nesreč. Predstavljeni predlog, bi lahko povišal omejitev na 18 kar bi  zmanjšalo število prometnih nezgod v tej kategoriji. Izkušnje v prometu drastično zmanjšajo število prometnih nezgod, zato predlog dodatno še vključuje pogoj za posedovanje izpia AM kategorije določeno število let. 
 
-Po direktivi DIREKTIVA 2006/126/ES EVROPSKEGA PARLAMENTA IN SVETA z dne 20. decembra 2006 o vozniških dovoljenjih
Ima članica pravico, da enači
3. Države članice lahko za vožnjo na svojem ozemlju odobrijo naslednje ekvivalence: 
(b) motorna kolesa kategorije A1 z dovoljenjem za kategorijo B.  
 
 -Portugalska (med drugimi) ima to opcijo že uzakonjeno
-V drugih članicah celo imajo lastniki kategorije A1 po 18 letu starosti pravico imeti 125ccm motor neomejen, torej več kot 11kW.
-Predčasno opravljanje kategorije A1 že pri 16 letih ni posebej zahtevano, da se ukine, če oseba hoče opravljati že pri 16 letih lahko ima to možnost. Če pa želi oseba počakati do 18 leta,da ga pridobi v okviru izpita za B, pa prav tako naj ima to možnost. Predlog se s tem izrecno ne ukvarja.
 
Zaključna misel:
Dvokolesnik  moči 11kW je bolj varen, bolj uporaben in manj obremenjujoč kot  njegova 6kW (50ccm) različica oz. osebni avtomobil. Zakon kot je sedaj je  popolnoma skregan z zdravo logiko. Predlagam to majhno a pomembno  spremembo, ki je v skladu z evropsko direktivo in strokovnimi študijami na tem področju.
 