Predlagam, da se valjavna zakonodaja glede dopolnilnega zdravstvenega zavarovanja sporemni tako, da da se premija dodatnega zavarovanja izenači za vse zavarovance. 
Veljavna zakonodaja dovoljuje zavarovalnicam, da zavarovancem, ki na novo sklepajo dopolnilno zdravstveno zavarovanje, zaračunavajo dodatnih 5 % osnovne vednosti premije za vsako leto, ko niso imeli sklenejnega dodatnega zdravstvenega zavarovanja. Taka rešitev diskriminira tiste, ki niso imeli sklenjenega dodatnega zdravstvenega zavarovanja, saj morajo plačevati nekaj, česar jim zavarovalnica ni dala - vse "nadstandardne" zdravstvene storitve so si v času, ko so bili brez dodatnega. zdravstvenega zavarovanja plačevali sami iz lastnega žepa. Zavarovalnice teh zneskov za nazaj seveda ne refundirajo, čeprav denar iz dodatnih 5 % na letno premijo kasirajo vsako leto trajanja zavarovanja zavarovanca, ki je dopolnilno zdravstveno zavarovanje sklenil na novo, in si s tem ustvarjajo dodaten zavarovalni fond, ne da bi v preteklosti za to kaj dale. Prav tako bi terjatve, če bi jih zavarovalnice do takih zavarovancev seveda imele, zastarale, z izpodbijano rešitvijo pa zavarovalnice svoje (ne)storitve zaračunavajo za poljubno število let nazaj, torej tudi za leta, za katera bi se zavarovanci lahko sklicevali na zastaranje.
Z uveljavitvijo predlagane spremebe bi se dodatno zdravstveno zavarovanje tudi izenačilo z ostalimi zavarovanji. Pri zavarovanju premoženja npr. premija ni višja, ne glede na to, kako pozno (ali zgodaj) je zavarovanec zavaroval svojo hišo ali avto. Tam je premija pri enaki zavarovalni vrednosti vedno in za vse enaka.