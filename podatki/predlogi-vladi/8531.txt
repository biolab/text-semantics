Mar ni čudno, da zakonodaja omogoča digitalni podpis za podporo referendumu za drugi tir recimo, za podporo kandidatu za predsednika RS – za najvišjo funkcijo v državi, pa digitalno podpisanega obrazca ni mogoče oddati, ker zakonodaja tega ne omogoča. Tako so mi sporočili tudi na Državni volilni komisiji, kjer so me napotili na Ministrstvo za notranje zadeve. Zato vladi predlagam, naj sprejme odlok, da bomo lahko v digitalni dobi tudi prek e-uprave oddali elektronsko podpisan obrazec podpore volilca h kandidaturi za predsednika RS.  Hkrati se pridružujem že zapisanim predlogom o vzpostavitvi e-volilnega sistema.   