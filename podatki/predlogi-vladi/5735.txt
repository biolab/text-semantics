Pozdravljeni Banke državljanom denarja nikoli ne odstopijo oz. podarijo, temveč ga zgolj posodijo. Za posojen denar zaračunavajo obresti. Gre za izključno profitni posel ali "biznis". Banke državljanom ali podjetjem posojajo denar zgolj pod določenimi pogoji, oz. če pogojem ustrezajo. Čeprav v preteklosti to ni bila vedno praksa, lahko upravičeno pričakujemo, da bi morala biti v prihodnosti. To bi pomenilo, da bodo od dokapitalizacije bank profitirali predvsem tisti, ki bodo določenim bančnim pogojem ustrezali, vsi drugi pa ne, ali ne v taki meri, oz. morda le zgolj posredno prek prejemnikov posojil, v kolikor bodo ti bančna posojila vlagali ter oplemenitili v družbeno korist. Torej vsakdo v banki kredita ne more dobiti, kljub temu bomo banke dokapitalizirali vsi davkoplačevalci, neglede na to ali ustrezamo pogojem za pridobitev bančnih posojil ali ne. Zato vladi predlagam, da državljani postanemo solastniki vseh (državnih ali privatnih) bank, ki smo jih ali jih bomo dokapitalizirali (z davkoplačevalskim denarjem). To pomeni, da jih ne dokapitaliziramo zastojn oz. brezplačno, temveč, da postanemo njihovi solastniki ali partnerji na način, da bi v primeru, če bodo banke nekoč morda poslovale pozitivno, brez izgube oz. z dobičkom, ali pa bi se privatizirale pod istim ali drugim imenom pomenilo, da bi se velik del dobička posamezne banke med državljane delil, namesto da bi z njim v celoti upravljala samo dokapitalizirana banka oz. banka, ki jo bomo ali smo jo dokapitalizirali. Naposled bi to pomenilo, da bi državljani soodločili kam z morebitnim dobičkom oz. kako porabiti dobiček banke v kolikor bo ta poslovala pozitivno (recimo za odplačevanje državnega dolga). Tako bi vloga nadzornikov in lastnikov banke v odločanju o dobičku bila vzajemna in ne zgolj enostranska brez volje ali mnenja državljanov, državljanov, ki so banki sploh omogočili poslovanje oz. ponovem zagon. Pravila bi torej bila enaka v kolikor bi banko kupil ali dokapitaliziral tuji vlagatelj in bi tako bila dokapitalizirana s tujim vlaganjem in hkrati z vložkom s strani davkoplačevalcev. lp