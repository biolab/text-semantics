Zaradi sprememb v ekonomskem okolju, je obračunavanje kriznih davkov nesmiselno. Trenutni sistem povzroča, da se veliko vozil višjega cenovnega razreda registrira v tujini in posledično izogne plačilu kakršnega koli davka. Predlagam sledeče spremembe obračunavanja:

1. DMV se v celoti ukine, plačuje se samo DDV.

2. Fizične osebe ne morejo več uvoziti avtomobila, ampak to lahko naredijo le podjetja. To pomeni, da bi se DDV vedno moral plačati v Sloveniji tudi na vsa uvožena rabljena vozila, na katera se sedaj ni plačeval DDV v Sloveniji. Dokazilo o plačilu DDVja je predpogoj za registracijo avtomobila.

3. Prepoved uvoza vozil z izpusti več kot Euro 5 ali celo Euro 6. Zelo pomembno iz ekološkega vidika. Dvigne se tudi povprečna vrednost vozil in posledično obračuna več DDV.

4. Ukinitev subvencij na električna vozila, več bomo naredili za okolje z omejitvami iz točke 3.

Po mojem mnenju bi ta ureditev prinesla več davkov v blagajno kot trenutno plačevanje DMV, saj bi s pobiranjem DDVja na tudi uvožena rabljena vozila pobrali na koncu več. Še posebno če upoštevamo "repatriacijo" vseh vozil višjega cenovnega razreda s katerimi se sedaj vozijo Slovenci na tuje tablice.

V razmislek - Uvesti možnost obračunavanja odbitka  DDV, v kolikor je avtomobil kupilo podjetje in se ta ne uporablja v zasebne namene. V kolikor FURS ugotovi, da se je avto uporabljal v zasebne namene in si je podjetje poračunalo DDV, ga bo moralo ponovno plačati po isti vrednosti. To bi dodatno povečalo prodajo avtomobilov.

Dodatna zahteva pri registraciji novih vozil:

Vsi novi avtomobili morajo biti opremljenih s sistemi za zaviranje v sili in pred pešci. Najboljši sistem za zmanjšanje nezgod.