Predlagam povečanje število minimalnega letnega dopusta za starše ali skrbnike šoloobveznih otrok ali pa vsaj do dopolnjenega 10. leta starosti, in sicer iz 20 dni na vsaj 25 dni (5 tednov). Zaradi velikega skupnega števila dni počitnic je problem zaradi varstva otrok v tem času. Organizirano varstvo povsod ni na voljo ali pa ni dosegljivo vsem. Nekdaj tradicionalne oblike varstva (dedki, babice) so zaradi različnih spremenjenih družbenih dejavnikov na voljo vse manj družinam (dnevne in druge migracije zaradi dela, vse daljša delovna aktivnosta starejše populacije, razširjene družine ne živijo več skupaj v isti hiši ...). 
Druga možnost (v izogib izkoriščanja te pravice) pa je zakonsko predpisana pravica do neplačane odstonosti z dela v skupnem številu npr. 5-10 delovnih dni, vendar s plačanimi  soc. prispevki (podobno, kot v primeru skrajšanega delovnega časa za starše otrok do 3. leta).
Prav tako bi zaradi pričakovanega višjega števila odsotnosti "mlajših oseb" postale osebe, ki so zdaj zaradi svoje starosti "težje zaposljive", postale bolj konkurenčne na trgu dela.