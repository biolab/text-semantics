Pozdravljeni,
ker opažam vedno več hitrostnih omejitev prometa, kar me sicer ne moti, se včasih sprašujem o smiselnosti le-teh.
Kot sem opazil, se po posodabljanju prometne infrastrukture s pločniki in javno razsvetljavo ter urejenimi prehodi za pešce hitrost skozi takšno naselje za nas voznike zmanjša iz 70 km/h na 50 km/h. Ali je to sploh smiselno, glede na to, da so ostali udeleženci v prometu že s samimi zgoraj navedenimi posodobitvami varnejši, kot so bili prej?
Ker se v Sloveniji nadgrajuje in posodablja vedno več majhnih naselij, smo zaradi teh omejitev primorani neneho pospeševati in zavirati, praktično na vsakem drugem ovinku, kar negativno vpliva na ekonomiko vožnje in posledično na okolje.
Ali imate kakšne načrte za ureditev takšne problematike neekološke vožnje?
Lep pozdrav