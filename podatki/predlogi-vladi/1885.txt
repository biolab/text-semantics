Imam zelo enostaven in kratek predlog. Trenutno je po ZGD potrebno zagotoviti 7500eur sredstev za odprtje doo-ja; ta znesek je bistveno previsok glede na standard v Sloveniji, poleg tega pa nikakor ni v skladu z vladno vizijo spodbujanja in pospeševanja razvoja podjetništva.
Na FInskem so recimo v luči trenutne krize omenjeni znesek postavili na pičlih 2500eur!!! Preračunano v naš ekonomski standard je to cca. 800eur za nas - finski standard je cca. 3x višji od našega, zahtevani ustanovitveni kapital za odprtje doo-ja pa je nominalno 3x nižji od našega...če zadevo zrelativiziramo, vidimo, da je dejansko njihov znesek 9x nižji od našega, ergo, pri nas bi lahko brez večjih problemov ta znesek postavili nekje na 800eur.
Finci, ki vemo, kako prodorno in propulzivno gospodarstvo imajo, so se za ta korak odločili, da v krizi omogočijo ljudem čim lažje samozaposlovanje, odpiranje novih podjetij, itd itd. Pričakovana rast njihovega gospodarstva za to leto je 5,5%!!!
Vem, da je to samo ornamentalna zadeva, da naša država potrebuje druge, večje in bolj korenite reforme na več različnih področij, samo je ta korak v danih razmerah zelo enostaven in tudi pričakovano učinkovit. Pri tem je tudi pomembno dejstvo, da mala in srednja podjetja ustvarijo cca. 80% delovnih mest.