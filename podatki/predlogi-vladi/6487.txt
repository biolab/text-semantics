Ta predlog, za razliko od mojega  enostavnega in direktnega predloga o obvezni časovni omejitvi pogodb o upravljanju, ki  je morda preveč radikalen, da bi se mu prisluhnilo, poskuša po ovinkih iz obstoječih zakonskih danosti izvleči podoben učinek. V prejšnem režimu je bil upravnik večstanovanjske stavbe nekakšen podaljšek oblasti, ki je tako svoj vpliv in nadzor širila vse do naših vrat. Sedaj se upravništvo predstavlja kot poslovna dejavnost, kar sicer velja za male upravnike, veliki upravniki  pa se še vedno preko svojega stanovskega združenja in preko svojih povezav predstavljajo kot zaščitniki zakonitosti in partnerji javni upravi. Tako se je bivši realsocialistični model prenesel v sedanjost. Položaj kakršen bi moral biti, ko gospodarji nepremičnih zaradi svojega udobja najamejo pogodbenega delavca, da jim upravlja imetje in da to počne vse dokler je vesten in ustrežljiv sicer dobi odpoved po kratkem postopku, se ni vzpostavil in še vedno slabo delo  gospodari nad lastnino, delavec pa nad gospodarjem. Ali se nismo odločili za kapitalizem? --------------------------------------------------------------------Predlagam, da se v Pravilnik o upravljanju večstanovanjskih stavb vnese dopolnjen tekst 54 člena (vsebina pogodbe o opravljanju upravniških storitev) Stanovanjskega zakona.Pogodba o opravljanju upravniških storitev vsebuje zlasti-       pooblastila in obveznosti upravnika;zlasti obveznost, da za potrebe pisnega glasovanja o vseh   predlogih pripravi liste z ustrezno vsebino, ki jo glede na namen določi ali upravnik ali nadzorni odbor na katerih je poleg predloga in datuma navedeno posamezno ime etažnega lastnika, njegov lastniški delež in potrebna večina skladno z upravnikovo ažurirano zbirko podakov-     čas, za katerega je sklenjena pogodba -      dan začetka veljavnosti pogodbe  in dan zapadlosti pogodbe -       V primeru,da je pogodba sklenjena za nedoločen čas, mora vsebovati opis postopka odpovedi kot  je določen v Pravilniku. Pogodba ne more biti sklenjena za nedoločen čas, če je število etažnih lastnikov večje kot 50 oziroma večje od števila etažnih lastnikov na posameznem vhodu stavbe..  ---------------------------------------------------Dopolnitev obveznosti priprave listin za glasovanje, ki je ažurirana iz upravnikove zbirke osebnih podatkov, ki je sicer nedostopna nadzornemu odboru, je potrebna, da se onemogoči upravniku, da ugovarja posameznim podatkom na listinah, predvsem pri postopku odpovedi pogodbe. ------------------------Dopolnitev obveznosti natančne časovne opredelitve trajanja pogodbe je potrebna zato da prepreči, da upravnik čas trajanja pogodbe zamegli z izrazom "do odpovedi" , ki je najneugodneša opcija za etažne lastnike in mora zato postopek odpovedi biti eksplicitno naveden. Omejitev števila lastnikov je potrebna, da se jim omogoči  dogovarjanje, ki je oteženo kadar gre za večje stavbe.