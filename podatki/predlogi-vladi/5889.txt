Spoštovani,
predlagam spremembo, in sicer naj zakon nalaga vsem lastnikom koles s pomožnim motorjem sklenitev obveznega zavarovanja in registracijo vozila kategorije kolo s pomožnim motorjem.
S tem bi dosegli naslednje:
- jasno lastništvo koles s pomožnim motorjem in posledično zmanjšanje ogromnega števila tatvin te kategorije vozil
- kritje morebitne škode, ki jo povzroči voznik kolesa s pomožnim motorjem, torej obveznost AO police
- registrska tablica omogoča identifikacijo storilcev pri poskusih pobega
Policiji bi prav prišlo tudi prenosna naprava za ugotavljanje končne hitrosti enoslednih vozil, saj velika večina koles s pomožnim motorjem NI konstrukcijsko omejenih na 25km/h (s strani uporabnika odstranjene blokade), kar je velika nevarnost na kolesarskih stezah, ki so tem vozilom odprte.
Sam sem pred kratkim sem imel grenko izkušnjo z mladoletnikom, povzročiteljem prometne nezgode, pri čemer je trčil v moje vozilo B kategorije. Seveda je delikvent v  skladu s svojo ulično vzgojo nato pobegnil. Na tej točki bi poudaril, da  mi zakonodaja onemogoča zadržanje storilca z uporabo sile, torej nimam  vzvoda, s katerim bi si zagotovil pridobitev osebnih podatkov storilca, s pomočjo katerih bi stopil v  civilno tožbo za izterjavo plačila škode. Policija je, tako kot vedno,  vzorno popisala dejstva kakšno uro po nezgodi. Rezultat zadeve je bil  moj strošek kritja škode in popravila vozila, medtem ko policija pridno  "zbira informacije".