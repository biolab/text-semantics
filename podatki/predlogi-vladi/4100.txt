Vlada je vse bolniške staleže znižala za 10%, kar sem izvedel ob zadnjem izplačilu OD-ja, čeprav bi to naj bilo v veljavi že od meseca maja letos. Meseca oktobra sem daroval krvotvorne matične celice (kostni mozeg), od leta 1992 sem komaj 39. darovalec v Sloveniji, za kar je predvidena 100% bolniška, vendar pa se po uredbi vlade vsaki bolniški odtegne 10%. In tukaj pride do absurda, da ko se daruje kri (krvodajalska akcija) imam izredni dopust in 100% povrnitev stroškov, ko pa darujem krvotvorne matične celice (kar je večji poseg v telo in dosti bolj humanitarno dejanje) pa imam bolniški stalež plačen 90%. Že tako se težko kdo odloči za darovanje, potem pa namesto, da bi dobil nagrado, dobi klofuto. Predlagam, da se za transplantacijske bolniške staleže vrne 100% bolniška, še bolj pošteno pa bi bilo, da bi bila 200%.