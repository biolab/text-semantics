Predlagam, da se vzporedno s tem portalom ustanovi državno telo, ki bo v povezavi s to spletno stranjo/forumom tudi samo generiralo ideje in pripomoglo k hitrejšemu napredku družbe (podprto tudi s filozofskega stališča) ter gospodarstva. Ideje in obravnavane teme bi takšno telo lahko preko tega portala podajalo v razpravo in komentarje. Delovati bi moralo transparentno (koliko sme biti transparentno in javno obelodanjeno) in omogočiti, da se razprave vključujejo strokovnjaki določenih področij in tudi laiki s svojimi idejami. Omogočati bi moralo prisostvovanje in vključitev ljudi v razprave (diskusije v realnem času, sicer pisno kot to deluje sedaj) iz vseh delov države, morda celo tujine in tako izkoristiti potencial večih glav. Obstoječi politični in vladajoči sistem ne more generirati toliko koristnih idej in predlogov, kolikor se jih lahko zbere na tak način. Ta stran je z svojim zagonom že pokazala, da si ljudje želimo pozitivnih sprememb in smo pripravljeni v njih investirati del svojega prostega (ali pač delovnega) časa.  Tako se lahko izkoristi prednost interneta kot medija, kjer se lahko zaobide politična pristranskost, ki veliki večini ljudi ni po volji, lobiji s svojim vplivom in drugi neznani interesi posameznikov ali podetij.  Smiselno bi bilo tudi, če bi nadalje lahko preko portala potem tranparentno spremljali udejanjenje idej in predlogov oz. njihovo zavrnitev s pojasnili. 