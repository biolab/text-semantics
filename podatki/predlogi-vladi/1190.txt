Predlagam vladi R Slovenije, da v smislu ekonomičnosti, transparentnosti in pravičnosti ukine plačne razrede v državni upravi. Ostanejo imenovanja v naziv npr. policist III, policist II in policist I ( kot najvišji naziv s srednješolsko izobrazbo) za katere se določi fiksna bruto plača z dodatkom za minulo delo in stalnost.. Za več se obvezno zahteva višja stopnja izobrazbe. Določi se prehodno petletno prehodno obdobje, ko si morajo kadri, ki opravljalo dela na višjih položajih pridobiti ustrezno izobrazbo. V nasprotnem morajo prepustiti svoja delovna mesta kadrom, ki imajo  ustrezno izobrazbo. Na rangu srednješolskih poklicev se ukine naziv specialist. Tistim, ki opravljajo dodatna dela se lahko prizna mesečna kvota nadur (do dvajset mesečno, kot dovoljuje zakon) ne pa da se jim daje nazive specijalist ipd. Nekdo, ki skrbi za kamere, nekdo ki pokriva požarno varstvo zaradi tega ni specijalist - prizna pa se mu mesečni dodatek k plači dokler opravlja te zadolžitve.
Za razpise znotraj organizacijskih enot se obvezno zahteva interni razpis. Ne pa da predstojniki po svojem okusu in svoji volji imenujejo sebi lojalne in dopadljive. Potem pa imamo kar imamo. Ljudi, ki so vpisani na neke fakse, ki nimajo osnov bontona in človečnosti, da so le vodji lojalni in mu krijejo hrbet, da so v pravi stanki, se prav pišejo ali doma iz pravega konca Slovenije, celo prave nacionalnosti.
Nekateri stari delavci ne napreduje nikamor v plačnih razredih, nekaterim mladim se plača umetno zvišuje z izrednimi napredovanji, kot je vodjem po volji. Zlasti je bilo to očitno v prosveti, v hipertofiji svetniških nazivov v nekaterih šolah pred leti. Pri starosti 40 let je učiteljica z univerzitetno izobrazbo v najvišjem možnem nazivu, nekatere podružnične šole si delijo vse kar je sploh mogoče (spoštujem delo učitelja na podružnični šoli in vem njegove obveznosti) medtem, ko se na matičnih šolah  v mestih prerekajo za vsak cent. Učitelji imajo uradniške nazive, vsak je vreden toliko in toliko, so napredovanja v višje nazive, razredi pa se ukinejo.. Prav tako ostala državna uprava. Napredovanja v plačnih razredih so prinesla kaos, zavist, v glavnem nič produktivnega. Šteje naj le imenovanje v naziv in javno veljavna izobrazba. Bo tako preglednejše, poštenejše in bolj transparentno. Veliko manj birokracije, mlatenja prazne slame (letni razgovori) itd.