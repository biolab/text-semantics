 Spoštovani!
Predlagam, da v Zakonu o vrtcih uredite možnost uvajanja otroka v vrtec pred iztekom porodniškega dopusta (npr. zadnjih 10 dni), saj bi v tem obdobju lahko mamice v miru otroke uvajale brez tega, da bi si morale jemati teden ali dva dopusta, še preden se sploh vrnejo na delovno mesti. Menim, da smo zaradi te zakonske določbe zaposlene mamice pogosto v stiski in stresu, saj se ne želimo zameriti delodajalcem, hkrati pa vemo, da nas otrok v tem stresnem obdobju potrebuje ob sebi.
Nekateri vrtci sicer uvajanje omogočajo, nekateri pa zaradi te zakonske določbe ne upajo "kršiti" zakona. 
Z ureditvijo te problematike bi olajšali uvajanje tako otrok v vrtec (postopnost), kakor tudi ponovni prihod mamic na delo, prav tako pa sem prepričana, da bi tovrsten predlog naletel na posluh pri delodajalcih in vzgojiteljih (slednji namreč zagovarjajo postopno uvajanje, ki lahko traja tudi 2 tedna).
 
 