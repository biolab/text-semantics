Kot aktiven uporabnik javnih elektronskih storitev sem nemalokrat frustriran nad sistemom elektronskega podpisovanja. Vsaka stran spletna stran javne uprave (edavki, e-uprava, AJPES, sigen-ca in sedaj še UJP) ima svojo programsko opremo za podpisovanje, za vsako je potrebno dodati drug vtičnik v brskalik in če operacijski sistem na računalniko ni ravno Windows je lahko človek v velikih škripcih. Trenutno na UJP ni nit v teoriji možno podpisati z uporabo OS X ali Linuxa. Za vsak tak vtičnik vsake toliko časa izide nova različica v ravno pravšnjih razmakih, da se je potrebno za vsakič, ko hočeš za državo podpisati nek dokument, ukvarjati z nalaganjem komponent in upati, da bo vse delovalo, kar po mojem mnenju krati veliko kreativnega časa aktivnim državljanom.
Predlagam, da se sistem elektronskega podpisovanja na vseh spletnih mestih javne uprave poenoti na eno storitev, ki jo uporabljajo vsi. S tem bi dobili s stališča državljanov bolj prijazno in zanesljivo storitev.