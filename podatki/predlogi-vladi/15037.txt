Glede na porast števila pobud za zakonodajne in posvetovalne referendume o posameznih zakonih predlagam, da se zanje določita dva nedeljska termina v vsakem letu, eden pomladi v mesecu marcu in drugi jeseni v mesecu oktobru. Na ta termina se uvrstijo vsa predlagana referendumska glasovanja, katera so izpolnila zakonsko predpisane pogoje najmanj 30 dni pred dnevom glasovanja (za namen kampanje). Termina se, kolikor je mogoče, uskladita z rednimi državnimi in lokalnimi volitvami. Število referendumskih vprašanj na glasovanju ni omejeno. Če za posamezni termin ni predlogov za referendum, se ta ne izvede. Na ta način bomo državljani razbremenjeni dodatnih glasovanj, država pa dodatnih stroškov za izvedbo vsakega posameznega glasovanja.