Text file: 12790.txt
author: Priko
downvotes: 43
end consideration date: 2021-02-09
id: '12790'
number comments: 66
number views: 1203
proposal type: Odziv pristojnega organa
response: "Odziv Ministrstva za zdravje\nKajenja v ve\u010Dstanovanjskih objektih\
  \ Zakon o omejevanju uporabe toba\u010Dnih in povezanih izdelkov (UL RS, \u0161\
  t. 9/17 in 29/17) ne ureja, saj bi bil nadzor nad\_ tak\u0161no prepovedjo v praksi\
  \ zelo te\u017Eko izvedljiv. Od pristojnih in\u0161pektorjev bi se zahtevalo nadziranje\
  \ zasebnih stanovanj, v katera pa je vstop mogo\u010D le na podlagi odlo\u010Dbe\
  \ sodi\u0161\u010Da, saj so le ta skladno z Ustavo RS nedotakljiva. Zato ocenjujemo,\
  \ da predlog ni primeren za nadaljnjo obravnavo.\nPrepoved kajenja v zasebnih ve\u010D\
  stanovanjskih objektih lahko lastniki stanovanj uredijo v okviru hi\u0161nega reda\
  \ in na ta na\u010Din dolo\u010Dijo pravila, ki bodo veljala za posamezno stavbo.\_\
  \_\_\nVsekakor pa je dokazano, da je pasivno kajenje \u0161kodljivo in da ni koli\u010D\
  ine toba\u010Dnega dima, ki bi bila \u0161e varna. Tega se kadilci premalo zavedajo\
  \ in so v\u010Dasih neupravi\u010Deno nestrpni do ljudi, ki jih prosijo, naj ne\
  \ kadijo v njihovi bli\u017Eini.\nRes pa je, da je kajenje bolezen odvisnosti in\
  \ da marsikateri kadilec ne more preprosto prenehati s kajenjem, zato v Sloveniji\
  \ veliko pozornosti posve\u010Damo prepre\u010Devanju za\u010Detka kajenja pri mladih;\
  \ pomo\u010Di pri prenehanju kajenja in ozave\u0161\u010Danju ljudi, da kajenje\
  \ mo\u010Dno \u0161kodi njihovemu zdravju kot tudi zdravju pasivnih kadilcev ob\
  \ njih.\nZa uspe\u0161no opustitev kajenja so v Sloveniji kadilcem na voljo razli\u010D\
  ne vrste brezpla\u010Dne pomo\u010Di. Financira jih ZZZS in so dostopni vsem zainteresiranim\
  \ brez potrebe po predhodni napotitvi osebnega zdravnika. Kadilcem sta v integriranih\
  \ Centrih za krepitev zdravja in Zdravstveno vzgojnih centrih (CKZ/ZVC) v zdravstvenih\
  \ domovih po Sloveniji dostopni dve vrsti obravnav, skupinsko in individualno svetovanje\
  \ za opu\u0161\u010Danje kajenja. Njihov namen je udele\u017Eence motivirati in\
  \ jim pomagati pri opu\u0161\u010Danju kajenja. Udele\u017Eenci pridobijo strokovno\
  \ pomo\u010D pri premagovanju telesne in du\u0161evne zasvojenosti z nikotinom ter\
  \ stresa v procesu opu\u0161\u010Danja kajenja. Skupinsko in individualno svetovanje\
  \ izvajajo diplomirane medicinske sestre, v zadnjem \u010Dasu pa tudi psihologi.\
  \ Ti pomo\u010D nudijo v obliki t.i. ukrepov za spremembo vedenja. V \u010Dasu pandemije\
  \ covid-19 centri delujejo z omejitvami in se prilagajajo spro\u0161\u010Danju ukrepov.\n\
  Podpora pri opu\u0161\u010Danju kajenja pa je na voljo tudi na brezpla\u010Dni anonimni\
  \ telefonski \u0161tevilki 080 2777, ki je objavljena na vsaki cigaretni \u0161\
  katlici in s financiranjem Ministrstva za zdravje deluje v okviru NIJZ. Strokovnjaki\
  \ na telefonski \u0161tevilki so na voljo vsak dan, tudi med vikendi in prazniki\
  \ med 7. in 10. uro ter med 17. in 20. uro.\nInformacije o opu\u0161\u010Danju pa\
  \ tudi na spletni strani NIJZ Skupaj za zdravje: https://www.skupajzazdravje.si/kategorija/opuscanje-kajenja/\xAB"
response date: 2021-08-23
response due date: null
sent date: 2021-01-10
title: Zakon o kajenju
upvotes: 69
url: https://predlagam.vladi.si/predlog/12790
