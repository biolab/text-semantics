Ministrstvu za okolje in prostor predlagam dve kampaniji osveščanja prebivalcev.
Kampanija Ministrstva za promet o ravnanju na avtocesti in o možnih posledicah alkohola na cesti (Miha v zaporu in jokajoči deklič brez staršev) se je izkazala za domišljeno potezo, ob kateri se je marsikdo zamislil o svojem početju. Tak pristop nikoli ne naleti na nasprotovanje, tudi zato ne, ker ne grozi s sankcijami in ni agresiven, temveč trka hkrati na čustva in intelekt ter na pozitivni način prebuja družbeno in odgovornost za lastno početje.
Menim, da bi na enak način (predvem preko TV in časopisov) ljudi pozvali k razmišljanu o ciklu dobrin in onesnaževanu, in sicer na primerih najbolj običajnih stvari.
Prva tema: "iz smeti v usta". Nekaj primerov:
a) Ko peremo avto na dvorišču, se voda in čistilo, običajno kar agresivno, stekata v odtok, od tam pa običajno kar v zemljo. In potem? Prvič, morda imamo solatko posejano v bližini istega odtoka, torej se "pognoji" s šamponom. In drugič, ta voda steče v podtalnico, od tam v zajetje in po vodovodnih ceveh v naša usta.
b) Ko na jahti spustimo odplake v morje, le-te zaužijejo ribe (sicer razredčeno, a vseeno). In? Ta ista riba pristane na našem krožniku ...
c) V naravi odvrženi ostanki hrane, npr. po kakem pikniku, postanejo hrana divjačini in zverem, pa tudi te živali se znajdejo na jedilnikih ...
Druga tema: "ne ogrožaj življenj", npr.:
a) v naravi odvrženo steklo lahko povzroči požar, lahko ga ponesreči požre kaka žival, lahko je to celo vaš pes na sprehodu, morda se z njim poreže razposajen otrok, ki ga premamita barvitost in bleščanje
b) ko žival požre npr. plastično vrečko (npr. galeb), ji grozi zadušitev ali prebavne težave
 
Primerov je cel kup.