Otroški dodatek se po sedanji zakonodaji izplačuje le enemu roditelju, ki pa se mu to ne upošteva niti kot dohodek niti kot premoženje, nihče pa tudi ne preverja ali se je otroški dodatek res uporabil za otroka in ne v kakšne druge namene.

Navedena določba je anomalija, saj se v drugih primerih, ko roditelja ne dosežeta soglasja,  (npr. dohodnina, dohodek družine) zneski enakovredno porazdelijo med oba.

Anomalija tako še dodatno prispeva k povečanju spora v primeru razveze zakonske zveze, med že tako sprtima roditeljema, kar pa gre v končni fazi na račun otrok, ki so v primeru razveze že tako prizadeti.

Predlagam, da se otroški dodatek dodeli obema roditeljema, pod pogojem, da naloge roditelja tudi dejansko opravljata.