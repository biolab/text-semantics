Predlagam uvedbo enotnega otroškega dodatka, po vzoru drugih držav. Ne zdi se mi namreč pravično, da imajo otroci v državi različno vrednost. Tudi druge države so socialne, pa vendar je vsak otrok za državo enako vreden. Poleg tega bi odpadlo ogromno birokracije, katera je potrebna sedaj, da se preračuna koliko otroškega dodatka komu pripada. Namen otroškega dodatka po veljavnem zakonu je, da se staršem zagotovi dopolnilni prejemek za preživljanje, vzgojo in izobraževanje otroka. Menim, da to potrebuje vsak otrok, ne glede na socialni status družine. Sedaj pa so dobro poznani primeri, ko ljudlje skrivajo dohodke z namenom čim višjih otroških dodatkov. Trenutno je v veljavi sistem, ki sili državljane k nepoštenim ravnanjem. Otroški dodatek mora biti pravičen in enostaven in namenjen za otroke.