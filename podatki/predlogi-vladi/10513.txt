V območjih, kjer je na voljo zemeljski plin, bi morali z namenom izboljšanja kakovosti zraka prepovedati kurjenje trdih goriv. Gre običajno za strnjena območja, kjer je vpliv še toliko večji.

Prehod bi bil mehkejši npr. 5 let, kjer bi v vmesnem času gospodinjstva zamenjala svojo kurilno napravo. Po zgledu toplotnih črpalk, bi tudi tu enkraten priklop na omrežje subvencionirala država, saj bi s tem srednjeročno in dolgoročno izboljšala zdravje ljudi in vsaj toliko privarčevala na izdatkih za zdravstvo v tistem območju. Opcijsko bi, podobno kot pri TČ, lahko subvencionirala tudi odstranitev stare kurilne naprave.

Z vidika gospodinjstev je cena plina trenutno primerljiva s kurjenjem kupljenih drv. Tudi v bodoče kaže, da bodo cene zaradi nove tehnologije pridobivanja ZP ostale nizke oz. veliko nižje kot za kurilno olje.

Menim, da bi vlada morala agresivneje pristopiti k zmanjševanju onesnaženosti zraka. Domača kurišča so v naši državi eden glavnih virov in predlog na eleganten in poceni način reši velik del tega problema.