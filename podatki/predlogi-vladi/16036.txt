Predlagam sankcioniranje državnih organov v primeru, da ne uredijo zadev do zakonskih rokov.
Kjer zakonskih rokov ni, pa naj jih uvedejo.
Par primerov: v našem zdravstvenem domu je na zobozdr. oddelku še vedno prepovedan dostop nenajavljenim pacientom. Ko v ZD želiš koga dobiti na telefon, jih kličeš dva do tri dni. Pa zaposlili so 8 telefonistov. Sankcije!
Drugi primer: v Sloveniji je ogromno cest (več kot 20.000 km), ki so v privatni lasti, a so označene kot javne. Povedano drugače: občine vzdržujejo (pluženje, posipanje, razstvetljava, pločniki) privatna zemljišča. Posledično lahko lastnik onemogoča gradnjo ali sosedu onemogoči dostop. Po naročilu države bi občine morale to urediti 10 let nazaj. Pa niso. Sankcije!
Tretji primer: GURS je v 2022 prešel na elektronski sistem, a ta ni deloval takrat, ko bi moral. Vloge so stale 4 mesece in več. Ljudem so se spremenili pogoji kredita, nekateri niso mogli urejati vpisov v ZK. Mnogim so nastali stroški. Kdo je odgovarjal? Nihče. Sankcije.
Četrti primer: Vloge za spremembo namembnosti zemljišča padejo v milost in nemilost občinam. Nimajo roka, do kdaj je treba zadevo obravnavati. Postaviti roke. Potem pa sankcije.
Podobnih primerov je še veliko. Mnogim zaposlenim v javni upravi se preprosto fučka.
In zdaj vsak drugi sektor želi višje plače. Ali še kar nameravamo podpirati to? Zadnji čas je, da se uvedejo sankcije pri neučinkovitem javnem sektorju. Upam, da se vsi zavedamo, da je to naš denar, ki nam ga ob vsaki takšni situaciji dobesedno ukradejo iz žepov. Brez vsakeg doma zavirajo potrošnjo, marsikdo bi gradil, pa zaradi birokratskih ovir ne more. Stanovanj pa primankjuje, mladi se izseljujejo iz države. Kako se ne bi, država želi preprečiti prekarne zaposlitve, a obenem poviša davke samostojnim podjetnikom, da lahko še naprej financira javni sektor.
Nujno je treba uvesti sankcije. Pa še to bo 30 let prepozno.