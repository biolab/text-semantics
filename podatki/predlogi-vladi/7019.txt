 Glede na zadnje novice iz Nemčije o pripravi ostrejših pogojev in velikem zmanjšanju denarnih podpor za azilante, je za pričakovati, da bodo podobno reagirale tudi ostale članice EU. To bo neminovno sprožilo revolt in bes med migranti, ki se jih čedalje več nabira na naši vzhodni meji. Kako je poskrbljeno za varovanje naše varnostno najobčutljivejše instalacije na tem delu Slovenije, JEK ? Če bo prišlo do nepredvidenih dogodkov (pravzaprav mislim, da so že kar predvidljivi), ali smo sposobni odvrniti množico več tisoč migrantov stran od JEK-a ? Upam, da ni varovana samo z varnostniki  xy zasebne družbe in da se poostreno varuje širši pas okoli nje (vsaj 5 km). Bes množice migrantov je zelo težko nadzorovati, če pa se jim pridružijo še kakšni skrajneži (iz Bosne npr.), oziroma so mogoče že med njimi, lahko le ti usmerjajo gibanje in reakcije množice . . . Upam, da ste na Svetu za nacionalno varnost preigravali tudi to zelo resno možnost in potegnili ustrezne ukrepe.