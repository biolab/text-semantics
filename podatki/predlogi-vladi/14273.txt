Predlagam, da se po vsakem cepljenju z novimi cepivi uporabnikom začasno odvzame vozniško dovoljenje za 14 dni, katerega lahko pridobijo nazaj po poteku tega obdobja in predložitvi uradnega potrdila, da v sebi nimajo krvnih strdkov.
Obrazložitev:
Glede na dejstvo, da se s cepivi poveča tveganje za nastanek krvnih strdkov v telesu, posledično pa tudi tveganje za srčno oz. možgansko kap pri cepljenih osebah, so posamezniki, ki po cepljenju sedejo za volan, grožnja ne le zase, temveč tudi za vse ostale udeležence v prometu. Zaradi varnosti vseh udeležencev v prometu, med drugim tudi popolnoma nedolžnih otrok in njihovih družin, ki se sprehajajo po pločnikih ob cestah, predlagam, da se takšnim osebam za 14 dni iz preventivnih razlogov odvzame vozniško dovoljenje, katerega lahko po poteku 14 dneh pridobijo nazaj s predložitvijo uradnega potrdila o neobstoju krvnih strdkov v telesu. Po presoji stroke bi takšen odvzem opravilne sposobnosti lahko razširili tudi na ostale dejavnosti, kjer bi uporabnik zaradi nenadne izgube zavesti lahko poškodoval sebe ali druge, kar med drugim vključuje upravljanje težke gradbene mehanizacije, delo na višini (pa tudi nad globino, po presoji medicinske stroke) in drugje.
Ker je varnost absolutno na prvem mestu, verjamem in pričakujem, da se bo predlog v kratkem uveljavil.
Ostanimo varni in zaščitimo druge.