Medtem ko smo na različna ministrstva in inšpektorate naslavljali vprašanja, koliko prijav so prejeli, kolikokrat so obiskali katerega od mladinskih društev ali centrov in kakšne so kazni, smo ugotovili, da nadzora nad uživanjem alkohola v mladinskih klubih preprosto ni. In da odgovornost za nadzor prelagajo eni na druge.  
 
Ker mladinski centri, klubi, društva niso prodajalne oziroma se v teh prostorih ne opravlja trgovska dejavnost, tržna inšpekcija za nadzor nad prodajo oziroma točenjem alkohola v mladinskih klubih ni pristojna," nas je seznanila glavna tržna inšpektorica Andrejka Grlič in nas napotila na zdravstveno inšpekcijo.
A glej ga, zlomka, "… zdravstveni inšpektorat (ZIRS) je pristojen za opravljanje nadzora nad prodajo in ponudbo alkoholnih pijač v gostinskih obratih mlajšim od 18 let. ZIRS nima pristojnosti za nadzor nad točenjem alkohola v mladinskih centrih oziroma centrih, saj zakon takšnega nadzora ne predvideva," je zapisal Anton Perčič z ZIRS-a.  In še: "Zakon o omejevanju porabe alkohola izrecno ne opredeljuje vprašanja prepovedi točenja alkoholnih pijač v mladinskih centrih oziroma klubih in zato tudi ni podana pristojnost za nadzor nobenemu nadzornemu organu. Kot prekršek opredeljuje le dejanje, ko kdorkoli na javnem mestu (ne v zaprtem prostoru, temveč v parku, na ulici) omogoči osebi, mlajši od 18 let, pitje alkohola. Za takšnega kršitelja je predvidena globa 208 evrov, ki jo lahko na kraju prekrška izrečeta policist ali zdravstveni inšpektor." Kot je zapisala Grličeva, se tržna inšpekcija kljub temu trudi, da s svojo stalno prisotnostjo in obveščanjem trgovcev pripomore k uresničevanju cilja zakona, "da zaščiti mlade pred škodljivimi vplivi alkohola, trgovci pa se lahko zavedajo, da so lahko v vsakem trenutku predmet inšpekcijskega nadzora". Pa tudi, da so ministrstvu za zdravje, ki so naša vprašanja preposlali na ZIRS, dali pobudo za spremembo zakona, da bi lahko zagotovili še učinkovitejši nadzor.
 
POTREBEN JE ZAKON, KI BO UREJAL oz. prepovedoval pitje alkoholnih pijač v mladinskih domovih kjer so prisotne tudi mladoletne osebe! KAJ DELA NAŠA DRŽAVA?