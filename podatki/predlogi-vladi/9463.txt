 Kriptovalute so zelo verjetno preoblikovale naše poglede na svet trgovanja z raznimi finančnimi in drugimi instrumenti ter veliko kriptostrokovnjakov že razglaša, da je realnost trgovanja za vedno spremenjena. Temu dodajam le, da so realni del poslovanja s kriptovalutami tudi davčne posledice, s katerimi se bodo zdaj morali soočiti številni, ki so se v preteklem letu ukvarjali s trgovanjem ali rudarjenjem kriptovalut. Za ustrezno davčno obravnavo tako ne bo treba sprejeti novih davčnih zakonov, ki bi kriptovalute zajeli v okvir davčnega sistema, temveč se bodo vsi dohodki pravno ustrezno davčno obravnavali na podlagi veljavne davčne zakonodaje. Moj predlog je, da vlada uredi to področje in tudi da naj davčni zavezanci ne čakajo na prvo reakcijo FURS, temveč po lastni iniciativi poskrbijo, da bodo njihovi dohodki ustrezno davčno obravnavani, s čimer se bodo lahko izognili tudi odgovornosti za morebitne prekrške.