 
Lepo pozdravljeni,
 
trenutno sem v fazi pisanja diplomskega dela, kjer se ukvarjam s področjem varnosti. Ob branju in pregledovanju Kazenskega zakonika sem dobesedno ostala brez besed. Sama kriminal v osnovi ločim na dve skupini; eno je kraja, pa naj bo pašeta ali milijon, druga kategorija pa so umori, uboji, posilstva...
Menim, da je druga kategorija pri nas zelo milo kaznovana. Ne vem, komu na čast so stvari prilagojene tako? Bi bil avtor oz. avtorji teh zakonov pomirjeni, zadovoljni z izrekom kazni, če bi nekdo ubil njihovega družinskega člana in sedel samo 10 let ali manj?
 
Veliko ljudi po prestajanju zaporne kazni ne preneha s kaznivimi dejanji, zato menim, da bi ta druga kategorija morala dobiti dosmrtno ječo, brez izhodov. Prav tako menim, da take osebe niso upravičene do brezplačne pravne pomoči na račun  poštenih davkoplačevalcev.
 
Poglavje o neprištevnosti in sklicevanje na neprištevnost je nebuloza, razen, če gre za nekoga, ki ima npr. kak sindrom ali kaj podobnega ( mpak taki bi morali biti 24/7 pod nadzorom?)
 
Ljudi, ki izvajajo družinsko nasilje (Sedijo par let, pridejo ven in delajo spet scene in se "maščujejo") prav tako na dosmrtno ječo.
 
Te kategorije so neprimerne za življenje v normalni, razviti in civilizirani družbi, zato menim, da bi morali biti dosmrtno izolirani v posebnih ustanovah. Seveda bi si morali sami pridelovati hrano in delati v kaki "proizvodnji" ( samo zločinci, ne skupaj z normalnimi ljudmi) in biti družbeno koristni. Ob umoru, posilstvu,itd takojšen odvzem človekovih pravic in ustavnih pravic, ter razvrednotenje na tem nivoju. 
 
Naslednja stvar; Zapor ni hotel. Naši zapori so zelo lično urejeni, na nivoju hotela 3 zvezdice. Marsikateri državljan RS nima tako novega pohištva in toliko prostora. Predlog: Poglejte si zapore v tujini, rešetke, spijo na tleh, natlačeni, jejo pomive…saj so morilci, ne gostje? 
 
Menim, da bi podobna obravnava prispevala k zmanjšanju kaznivih dejanj, saj bi bile kazni končno »prave« in primerne storjenim dejanjem. 
Če se vam zdijo moje ideje in predlogi radikalni, samo razmislite...kaj bi želeli narediti nekom, ki bi zabodel, ustrelil, vašo mamo, hčerko?
 
Dejmo se končno zresnit in uredit to področje tako kot se šika.
 