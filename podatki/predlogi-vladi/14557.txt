Glede na to, da mediji objavljajo, da so delavci na upravnih enotah te dni izredno obremenjeni in kadrovsko podhranjeni in glede na to, da poteče v nekaj mesecih cel kup dokumentov državljanom, bi se lahko naval na upravne enote ublažil tako, da se rok za menjavo starih roza vozniških dovoljenj za nove plastične kartice podaljša za leto dni. Rok je sedaj namreč 19. januar 2023, medtem ko EU zahteva menjavo do leta 2025, tako da podaljšanje roka za 1 leto ne bi bil nikakršen problem, pa še ljudje bi imeli odlog plačila 20 EUR in 12 EUR za slike za eno leto, kar tudi ni zanemarljivo.