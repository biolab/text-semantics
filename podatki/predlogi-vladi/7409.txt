 Predlagam, da imajo vsa vozila tudi podnevi obvezno prižgane zadnje pozicijske luči. Večina novih vozil, ki imajo spredaj tako imenovane dnevne LED luči, je zadaj brez pozicijske osvetlitve. Zadnje pozicijske luči se namreč prižgejo šele s posredovanjem voznika, ob zagonu vozila pa se prižgejo le sprednje dnevne luči, zadaj pa je vozilo neosvetljeno. V primeru megle, pršenja in v podobnih primerih slabše vidljivosti so taka vozila od zadaj slabo vidna in je zato povečana možnost naleta od zadaj. Verjamem, da se precej voznikov teh vozil sploh ne zaveda, da je njihovo vozilo zadaj neosvetljeno. S tem bi povečali prometno varnost pri vožnji v slabših razmerah.