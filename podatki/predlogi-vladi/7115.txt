Vladi predlagam, da sprejme prepoved polivanja kmetijskih površin z gnojnico. Kjerkoli se to dogaja, so prebivalci v okolici takšnih politih površin obsojeni na smrad, komaj dihajo, ne morejo biti na prostem, sušiti perila, prezračevati stanovanj. Še posebej je problem za ljudi, ki imajo bolezni dihal. 
Seveda bi takšna prepoved prizadela kmetovačle, zato predlagam, da bi bilo dovoljeno z gnojnico polivati kmetijske površine izključno v dežju, ko je smrad manj moteč in se gnojnica prej spere v zemljo. Pri tem predlogu se opiram na 72. člen ustave RS, ki določa: "72.člen (zdravo življenjsko okolje) Vsakdo ima v skladu z zakonom pravico do zdravega življenjskega okolja. Država skrbi za zdravo življenjsko okolje. V ta namen zakon določa pogoje in načine za opravljanje gospodarskih in drugih dejavnosti." 