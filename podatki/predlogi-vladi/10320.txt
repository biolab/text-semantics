Predlagam, da se uredi izdajanje vseh osebnih dokumentov, kot so osebna izkaznica, vozniško dovoljenje, zdravstvena kartica in ostali osebni dokumenti državljanov, s katerimi mora vsak posameznik izkazati svojo istovetnost do uradnih in ostalih pooblaščenih oseb, tudi v elektronski obliki. 

Seveda mora biti portal izdelan v te namene ustrezno elektronsko zaščiten in mora omogočati dostop predvsem posamezniku-državljanu brez možnosti dostopa vsem ostalim. Na omenjenem portalu bi morali združiti in omogočiti vse možnosti podajanja zahtevkov za urejanje sprememb glede statusa osebe, naslov in podobno kar je potrebno za izdajo posameznega dokumenta in mora sedaj vsak posameznik urejati na upravni enoti.

Dostop do podatkov bi si vsak uredil z osebnim geslom, nebi pa mogel sam urejati podatke. Vsak bi lahko podal samo nalog za ureditev sprememb v podatkih preko e.podpisa.

Zakaj bi bilo to dobro? 

Ustavi vas policija in nimate osebnih dokumentov imate pa pametni telefon. Urejeno! Pridete na upravno enoto ali banko - enako itd.. Istočasno pa bi zmanjšali obiske na upravnh enotah.

Veliko je že narejenega v tej meri samo združiti bi morali posamezne podatke in omogočiti dostop do njih tudi posamezniku - državljanu.