V sklopu vzpodbujanja javnega prometa (avtobusi, vlaki..) predlagam, da osebni avtomobil postane še malo bolj "luksuzen" kot je sedaj in sicer na način, da vlada uvede tako imenovane "parking vinjete". To pomeni, da je povsod (razen na posebej označenih privat parkiriščih ali parkiriščih trgovin ter na že tako plačljivih parkiriščih) potrebna nalepka v obliki vinjete na vetrobranskem steklu, ki dokazuje, da je lastnik avtomobila plačal prispevek državi za to, da kjerkoli na primernem javnem mestu parkira svoje vozilo.
Ta ukrep bi zajel vsa parkirišča, ki so trenutno neplačljiva in pripadajo državi ali občini. Denar od "parking vinjet" pa bi bil namenjen za vzpodbujanje uporabe javnega prometa.
S tem bi profitirali kot družba na dolgi rok, saj bi ljudje bolj premišljeno kupovali avtomobile, lastnikov vozil bi bilo manj, ker bi tako lastništvo nad avtomobilom pomenilo večji strošek. Na dolgi rok bi bilo več uporabe javnega transporta, ki bi bil tudi bolj privlačen, organiziran ter dostopen, saj bi oživel.
(Disclaimer: Tudi sam imam avto in se mu težko odrečem, ampak v sklopu dobrega za našo družbo ter prihodnost Slovenije sem pripravljen "parking vinjeto" plačati. Včasih je treba za dobrobit družbe razmišljati izven lastnih osebnih interesov.)