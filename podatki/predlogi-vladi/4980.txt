Spoštovani!
Predlagam, da akte, ki urejajo omenjeno tematiko spremenite oz. uskladite tako, da bodo postopke za sprejem v domove točno predpisovali in da bodo zavezanci za plačila  storitve institucionalnega varstva kakor upravičenci enakopravno obravnavani. 
Nedopustno je, da zakon omogoča  naselitev  osebe  v domsko varstvo, zavezanca za plačilo se o tem ne obvesti in zavezanec za plačilo nima nobene možnosti vplivati na izbor oskrbe. Center za socialno delo bi moral opraviti predhodno razgovor z vsemi zavezanci in upravičencem, če je ta opravilno sposoben. Tako se ne postopa, preprosto se pošlje zavezancu za plačilo odločba na kateri so med drugim razgaljeni tudi vsi podatki o premoženjskem stanju zavezanca za plačilo storitev in njegovega zakonca. To je nedopustno, zato predlagam vladi, da se vsem državljanom omogoči spoštovanje zakona o varovanju in tajnosti osebnih podatkov.
Zavezancem za plačilo storitev mora biti dana možnost plačevanja izključno standardnih storitev, to je storitev katere oskrbovanec dejansko potrebuje. Sedanji zakoni omogočajo oskrbovancu nenormalne izbore, nadstandardnih storitev, komfortnih storitev, ipd. in jih je zavezanec dolžan plačevati. V primerih, ko  storitve domske oskrbe  pokriva iz sredstev  davkoplačevalcev  občina pa je to nedvoumno jasno določeno, da nadstandardnih storitev ni možno koristiti. Skratka zavezancu za plačilo storitev je treba z zakonom omogočiti, da bo  imel pravico biti obveščen z namero namestitve upravičenca v domsko varstvo, da bo lahko sodločal  o izboru namestitve, da bo dolžan plačevati izključno storitve standardne narave oz. storitve katere upravičenec dejansko potrebuje, da se socialni delavec ne pogovarja in ureja postopkov namestitve za opravilno sposobne upravičence preko njihovih pooblaščencev, kateri vsaj v mojem primeru ne delajo za dobro upravičenca, ampak v svojem imenu izkoriščajo nedorečenost naših zakonov za nagajanje svojcem. 
(primer: Naročijo komfortne storitve, ker vedo, da jih nebodo rabili plačevati)
 