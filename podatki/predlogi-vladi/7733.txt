 Predlagam, da se pri pripravi spremembe in dopolnitve zakona o notariatu o disciplinski odgovornosti notarjev navede, da vložena ovadba zoper notarja oziroma zahteva za preiskavo ali zahteva za posamezna preiskovalna dejanja že sama po sebi kaže na izgubo zaupanja, ki je potrebno za opravljanje njegove službe kot tudi zaupanja v verodostojnost in institut notarja na splošno. Zadeva kaže na potrebo, da bi se zagotovilo učinkovito zavarovanje javnega zaupanja že v času uvedbe oziroma poteka predkazenskega in kazenskega postopka zoper notarja in državno tožilstvo oziroma sodišče sta po uradni dolžnosti dolžna obvestiti Notarsko zbornico Slovenije in Ministrstvo za pravosodje oziroma ministra o navedenem, ki takoj izdajo odločbo o začasni prepovedi opravljanja notarskega poklica do pravnomočne odločitve sodišča.