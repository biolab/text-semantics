Vladi predlagam, da uredi plačna razmerja za celotno državo, tudi za zasebni sektor tako, da določi razmerje med najvišjo in najnižjo bruto plačo. Razmerje bi bilo določeno za različno velika podjetja v različnih razmerjih (več zaposlenih, večja razlika), vendar do nekega razumnega in poštenega razmerja.
Enako predlagam, da se nagrade vodilnim delavcem (managerjem) ob zaključku leta (delitev dobička) vežejo na nagrade vsem zaposlenim, kar pomeni, da bi enak odstotek nagrade, kot ga dobi vodilni, dobili tudi zaposleni. Razlog: niso samo vodilni zaslužni za rezultate podjetja, ampak vsi zaposleni. 
Sklicevanje na individualne pogodbe in variabilni del je v tem primeru neprimerno. V tem smislu bi se lahko spremenilo samo določilo npr.: koliko odstotkov je v variabilnem delu pogodbe vodilnega delavca, pol toliko odstotkov na njihove plače dobijo vsi zaposleni.   