Vsi zavedamo perečih težav outsorcanih delavcev, od čistilk do prevajalcev in vseh poklicev vmes. In zakaj prihaja do tega? Ker se podjetjem enostavno splača. Lepega dne se odločijo, da določenega oddelka ali službe ne potrebujejo več in celotno dejavnost prenesejo na zunanjega izvajalca, kjer so pogoji dela bistveno slabši kot v matičnem podjetju. Dobro za podjetje, zelo slabo za delavce, ki namesto da bi bili izenačeni z delavci matičnega podjetja, po navadi postanejo reveži ali še huje - siljeni v prekarne zaposlitve. In še večji reveži. Država tega ne bi smela dopuščat. Sprejeti mora zakon, ki outsorcane delavce izenači z vsemi drugimi v podjetju. Samo tako se podjetjem ne bo več splačalo outsorcat svojih delavcev. Na primer - Če je primerljivo delovno mesto matičnega podjetja plačano toliko in toliko, mora biti tudi delovno mesto pri zunanjem izvajalcu. Če se izplača božičnica delavcem matičnega podjetja, se mora tudi delavcem zunanjega izvajalca, ki posredno tudi dela za matično podjetje. Po sedanjem sistemu se ustvarjata dve kasti delavcev in število se povečuje na strani outsorcanih. Država bi morala temu narediti konec včeraj! Ker gre za izigravanje delavskih pravic.