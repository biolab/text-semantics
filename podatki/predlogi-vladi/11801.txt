Veliko je starejših ljudi, ki so slabo pokretni ali nepokretni in ne morejo sami izkoristiti svojega turističnega bona, hkrati pa nimajo otrok in vnukov. Predlagam, da dopolnite zakonodajo tako, da bodo ti ljudje lahko svoj bon podarili nečakom, sorodnikom ali drugim, ki jih imajo radi.
Imam 83 let staro teto brez otrok, ki bona ne more koristit sama. Rada bi podarila bon mojim otrokom ali meni, pa tega ne more storiti. Sama skrbim za svojo teto, da lahko živi v svojem stanovanju in ji ni treba še iti v dom. Moji otroci ji pomenijo enako, kot da bi bili njeni vnuki.
Verjamem, da je v Sloveniji še veliko takih in podobnih primerov. Predlagam da dopolnite zakonodajo na način, da bo omogočala take izjeme. O tem lahko presodi na primer CSD ali kakšna druga primerna inštitucija in izda dovoljenje za vsak primer posebej.