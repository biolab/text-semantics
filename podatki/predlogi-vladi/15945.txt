Cene življenjskih potrebščin rastejo, indeks cen pa pada. Navedeno je po mojem mnenju posledica vladnega "spremljanja cen", kar pa daje, zaradi samega spremljanja, izkrivljen podatek znižanja. Posledično bo nižji dvig vseh dodatkov ki so vezani na ta indeks, kar bo marsikoga zelo prizadelo, najbolj upokojence. Upam, da se spremljanje cen ne izvaja za namen zniževanja "standarda" prizadetega dela prebivalcev Slovenije. V zvezi s tem, dajem pobudo, da vlada usmeri vse napore v vzpostavitev realnega stanja spreminjanja indeksa življenjskih stroškov oziroma košarice živil. Za ugotovitev dejanskega stanja je na razpolago tudi dovolj podatkov o cenah v preteklih mescih brez upoštevanja akcijskih popustov in vpliva vladnega spremljanja..