Predlagam, da Vlada RS, spremeni zakon, doda novelo zakona, ki se dotika pogojev o zaposlitvi v knjižnicah tako, da bi lahko tudi avtorje romanov, in drugih zahtevnih leposlovnih del, ki so prejeli državna priznanja šteli za (dovolj) ustrezne kandidate, da bi lahko opravljali to tako zahtevno delo v knjižnicah, seveda s pogojem, da opravijo zahtevani izpit iz bibliotekarstva. Menim, da je sedanja ureditev prezahtevna in favorizira samo osebe, ki (če uporabim prispodobo) niso "nikdar bile del igre", niti nastopali na tekmovanjih najvišjega ranga, a so po zakonu prve poklicane za trenerje nogometnih moštev; osebe z dolgoletnimi izkušnjami "na terenu" pa veljajo za neustrezne oziroma se jih sploh nima v mislih. Menim, da tukaj lahko z lahkoto dodamo tudi kategorijo nagrajenih avtorjev, ki verjetno najbolj vedo kako je napisati "zahtevno" "uspešno" delo, in bodo z lahkoto opravljali to tako zahtevno delo "izposoje", vračanja gradiva, klasifikacijo gradiv in druga zahtevna dela ...