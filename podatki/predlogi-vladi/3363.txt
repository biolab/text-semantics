Predlagam, da se čas možne uveljavitve subvencij za študentsko prehrano podaljša iz trenutnega termina od 8 do 20 ure na termin od 8 do 21 ure.
Z zadnjo spremembo glede študentske prehrane se tudi kot študent strinjam, saj je pri koriščenju subvencije po omenjenih urah v večini šlo zgolj za izrabljanje subvencij za hitro prehrano ali kakšno podobno prehrano, ki najverjetneje ne bi uspela bit definirana kot zdrava prehrana.
Prav tako se strinjamo z idejo, da je čas koreliran s časom delovanja študijskih ustanov. "Če je hrana namenjena za študente in so študenti od 8 do 20 na faksih, naj bo tudi subvencija takrat."
Sem pa kot študent opazil, da tako pri meni kot pri mojih kolegih, prihaja do problema, ko faks dejansko traja do 20 ure. Pred tem si časovno omejen za kosila, po temu ti pa ni več dovoljeno koriščenje le te.
Zato menim, da glede na to, da je bil ukrep sprejet za študente, se primerno prilagodi potrebam študentom. Menim tudi, da se izkoriščanja subvencij ne bi pretirano povečala in bi se s tem ohranil prvotni motiv ukrepa.
Hvala.