Predlagam, da se spremenijo ustrezni predpisi tako, da se bo krila, škoda, ki jo povzroči neznani povzročitelj iz obveznega zavarovanja. Škoda, ki jo povzročijo vozniki drugim, se že sedaj krije iz obveznega zavarovanja povzročitelja, vendar je pri manjših škodah predvsem na parkiriščih očitno postalo že skoraj normalno, da povzročitelji pobegnejo iz kraja nezgode in tako krije škodo lastnik (če nima kaska), ali pa je oškodovan pri plačilu zavarovanja (pri moji zavarovalnici mi ne povrnejo 10% premije).
Zavarovalnice bi za ta namen morale ustvariti nekakšen zavarovalniški pool, v katerega bi izplačevale del obveznega zavarovanja. nekaj podobnega je pri nas pred cca. 25 leti že bilo, vendar mnogi tega sploh niso vedeli in škode niso prijavljali. Najbrž bi se zaradi tega za kakšen procent podražilo obvezno zavarovanje, kasko pa bi se lahko pocenilo