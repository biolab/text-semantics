Predlagam Vladi Republike Slovenije, da se uveljavi spoštovanje nočnega javnega reda in miru v času med 22. uro prejšnjega dne in 6. uro naslednjega dne, ki sledi prejšnjemu, za vse vere in vernike ter ostale. Islamska skupnost v Velenju, ki jo vodi imam Sead Karišik, želi  dobiti možnost oddajanja molitve po zvočniku enkrat tedensko ob peti uri  zjutraj. V skladu s sedanjim Zakonom o javnem redu in miru to predstavlja prekršek.  
Vir: Prebujanje z islamsko molitvijo po zvočniku tudi v Velenju?
 
Predlagam torej, da naj zakon velja za vse verujoče in neverujoče enako ter naj se ga ne spreminja v korist ene od verskih skupnosti. V Sloveniji so namreč uradno verske skupnosti po 7. členu Ustave Republike Slovenije ločene od države. Uradno v Sloveniji nobena verska skupnost nima svoje države, torej zakoni Republiki Slovenije uradno niso pod zakoni verske skupnosti.