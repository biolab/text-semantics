Predlagam, da se v ustavo zapiše preprosto pravilo, da mora biti vsaka pokojninska reforma uravnotežena, kar pomeni, da mora v enaki meri "prizadeti" tako aktivno kot upokojeno generacijo. 
Preprosto povedano - če je npr. cilj pokojninske reforme, da se "pritisk" na pokojninsko blagajno zmanjša za X, mora polovico k temu zmanjšanju prispevati aktivna, polovico pa upokojena generacija. To pomeni, da je vsaka zaostritev upokojitvenih pogojev neločljivo povezana z znižanjem pokojnin. 
Sedanja praksa, ko pokojninska reforma pomeni samo zaostritev pogojev za pridobitev pokojnine, v celoti pa ohranja privilegije upokojencev, je neustavna in vodi v absurne situacije, ko imamo na eni strani upokojenca, ki se je upokojil pri 50-ih, plačeval majhne prispevke in prejema visoko pokojnino, na drugi strani pa upokojenca, ki se je upokojil pri 60-ih, plačeval visoke prispevke in prejema nižjo pokojnino. Če vlada tega problema ne bo rešila, se bodo razlike še poglabljale, kar bo gotovo vodilo v spor.