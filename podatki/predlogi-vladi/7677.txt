Potreba po določenih zdravilih, zlasti analgetikih (protibolečinskih sredstvih) in antipiretikih (protivročinskih sredstvih) je izjemno visoka. Veliko ljudi obišče lekarno samo z namenom nakupa zdravil, ki se jih izdaja brez recepta, zaradi česar se prepogosto ustvarjajo nepotrebne čakalne vrste. Starejši ljudje, ki predstavljajo glavni delež strank, ki kupujejo na recept, morajo tako včasih tudi po 20 minut stoje čakati v dolgi vrsti. Velikokrat se tudi zgodi, da preprosto ne moreš opraviti nakupa zdravil, ki niso na recept, v uradnih urah lekarne, dežurna lekarna pa je kdovekoliko oddaljena. V takih primerih bi 24‑urni lekomat, ki izdaja npr. Lekadol, prišel še kako prav.
 
Predlagam torej, da se določena zdravila, ki se jih trenutno izdaja brez recepta le v lekarnah, lahko prodaja tudi na t. i. pooblaščenih lekomatih. Na ta način bi bistveno prispevali k zmanjšanju čakalnih vrst v lekarni, da bi lahko stranke, ki kupujejo na recept, prišle prej na vrsto. 