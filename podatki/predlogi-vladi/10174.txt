Mislim, da je skrajni čas, da se prepove vsaka gradnja novih objektov, kot so obrtne cone, stanovanjske cone ali trgovski centri in podobno na obdelovalnih kmetijskih zemljiščih, ki spadajo v kategorijo prvovrstna kmetijska zemljišča. 

Če pa je gradnja res nujna se bi moralo od investitorja zahtevati prenos vse iskopane zemljine na druga manj kakovostna zemljišča in ureditev nadomestnih zemljišč, ki bodo enake kakovosti, kot degradirano zemljišče.

Občine bi bilo potrebno obvezati, da skrbijo za ohranitev kmetijskih zemljišč v enaki skupni površini ali k povečanju površin obdelovalne zemlje na svojem teritoriju.

Soglasje k uničenju kmetijske obdelovalne zemlje in njihovi revitalizaciji pa bi morala dajati agencija za kmetijska zemljišča, ki bi morala nadzirati ravnanje z obdelovalnimi zemljišči.