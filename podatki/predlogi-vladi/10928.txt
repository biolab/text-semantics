Številke prepovedanih substanc, ki jih FURS letno zaseže, so vse bolj zaskrbljujoče. V prejšnjem letu so npr. beležili zaseg 15.900 prepovedanih tablet in 300 ampul. V glavnem gre za uvoz na črno iz držav Srbije in BiH, nekateri steroidi pa so pri nas kar v prosti prodaji. Najbolj priljubljeni med njimi:
- Winstrol (povečuje moč in eksplozivnost),
- rastni hormoni HGH (povečuje gostoto kosti in mišično maso, odebeli se tudi koža),
- DEPO testoteron (podoben učinek),
- Propionat (podoben učinek),
- Klenbuterol (topljenje maščob),
- Anadrol (izjemno povečanje mišične mase tudi brez treninga).
 
Obstoj omenjenih substanc je zdravljenje v medicinske namene, kot so zakasnela puberteta, težave z razvojem, lajšanje astme..., prišli pa smo tako daleč, da jih starši, ki jih sami uporabljajo v osebne namene, dajejo otrokom že pred 18 letom, zato da bi izgledali ogromni, da bi se jih družba bala.
Vladi predlagam, da resno razmisli, ali si želimo družbe, v kateri kmalu ne bomo več prepoznali umetno napihnjenega človeka od normalnega ter o vseh stranskih učinkih povezanih s tem. Predlagam tudi, da se uvedejo obvezni testi na omenjene steroide kar v okviru splošnih zdravniških pregledov.