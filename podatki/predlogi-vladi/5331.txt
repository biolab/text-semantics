Zadnje čase stalno poslušamo, koliko projektov, ki so načrtovani in so preko javnega razpisa tudi že izbrali izvajalca, dobavitelja...obstane, ker se vsakič kdo pritoži. Ko po pritožbi ponovno opravijo javni razpis in spet izberejo, se uro pred iztekom pritožbenega roka ponovno kdo pritoži. Včeraj je bilo pri oddaji Preverjeno o bolnici in zdravstvu. Koliko časa že samevajo dokončani prostori za bolnike, ker se preko javnega razpisa vleče opremljanje prostorov v nedogled. Pred kakšnim tednom je bilo govora o eni obvoznici, kjer se neizbrani izvajalci tudi stalno pritožujejo. Če želimo narediti red in imeti krite investicije (vsaj delno) s strani EU, predlagam, da se omeji število pritožb.  Po javnem razpisu, ko se izbere enega izvajalca ali dobavitelja naj bi bila omogočena samo enkratna pritožba. Komisija naj potem preuči ali je pritožba upravičena ali ne. Če ni upravičena, naj začne izbrani takoj z deli, če pa je pritožba upravičena, naj pogledajo kdo od ostalih ponudnikov na prvem razpisu izpolnjuje vse pogoje in to je to. Ne pa, da ponovno objavi razpis, spet se nekdo pritoži, spet razpis, spet pritožba.... Tudi rok pritožbe naj bo npr. 30 dni in komisija ima potem največ 30 dni za ugotovitev ali je pritožba upravičena ali ne.