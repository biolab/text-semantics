Mladi danes  kot rešitev svoje socialne varnosti vidijo v samozaposlitvi, ne v redni zaposlitvi, saj nimajo upanja, da jo bodo dobili. Po tolikih neuspehih se je marsikdo raje kar samozaposlil.
Da se bodo začetniki lažje vključili na trg dela, bi predlagala bolj pravičen izračun prispevkov. Tudi ''polovični'' prispevki so previsoki, saj so nekatere vrste dejavnosti premalo plačane in premalo cenjene.
Naj omenim, da so  podjetja začela vedno bolj  izkoriščati to vrsto delovne sile.
Marsikje samostojnega podjetnika plačajo enako kot študenta 4,5 eur. Ponekod še manj. 
Sedaj pa izračun:
4,5 eur krat 250 ur na mesec (bolj ali manj fizičnega)= 1125 eur. 
1125 eur 348,89 (minimalni prispevki 2017) = 776,11 eur
Tukaj je potrebno odšteti še potne stroške in ostale stroške + malico/kosilo (nekateri si kuhamo doma, ker drugače ne gre). Tudi računovodstvo si nekateri sami vodimo in s tem prihranimo 40 eur mesečno. Torej 250 ur dela npr. fizičnega + še delo doma s papirologijo.
Lahko bi rekla, da ti ostane nekje cca 500eur na mesec ali manj za preživetje ...
Kje so šele stroški amortizacije avta (ostali stroški),stroški bivanja, stroški hrane (sploh za tiste, ki imajo hude alergije in si malice/kosila ne morejo privoščiti zunaj v restavracijah--> za kuhanje doma pa seveda  potrebuješ  veliko časa (ki ga po vsej verjetnosti nimaš - vse na hitro) in denarja).
Močno si želim, da bi se nekaj naredilo v tej smeri. Pridni, marljivi in zanesljivi delavci si zaslužijo tudi počitek. Vendar kako? Časovno in niti denarno to ne znese... Že če manjkaš en teden na delu, te močno udari po žepu.
Torej, predlagam vladi:
- da zniža prispevke ali
- da podjetjem določi minimum plačila ( urne postavke)  samostojnega podjetnika
 
Naj omenim, da nekateri samozaposleni niso dovolj finančno sposobni, da bi se povsem osamosvojili, zato morajo poprijet za vsakršno delo. Vendar velikokrat delati 10-13 ur za 500 € in pozabiti na svoje osebno življenje in svoje zdravje? 
Menim, da bi bilo več samozaposlenih, če bi se znižali prispevki ali zvišale urne postavke. S tem bi lahko zmanjšali  % brezposelnosti. Žal pa se takših visokih prispevkov marsikdo ustraši... Veliko je ljudi in vsak ima svoje želje, sposobnosti in ideje. Pomagajmo jim uresničiti njihove sanje. 
 
Lep pozdrav