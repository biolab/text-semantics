Predlagam legalizacijo prostitucije kot polnopravne pridobitne dejavnosti.
Dogaja se namreč, da so matere majhnih otrok prijavljene na ZZZS ali celo prejemajo socialno podporo (recimo v znesku 300 eur), obenem pa se prodajajo pod pretvezo raznih masažnih in dobropočutvenih salonov ali pa kar na lastno pest, s čimer zaslužijo mesečno še recimo 3000 nikjer zabeleženih eur.
Z legalizacijo (in morebitno institucionalizacijo) prostitucije bi ne samo zagotovili višjega zdravstvenega standarda (redni in obvezni zdravniški in krvni pregledi nudilk oziroma nudilcev), temveč kot demokratična republika (in po vzoru drugih razvitih republik npr. Avstrije) detabuizirali to nikomur škodečo od zmeraj prisotno dejavnost, povrhu pa še preprečili dosedajšnje prevare socialnega sistema in od tega jasno zabeležili prihodek, izdatke, olajšave in davek, kot pri vsaki drugi dejavnosti, ustanovi ali storitvi.