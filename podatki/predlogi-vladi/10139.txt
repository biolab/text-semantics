Od evropske uredbe, ki zapoveduje prepoved prodaje desetih plastičnih izdelkov za enkratno uporabo do leta 2021, ni pričakovati velikega učinka. Žličke za mešanje pijač imamo že iz lesa, čedalje več je biorazgradljivih kozarcev in krožnikov. Za plastenke pa ni prave odločitve, tako da se bo njihova uporaba po letu 2021 najbrž še povečala.

Namen moje obude ni iskati tehnične rešitve za plastiko. 

Vsak posameznik lahko s spremembo navad le malo prispeva k zmanjšanju porabe plastike, v kar so nas usmerili proizvajalci in prodajalci. Pravo spremembo lahko prinese le zakon, tega pa množični pritisk.  

Prepričan sem, da bi uspešna prepoved plastenk Sloveniji prinesla toliko ugleda, da bi se lahko lotila ureditve še kakšne zakonodaje. Odpadkov ne bi smeli obravnavati kot blago, ki ga je mogoče prosto preprodajati po svetu. Vsak odpadek bi moral dobiti lokalno osebno izkaznico in vsaka država poskrbeti za svoje odpadke. Tako bi se cena plastične embalaže povišala in taka embalaža ne bi bila več tako priljubljena. Vse stroške zbiranja in predelave odpadne embalaže bi morali plačati proizvajalci. 

 
 