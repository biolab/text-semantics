Izbor osebnega zdravnika je postal za tiste, ki so ga izgubili zaradi različnih razlogov, pravi podvig, posebej za invalide, kronične bolnike in starejše ljudi, ki zdravnika potrebujejo praviloma pogosteje. Iz tega razloga, Vladi predlagam, da se določi način interventnega dodeljevanja osebnih zdravnikov invalidom, kroničnim bolnikom in starejšim. Predlagam, da se navedeno opredeli tudi v okviru reforme zdravstvenega sistema. Vsekakor zdravstveni sistem teh ljudi ne bi smel pustiti brez osebnega zdravnika, ki bolje pozna njihovo zdravstveno stanje.