Čeprav obstajajo priporočila glede zdrave prehrane v vrtcih in šolah, se vsaka šola in vrtec po svoje odloča, kaj dati na jedilnik. Tako je kvaliteta hrane odvisna od posameznih interpretacij priporočil.  Zato predlagam sledeče:
- priporočila o zdravi prehrani bi bilo potrebno pošteno prevetriti, saj si mnoge ravnateljice in ravnatelji kot temelj zdrave prehrane še vedno predstavljalo prehransko piramido izpred 30 (več?) let,
-prepove se nezdrava živila kot so hrenovke, izdelki iz bele moke, razne Poli salame, živila obdelana s škodljivimi snovmi in podobno,
- meso naj bo na jedilniku le enkrat ali dvakrat na teden, saj je že dolgo znano, da je to več kot dovolj za zadovoljitev potreb telesa po mesu,
- v vseh šolah naj bo na izbiro tudi vegetarijanski jedilnik,
- uvede naj se čim manj predelana živila (rjavi sladkor, polnozrnat kruh - pa ne tisti, ki ga pri najboljšem sosedu samo malo obarvajo, pečen pa je iz bele moke ipd),
- v vrtcih naj bosta sadje in zelenjava ekološko pridelana (če bi se dogovorili s posameznimi ekološkimi kmetijami za dobavo ekološko pridelane hrane, bi bilo to tudi cenovno dostopno).
V vseh vrtcih in šolah naj veljajo enaki standardi.
 