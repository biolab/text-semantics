Pozdravljeni,
glede na vedno bolj pogost terorizem po svetu, predlagam, da se ustanovi posebna služba v okviru MNZ ali MORS, ki bi, kot prostovoljce zaposlila ljudi, ki se jih izšola za borilne veščine in streljanje. Pod pogojem, da so posamezniki zanesljivi in brez prekrškov v preteklosti ter, da so po oceni psihologa primerni za nošenje orožja v javnosti. Le ti posamezniki bi proti "strelskim pokolom", kot smo jih videli v Parizu, delovali proaktivno oz. preventivno in ne reaktivno oz. takrat ko se že nekaj zgodi, kot reagira policija.
Pariški scenarij:
Nihče oborožen, pride terorist, pobije vse po vrsti, nihče ga ne more ustaviti, število žrtev je veliko, terorist ima možnost pritisniti tudi sprožilec bombe in se razstreliti. Policija v tistih 2 minutah ni zmožna priti na kraj niti teoretično.
Scenarij z delujočo civilno obrambno službo:
Nekaj posameznikov te službe oboroženih sedi po centru mesta, mimo pride pripadnik teroristične organizacije in začne streljati. Žrtev je le nekaj, ker lahko ti civilisti nad teroristom uporabijo strelno orožje, v skladu z 22/2. členom kazenskega zakonika, ki ureja silobran  - Silobran je obramba, ki je nujno potrebna, da storilec odvrne od sebe ali koga drugega istočasen protipraven napad.
 
Sedaj, če pride to take situacije pri nas, navadni ljudje nimamo možnosti obrambe in smo le ovce, ki čakamo na pokol, saj je strelno orožje strogo regulirano - še posebaj nošenje orožja v javnosti in smo tako lahko lahke žrtve vsakega terorista, ki orožje pretihotapi v državo s pomočjo istomiselnega evropskega državljana, sam pa zaprosi pri nas za azil in se tako lahko prosto giblje med nami v določenem času.
34. člen ustave RS navaja, da ima vsakdo pravico do varnosti. Trenutno se pa marsikdo ne počuti nič kaj varnega, saj je znano, da je v policiji pomanjkanje kadra, da bi delo civilne obrambe lahko opravljali policisti pod krinko.
Zahtevam od vlade, da zaposli dodatne policiste, ki bi delovali proaktivno ali pa da omogoči program civilne obrambe primernim posameznikom, ki bi bili pripravljeni braniti državo od znotraj na tak način. Podobna stvar kot ameriški 2. amandma, vendar bi se v tem primeru zaupalo z orožjem zgolj izšolanim posameznikom, ne pa vsem.
Lp
 