Nimamo direktne železniške povezave Ljubljana-Celovec. Do leta nazaj je bila sicer draga (19 € ena smer) direktna avtobusna povezava, a so jo Avstrijci ukinili.
Edini javni promet iz prestolnice v Celovec poteka tako, da se je potrebno zapeljati do Beljaka, tam prestopiti in še 25 min do Celovca. Namesto z avtomobilom dobro uro, je najhitrejši vlak s prestopanjem in postajami iz LJ v KL v 3 (!) urah in pol. Pozimi pa je treba obvoziti še Ljubelj inj iti čez karavanke (7eur tunel) in delati 40 km več v eno smer.
V Celovec se dnevno iz Ljubljane in okolice vozi ogromno študentov z avtomobili, predvsem na glasbeno univerzo. Veliko je tudi delavcev, dnevnih migrantov.
Predlagam, da SŽ s pomočjo pristojnega ministrstva in zainteresirane javnosti preveri možnost dveh dnevnih linij, z delavskim odhodom zgodaj zjutraj in še enim ob devetih dopoldne, ter iz Celovca ob 15h in 17h.
Celovec je smešno blizu, a brez avtomobila je nedostopen za marsikoga.
Enako velja za Avstrijce, Celovčane, ki imajo Ljubljano zelo radi, a je njihova kultura potovanj zelo zelena in tudi direktorji potujejo z vlaki. V Ljubljano bi z brzovlakom marsikdo prišel.
V pomoč nekaj sto študentom, dnevnim migrantom in turizmu.
Trenutna povezava med koroško in Ljubljano je po mojem mnenju nevredna besed. Prosim, da se gospod minister prepriča sam.
Seveda relacija ne bi smela biti potem namenjena kovanju dobička, ampak le interesu, da se strošek pokrije in da država zagotovi svojim prebivalcem javni promet ki je dostopen in s ceno karte ne bi odvračal od tega, da se 5 dvajsetletnikov dnevno vozi v enem avtu čez Ljubelj na jazz akademijo GMPU Klagenfurt, ki je v Sloveniji žal nimamo.