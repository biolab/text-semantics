V Delu je 14.1.2019 objavljen članek (glej vir), ki povzema Poročilo evropskih Zelenih in po katerem letno s korupcijo v Sloveniji izgubimo ca 3,5 milijard evrov, v kolikor podatek drži ter upoštevaje aktualne dogodke, ocenjujem, da so predpisi v zvezi z omejevanjem korupcije pri nas oziroma njihovo izvajanje neučinkoviti.

Za dobrobit vseh prebivalcev Slovenije tako predlagam, da se predpisi v zvezi s korupcijo prilagodijo tako, da se omogoči celovitejša sledljivost rabe javnih sredstev. Za obvladovanje tega je nujno zagotoviti  sledljivost vsega  denarja in gotovine, ne le v javni temveč tudi zasebni ravni, predvsem z namenom transparentnosti pridobitve le tega. Na ta način se bi omogočilo, da bi vsak državljan lahko kadarkoli dokazal izvor svojega premoženja oziroma bi bili ti podatki, kot na primer podatki za dohodnino, generirani avtomatsko.

Glede na podatke o korupciji in skoraj 300 milijonom mesečno izgubljenih evrov,  ima namreč Slovenija možnost sprejeti interventne ukrepe za preprečitev le te. Vemo namreč, da se korupcija izvaja predvsem na podlagi različnih povezav (prijateljskih, družinskih ali namenskih), ki jih praktično ni mogoče v celoti nadzirati. 

Namen predpisa bi glede na navedeno bil preprečiti nenamenski odliv 3,5 milijarde evrov ali v razmislek ca 1.700 EUR na prebivalca na leto.  