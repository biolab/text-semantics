V naši državi je na žalost tako, da če delaš več in si priden, ti država vse, kar zaradi tega več zaslužiš, pobere z višjo davkom pri plači, z višjim plačilom vrtca in še odvzemom otroškega dodatka. In ker si priden si želiš, da bi si ustvaril spodoben dom (lastno stanovanje ali hišo). Večino nas za take nakupe najame dolgoročne kredite, ki jih zaradi vse višjih davkov, vedno težje plačuješ. Tako si enostavno nemotiviran, da bi karkoli ustvajal, saj ti tako ali tako vse dodatno obdavčijo ali pa vzamejo. Državljani bi morali biti motivirani, da s pridnim delom več zaslužijo in si tako tudi nekaj ustvarijo. S trenutnim sistemom pa navidezno bolj plačane ljudi naredijo tako revne kot večino. Pri katerih koli davkih ali socialnih transerih bi bilo vedno potrebn upoštevati vlaganja državljana v reševanje stanovanjskega problema. 
Pri izračunu osnove za plačilo kateregakoli davka, ki ga državljani moramo plačati, in povprečnega mesečnega dohodka na družinskega člana, ki je nato osnova za dodelitev otroškega dodatka ter plačilo vrtca, naj se upošteva še namenski kredit za reševanje osnovnega stanovanjskega problema. Vsaj tako bodo državljani motivirani delati več in tudi ustvarjati več. 
 
 