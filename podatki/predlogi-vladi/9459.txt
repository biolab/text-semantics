Pozdravljeni, na letošnji čistilni akciji Očistimo Slovenijo 2018, z dne 15.09.2018 smo udeleženci ugotovili, da se stanje onesnaževanja v slovenskih gozdovih izboljšuje, ugotovili pa smo tudi, da so povzročitelji onesnaževanja pretežno mladostniki, ki z namenom zabave v prostem času zahajajo v gozdove, za sabo pa puščajo odpadke in povzročajo onesnaževanje okolja.
Za zmanjšanje navedene problematike bi potrebovali sistemski ukrep, katerega izvajanje se za ciljno skupino mladostnikov, lahko implementira le v vzgojno izobraževalnih ustanovah. Izobraževanje na temo odpadkov in onesnaževanja v osnovnih šolah sicer že poteka, vendar to, kot ugotavljamo udeleženci čistilne akcije pri mladostnikih ne dviga dovolj naravovarstvene zavesti.
Predlagam, da MIZŠ v kurikulum izobraževanja osnovnošolcev 7., 8. in 9. razredov vključi udeleževanje na čistilnih akcijah, ki jih organizirajo razne naravovarstvene organizacije kot so PZS, LZS, RZS, DOPS, itd. Z vključevanjem osnovnošolcev v čistilne akcije bi v šoli pridobljeno naravovarstveno znanje praktično izkusili, z odstranjevanjem odpadkov in saniranjem onesnaženja, ki so ga povzročili njihovi vrstniki ali celo oni sami pa bi pridobili zavest, da se odpadkov v naravi ne pušča.
Z željo, da podan predlog obravnavate vas lepo pozdravljam.