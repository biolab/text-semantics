Veliko časa poslušam o sloganu " I FEEL SloveNIJA".
Ko hitro pregledam stran, ki deluje pod omenjenim sloganom:
- reklamirate Bled, Bohinj, Kranjsko goro, dolino Soče, Radovljico, Kranj, Maribor, Roglo, Zgornjo Savinjsko dolino, Koroško, Cerkno
- nato izpostavljate Bled (balonarstvo, športno plezanje, golf, jahanje, jamarstvo, kajak, paintball, plavanje in kopanje, potapljanje, sprehodi, tenis, ribolov, smučanje/deskanje, plezanje, polet z letalom ...)
- Bohinj (bohinjski zajtrk, pohodniška pot, parkiranje in javni prevoz, znamko bohinjsko ...)
- triglavski narodni park
- stik z vodo v dolini Soče
- ITD ITD
Naštel sem najboljše pokrajine, tiste, ki naj bi turistom v Sloveniji dale največ. Ker sicer ne vem kaj lahko da turistu Savinjska ali pa Dolenjska ... Da ne bo pomote, kaj lahko da turistu SLovenija na tem predelu, kar že v sosednjih državah ne bi bi imeli bolje. Primorske tu res raje ne omenjam.
Kaj ima turist bolje v drugih državah:
- sam Zagreb turistu ponuja res veliiko, tudi s konjem lahko jaha npr. že v glavnem mestu (v Ljubljani tega ni). V Ljubljani bi lahko skoncentrirali številne dejavnosti na prostem, npr. v Šiški, Brod, Savlje, Fužine, Rudnik ...to so vsa področja, kjer bi turist lahko bil voden in od teh predelov doživel akcijo (balonarstvo, jahanje konj, .. ne vem iz glave, katere dejavnosti bi lahko bile še - to veste na zavodu turizem.
Namesto tega Ljubljana turistu ponudi kaj? Res zanikrno Čopovo (takšnih ulic druga mesta nimajo?????). Od Čopove pa prvi ogaben kafič, kjer ponujajo celo neslovensko hrano (čevape, pleskavice in kjer delajo vsi, samo slovenci ne), in služijo na račun zgolj povišanih cen, po novih informacijah pa njihov sin izkorišča indijske delavce. In zato prejemajo ves čas podaljšano pogodbo Zorana Jankoviča za omenjeno lokacijo????
- Salzburg je po naravi izredno lep. Tam turist res lahko napaše oči. Tu raje ne omenjam Švice, ali Avstrije (npr. Insbruck). Preden ste reklamirali naše gorske poti ali naravo, ste pogledali kaj ponuja Insbruck (gorsko pravljico pred mestom Insbruck)??? Če bi pogledali, vam bi minilo reklamirati naše "kr neki"
- Hrvaška obala (izredno lepa, čudovita, dolga in obilo samotnih točk čiste vode). Kaj ima naša obala, da bi jo bilo sploh vredno reklamirati? Betonsko osnovo, ali pa portorož, ki ima ravno 100m "peščene" obale. Ob tem pa je na obali kot sardelica, nobenih butičnih točk, ki turistu zagotavlja zasebnost, prvovrstno naravo, čudovito uporabniško izkušnjo, lepo mesto ... to vse namreč naša obalna mesta niso.
- ...
KAJ PREDLAGAM:
- da se začne v turizmu zares delati (razpiše se razpis, podeli denar izvajalcem, da pripravijo kvalitetno infrastrukturo in dogodivščino/namestitev/akcijo/ ... Morda se postavi kar arhitekta, ki bo odšel na teren ter izboljšal njihove predloge, nato pa izbral tistih 20 zares ekstravagantnih ali butičnih. Ker tega v državi manjka. Butičnih točk za bogate, premožne turiste nimamo (ali nimamo nič, kar ne bi imele sosednje države).
Ko bi teh zares butičnih 20 točk bilo pripravljenih, zgrajenih (ampak to ne mislim splošno, navadno turistično točko), in bi ponujala npr. izredno velik bazen za kopanje v samem gorskem okolju v čisti naravi (tudi za oči mora biti neverjetno - to sodobna arhitektura zmore, predvsem da se zlije z naravo). Kaj še, nimam idej iz glave - to lahko počne zavod turizem.
Ko bi vsaj 20 točk po Sloveniji imeli zgrajenih (na različnih predelih Slovenije), pa bi te povezali v eno ponudbo (npr. turistični avtobusi/kombiji bi turiste vozili iz Ljubljane do vseh omenjenih točk). Ampak ta avtobus bi bil za do 20 ljudi, kombi za do 7 ljudi, ki bi bil turistom personaliziran (kar ne pomeni, da se jih odpelje na določeno točko in tam odvrže, ampak bi vseboval tudi vodiča, z njim bi turisti tudi dorekli svoje potovanje ....)
Ko boste prišči vsaj na to raven, pa boste morda lahko pričeli oglaševati ta patetični slogan. Ker je patetični. V Sloveniji nimate nič ekstravagantnega, nikakršnega presežka kar tudi že ne bi imele druge sosednje države. Ob tem se sprašujem, kako lahko reklamirate ta slogan po kitajski, indoneziji - slovenijo kot biser evrope?? Kakšen biser??
Pred tem pa pričnite delat organizirano turistično ponudbo v Ljubljani (da ne bo edina atrakcija 5 kafičov, in 10 restavracij, kater lastniki so večinoma državljanih bivših republik, ki ne dajejo zares dodane vrednosti. Kaj je to posebnega? Se streže avtentična slovenska hrana??? NE). In da ne bo edini slogan "bela ljubljana", torej tistih 20 stavb, pobarvanih na svetlo fasado z novim belim pločnikom.
Pripravite Ljubljano na novo, vročinsko obdobje, več parkov, več atrakcij z vodo za osvežitev po mestu, organizirajte že to ponudbo kr enih kafičov in restavracij v zgodbo!
Upam, da bom po tem enkrat lahko zapisal, super, približali ste se Avstriji, Švici, Hrvaški ... zares imate butično ponudbo za turista. Takšno, ki je tudi lepa in atraktična za oči.