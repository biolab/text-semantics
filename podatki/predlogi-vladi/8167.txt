V Sloveniji elektronskega spremljanja oseb ne poznamo, zato predlagam spremembo zakonodaje, da bo to omogočala. Projekt elektronskega nadzora zapornikov naj financira Evropska unija, kot ga na Hrvaškem.
Na spletni strani 24ur.com so 18.02.2017 zapisali:  "Hrvaško ministrstvo za pravosodje je v petek potrdilo, da so začeli izvajati pilotni projekt elektronskega nadzora zapornikov, ki ga s 150.000 evri financira Evropska unija. V petek je prvi zapornik na Hrvaškem dobil elektronsko zapestnico okoli gležnja. V okviru projekta bodo naslednjih 100 dni nadzorovali 20 zapornikov. Hrvaška zakonodaja določa, da elektronsko nadzorujejo osebe, ki so v preiskovalnemu priporu na domu, in tudi obsojence, ki so pogojno na prostosti, so zapisali na spletni strani hrvaškega ministrstva za pravosodje.
Izpostavili so, da bodo stroške na osumljenca ali obsojenca znižali za 75 odstotkov. Strokovnjaki ministrstva za pravosodje so po opravljenih analizah ugotovili, da en dan zapora na osebo stane 400 kun (52 evrov), dan elektronskega nadzora pa 100 kun (13 evrov)."