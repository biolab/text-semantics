 Vsi otroci, katerih starši imajo skupaj neto 718 € ali več prihodka, nimajo pravice do regresiranega šolskega kosila. Torej če so 4-članska družina in imajo skupaj za vse 4 člane družine 718 € dohodka, torej na osebo 179 €, nimajo otroci pravice do regresirane hrane. Še bolj nazorno: mati samohranilka, ki prejme mesečno 718 € in ima 3 otroke, ni upravičena da bi njeni otroci dobili regresirano šolsko kosilo. Predlagam: da velja za šolsko kosilo enak kriterij kot za malico (mislim, da za malico velja nekaj več kot 2000 € neto za 4-člansko družino). Prav tako predlagam, da se uredi sistem izterjave dolga šol do staršev tako, da niso zato izpostavljeni otroci in da se takoj sankcionira vsak poskus izpostavljanja učencev v šoli zaradi neplačila položnic.