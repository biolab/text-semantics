Predlagam, da se državljanom RS in tujcem s stalnim ali začasnim prebivališčem v RS omogoči vstop iz tretjih držav na rumenem seznamu v Slovenijo neposredno in ne le preko držav EU ali iz Schengenskega območja. Ostali ukrepi - dokazila o prihodu iz rumene in ne rdeče države ter predpisani negativni test na COVID 19 naj seveda ostanejo. Primer: ob prihodu iz Turčije, ki je na rumenem seznamu, mora potnik na Brniškem letališču v karanteno, če pa prileti v npr. Avstrijo, se tam izkaže z dokazom za bivanje v Turčiji (in ne državi na rdečem seznamu) in predpisanim negativnim testom na COVID 19, pa nato lahko vstopa iz Avstrije v Slovenijo brez karantene. To so nepotrebni dodatni stroški za prevoz, pa tudi nepotrebno nadaljnje izpostavljanje morebitni okužbi s COVID 19 med prevozom iz Avstrije.