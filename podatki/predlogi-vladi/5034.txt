Predlagam, da se Zakon o orožju  spremeni oz. dopolni s tem, da se v kategorijo orožja, ki ga ni potrebno  prijaviti, doda: "dolgocevno in kratkocevno orožje, pri katerem energija na ustniku ne  preseže 7,5 J),"
Moj predlog se nanaša na to, da se pri nas dovoli uporabo  takoimenovanega "flobert" orožja, ki ni nevarno ter ima kratek domet.  Moj  namen je, da se loči "flobert" orožje od pravega orožja, saj je  neracionalno, da je za nakup in uporabo flobert orožja potrebno iti čez  vse postopke, kot pri pravem orožju. Flobert orožje je človeku nenevarno, saj je namenjeno za rekreacijsko in  športno strelstvo. Flobert orožje za pogon projektila vso energijo dobi  iz netilke, naboj ne vsebuje smodnika, energija na ustniku pa ne  preseže 7,5 J.
 Povzetek: Predlagam, da se za t.i. flobert orožje (4 mm in 6 mm) in nabavo streliva  zanj  dovoli v prosti prodaji vsakemu posamezniku, ki je starejši od 18  let in to dokaže z osebnim dokumentom. Za flobert orožje 9 mm pa predlagam izenačitev z orožjem na črni smodnik, močnejšim zračnim orožjem ter s plinskim orožjem. Upam, da sprejmete ta predlog, saj bi s tem nam, navadnim državljanom,  končno dovolili ukvarjanje z flobert orožjem, ker ni nevarno kot pravo,  temveč le čista zabava in šport.