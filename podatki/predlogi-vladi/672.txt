Predlagam, da vada natančno "prevetri" davčno politiko in davke uredi tako, da se bodo zneski že plačanih davkov odšteli od zneska, ki se računa za osnovo davka na dohodek.
Razlaga
Nerazumljivo je to, da je dvojno obdavčeavnje prepovedano (kolikor vem) z zakonom po drugi strani pa ravno ta zakon arogantno kriši naša država. Naj navedem primer davka na premoženje. Ko davek na premoženje plačam, gre ta denar v (upam) v državno blagajno iz katere se potem finacirajo - recimo - naše po m2 najdražje avtoceste v EU in smetano tega denarja seveda pobere ta ali oni gospod Z. ... ampak pustimo to zgodbo, katero čivkajo že vrabci na strehi.
Ko pa dobim odmero dohodnine pa vidim - kaj? Da je država še enkrat obdavčila denar, katerega mi je že "pobrala". Torej sem plačal državi dodaten davek za NJEN denar - al' kaj?
Isto je seveda z "nadomestilom za uporabo mestnega zemljišča". To je sploh najbolj izvirni "davek" v EU. Ampak o njem v drugem prispevku. Pa še z nekaterimi drugimi davki.
 
Za konec pa še malo ropotanja
Na koncu naj poudarim, da noben razgledan poslovnež pri odločitvah, kam bo investiral svoje premoženje, takih zadev ne spregleda in dokler bo temu tako, si bomo lahko nova delovna mesta narisali na zid. Zato bo SLO še dolgo zavzemala neslavno prvo mesto med najmanj zaželjenimi poslovnimi destinacijami planeta. 
To vlade (vse) maskirajo  z navideznimi delovnimi mesti. Kako pa od takih "fiktivnih" delovnih mest po občinah, katerih je več kot v nekdanji YU, živi država, pa od bančnega poslovanja - saj je bank več kot trafik, pa odd trgovcev, o katerih eden uvozi marmelado, drugi pa kruh in ob zamenjavi temu rečejo poslovanje ... kako lahko iz neobstoječga ustvarjanja nove vrednosti plačuje država zdravstvo, šolstvo, pokojnine ... "mission impossible". Delovna mesta niso jabolka, da bi lahko enostavno čakali na boljšo letino in med tem filozofirali o semaforjih.
Nova delovna mesta so odvisna od ugodne davčne politike. Pri nas se pa VSE vlade obnašajo tako, da z davčno politiko uničujejo delovna mesta! In tega ne spregleda nihče od samozvanih ekonomskih strokovnjakov v vladnih uradih. Ne! To vam mora napisati nek brezposelni XY.
p.s.: Pa ne odgovarjajte, da nimam pojma o izračunavanju davkov, ker me postopki nič ne brigajo - jaz to računam kot vsak poslovnež: " ... v žepu imam XXX denarja, investiram in čez leto dni preštejem koliko imam spet denarja v žepu ... 'as simple as that'. Na tej osnovi sprejmem odločitev: .... '& SLO no go' !!""