Že zdaj imajo vsi otroci do vključno 6. leta starosti, ter organizirane skupine vrtčevskih otrok prevoz z avtobusom brezplačen, brez izdane vozovnice. Otroci, starejši od 6. let plačajo polno ceno prevoza zgolj v primeru uporabe vrednostne kartice, so pa kot šolarji že upravičeni do subvencionirane šolske mesečne vozovnice. Podobno velja tudi za študente in dijake, ki so upravičene do subvencionirane terminske vozovnice. Zavedati se je potrebno, da je stroškovna cena vozovnice bistveno višja od tržne cene vozovnice, ki je že sedaj postavljena tako, da zagotavlja čim večjo dostopnost javnega potniškega prometa. Razliko med tržno in stroškovno ceno vozovnice pokriva deloma MOL, deloma država, vendar pa MOL pokrije večji delež razlike v ceni. V Ljubljani se šola veliko dijakov in študentov, ki prihajajo iz drugih občin, zato MOL ne bi mogel nositi celotnega bremena brezplačnih vozovnic, iz istega razloga pa se za tak ukrep tudi ne more enostransko odločiti.
Glede na vse hujšo draginjo in zavezanost MOL k ekološkim odločitvam, predlagam, da drzava omogoči brezplačni javni prevoz za vse mladoletne državljane Slovenije.
Trenutno stanje je namreč paradoksalno. Mestna oblast si deklarirano prizadeva za zmanjšanje števila avtomobilov v centru na račun javnega prevoza. Hkrati pa cena javnega prevoza za 4 člansko družino že preseže ceno prevoza z avtom parkiranja.
V kolikor bi želeli, da bi bila cena vozovnice za vse mladoletne državljane brezplačna, bi bilo to potrebno urediti na nivoju države, podobno kot je to urejeno za upokojence, česar MOL ne more urejati samostojno.
 