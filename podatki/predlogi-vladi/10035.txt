Predlagam predlog za spremembo Zakona o zaščiti živali, točneje dopolnitev definicije »Nevaren pes« in sicer tako, da se vanj vključi, da se za nevarne pse NE štejejo psi, katerih ugriz je posledica lastne obrambe – silobrana.  Kazenskego pravo  definira »silobran«  kot tisto obrambo, ki je neizogibno potrebna, da storilec odvrne od sebe ali od koga drugega istočasen protipraven napad. 

Na absurdnost tega dela zakona o zaščiti živali, ker dovoljuje avtomatizem (da vsak pes, ki ugrizne drugega psa (sesalca), je avtomatsko nevaren pes), ki povzroča krivico psom, (ki so napadeni na povodcu in se zaradi te definicije ne smejo branit – torej morajo psi mirno na povodcu čakat, da jih napadalec pogrize do konca?)  je opozoril že predlagatelj dne 17.05.2011 na spletni strani: predlagam.vladi.si/predlog/1589/. 

Samo primerjava: napadeni človek ima vso pravico brcnit psa, ki ga je ugriznil, medtem ko napadeni pes te pravice nima, kar je absurd! Tudi pes je živo bitje in čuti bolečino, torej se ima pravico branit!

Če lastnik psa A dopusti, da se pes A prosto giblje po javni površini brez povodca, s tem opusti potrebno varstvo in nadzor psa  in  povzroči situacijo napada, ki pripelje  do silobrana psa B, ki je bil po zakonu na povodcu, se psa B ne sme kaznovati z vpisom v register Nevarnih psov!

Torej še enkrat prosim, da se obstoječi del zakona spremeni oz. dopolni tako, da bo pravičnejši in da ne bodo kaznovani prijavitelji ugrizov, saj že tako se malokdo odloči za prijavo ugriza na pristojne organe in mora pes brez nadzora ugrizniti večkrat, da se sploh najde kdo, ki se je pripravljen izpostaviti s prijavo.