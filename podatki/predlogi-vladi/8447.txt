 Že od nekdaj se srečujemo s plačnimi nesorazmerji v javnem sektorju, vključno z zdravstvom. Predlagam zvišanje plač in hkratno opredelitev zgornje meje prihodka.
Medicinske sestre so plačane občutno premalo, enako velja za številne zdravstvene tehnike. Zdravniki specializanti so glede na obseg ur dela in preobremenjenost prav tako slabo plačani. Nad njimi se vršijo ogromni pritiski, stanje je še vedno slabo. Z zadnjimi pogajanji je Fides dosegel zgolj zvišanje plač nekaterim priviligiranim specialistom, sploh profesorjem, na ostale pa so enostavno "pozabili".
Pred kratkim je bila objavljena plačilna lista in več kot očitno je, da so tudi zdravniki specialisti v primerjavi z ostalimi poklici v naši državi (da tujine sploh ne omenjam) plačani premalo, zato "bežijo" v tujino in v privatni sektor, naš zdravstveni sistem pa se približuje povsem nesocialnemu, ki je vzpostavljen v ZDA.
Tudi nova reforma zdravstva je slaba in nepremišljena, nasprotuje ji večina zdravnikov, sploh pa mladi zdravniki, ki bodo ostali skoraj brez pravic. 
Zato predlagam zvišanje plač vsem zdravnikom in drugim zdravstvenim delavcem, hkrati pa opredelitev zgornje meje prihodka, ki se je tudi z vsemi morebitnimi dodatki ne da preseči, na primer 5000 EUR neto.