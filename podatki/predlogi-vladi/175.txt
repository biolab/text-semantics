V zadnjem času, ko smo priča številnim stečajem podjetij, vse večkrat slišimo poročila o tem, da so delavci že več mesecev brez plače in da jim podjetje že več let ni plačevalo pokojninskih prispevkov. Ker so delavci neprimerno manj zaščiteni in bolj ranljivi kot banke in drugi upniki, kljub temu pa stečajih običajno potegnejo kratko (ob tem pa seveda ostanejo še brez dela), predlagam sprejetje interventnega zakona, po katerem bi ob stečaju delavcem najprej izplačali vse neizplačane plače, poravnali neplačane pokojninske prispevke in šele nato poplačali dolgove ostalih upnikov. 