V šolah in vrtcih se vztrajno pojavljajo in ponavljajo primeri naglavnih uši.

En od razlogov za to je, da učitelji ne smejo preiskati in/ali odstraniti otrok, ki so večkratni prinašalci uši. Posledica tega je začaran krog ciklov raz-uševanja otrok, pranja in razkuževanja oblačil, perila in ostalega, ter znatni stroški, ki so s tem povezani.

Predlagam, da se določi protokol, po katerem se da preiskati vire pojavljanja uši. Temu bi sledila pomoč (izobraževalna, finančna) staršem, katerih otroci so vir. Vse to naj bi potekalo brez nepotrebnega izpostavljanja posameznikov, vendar pa s fokusom na tem, da je potrebno ponavljajoče se pojave uši eliminirati.