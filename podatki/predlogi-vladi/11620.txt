Ne vem koliko so ljudje seznanjeni s problemom nakupa blaga na POŠTI SLO, če ga plačajo s kreditno kartico katerekoli banke v RS razen NKBM pa tudi za to nisem prepričan, da jih ne bodo dodatno obrali. Dogaja se namreč, predvsem na pogodbenih POŠTAH SLO kot so poslovalnice na PETROLU, da ti vsak nakup blaga, ki ga prodaja POŠTA SLO in ga plačaš s kreditno kartico, obračunajo - prikažejo kot dvig gotovine za kar pa se posledično s strani banke obračuna provizija (npr. NLB = 15.00€) tudi če si plačal samo eno znamko v vrednosti manj kot 1.00€.
 
Kje je tukaj uredba EU direktiva o plačevanju blaga in storitev s karticami po kateri take provizije niso dovoljene. Kako lahko na eni od 114-tih POŠT SLO - ki so jih objavili vendar zanje nihče ne ve, enako storitev kot pri pogodbenih strankah plačaš brez provizije pri pogodbenih pa s provizijo? Kdo je za to odgovoren in kdaj se bo poslovanje POŠT uredilo po enotnem sistemu? Da poslovanje bank niti ne omenjam ker tudi pri njih ni enotnega poslovnega pristopa - predpisa o plačevanju provizij.