ZAHTEVEK
Vladi predlagam oz. od nje zahtevam, da iz prvve alineje drugega odstavka 46.a. člena ZNB umakne določilo "ali sumi" iz Zakona o nalezljivih boleznih (ZNB) in sicer, da bo glasil, kot sledi:
»Pri izvajanju nadzora nad ukrepi iz prvega odstavka 39. člena tega zakona, ki spadajo na delovno področje drugih ministrstev, ima pristojni inšpektor pravico in dolžnost:
− omejiti ali prepovedati gibanje osebam, za katere se ugotovi (črtamo: ali sumi), da so zbolele za določeno nalezljivo boleznijo; «
OBRAZLOŽITEV
Pristojni inšpektor ni strokovno podkovan niti opremljen za utemeljen sum brez dvoma o okuženosti z določeno nalezljivo boleznijo. Oseba, ki bi jo utegnil inšpektor obravnavati, bi lahko bila prehlajena, napihana od klime, lahko bi imela vnetje oči ali pa bi se inšpekjtor na podlagi subjektivne ocene enostavno motil. Ocena inšpektorja je vedno subjektivna, ne moreta dva inšpektorja oceniti enako v podobnih okoliščinah, zato s tem, da dovoljujemo subjektivni sum postavljamo državljane pred obličje Zakona povsem neenako, prepuščene ternutni situaciji. Različne obravnave pa si Zakon že po 2. odstavku 14. člena Ustave, ki pravi, da moramo biti pred zakonom vsi enaki, ne sme dovoliti. Nadalje, 22. člen Ustave zagotalvja, da je vsakomur zagotovljeno enako varstvo njegovih pravic, med drugim tudi pred nosilci javnih pooblastil, kamor lahko uvrščamo inšpektorje. Ker subjektivna presoja inšpektorja o dejstvu, ali ima nekdo neko točno določeno naslezljivo bolezen, ne more biti enaka oz. tudi ni nikjer predpisana, ne kot postopek, niti kot skupek merodajnih pravil, je dovoljevanje SUMA kot podlage za ukrepanje nedovoljeno tudi po 22. členu Ustave.
Smatram, da je s tem moj predlog utemeljen.