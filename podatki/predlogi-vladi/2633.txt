Predlagam, da se ljudi, ki so dalj časa na zavodu vključi v izobraževane, delovno prakso v podjetjih, gospodarstu. Torej, da postanejo delovno aktivni, ne izgubijo delovnih navad ter se ob tem aktivno izobražujejo.
Na podoben način, kot so v izobraževanje vključeni študentje.
Obvezna praksa v podjetjih bi trajala 9 tednov. Strošek delodajalca 100 € na delavca + mentorstvo.
Obvezno mentrostvo v podjetju ter individualen program, ki ga delodajalec in zavod pripravita skupaj (sam program je v seveda precej enostaven, ker mora puščati tudi nekaj prilagajanja).
Po preteku 9-ih tednov, če delodajalec zaposli tega delavca iz tega programa ima sofinancirane prispevke za naslednjih 9 mesecev.
Delavec, ki je prijavljen na zavodu lahko letno odkloni do 5 takšnih usposabljanj. Drugače pa je vključitev obvezna za ugodnosti, ki uporabniku pripadajo iz naslova brezposelnosti, ipd. S tem seveda ima delavec nekaj možnosti da odkloni neprimerno delo zanj. Pripravi se nabor možnih usposabljanj na delovnem mestu, da se brezposelni lahko tudi sami prijavijo, torej naj se grebejo za programe, ki se jim zdijo zanimivi.
Slabosti: Ja res je, da lahko pride do določenih izkoriščanj s tem, da delodajalci s tem pridejo do poceni delovne sile. Vendar pridemo do precej prednosti. Ljudje, ki so v tistem času na zavodu ne morejo opravljati dela na črno, se izobražujejo na stroških delodajalca in ne zavoda, če imajo občutek izkoriščanja lahko tudi nekaj usposabljanj zavrnejo, vendar ne več kot 5 letno, torej so lahko selektivni. Na ta način se jih seveda lahko uprabi tudi za družbeno koristna dela v občinah, čiščenju, pomoči starejšim, ipd. Če pa delajo v gospodarstvu pa s tem doprinesejo dodano vrednost gospodarstu kar nas vsekakor pelje naprej.
Delodajalci pa lahko na ta način preizkusijo delavca in če je dober ga lahko sofinancirano zaposlijo tudi naprej, kar je vsekakor dobrodošlo.