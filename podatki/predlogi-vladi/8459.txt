Predlagam Vladi, da TAKOJ in nemudoma poskrbi za čistopise predpisov, ki veljajo v naši državi. 
Zadnji kričeč primer norčevanja iz državljanov predstavlja Uredba o spremembah in dopolnitvah  Uredbe o ravnanju z embalažo in odpadno embalažo. Le-ta je v času od svojega nastanka v letu 2006 (UL RS, št. 84/06) doživela kar 7 sprememb in dopolnitev ter 2 popravka. 
Zadnja, 7. sprememba/dopolnitev je obsežna in zajema kakšno tretjino veljavne Uredbe. Objavljena je bila v UL RS, št. 35/17 z dne 7. 7. 2017, veljati je  začela naslednji dan po objavi.
Vlado sprašujem ali si morda dela norca iz uporabnikov prepdisov??? Poglejte si, kakšno skorpucalo ste objavili in mi, prosim, razložite, kako naj zdaj navaden uporabnik Uradnega lista ve, kaj (še) velja, kaj ne, kakšno je v resnici besedilo itd. Vas res ni čisto nič sram vašega početja? Komu pa mislite, da so namenjene vaše Uredbe? Marsovcem?
Sama sem se lotila priprave čistopisa, ampak sem po eni uri dela OBUPALA. Iz tega zmazka, ki je objavljen v Uradnem listu in je veljavni predpis, na žalost navaden smrtnik res ne more razumeti, kaj zdaj od vseh silnih sprememb, dopolnitev in popravkov velja in kaj ne.
Upam, da se kaj podobnega ne bo zgodilo z Zakonom o varstvu okolja, ki ga baje pripravljate. Ta je v času od svojega nastanka v letu 2004 doživel kar 15 sprememb in dopolitev!!! Res upam, da bo na svetlo prišel popolnoma nov zakon, ki ga boste oklestili vse nepotrebne krame, ki vanj ne sodi (npr. trgovanje z emisijami CO2, ki je tako obsežno in komplicirano, da bi sodilo v svoj predpis).
Ministrica za okolje se mi zdi zelo razsodna gospa in morda bi vi, ga. Majcen, lahko poskrbeli za drugačen način objavljanja predpisov?
 