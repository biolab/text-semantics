Vladi oz. ministrstvu za izobraževanje, znanost, kulturo in šport predlagam, da glede plač v javnem sektorju, predvsem v šolstvu, ravna podobno kot je ravnala severna soseda Avstrija - učiteljem z daljšo delovno dobo je plače ustrezno znižala, učiteljem začetnikom pa jih je ohranila oz. celo povečala. Zakaj bi tak ukrep koristil?
Večina učiteljem z daljšo delovno dobo je seveda zaradi napredovanj v nazive in napredovanj po plačnih razredih pred zamrznitvijo plač v JU seveda bila razporejena v višje plačilne razrede in je tako ustrezno dobivala tudi ustrezno večje osebne prejemke. Učitelj začetnik je obsojen na začetni razred, pa tudi dodatki, ki bi mogoče lahko dvignili njegovo plačo, se bodo omejili. Mladi učitelj v obdobju, ko bi najbolj potreboval finančno varnost in zagotovilo zaradi ražličnih vzrokov (osnovanje družine ...) le-te nima, prav tako nima zagotovljene zaposlitve (večina jih je zaposlenih za določen čas). Učitelji z daljšo delovno dobo imajo ponavadi zagotovljen nedoločen delovni čas, ustrezno večjo plačo (zaradi napredovanj še pred zamrznitvijo), imajo zagotovljene dodatke na delovno dobo in ustrezne druge korektive, zapisane v kolektivni pogodbi, ponavadi ne potrebujejo večjih finančnih vložkov zaradi osebnih vzrokov (osnovanje družine ...). Prav tako je dokazano, da so starejši učitelji precej manj efektivni kot mlajši, izobraževanja opravljajo zgolj zaradi namena napredovanja ali se jih ne udeležujejo, ker ocenijo, da jih ne potrebujejo, ker imajo dovolj visok naziv in plačni razred, ne uporabljajo novih didaktičnih spoznanj ali tehnologije, ker jih v to nihče ne more prisilit, ne opravljajo dodatnega dela, ker ga ravnatelji lažje naložijo mlajšim sodelavcem, ki se morajo dokazovati in boriti za zaposlitev.
Prav tako bi se moral vzpostaviti mehanizem preverjanja pridobljenega znanja in njegove uporabe pri pouku s strani neodvisnih presojevalcev, na podlagi katerega bi lahko delavci napredovali v nazive in plačilne razrede - ali pa nazadovali. Pri tem bi bilo potrebno temeljito pretresti celoten sistem izobraževanj v šolstvu in izločiti tista, ki so samemu sebi namen, poudarek pa dajati praktičnim postopkom in metodam ter oblikam, ki bi jih predstavljali učitelji, ki jih dejansko uporabljajo.
Preveriti bi bilo potrebno Zavod za šolstvo, njegove projekte im maksimalno skrčiti število zaposlenih, obdržati le dobre, praktične projekte in raziskave, ki pa jih naj zopet izvajjao tisti, ki jih dejansko uporabljajo pri pouku, ne pa za ta namen zaposleni raziskovalci in sodelavci, ki že več let niso bili v razredih.
Prav tako bi bilo potrebno preveriti vse projekte t.i. javno-zasebnega partnerstva in preveriti odtekanje javnega denarja v zasebna podjetja na področju šolstva, še zlasti tista, katerih sodelavci ali vodje so hkrati zaposleni na določenih funkcijah v šolstvu.