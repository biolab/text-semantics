Glede na stanje na slovenskih cestah, predlagam, da se letno dajatev (Zakon o dajatvah za motorna vozila (Uradni list RS, št. 54/17) in Uredba o načinu določanja in višini letne dajatve za uporabo vozil v cestnem prometu, stran 6848) ukine.
Lokalne in regionalne povezave so na marsikaterem območju v katastrofalnem stanju, kar pomeni nevarno vožnjo ter več poškodb na podvozju vozil.
Razumem, da so upravljavci cest različni, da gre denar za njih iz različnih virov, kot so cestnine, državni in občinski proračun, ne razumem pa zakaj morajo biti ceste v tako slabem stanju? Sistem letne dajatve naj se spremeni, ali se ga glede na slabo stanje cest ukine, ker očitno svojemu namenu ne služi, ali pa poveča letna dajatev tako, da se bodo lahko iz tega zneska ceste normalno vzdrževale in da ob prvih poškodbah upravljavec te tudi uredi. Najbolj mi na pamet padejo ceste Novo mesto-Metlika, Zidani Most-Celje, Raka-Smednik.
V primeru podraženja storitve naj se to prilagodi tovornemu prometu ki ga je vse več in je vse težji.