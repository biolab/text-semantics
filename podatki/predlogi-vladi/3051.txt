V časopisu Delo je bil objavljen članek z naslovom Primerjava slovenskih in evropskih plač, ter podnaslovom Po avstrijskih merilih je revnih 72 odstotkov Slovencev. Poleg revnih Slovencev so omenjeni tudi upokojenci. Pri nas naj bi bilo pod pragom revščine 93 odstotkov upokojencev.
V članku je zapisano tudi tole: "Če bi primerjali slovenski življenjski standard z razvitimi državami z višjimi plačami od Avstrije, denimo Luksemburgom, Norveško, Dansko, Irsko, Veliko Britanijo, Finsko, potem bi bili v Sloveniji še bolj revni. Iz grafikona je razvidno, da je prag revščine v Sloveniji zaradi nizkih plač določen med najnižjimi med državami v Evropi in je zato statistično prikazana stopnja revščine nizka, v realnem življenju pa je revščina večja."
Slovenija je v letu 2011 porabila za pokojnine in socialne transferje manj, kot je povprečje v državah, ki imajo evro. Zakaj država ni  porabila vsaj enako denarja za te namene, kot je povprečje, bodo lahko povedali državni uradniki, ki so takrat o tem odločali. Izgovor, da se je denar porabil za druge bolj nujne zadeve, ne bo prepričljiv.
 Predlagam Vladi, da ne odlaša s socialno reformo. Eden od ciljev socialne reforme pa naj bo tudi občutno zmanjšanje števila revnih v državi.
 
 
 
Dvainsedemdeset odstotkov revnih Slovencev in triindevetdeset odstotkov revnih upokojencev, je previsok odstotek za državo, ki ni nekje na koncu sveta, ampak leži v osrčju Evrope.