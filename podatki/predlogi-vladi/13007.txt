Spoštovani,
Storitev našega zdravstvenega sistema so po mojem prepričanju in izkušnjah pod nivojem, ki pritiče državi EU. Kakršnakoli pritožba naleti na gluha ušesa, mnenje pacienta je irelevantno (človek je dober samo za plačevati), v reformo, ki bi bila dobra za ljudi ne verjame nihče več. Ladja tone globje in globje.
Zato predlagam, da se posamezniku, ki to želi, nudi možnost izstopa iz državnega zdravstvenega zavarovanja. Ob tem posameznik podpiše, da iz naslova javnega zavarovanja od države ne pričakuje nikakršnih storitev več, posledično se mu ne trga premija ne za obvezno in ne za dodatno zdravstveno zavarovanje. Se bomo pač ljudje ustrezno zavarovali čez mejo, če Slovenija tega ni sposobna urediti.