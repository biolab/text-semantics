Predlagam Vladi Republike Slovenije, da ustrezno spremeni zakonodajo, s katero naj se onemogoči poplačilo bančnih stroškov izvršbe iz denarne socialne pomoči.
Po sedanji ureditvi lahko banke iz sredstev enkratne denarne socialne  pomoči trgajo bančne stroške izvršbe. Ker pa je tako enkratna denarna  socialna pomoč porabljena neupravičeno, prejemnik te pomoči 14 mesecev ne  sme zaprositi za ponovno pomoč.  
Upravičenec do izredne denarne socialne pomoči je dolžan  prejeto pomoč  porabiti za namen, za katerega mu je bila dodeljena, v  roku 30 dni po  prejetju pomoči oziroma do vložitve nove vloge, če je ta  vložena pred  potekom tega roka. (2. odstavek 34. člena Zakona o socialno varstvenih prejemkih (ZSVarPre); Uradni list RS, št. 61/2010) Dokazila o porabi sredstev je upravičenec dolžan predložiti   pristojnemu centru za socialno delo v roku 45 dni po prejetju izredne   denarne socialne pomoči oziroma najkasneje ob vložitvi nove vloge za   izredno denarno socialno pomoč, če je novo vlogo vložil pred potekom   roka iz drugega odstavka tega člena. Če upravičenec tega ne stori ali pa   se iz dokazil ugotovi, da pomoč ni bila namensko porabljena ali ni  bila  porabljena v roku iz drugega odstavka tega člena, ni upravičen do   izredne denarne socialne pomoči 14 mesecev po mesecu prejema izredne   denarne socialne pomoči. (4. odstavek 34. člena Zakona o socialno varstvenih prejemkih (ZSVarPre); Uradni list RS, št. 61/2010)   Če upravičenec prejete pomoči ne porabi v celoti za namen, za  katerega  mu je bila dodeljena, mora preostanek teh sredstev vrniti v  proračun  Republike Slovenije v 15 dneh po poteku roka iz drugega  odstavka tega  člena, drugače se šteje, da namenska poraba ni izkazana. (5. odstavek 34. člena Zakona o socialno varstvenih prejemkih (ZSVarPre); Uradni list RS, št. 61/2010) 
 
 
Članek: Banka za ugotovitev, da izvršba ni mogoča, zaračuna 30 evrov 
260  evrov socialne pomoči je znesek, s katerim se mora marsikdo  prebiti  skozi mesec. Po zakonu je ta znesek nedotakljiv in nanj ni  mogoče  izvesti izvršbe. Banke pa lahko kljub temu posežejo tudi v ta, za   številne edina sredstva za preživetje.
 
http://www.rtvslo.si/slovenija/banka-za-ugotovitev-da-izvrsba-ni-mogoc...