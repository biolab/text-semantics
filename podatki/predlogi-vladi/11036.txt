Spoštovani.
 
Na poziv predsednika vlade vam pišem, da Vam pomagam s svojim znanjem razvoja in oblikovanja izdelkov. V svoji karieri sem spoznal, da so sorodne industrije in panoge zelo nepovezane. V Sloveniji imamo proizvajalce celuloze (Vipap) in filca-(Filc). Po mojem laičnem znanju o zaščiti dihal lahko obe firmi izdelata materiale primerne za maske. Tosama pa izdeluje produkte, ki so zelo podobni maskam - suhe krpice za higieno otrok in higienske vložke ter elastične povoje. Totra izdeluje elastike. Sam sem sprototipiral termoformirane maske iz suhih krpic ter samo prepognenje iz materiala za vrečke za sesalce zategnjene z elastiko. Delajo OK. Zavedam se tudi postopkov standarizacie, ki lahko marsikoga odvrnejo od akcije.
 
V upanju, da so Vam vse te informacije že znane in da akcija izdelave že poteka vas lepo pozdravljam.
 
Jaka Benedik, univ.dipl.ing, razvojni inženir.
jaka@benedik-design.com
 