Predlagam, da se zagotovi brezplačno prostovoljno cepljenje proti gripi za vse zdravstvene delavce, ki so v stiku z imunsko oslabelimi ljudmi (pacienti), torej zdravniki, medicinske sestre, negovalci, fizioterapevti, radiologi, klinični in lekarniški farmacevti ipd. Enako naj velja tudi za študente zdravstvenih smeri tistih letnikov, ki imajo prakso, pri kateri so v stiku s pacienti. Precepljenost proti gripi je med zdravstvenimi delavci v Sloveniji ena izmed najslabših v EU, kar ima za posledico manjšo produktivnost in s tem daljše čakalne dobe (zaradi bolniških dopustov) in večje stroške zdravljenja pacientov ali delavcev samih, ki zbolijo v zdravstveni ustanovi.