Text file: 9441.txt
author: "Branko Poto\u010Dnik"
downvotes: 1
end consideration date: 2018-10-05
id: '9441'
number comments: 2
number views: 1988
proposal type: Odziv pristojnega organa
response: "Odziv Ministrstva za infrastrukturo\nMinistrstvo, pristojno za promet,\
  \ je \u017Ee v letu 2007 zaradi opa\u017Eanj, da se tovorni promet pove\u010Duje\
  \ in da je prehitevanj tovornih vozil med seboj vse ve\u010D, kar posledi\u010D\
  no zmanj\u0161uje varnost uporabnikov, z dopisom pozvalo dru\u017Ebo DARS d.d.,\
  \ da preu\u010Di mo\u017Enosti in pristopi k vzpostavitvi prepovedi prehitevanja\
  \ za tovorna vozila. V zvezi z dano nalogo je dru\u017Eba DARS d.d. predlagala na\u010D\
  in postavitve prometne signalizacije, ki prepoveduje prehitevanje tovornim vozilom\
  \ (znak 2230), s predlogom kriterijev glede mest vzpostavitve, in da se na dolo\u010D\
  enih mestih oziroma pododsekih (pas za po\u010Dasna vozila, ljubljanski obro\u010D\
  , priklju\u010Dki na zelo prometnih odsekih) ta omejitev ne upo\u0161teva, saj bi\
  \ pomenila le ve\u010Djo prometno gne\u010Do v konicah. Po potrditvi predlaganih\
  \ kriterijev s strani ministrstva, pristojnega za promet, je dru\u017Eba DARS d.d.\
  \ pripravila nalog za postavitev prometne signalizacije na avtocestah v 5. koridorju\
  \ in to postavitev tudi realizirala v poletnih mesecih leta 2007.\nPo avgustu leta\
  \ 2007 so bile v promet predane novo zgrajene avtoceste. Na novo predanih odsekih\
  \ je bila prepoved prehitevanja vzpostavljena tam, kjer cestna infrastruktura to\
  \ zahtevala (predori, viadukti in podobno), ter dodatno tudi na celotni avtocesti\
  \ A5 Pesnica \u2013 Pince (prekmurska avtocesta), kjer je bila vzpostavljena tudi\
  \ signalizacija o zahtevani varnostni razdalji. Druge novo zgrajene avtoceste niso\
  \ v celoti opremljene s prepovedjo prehitevanja, ker prometne obremenitve niso tako\
  \ visoke, kot dolo\u010Dajo postavljeni kriterije. Na osnovi zahteve avtoprevoznikov,\
  \ ki so tej omejitvi prehitevanja ves \u010Das nasprotovali, je ministrstvo, pristojno\
  \ za promet, decembra 2007 dodatno naro\u010Dilo dru\u017Ebi DARS d.d., da pristopi\
  \ k naro\u010Dilu in izvedbi dopolnitve \u017Ee vzpostavljene prometne signalizacije\
  \ tako, da na znake 2230 doda \u010Dasovno omejitev tako, da omejitev velja le v\
  \ \u010Dasu od 6.00 do 9.00 in od 14.00 do 17.00. Dopolnilne table so bile postavljene\
  \ marca 2008.\nSkladno s sporazumom, podpisanim z GZS, OZS in AZ, avgusta 2009,\
  \ pa je dru\u017Eba DARS d.d. konca leta 2009 poskrbela za postavitev dopolnilnih\
  \ tabel na \u017Ee vzpostavljeni prometni signalizaciji, ki na avtocestah prepoveduje\
  \ prehitevanje le tovornim vozilom, katerih najve\u010Dja dovoljena masa presega\
  \ 7,5 t.\nDejstvo je, da prehitevanja tovornih vozil v celoti ni mogo\u010De prepovedati,\
  \ saj gre za enakopravne udele\u017Eence cestnega prometa. Pri uporabi ukrepov prometne\
  \ politike je vedno potrebno upo\u0161tevati na\u010Delo sorazmernosti in tak\u0161\
  en ukrep z vidika na\u010Dela sorazmernosti zagotovo ni sprejemljiv, saj bi \u0161\
  lo za ukrep, ki bi avtoprevozni\u0161tvu oziroma gospodarstvu prinesel \u0161kodo,\
  \ hkrati pa bi bil z vidika pove\u010Danja stopnje prometne varnosti na avtocestah\
  \ u\u010Dinek zanemarljive narave. Ministrstvo, pristojno za promet, je \u017Ee\
  \ pred nekaj leti na prometno najbolj obremenjenih odsekih prepovedalo prehitevanje\
  \ tovornih vozil nad 7,5 t najve\u010Dje dovoljene mase, in sicer v \u010Dasu jutranje\
  \ in popoldanske prometne konice, s \u010Dimer se je preto\u010Dnost prometa v \u010D\
  asu prometnih konic bistveno izbolj\u0161ala. Podalj\u0161evanja \u010Dasovnega\
  \ obdobja prepovedi prehitevanja tovornih vozil, katerih najve\u010Dja dovoljena\
  \ masa presega 7,5 t, trenutno ne na\u010Drtujemo.\nEna izmed temeljenjih dol\u017E\
  nosti policije je nadzor in urejanje prometa na javnih in nekategoriziranih cestah,\
  \ ki so dane v uporabo za javni promet (4. \u010Dlen Zakona o nalogah in pooblastilih\
  \ policije). Zakon o pravilih cestnega prometa (ZPrCP) v 13. \u010Dlenu dolo\u010D\
  a, da policisti  nadzirajo in urejajo promet tudi na avtocestah in hitrih cestah.\
  \ Zaradi zagotavljanja varnosti policija stremi k stalni prisotnosti policijskih\
  \ patrulj na avtocestnih povezavah. Posledi\u010Dno policisti nadzorujejo tudi tovorni\
  \ promet ob rednem delu (s patruljiranjem) ali z izvajanjem poostrenih nadzorov.\n\
  Ve\u010Dino nadzorov policisti opravijo v sklopu izvajanja rednih nalog, hkrati\
  \ pa se nadzori izvajajo na podlagi mese\u010Dnih in letnih na\u010Drtov dela. Policija\
  \ pri izvajanju nadzorov sodeluje z in\u0161pekcijskimi slu\u017Ebami, FURS in podjetjem\
  \ Cestel d.o.o., ki izvaja tehtanja vozil.\nNajve\u010Djo te\u017Eavo \u0161e vedno\
  \ predstavlja pomanjkanje ustreznih mest za nadzor prometa na avtocestah, kar pa\
  \ se na pobudo policije z odstranitvijo cestninskih postaj spreminja, saj bo DARS\
  \ d.d. na nekaterih mestih ohranil mesta za kontrolo in nadzor prometa.\nV letu\
  \ 2017 je policija ugotovila 61.864 kr\u0161itev na avtocestah, od katerih je bilo\
  \ 19.207 kr\u0161itev voznikov tovornih vozil. Med temi kr\u0161itvami je Policija\
  \ ugotovila 1.326 kr\u0161itev nepravilnega prehitevanja tovornih vozil.\nPolicija\
  \ kljub kadrovskemu primanjkljaju in prednostnim obravnavanjem kr\u0161itev, ki\
  \ so vzrok prometnim nesre\u010Dam, na avtocestah \u017Ee izvaja nadzor v potrebnem\
  \ obsegu, kar je razvidno tudi iz statisti\u010Dnih podatkov.\n "
response date: 2018-11-05
response due date: null
sent date: 2018-09-14
title: "Prepoved prehitevanja za vozila te\u017Eja od 7,5 t"
upvotes: 15
url: https://predlagam.vladi.si/predlog/9441
