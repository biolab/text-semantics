Pišem v zvezi z opažanjem, da se slovenščina NE uporablja dosledno kot uraden pogovorni jezik v državnih institucijah ter javni upravi.
Zdravstveni domovi, bolnice - Ogromno neslovenskih zdravnikov pri svojem delu ne govori slovensko, le posamezni pa lomijo slovenščino s tujim naglasom. Pri tem mislim predvsem na zdravnike, ki so še ali pa so bili državljani bivših jugoslovanskih republik. Podobno se že več let redno opaža tudi v uradih CSD, Mestnih Občin in drugih državnih organov oz javne uprave.
Zahtevam, da se uvede preizkus znanja slovenskega jezika za vse tuje delavce v naših državnih ustanovah na podoben način kot je bil v praksi v poznih 50ih in 60ih letih prejšnega stoletja. Obenem zahtevam, da je uspešno opravljen izpit iz slovenskega jezika POGOJ za pridobitev slovenskega državljanstva in dovoljenja za delo v RS.
Le tako bomo ohranili mesto slovenskega jezika kot mu gre. Samo spomnimo se kako se je pred časom vpilo, kako smo se "poangležili". Še zdaleč ne tako kot smo se zadnjih 20 let  "pobalkanili" - saj na cestah že ne vidimo več drugega kot velikanske plakate z  Đabest in podobnimi packarijami od jezika. Pardon? Kakšnega jezika?! Sramota!