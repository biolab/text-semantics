 Torej... kako vzpodbuditi hitro gospodarsko rast v Sloveniji. In to res hitro!!!!
Poleg vseh idej glede zmanšanja davkov, administrativnih ovir, vzpodbud glede vlaganja v razvoj in nove tehnološke opreme, bi jaz, kot podjetnik izpostavil ceno zemljišč za gradnjo industrijskih hal.
Opisal bom konkretno: naše podjetje zaposluje 17 ljudi. Trenutno se stiskamo v najeti delavnici, površine 500 kvadratnih metrov. Ker izdelujemo izdelke večjih dimenzij, bi nam za nadaljnji razvoj ustrezalo približno 2000 kv. metrov delavnice, skladišč in 3000 kv. metrov dvorišča in parkirišča.
Na Gorenjskem, kjer poslujemo, so trenutno v ponudbi zemljišča za ceno od 100€ na kv. meter.
Torej potrebujemo celih 500.000€ za njivo (ampak zazidljivo opa). 
Če brskam naprej: ponudba iz bližnje Avstrije. Kar takole na brzino, od 15€ na kv. naprej. Po poizvedbi, se izvedel, da naši severni sosedje ponujajo industrijsko zemljo tudi zastonj. 
Torej, najvažnejše je zaposlovanje in plačilo davkov, ki sledijo....
NPR. Pipistrel: Podjetje se seli v Italijo. Glavni razlog je seveda 50.000kv. metrov zastonj!!!!!
Zato razmišljamo o podobni selitvi tudi v našem podjetju!!!!!
Za ceno zemlje v SLO, torej v tujini že stoji industrijska hala!!!???
 
Naš tipični slovenski primer je recimo v Žirovnici: Pred nekaj leti je prejšnji župan sklical kmete- lastnike zemljišč in nas podjetnike - kot zainteresirane kupce. Za pričetek vse zelo vzpodbudno: Občina Žirovnica je predstavila idejo na ta način, da naj bi bilo zemljišče po komunalni ureditvi na prodaj po max- 55€. Na ta način kmetje torej niso mogli zahtevati visokih cen.....
Po nekaj letih je vseskupalj nekako prevzela firma Ržišnik Perc, ki pa sedaj prodaja industrijsko zemljo po 100€. Seveda, so prej spremenili ves projekt na ta način, da je zona po novem Industrijsko-trgovinska. (In kako naj zadeva funkcionira za kovinarje, mizarje....)
Moj konkretni predlog:
Prva faza, čimprej!!!!
Po celi Sloveniji naj občine ponudijo zastonj industrijska zemljišča (lahko tudi po simbolični ceni).
Ideja bi bila tudi, če podjetje deluje in plačuje davke naslednjih 10 let, potem postane lastnica.
Kakorkoli, ceno industrijske zemlje je potrebno znižati. Na ta način, bodo tudi vsi nepremičninski baroni pokleknili......in ponudili zemljo po normalni ceni.
Zavrtelo se bo kolo: gradnja bo stekla takoj. Tudi potrebe po delovni sili bo porasla. Sledijo davki....
Naj tudi tukaj omenim pomembno posledico visokih cen zemljišč: vsa podjetja posredno morajo vračunati ta strošek pri ceni delovne ure. Prav cena del. ure pa je glavni razlog za uspeh Češke, Slovaške, Poljske....
Druga faza, tudi čimprej!!!!
Občinski prostorski načrti.
Uzakonite potrditev za 10 let v naprej. Torej za dva mandata v naprej. S tem preprečite vse zlorabe, ki se še dogajajo. 
Vsako območje naj v naprej predvidi območja za industrijo in ostala področja. Vendar pa je moj predlog, da naj o industrijsko področje odprto najprej.
 
Toliko na kratko. Pa vseeno upam, da bo moj predlog prišel od odgovornih.
Hvala za priložnost.