Predlagam, da se nepreklicno ukine Zavod za zaposlovanje.
Ta zavod je namenjen zgolj zato, da je na njem zaposlenih med 500 in 999 javnih uslužbencev. Število brezposelnih pa se kljub temu zavodu nezadržno povečuje.
Zavod za zaposlovanje ne prinaša nobene dodane vrednosti. Brezposelni si tako  ali tako sami iščejo delo. Svetovalci na zavodu pa brezposlenim ne pomagajo iskati nove službe. Vemo, da se delovno mesto v Sloveniji pridobi le preko vez in poznanstev. Večina razpisanih  delovnih mest je že tako ali drugače oddanih/dogovorjenih. Zgodilo se je že, da je Zavod za zaposlovanje poslal starejšo brezposelno osebo na takšno delovno mesto, ki tej osebi ni odgovarjalo (npr. striptiz in podobno), potem pa je to osebo brisal iz evidence, ki ni želela opravljati takega dela. V tem primeru je zavod načrtno poslal osebo na takšno delovno mesto, za katerega je že vnaprej vedel, da ga bo odklonila.
Zaposleni na zavodu opravljajo pretežno administativno delo, ki ne prinaša nobenih koristi. Zavod za zaposlovanje je koristen le za tiste, ki so tam zaposleni, da imajo tako zagotovljeno redno delovno mesto.
Ti zaposleni na zavodu tudi umetno zmanjšujejo uradno brezposelnost z brisanjem brezposelnih oseb iz evidence brezposelnih. Na ta način se ne povečuje število zaposlenih in ne blaži socialna stiska brezposelnih oseb.
Zaposleni na Zavodu za zaposlovanje naj delijo usodo zaposlenih v gospodarstvu. Če se število delovnih mest v gospodarstvu zmanjšuje, naj se za enak odstotek zmanjša še število zaposlenih na tem zavodu.