Po pregledu predloga popravka zakona bi si želel, da se na novo definira kdo je tisti ki odteguje od prejemkov.  In sicer sedaj je omogočeno da ti odteguje tako banka kot delodajalec, pri davčnih izvršbah pa vsaj po mojih izkušnjah odteguje plačilo samo delodajalec. V glavnem tukaj vlada popolna zmešnjava in s tem ko banka odteguje izvršbo, avtomatsko zablokirate človeka, tako da si ne more urediti kakšnega premostitvenega kredita, s katerim bi lahko poplačal svoje obveznosti. Banka ko vidi blokado na računu ne da posojila vsaj 6 mesecev po dokončnem poplačilu blokade. Moj predlog je da izvršbe plačuje izključno tisti, ki ti da denar. Ali je to delodajalec, ali so to socialni transferji... Banke se iz teh transferjev izvzame. S tem je samo en plačnik, ki ima popolno kontrolo nad dolgom, po drugi strani pa si lahko dolžnik pri banki, seveda v kolikor je kreditno sposoben še zmeraj ureja kakšno posojilo, s katerim se lahko reši izvršbe in zaživi normalno življenje čim prej je to mogoče.