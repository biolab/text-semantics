Vladi R Slovenije predlagam, da dolgoročno začne delati na programu evropsko primerljivih plač tako v gospodarstvu kot negospodarstvu (javni upravi).
Še iz prejšnje družbene ureditve so ostali anahronizmi kot so nadomestilo prevoza na delo, plačana malica (tukaj ne mislim odmora za malico), minulo delo, stalnost itd. Te zadeve sodijo kvečjemu v kolektivne pogodbe posameznih panog oz. delodajalcev. Torej so ali niso. Potem so tu še razni dodatki, ki zvišujejo plače ozkemu krogu izbrancev in niso vedno rezultat dela. V sami javni upravi je edini rezultat dela plačilni razred, vsaj moral bi biti.
Opažamo občutno zniževanje plač, tako nominalno ko tudi realno ob tkim. skriti inflaciji. To pa pomeni manj denarja za SPIZ, za zdravstveno blagajno, za DURS itd. Moramo težiti k evropsko primerljivim plačam za evropsko primerljive zaposlitve in delovna mesta. Kakšne bodo naše pokojnine, če večina zaposlenih težko preživi že ob plači? Slabih 700 € plače za mladega policista (ne pripravnika) ali 200 € socijalne pomoči za brezposelne. To je dejansko absurd. Kako preživeti z 200 € mesec, umetnost.
Bojim se, da bomo čez nekaj let ob nadaljevanju takšnih trendov imeli plačano malico, prevoz in bomo vsi skupaj (ali vsaj večina) na minimalni plači.
Osnovna plača je postulat, o vsem ostalem se lahko pogovarjamo ali pa tudi ne.