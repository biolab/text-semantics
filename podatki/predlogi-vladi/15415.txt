Vladi predlagam, da nepremičnine, ki so v lasti dutb ponudi nevladnim organizacijam za postavitev športnega centra namenjenega novim olimpijskim disciplinam (skte,bmx,skiro,...) in ostalim športnim in kulturnim panogam.
Med koronsko krizo so mnoga društva izgubila možnost delovanja in s tem financiranja (ki ga praktično ni ne od države niti od MOL) zato naj država zagotovi prostor in začetni kapital, nevladne organizacije pa programske vsebine in obliko. Na tak način lahko kvalitetno poskrbimo za socialno varnost mladine, ljudi navdušimo za rekreativni šport, jih zaktiviramo in ustvarimo nova delovna mesta z veliko vrednostjo.
Utemeljitev:
1.) Le takšni centri omogočajo varno okolje za mladino, njihovo socializacijo in delovanje v združbi. Tovrstni centri omogočajo medgeneracijsko povezovanje vseh ustanov in izvajanje programov, ki jih v "klasičnih" telovadnicah ni.
2.) V Sloveniji imamo resnično veliko potencialnih talentov, ki bi se lahko s pravilnim pristopom in podporo lahko oblikovali v najboljše na svetu.
3.) V Ljubljani je trenutno v fazi priprave projekt v Stožicah, ki bo zaradi nekvalitetne zasnove onemogočal nadaljno rast športov in že obstoječih programov. Prav tako z neupoštevanjem deljučih društev občina povečuje trenja med uporabniki in nesmotrno troši javna sredstva.
4.) Obstoječe nepremičnine, ki delajo minus so zelo dobro umeščene, vsebinsko pa niso v stiku s trendi, zato se logično degradirajo v vseh pogledih. Predlagam posodobitev, ki bi vrednost povečala in nakazala pilotne prilike za podobne športne centre in njihovo delovanje, ne pa privatnikom omogočala pridobitev parcel za stanovanjsko ali podobno gradnjo.
5.) Za rast in udejstvovanje potrebujemo posodobitev nacionalnega programa športa, brez primerne infrastrukture in sposobnega kadra je to nemogoče.
Cilj predloga je ministrstvu na štiri oči predstavit trenutne potrebe in možnosti, ki jih takšen projekt predstavlja.
Matevž Pokorn, Urbanroof