Predlagam in zahtevam, da vse športne dogodke, ki niso drževnega ranga, policija varuje izključno na stroške organizatorja. Taki dogodki tangirajo peščico ljudi (tudi če jih je 20.000, je to peščica v primerjavi z vsemi davkoplačevalci) in ni prav, da za varovanje plačujemo vsi. Velikokrat taka varovanja vključujejo veliko število policistov, posebno opremo in celo helikopter, zato predvidevam da niso poceni. Ni smiselno, da za to plačujemo tisti, ki se nas to ne tiče ali živimo celo povsem na drugem koncu države. Varovanje mora seveda biti obvezno, prav tako ga mora izvajati državna policija (in ne kako privatno podjetje, saj so tveganja prevelika), strošek pa naj pokrije organizator dogodka (ki bo to tako ali tako v precejšnji meri prelil na obiskovalce, pomagajo lahko tudi sponzorji). Po načelu "beneficiary pays" torej - tisti, ki ima nekaj od tega, plača. Kakršnokoli "podružbljanje" stroškov dandanes ni več sprejemljivo, kot ozaveščen davkoplačevalec sem pripravljen financirati le tiste stvari, od katerih imam tudi sam posredno ali neposredno korist. Če ne obiščem nekega dogodka, ne želim imeti stroška z njim. Dajte moj denar tja, ker bom imel tudi sam nekaj od tega (popravite kakšno cesto, na primer, razpadajo že, in to državne).