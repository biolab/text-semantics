Spoštovani.
 
Že dlje časa se sprašujem kako bo videti prihodnost družbe v Sloveniji. Ali se je popolnoma pozabilo na mlajšo generacijo. Družba, ki si je v najbolj "kritičnih letih" (v mislih imam 20-30 let) našla v obdobju, ko ni bilo omejitev morebitnega življenjskega partnerja. Mislite, da se po tolikšnem času še vedno najde stavek: "Za vzdrževanje stikov z najbližjimi uporabite varen način druženja. Druženje preko mobilnih naprav."
 
V nobeni izjemi, ki jih navajate (odlok, ki je bil že objavljen 25.10.2020), ni dovoljen prehod občine za obisk življenjskega partnerja (marsikdo bi to imenoval fanta/punce), posledično tudi druženje z njim oz. njegovim gospodinjstvom (kar velja tudi, če imaš partnerja v isti občini).
 
Ali ne bi razmislili v tej smeri, da bi s podpisano izjavo in s priloženo morebitno kopijo osebnega dokumenta partnerja posameznik legalno prečkal občinsko mejo/e, da bi obiskal svojega partnerja, ki sicer zaradi spleta različnih okoliščin ne spada v nobeno zakonsko zvezo/zunajzakonsko skupnost (za le-te moraš imeti različna dokazila o skupnem življenju, deljenju premoženja oz. temu podobnih zadev).
 
Glasno se govori predvsem o starejši generaciji - kako so prikrajšani ipd. Na mlajšo se pozablja. Dajejo se zgolj finančni "bonbončki".
 
Ali je res cilj COVID-a 19, da se družba nagiba zgolj na uporabo napredne tehnologije?
 
Premislite o vseh posledicah družbe, ki jih prinaša stres in nelagodje. Hormon sreče vedno prispeva h krepitvi imunskega sistema, ki pa je danes najpomembnejši obrambni steber pred COVID-19.
 
To, da smo dobili vsega skupaj 4 dni za možnost obiska najbližjega, je popolnoma nesmiselni odgovor za lajšanje okoliščin.
 
Močno dvomim, da bi ta izjema prispevala k izrazitemu porastu okužb.
 
S spoštovanjem.