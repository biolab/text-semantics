Predlog:
Splošna dohodninska olajšava, enaka tisti, ki velja za osebe, ki vse leto prejemajo samo minimalno plačo in nobenih drugih dohodkov, naj velja za vse.
Obrazložitev:
Minimalna plača, enaka tisti, ki velja za osebe, ki vse leto prejemajo samo minimalno plačo in nobenih drugih dohodkov, znaša cca. 6360 eur na leto, medtem ko za osebe z letnimi dohodki, višjimi od 13.316,83 velja splošna dohodninska olajšava v višini 3500 EUR.
Glede na to, da je v Avstriji in Nemčiji splošna dohodninska olajšava dosti višja kot v Sloveniji (v Nemčiji npr. 9000 EUR na leto) in da je delo v Sloveniji še vedno preveč obremenjeno z davki in prispevki, predlagam, da se splošna dohodninska olajšava za vse zavezance za dohodnino v Sloveniji, ne glede na višino dohodka, poviša na 6360 EUR na leto.
Z navedenim predlogom bi znižali obremenitev dela z dohodnino. Ljudem bi ostalo več za potrošnjo, kar bi na dolgi rok povišalo dohodke države od DDV in povišalo gospodarsko rast, ker bi ljudje imeli več sredstev za potrošnjo (povišanje domače potrošnje). Navedeno znižanje dohodnine bi lahko bilo spodbudno tudi za podjetja, saj bi Slovenija postala bolj konkurenčna, saj bi lahko delodajalci že z nižjo bruto plačo dovolj nagradili zaposlene, saj bi zaposlenim ostalo več neto plače. Neto plača je tisto, kar vidijo zaposleni, ne bruto.