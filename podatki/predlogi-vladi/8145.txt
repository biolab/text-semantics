Oporoke so ene izmed najbolj hinavskih stvari med ljudmi in predlagam, da se jih ukine.
Ne pa, da je država celo vzpostavila sistem hrambe oporok.
Kdor hoče svoje premoženje razdeliti ga lahko razdeli z darilno ali kakšno drugo pogodbo že pred smrtjo. 
Če ga pa noče razdeliti za časa življenja, naj se pa po njegovi smrti deli, lepo po zakonu, da se že vnaprej ve, kdo bo kaj dobil in koliko je kdo dolžan za koga skrbeti. 
Ne pa, da nekdo skrbi za nekoga, mu kuha, hrani ter briše rit, na koncu pa veliko večino premoženja dobijo čisto drugi, kar je zame pravi kriminal!
 
Recimo, da ima nekdo samo enega otroka in ta normalno do smrti lepo skrbi za očeta/mamo.
Po smrti pa izve, da je oče/mama v oporoki vse zapisala neki tretji osebi, ki eno minuto ni skrbela za to osebo.
Če zahteva nujni delež morda dobi četrtino, tri četrtine pa nekdo drug, ki niti minute ni skrbel za to osebo.
Če bi oporoke ukinili, potem takih izjemno grdih primerov sploh ne bi moglo biti in zato predlagam čimprejšnjo ukinitev oporok.