Nisem ekspert na tem področju vendar me vseeno zanima zakaj ne moremo sprejeti zakona, da bi bilo nujno vsa tovorna vozila v tranzitu, naložiti na posebne vagone in jih z železnico prepeljati čez naše ozemlje?
Vsekakor bi bil dovoljen tudi promet po cestah vendar bi bila cestnina precej dražja. Tako bi šel ves tovor, ki ni tako ekspresen raje po železnicah, ki bi na ta račun zaslužila nekaj več denarja.
Edina ovira je lahko le v tem, če tovorna vozila prispevajo več v državno blagajno, če tankajo gorivo pri nas in če DARS zasluži več od tovornih vozil kot od osebnih avtomobilov. Ampak, če bi preračunali zadeve, bi sigurno lahko postavili takšno ceno, da bi se tudi s prevozom po železnicah v državno blagajno nabralo dovolj denarja (mogoče doplačilo subvencije za okolje).
S tem bi precej razbremenili naše okolje (izpusti CO2, hrup, gneča, uničene ceste...) in prenatrpane slovenske ceste, ki so že tako ali tako v precej zdelanem stanju!