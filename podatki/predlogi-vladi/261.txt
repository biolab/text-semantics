Osebno že dva meseca doživljam kalvarijo, ko mi delodajalec ne izplača plačila za moje opravljeno delo. Seveda lahko dam odpoved v trenutku, ampak s tem izgubim pravico do nadomestila za brezposelnost.
Po veljavni zakonodaji in kolektivni pogodbi lahko dam odpoved šele po treh mesecih, torej ko ne prejmem treh zaporednih plač!
Bolj neživljenskega zakona še nisem srečal, in ne verjamem, da obstaja še kakšna druga oblika pogodbe, kjer lahko nekdo zavestno krši njena določila več mesecev zaporedoma brez predvidenih sankcij.
Predlagam takojšnje znižanje roka, v katerem lahko zaposleni da odpoved, na 30 dni.