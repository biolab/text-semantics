V skladu s Pravilnikom o spremembah Pravilnika o minimalnih higienskih in drugih zahtevah za kopalne vode Ul RS 96/2006 se 31.12.2010 izteče 4 letno prehodno obdobje in s tem obveza upravljavcev javnih kopališč, da morajo uskladiti vrednost trihalometanov THM pod vrednost 0,020 mg/liter. Prav neverjetno je, da so upravljavci javnih kopališč s strani zakonodajalca neuradno seznanjeni, da bo zakonodajalec podaljšal termin 31.12.2010, do katerega je potrebno uskladiti parameter THM za vsaj 2-3 leta.   Povišane vrednosti THM-ov so predvsem nevarne za široko populacijo predšolskih in šolskih otrok, ki dnevno obiskujejo plavalne tečaje ali trenirajo plavanje. Aktivni plavalci preživijo v bazenih tedensko 5 - 8 treningov po vsaj 2 uri.   Vladi predlagam, da podaljšanja roka uskladitve parametra ne sprejme, ker je na voljo učinkovita tehnologija za ekonomsko zagotavljanje zdravstveno neoporečne kopalne vode tudi z doseganjem trihalometanov THM pod mejo 0,020 mg/liter.