Zdi se mi nepravično, da tisti, ki nimamo polne zaposlitve, ne moremo biti prijavljeni na Zavodu za zaposlovanje, saj smo za preostanek ur do polnega delovnega časa iskalci zaposlitve! Nekateri pač opravljamo delo za krajši čas, ker delodajalec nima na voljo zaposlitve za polni delovni čas in si želimo dodatne zaposlitve. Torej smo na voljo za zaposlitev in smo aktivni iskalci zaposlitve. Menim da nas bo v teh kriznih časih čedalje več takšnih, ki delamo za krajši delovni čas in bi želeli za polnega.
Predlagam vladi, da omogoči prijavo na zavod takim osebam. Tukaj ne mislim tistih, ki na podlagi kakršnihkoli odločb ne smejo delati polni delovni čas.
Sam osebno sem kar nekaj časa delal le 18 ur tedensko - preprosto je bila takšna sistemizacija delovnega mesta. Za preostanek, torej 22. ur tedensko sem pa bil pripravljen vzeti karkšnokoli službo. Zdi se mi nepošteno, da nisem bil v evidenci brezposelnih oseb za ta delež, saj sem dejansko bil na voljo za zaposlitev, aktivno iskal zaposlitev, ko sem jo pa našel pa država seveda pobere vse dajatve in davke, pa čeprav mi ni čisto nič pripomogla k temu, da sem si jaz našel delo, ki mi je dopolnilo delovni čas do polnega.
Prav tako je veliko privatnikov, ki bi mu zaposlitev "celega" delavca predstavljajo preveliko finančno breme, za polovični čas pa težko koga dobi, zavod mu pa človeka tudi ne more poslati, saj jih nima v evidenci! privatnik potem pač poišče nekoga na črno, država ne dobi dajatev, ki ji pripadajo, marsikdo pa še vedno nima polnega delovnega časa, kar pomeni, da spet manj zasluži, manj troši in država spet pobere manj od njega kot bi sicer. V tej krizi je pa vsaka še tako minimalni doprinos k boljšemu stanju dobrodošel, mar ne?