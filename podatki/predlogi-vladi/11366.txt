Glede na to, da se je pričelo obdobje svetovne recesije, ki bo trajala sigurno par let in bo vodila k temu, da bo vedno več zaposlenih izpolnjevalo pogoje za prejemanje socialne pomoči (kar pomeni dodatno obremenjevanje državnega proračuna), predlagam da se sprejme dopolnitev Zakona o pokojninskem in invalidskem zavarovanju in sicer tako, da se prilagodijo pogoji za upokojitev.
 
Na primer:
Zavarovanci pridobijo pravico do starostne pokojnine:
pri starosti 65 let, če ste dopolnili 15 let zavarovalne dobe oziroma
pri starosti 60 let, če ste dopolnili 37 let pokojninske dobe brez dokupa
 
Prehodna obdobja:
ŽENSKE:
Starost Pokojninska doba
59 let in 8 mesecev 40 let brez dokupa
63 let najmanj 20 let
65 let najmanj 15 let zavarovalne dobe
MOŠKI
Starost Pokojninska doba
60 let 38 let brez dokupa
63 let 36 let brez dokupa
65 let najmanj 15 let zavarovalne dobe
Znižanje starostne meje za pridobitev pravice do starostne pokojnine se ohranijo.
 
Odmero starostne pokojnine v deležu 63,5 odstotka od pokojninske osnove se uveljavi do 30/06/2020 in je enaka za oba spola.
 
S tem bi se izognili dodatni bremenitvi državnega proračuna.
Sprostilo bi se določeno število delovnih mest za mlade.
Določen del delovnega prebivalstva, ki je nezaposljiv in je trenutno na zavodu (prejema nadomestila) bi prešel med aktivne upokojence.
Določen del delovnega prebivalstva, ki ima prenizke ali premajhne prihodke (prekarci, s.p., zaposleni z min. plačami...) bi prešel med aktivne upokojence.
in še kaj bi lahko naštel..
 