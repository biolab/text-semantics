Text file: 12693.txt
author: d3spirit
downvotes: 3
end consideration date: 2021-01-27
id: '12693'
number comments: 4
number views: 515
proposal type: Odziv pristojnega organa
response: "Odziv Ministrstva za izobra\u017Eevanje, znanost in \u0161port\nPrejeli\
  \ smo va\u0161o pobudo, v kateri predlagate, da se odprejo osnovne in srednje \u0161\
  ole. Na Ministrstvu za izobra\u017Eevanje, znanost in \u0161port se zavedamo, da\
  \ je prvi in glavni prostor za izobra\u017Eevanje u\u010Dencev in dijakov zagotovo\
  \ \u0161ola, vendar pa \u017Eal izobra\u017Eevanje v \u0161olskih prostorih ob trenutnih\
  \ epidemiolo\u0161kih razmerah povsod in za vse ni mogo\u010De.\nPri odlo\u010D\
  itvi za prehod \u0161olanja na daljavo sredi oktobra nas je v prvi vrsti vodila\
  \ skrb za zdravje otrok, u\u010Denk in u\u010Dencev, dijakinj in dijakov ter vseh\
  \ zaposlenih v vzgojno-izobra\u017Eevalnih zavodih.\nZaradi razmer, povezanih s\
  \ Covid-19, je bilo tako spomladi kot tudi v jesenskih mesecih odlo\u010Deno, da\
  \ se izobra\u017Eevanje iz \u0161olskih prostorov prestavi na daljavo, saj v \u0161\
  olah kljub vsem predvidenim ukrepom nismo ve\u010D zmogli zagotavljati varnega okolja\
  \ za vse udele\u017Eence izobra\u017Eevanja. S to odlo\u010Ditvijo izobra\u017E\
  evanja nismo ukinili, pa\u010D pa smo glede na situacijo spremenili na\u010Din,\
  \ na katerega izobra\u017Eevanje poteka.\nIzvajanje vzgojno-izobra\u017Eevalnega\
  \ procesa na daljavo se prilagaja razmeram, povezanimi s Covid-19, \u0161ole sprotno\
  \ in redno prejemajo podrobnej\u0161a navodila, priporo\u010Dila, usmeritve s strani\
  \ MIZ\u0160, ZRS\u0160, in\u0161pektorata, NIJZ, s katerimi si vsi skupaj prizadevamo,\
  \ da vzgojno-izobra\u017Eevalni proces poteka \u010Dim bolj nemoteno.\nKot je znano,\
  \ so v torek, 26. januarja, otroci prve triade v devetih statisti\u010Dnih regijah\
  \ znova pri\u010Del pouk v \u0161olskih klopeh. Ob izbolj\u0161anju epidemiolo\u0161\
  ke slike bomo sledili vladnemu Na\u010Drtu spro\u0161\u010Danja ukrepov ob pojenjanju\
  \ pandemije Covid-19, ki predvideva, da se na polju vzgoje in izobra\u017Eevanja\
  \ ukrepi spro\u0161\u010Dajo na naslednji na\u010Din:\n ko je dose\u017Eena t. i.\
  \ rde\u010Da faza (pod 1350 oku\u017Eb/1200 hospitaliziranih bolnikov s COVID-19,\
  \ pri \u010Demer se upo\u0161teva sedemdnevno povpre\u010Dje odkritih oku\u017E\
  b s COVID-19) je predvideno odprtje vrtcev in \u0161ol za 1. triado po tako imenovanem\
  \ modelu C ; ko je dose\u017Eena t. i. oran\u017Ena faza (pod 1000 oku\u017Eb/1000\
  \ hospitaliziranih bolnikov s COVID-19, pri \u010Demer se upo\u0161teva sedemdnevno\
  \ povpre\u010Dje odkritih oku\u017Eb s COVID-19) je predvideno, da se v \u0161ole\
  \ vrnejo preostali razredi osnovnih \u0161ol, pa tudi zaklju\u010Dni letniki srednjih\
  \ \u0161ol po modelu C, na fakultetah bodo mo\u017Eni izpiti in seminarji z udele\u017E\
  bo do deset ljudi ; ko je dose\u017Eena t. i. rumena faza (pod 600 oku\u017Eb /\
  \ 500 hospitaliziranih bolnikov s COVID-19) je predviden prihod vseh dijakov in\
  \ \u0161tudentov k pouku oziroma na predavanja, odprli bi se dija\u0161ki in \u0161\
  tudentski domovi. Pri tej fazi \u0161e ni odlo\u010Deno, ali bo spro\u0161\u010D\
  anje potekalo po regijah ali za vso dr\u017Eavo hkrati.; ko je dose\u017Eena t.\
  \ i. zelena faza (pod 300 oku\u017Eb) je predvidena odprava vseh omejitev na polju\
  \ vzgoje in izobra\u017Eevanja ter \u0161portne dejavnosti. \nZavedamo se, da \u0161\
  olanje na daljavo ne more v celoti nadomestiti izobra\u017Eevanja v razredu, vendar\
  \ je v dani situaciji zagotovo to najbolj optimalna re\u0161itev izvedbe in organizacije\
  \ izobra\u017Eevalnega procesa, ki ne vpliva na spremembe \u0161olskega koledarja."
response date: 2021-01-28
response due date: null
sent date: 2020-12-28
title: odprtje dejavnosti
upvotes: 36
url: https://predlagam.vladi.si/predlog/12693
