Na novi biometrični osebni izkaznici, ki je zaradi svoje dovršenosti požela tudi priznanje mednarodnih strokovnjakov s področja varnostnih tiskovin in identifikacijskih dokumentov, lahko najdemo zapis druge kitice Prešernove Zdravljice. "Bog našo nam deželo, Bog živi ves slovenski svet."

Vir: www.24ur.com/novice/slovenija/mnz-uposteval-predlog-hojsa-pod-uv-svetl...
Ta kitica ni del slovenske himne, ker pa v Sloveniji živimo tudi ljudje, ki nismo verni, ki verjamemo v več bogov, ki verjamemo v kaj drugega kot bogove, se mi zdi, da te besede ne spadajo na našo osebno izkaznico. Po najhitrejšem možnem postopku želim spremembo tega zapisa.
Glede na to, da se osebna izkaznica uporablja na potovanji tako znotraj kot zunaj države, predlagam, da se namesto tega zapisa uporabijo verzi iz Pavčkove pesmi ("Ko hodiš, pojdi zmeraj do konca"), ali katere druge verze iz drugih pesmi, ki pa nimajo religioznega značaja, ki preferirajo zgolj poglede določene skupine ljudi.
Ko hodiš,
pojdi zmeraj do konca.
Spomladi do rožne cvetice,
poleti do zrele pšenice,
jeseni do polne police,
pozimi do snežne kraljice,
v knjigi do zadnje vrstice,
v življenju do prave resnice,
v sebi do rdečice čez eno in drugo lice.
A če ne prideš ne prvič, ne drugič
do krova in pravega kova
poskusi: vnovič in zopet in znova.
(Tone Pavček)
 