Spoštovani,
Sedaj je čas odpravljanja neenakosti in boj za enake možnosti. Pozablja pa se popolnoma na diskriminacijo "starejših" ljudi.
Zdi se, čeprav se tako ne počutim, da sem že "starejši". Verjamem, da bodo "mladi in lepi" na kadrovskih agencijah in delodajalci sami prekmalu žrtve svojega odnosa.
Kot "starejšemu" se mi nenehno postavljajo vprašanja s strani delodajalcev in kadrovskih agencij koliko sem star?
Po mojih izpraševanjih, kako bi to vplivalo na mojo uspešnost pri delu, so mi le-ti izpraševalci priznali, da "starejši" delavci niso zaželeni.
Kakor sem izvedel so kakršna koli vprašanja, niti ob privolitvi kandidata v vodilni kapitalistični državi ZDA - prepovedana in kazniva.
Zato vladi, ki je usmerjena v zaščito ogroženih, zapostavljenih in promovira enake možnosti, predlagam, da zavaruje "starejše" delavce na enak način.
-------------------------------------------------------------------------------------------------------------------------------------
PREDLOG: Spraševanje kandidatov o starosti ali zbiranje teh podatkov v katerikoli obliki se z zakonom PREPOVE in ni mogoče niti ob privolitvi kandidata.
Za kršitve se za pravno in odgovorno osebo predpišejo denarne kazni.
-------------------------------------------------------------------------------------------------------------------------------------
Kot vidim po LinkedIn, itd. nisem sam v teh težavah.
Ob takih vprašanjih se počutim diskriminiran, nesprejet, zavržen in ponižan tako s strani delodajalcev kot družbe.
Zdi se, da marsikateri sposoben deficitaren kader obstaja vendar ga zaradi predsodkov delodajalci ne želijo zaposliti.
Lep pozdrav!