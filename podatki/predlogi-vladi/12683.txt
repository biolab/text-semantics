Spoštovani,
predlog se nanaša na obdobje po koncu korona epidemije in z epidemijo povezanih ukrepov.
Znano je, da naš socialni sistem določene skupine ljudi ne vzpodbudi k aktivnemu iskanju službe in odgovornemu ravnanju.
Citiram: "Posameznik od države ne dobi dovolj sredstev, da bi lahko pokril minimalne življenjske stroške, družine, v katerih sta nezaposlena oba starša, pa dobijo toliko sredstev kot družine s staršema na minimalni plači. Sistem socialne pomoči v Sloveniji ne deluje. Družina, kjer ni zaposlen nobeden izmed staršev, lahko prek državne pomoči dobi več sredstev, kot znašata dve minimalni plači. Po drugi strani pa so socialni transferji za posameznika brez družine tako nizki, da ga potisnejo na rob preživetja in ne pokrijejo niti uradno definiranih minimalnih življenjskih stroškov. "

www.rtvslo.si/slovenija/zakaj-nas-sistem-denarne-socialne-pomoci-revne...
 
Predlagam, da se izplačilo v denarju omeji na sledeči način:
1.) Obseg omejitev
- predmet omejitev: denarna izplačila socialne pomoči, otroški dodatki in enkratni dodatki
- niso predmet omejitev: nadomestilo za brezposelnost (izvira iz zavarovanja in je časovno omejeno glede na delovno dobo), porodniško / starševsko nadomestilo, štipendije, subvencionirana prehrana v šolah ter druge oblike subvencij, kjer družina ne prejme direktno denarja na račun (npr. bivanje v neprofitnem stanovanju se ne prekine)
- delno predmet omejitve: subvencija plačila vrtca - vkolikor je vsaj en starš doma in od države prejem socialne transferje, se bivanje v vrtcu subvencionira za 4 ure dnevno (zaradi socializacije otrok, toplega obroka). Vkolikor bi želeli imeti otroka v vrtcu cel dan, morajo za vsakega otroka kriti razliko - oziroma ker nekateri vrtci ne razlikujejo v ceni med 4 in 8 ur, bi morali za takega otroka starši doplačati 60 eur na mesec.
 
2.) Izjeme:
- omejitve veljajo zgolj za delovno sposobne - torej invalidi so izvzeti
- prav tako so izvzete družine, kjer mora en član skrbeti za invalidnega družinskega člana (invalidni otrok ali partner)
 
3.) Časovni okvirji:
- prvo leto ob nastanku pogojev za prejem pomoči posamezniku / družini pripada 100% celotnih sredstev, izplačanih v denarju
- drugo leto od nastanka pogojev posamezniku / družini pripada 80% sredstev,
- tretje do peto leto: posamezniku / družini se v denarju izplača maksimalno eno povprečno plačo.
- od petega leta dlje: posamezniku / družini se v denarju izplača maksimalno eno minimalno plačo.
 
Kot rečeno, omejitev velja zgolj za denarna izplačila, z goraj navedenimi izjemami.
Solidarnost je potrebna in nujna, a zaradi izgravanja, so omejitve potrebne.