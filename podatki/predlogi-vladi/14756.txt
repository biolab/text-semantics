Spoštovani,
mislim, da je ob draginji vsega in splošno visoki inflaciji simselno razmisliti ne le o višanju minimalne plače (da bi ta omogočala preživetje), ampak tudi ostale obdavčitve in olajšave v povezavi s prihodki.
V to kategorijo spada mnogo postavk, kot prve mi na pamet pridejo:
* Nadomestilo za prevoz na delo
* Nadomestilo za malico (cena malice se je bistveno zvišala, neobdavčeno nadomestilo pa ne)
* Višina splošne davčne olajšave (se sicer prilagaja, a ne ustrezno)
* Progresivna obdavčitvena lestvica (ljudje sicer več zaslužijo, a si lahko kupijo manj, pa še obdavčeni so več)
Nadomestila in olajšave bi se morale skladno zviševati z inflacijo. Prav tako je na tej točki potrebno premisliti, če je naš uradni izračun inflacije sploh merodajen. Za generalno populacijo je draginja precej višja, kot tistih par procentov, ki jih SURS navaja kot dejansko inflacijo (nepremičnine, hrana, energenti, gorivo). Mislim sicer, da je to že drug problem, ampak se nanaša na moj izhodiščni predlog.
Hvala!