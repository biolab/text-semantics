Vsi vozniki v starosti nad 65 let bi morali obvezno vsake 3 leta opraviti preizkus motoričnih sposobnosti kot tudi zdravstvenih.
Opažam, da je za volanom vozil vse več starostnikov, ki imajo težave (npr. okretnost telesa), ki slabo vidijo, ki ne morejo dobro oceniti situacije na cesti, ki se zgubljajo v krožiščih (zavijejo v napačno smer), pri uvozih na avtoceste ter na splošno pri hitri odzivnosti v prometu (spregledajo kolesarja, pešca, tudi otroka). Sem voznica z več kot 40-letnimi izkušnjami in si resnično želim več varnosti na naših cestah, zato predlagam odločevalcu, da obdobno preverja vozniško kondicijo starostnikov.
Morda bi se tako preverjanje obneslo tudi pri osebah, ki na leto prevozijo manj kilometrov (npr. pod 5000km) in bi se jim tako preverjanje štelo kot bonus pri avtomobilskem zavarovanju.