Predlagam, da se nosečnicam v zadnjem trimestru izda 1-letna dovolilnica za uporabo invalidskih parkirnih mest. Kljub temu, da nosečnice seveda niso invalidi, je njihovo premikanje predvsem v zadnjih mesecih zelo otežkočeno, predvsem predstavlja težavo vstopanje in izstopanje iz avtomobila, ki je bistveno lažje, če se lahko vrata popolnoma odprejo (kar na standardnih parkirnih mestih ni možno). Tudi krajša pot od avtomobila do cilja bi bila zelo dobrodošla. Težava se nadaljuje tudi po porodu, saj dojenčka, ki prvih nekaj mesecev še ne sedi samostojno, običajno prenašamo skupaj s sedežem (lupinico), kar skupaj predstavlja precejšnjo težo, ravnotako pa potrebujemo več prostora za odpiranje vrat. Sama izkoriščenost invalidskih parkirnih mest je običajno zelo nizka, in z uvedbo dodatnih občasnih upravičencev bi zasedenost izboljšali. Mladim staršem pa bi s praktično nič vloženimi finančnimi sredstvi ustvarili prijaznejše okolje in boljšo kvaliteto življenja.