Glede na to, da krajevna oznaka na registrski tablici vozila že mnogo let ne odraža kraja iz katerega prihaja lastnik, saj ima lahko vsak lastnik vozila katerokoli označbo kraja želi ali pa kar ohrani tisto, ki jo je uporabljal prejšnji lastnik, predlagam, da država po vzoru nekaterih držav iz registrskih tablic odstrani krajevne oznake. S tem se tudi izognemo nepotrebnim opazkam nad vozniki določenih krajevnih oznak in poškodovanju vozil z določenimi krajevnimi oznakami.
Poleg tega bi lahko z umikom krajevnih oznak na registrsko tablico namesto občinskih grbov umestili slovenski grb.