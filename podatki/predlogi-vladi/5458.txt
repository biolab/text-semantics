Način dela na ZPIZ-u se mi ne zdi prijazen do strank. Zato se mi zastavljajo vprašanja:
Zakaj na ZPIZ-u stranka ne izpolni vseh obrazcev ob prvem obisku? Primer: Oseba je na ZPIZ-u vložila vlogo za vdovsko pokojnino. Čez en mesec, ko je že pričakovala odločbo, je prejela namesto odločbe, še neke druge papirje, ki jih je bilo potrebno izpolniti. Po osmih mesecih je šele, ko je oseba na ZPIZ naslovila vprašanje ali ji ne pripadajo tudi še del pokojnine in dodatka za rekreacijo, po pokojnem, šele takrat je izvedela, da mora zopet priti na ZPIZ in izpolniti še ene papirje. No, te papirje je bilo treba izpolniti tudi zato, ker v sklepu o dedovanju to ni bilo določeno. Zanima me zakaj oseba, ko pride na ZPIZ urejat določeno zadevo, ne dobi takoj ob prvem obisku vseh papirjev za izpolnit in vseh informacij? Zakaj tudi na sodišču sodnica ni povedala, da morajo biti ti podatki v sklepu o dedovanju? Zakaj lahko na ZPIZ-u  referent obdrži spis pri sebi kar 2 meseca, nato pa gre na dopust, in v tem času stranka ne more narediti nič, da bi šel spis naprej – k drugemu referentu? Zakaj smo na ZPIZ-u v poletju 2013 poslušali, da še nimajo programa za izračun pokojnine, da zato ne morejo izdati odločbe za vdovsko pokojnino in je bilo na odločbo treba čakati kar 6 mesecev!?  Kdo nadzira delo zaposlenih na ZPIZ-u?