Predlagam zakonsko obveznost montaže filtrov prašnih delcev na kurišča.  V zadnjih letih se je stanje v nekaterih delih Slovenije glede koncentracije delcev PM10 in PM2,5 močno poslabšalo.
Glavni vir teh delcev so mala kurišča, kjer je izgorevanje večinoma slabo. K koncentraciji delcev kot energent izstopajo trda goriva (drva, premog, sekanci, peleti). Ker je cenovno najugodneje, se uporablja vedno več teh goriv, kar močno prispeva k onesnaženju zraka.
Zaradi skrbi za zdravje ljudi in živali predlagam uvedbo obvezne montaže filtrov prašnih delcev na vsa kurišča. Na trgu obstaja več naprav z različnimi načini čiščenja (elektrostatični, centrifugalni, navaden filter, vodni filtri). Strošek bi ob morebitnem posredovanju države (eko sklad) lahko delno omilili. 