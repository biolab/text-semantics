... ker si vsak starostnik zasluži dostojno starost.
Stiske starostnikov v Sloveniji so vse globlje. Nekatere, z zakonodajo že predvidene pravice so zanje nedostopne, saj pravic ne poznajo ali pa je sistem vlog zanje prezapleten. Med pomembnejšimi, slabo dostopnimi je tudi varstveni dodatek. V Sloveniji ga prejema le okoli 22.600 ljudi, čeprav pod pragom revščine živi 92.000 starejših od 60 let.
Apeliram, da se v 7. protikoronskem paketu sprejme rešitev, ki bo omogočila bistveno poenostavljen dostop do varstvenega dodatka najranljivejšim, s čimer bo omogočila dostojnejšo starost vsem upravičencem ter hkrati razbremenila humanitarna društva in prostovoljce.
Predlagam uvedbo avtomatiziranega informativnega izračuna za vse starostnike, katere pravice bi jim lahko pripadale in kakšna bi bila višina varstvenega dodatka. V primeru, da ne vložijo ugovora, se v 7. paketu ukrepov za omilitev posledic epidemije varstveni dodatek dodeli po uradni dolžnosti.
Z avtomatizacijo dodelitve varstvenega dodatka bi se pomembno znižalo število starostnikov, ki životarijo z absurdno nizkimi dohodki, hkrati pa razbremenilo centre za socialno delo.
Sprožijo naj se potrebni postopki za strokovno pripravo drugačne trajne sistemske zakonske ureditve, ki po tudi po epidemiji zagotovila dostojno pokojnino do višine sedanjega varstvenega dodatka starostnikom, živečim pod pragom revščine.