Kdor se vozi po slovenskih cestah, ve, da so te v večini primerov v slabem stanju. Ogromno udarnih jam, posedanja in razpokanih cestišč. Ob obnovi ceste naj bi ta imela življenjsko dobo vsaj 20 let. Žal je to v praksi bolj izjema kot pravilo. Ni težava v finančnih sredstvih, ampak v obstoječi zakonodaji, ki je zastarela in neprimerna za današnje obremenitve. Če dodamo zraven še vremenske vplive in geografijo Slovenije, dobimo stanje, ki ga imamo danes.
Na ministrstvu in direkciji za infrastrukturo pravijo, da so ceste v Sloveniji grajene po evropskih standardih. Že na oko se vidi, da je vozna površina v Sloveniji drugačna kot v sosednjih državah. O pomanjkanju rednega vzdrževanja pa nima niti smisla govoriti. Vozniki, ki plačujejo dajatve za uporabo cest, pričakujejo, da so le te v zadovoljivem stanju. Če bi radi bili razvita in urejena država, potem je potrebno prometno infrastrukturo imeti na visokem nivoju.
Predlagam, da se enostavno kopira cestna zakonodaja iz Avstrije ali Hrvaške ali pa, da se vsaj naredi primerjava z njihovo zakonodajo.

podcrto.si/zakaj-drzavne-ceste-propadajo-in-kako-bodo-odgovorni-izbolj...

www.xn--mk-ineniring-ryc.si/Strokovni-clanki/VZROKI-ZA-PROPADANJE-VOZI...

maribor24.si/lokalno/zakaj-so-avstrijske-ceste-zgledne-nase-pa-vse-luk...