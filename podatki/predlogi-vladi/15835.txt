Ker se obeta sprememba in višja dovoljena masa za voznike z vozniškim dovoljenjem B kategorije, pri čemer bi lahko s kategorijo B vozili vozila z največjo dovoljeno maso (NDM) 4.250 kg, sedaj 3.500 kg predlagam, da se za vse voznike, ki so morali opraviti dodatno usposabljanje za pridobitev kode96, spremni omejitev na 5.000 kg.
Trenutno lahko imetnik B kategorije upravlja osebno vozilo, katerega skupna masa ne presega 3,5 tone. Imetniki vozniškega dovoljenja za vožnjo vozil kategorije B smejo voziti motorna vozila te kategorije tudi, kadar so jim dodani lahki priklopniki (to je priklopnik največje dovoljene mase do 750 kg) ali kadar so jim dodana priklopna vozila, ki niso lahki priklopnik, če največja dovoljena masa skupine vozil ne presega 3.500 kg in taka skupina vozil ne posega v pravila o homologaciji vozil.
Kategorija BE z omejitvijo (koda 96) je namenjena voznikom, ki vozijo vlečno vozilo in priklopno vozilo, katerega največja masa vlečnega vozila in priklopnega vozila skupaj presega 3.500 kg, a ne presega 4.250 kg.
Spremembo pri kategoriji B naj bi uvedli, ker postajajo vozila z električnim pogonom in baterijo vse težja. Zato je nosilnost znotraj B kategorije vse bolj omejena, še posebej v primeru vleke lahkega priklopnika.
Za pridobitev kodo96 je moral voznik opraviti dodatno usposabljanje ter tudi izpitno vožnjo s priklopnikom, ki ni bil lahek. Vsi vozniki BE kategorije in Kode96 so tako dodatno usposobljeni za vožnjo s težjimi priklopnikom.
Zato voznike B kategorije in tiste, ki so morali opraviti dodatno usposabljanje za BE kategorijo usposabljanje, ni mogoče enačiti. Ker se obeta dvig NDM za 750 kg v B kategorije, se mora posledično zaradi dviga NDM vlečnega vozila, dvigniti tudi skupna NDM vlečnega vozila in priklopnika v kategoriji s kodo96 za 750 Kg in sicer na 5.000 Kg.
Zato predlagam, da se v kategoriji BE z omejitvijo (koda 96) omejitev spremeni tako, da bo lahko voznik v tej kategoriji (koda96) vozil vlečno vozilo in priklopno vozilo, katerega največja masa vlečnega vozila in priklopnega vozila skupaj presega 4.250 kg, a ne presega 5.000 kg.
Podobno se mora za 750 Kg spremeniti (povečati) NDM v polni kategoriji BE.