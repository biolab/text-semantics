Z zaskrbljenostjo opazujem, da kar precejšnje število lanskih vavčerjev ostaja neporabljenih, o čemer priča tudi še vedno sorazmerno šibak odstotek uporabe le-teh, ki le rahlo presega 50 odstotkov (podatek iz avgusta 2021). Zato menim, da bo potrebno razmišljati o tem, da se razširi namen uporabe le-teh ali pa vsaj razširi možnost podarjanja bonov na širši nabor družinskih članov (denimo vavčer lahko podari tudi brat bratu ipd.), saj marsikdo ne more izkoristiti možnosti nočitev iz različnih razlogov, kot so bolezen, nezainteresiranost, odsotnost... Poleg tega predlagam (z željo pomoči prizadetim v času epidemije COVID-19), da se pri koriščenju le-teh poda prednost pomoči potrebnim družinam ali posameznikom za čim širši nabor namenov (mogoče tudi za plačilo položnic, kurjave, šolskih potrebščin ali pa za nakup hrane).