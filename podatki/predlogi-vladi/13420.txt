Predlagam, da bi morali učitelji med šolskimi počitnicami nuditi varstvo mlajšim otrokom.
Nesprejemljivo se mi zdi, da se morajo starši med poletnimi počitnicami ukvarjati s tem, kje bodo njihovi otroci preživljali dopoldneve. Zanima me, zakaj šole ne organizirajo varstva otrok med poletnimi počitnicami? Zakaj moramo starši iskati in plačevati raznim društvom, organizatorjem, ponudnikom tudi več kot 100 EUR na teden na otroka, medtem ko so učitelji lepo doma in dobivajo plačo? Zakaj imajo učitelji tak privilegij, da so celotne poletne počitnice lahko s svojimi otroki, medtem, ko moramo ostali hoditi v službo in so otroci prepuščeni sami sebi?
Predlagam, da bi šole organizirale varstvo otrok do npr. 6 razreda OŠ.
Prednosti:
-otroci bi se s sovrstniki igrali v šoli oz. šolskem igrišču
-staršem ne bi bilo potrebno iskati varstva otrokom
-starši bi privarčevali nekaj denarja (100 EUR na teden na otroka - pri 11 tednih poletnih počitnic to znese 1.100 EUR na otroka oz. 900 EUR, če odštejemo 14 dnevni dopust skupaj s starši)
-otroci ne bi doma gledali TV in igrali računalniških igric, ampak, bi brali, se igrali z otroci, se gibali...
Slabosti:
-jih za naj navadne državljane ni, razen za posvečene učitelje, ki ne bi mogli biti 2 meseca lepo s svojimi otroci na morju oz. doma