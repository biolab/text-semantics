Slovenska zakonodaja je zaradi novonastalega stanja pomanjkljiva,  saj nacističnih, fašističnih in domobranskih simbolov izrecno ne prepoveduje.
Zato nimamo zakona, ki bi izrecno prepovedoval nošenje, izobešanje ali uporabo nacističnih, fašističnih, domobranskih simbolov in gesel.
Vlada naj pripravi predlog za spremembo kazenskega zakonika, tako, da se bo zapisalo novo kaznivo dejanje in sicer prepoved uporabe, izobešanja in nošnje nacističnih, fašističnih, domobranskih simbolov in gesel v javnosti.
Stanje na terenu se spreminja. Pravo z zakonodajo bi tem spremembam moralo slediti.
Z zakoni je potrebno pokazati kaj je za družbeni dogovor sprejemljivo in moralno nesporno.
Za družbo, ki ceni človekove pravice in svoboščine je uporaba in nošenje nacističnih, fašističnih, domobranskih simbolov v javnosti, samo po sebi hudo nestrpno ravnanje.
www.bolha.com/zemljevidi-atlasi-globusi/zastava-slovenskega-domobranst...
Citat iz zapisa na spletni strani ZBN Škofja Loka zbnobskofjaloka.weebly.com/novice-s-terena.html
"Planinsko društvo Škofja Loka ob obletnici dražgoške bitke organiziralo nočni pohod Po poti Cankarjevega bataljona iz Pasje ravni v Dražgoše, 12.1.2020. Štart je bil pri kulturnem domu na Črnem vrhu, pred polnočjo pa se je pojavila skupina mladih, ki je z žaljivkami napadala pohodnike, izobesila domobransko zastavo, ipd. Provokacije so bile tako močne, da so organizatorji pohoda razmišljali celo o prestavitvi štarta pohoda v prihodnje. "
Potrebno je vedeti, da se takšne provokacije zaradi strahu pred skrajneži in nemoči policije, ne prijavljajo.
Kaznivih dejanj ni mogoče ugotoviti, ker takšno ravnanje ni izrecno prepovedano, zato tudi ni mogoče govoriti in ocenjevati število tovrstnih dogodkov.