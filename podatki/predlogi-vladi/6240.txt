Predlagam, da se preizkus iz cestnoprometnih predpisov izvaja kot del sistematskega pregleda državljanov vpisanih v vozniški imenik, in sicer na 10 let in za voznika brezplačno. V primeru neustreznega rezultata (ki bodi enak kot pri opravljanju teoretskega dela vozniškega izpita) se naj vozniku odvzame vozniško dovoljenje. Zdaj se preizkusi iz cestnoprometnih predpisov po večini Slovenije že izvajajo elektronsko in ne zahtevajo večjih koordinacijskih in logističnih stroškov, treba pa je vsekakor vložiti vsak možen napor v zvečanje prometne varnosti na slovenskih cestah. Sredstva, pridobljena zaradi ponovnega (kazenskega) opravljanja preizkusa naj se zbirajo v neodvisnem skladu in se namenijo vzdrževanju in gradnji slovenskih cest, velik priliv sredstev v državni proračun pa pri tem obeta še veliko število kandidatov, ki bi morali ponovno opravljati izpit.