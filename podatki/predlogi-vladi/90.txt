Vladi predlagam, da naj uvede financiranje verskih skupnosti in cerkva po principu verskega davka. Takšno financiranje verskih organizacij je edino pravično in ga imajo v več evropskih državah.
 
Delovanje verskih skupnosti in cerkva morajo financirati izključno verniki. Vsaka verska skupnost in cerkev bi morala pridobiti od vsakega posameznega vernika, na UE overjeno izjavo, da je njihov vernik. Za otroke do 14.leta starosti bi izjavo podpisali in overili starši ali skrbniki, mladoletniki med 14. in 18.letom in polnoletni pa bi izjavo podpisali sami. Vsak registriran vernik posamezne verske skupnosti  ali cerkve bi nato od svojih dohodkov plačal xy % verskega davka.
 
S uvedbo verskega davka bi se odpravilo nepravično in neupravičeno financiranje verskih skupnosti in cerkva po principu solidarnosti. Po sedanji ureditvi financirajo verske organizacije tudi neverniki. Iz tako zbranega verskega davka bi verske skupnosti in cerkve plačevale svojim duhovnikom  ali drugim zaposlenim zdravstveno in pokojninsko zavarovanje, mesečno plačo itd.
Vsaka verska skupnost in cerkev pa bi razpolagala s točnim številom registriranih vernikov in bi odpadle manipulacije o njihovem številu.
 
 
 