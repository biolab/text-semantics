Spoštovani,   Ustava RS jasno pove, da je država ločena od verskih skupnosti (7. člen), kar pomeni sekularno ureditev države. Prav tako Ustava RS nikjer ne definira RS kot krščansko državo. Pa vendar so kot prazniki in dela prosti dnevi določeni naslednji krščanski prazniki:   28. 03. Velikonočni ponedeljek 15. 08. Marijino vnebovzetje 25. 12. Božič   Po drugi strani ni zaslediti praznikov drugih veroizpovedi, npr. islamske, pravoslavne, itd. Torej, če so med državne praznike uvedeni samo krščanski prazniki in niti eden od praznikov ostalih verstev, se zdi, da druga verstva niso enakopravna in se prav tako zdi, da je sama določba/zakon o praznikih protiustavna/protiustaven.   Prosim za mnenje. Vnaprej hvala.