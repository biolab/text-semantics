Slovenija se v svetu oglašuje kot zelena butična destinacija, zato je vitalnega pomena, da ohranjamo deželo in naravo čisto.

Predlagam, da ministrstvo za okolje skupaj s Slovensko turistično organizacijo izdela lične ekološke (najbolje kar lesene) table z motivacijskimi in osveščevalnimi napisi, kot so Čuvajmo naravo, Ne odmetavaj smeti, Odpadke odvrzimo v koš in podobno.

Table bi brezplačno ponudili občinam in mestnim četrtim, ekološkim društvom na šolah, ribičem, lovcem, planincem in drugim prostovoljcem, ki bi lahko jih namestili na najbolj primernih lokacijah.

Tako bi s širšo akcijo in aktivnim vključevanjem državljanov množično prispevali k izboljšanju okoljskega ravnanja.