Kaj če ukinemo ZZZS in prepustimo skrb za košarico obveznega zavarovanja Triglavu, Vzajemni, Generaliju? Oni so že perfektno digitalizirani, imajo vrhunske procese spremljanja in ocenjevanja izvajalcev v zdravstvu, prav tako pa se znajo dogovoriti za odgovorno ceno storitve, ki jo plačajo. Ministru potem ni treba nič digitalizirat in urejat. Vse ima rešeno.
Rezultat bi bil, da bi zavarovali svoje zdravje pri eni izmed komercialnih zavarovalnic, in sicer:
- obvezno zavarovanje preko svojega delodajalca - kot je to danes, košarico storitev in minimalne zahteve za izvajalce (javne, zasebne) bi določila neka agencija za javno zdravje (lahko je celo NIJZ), ki bi lahko nastala iz ZZZS (recimo 10x manjši organ po številu zaposlenih in 150x manjši po potrebnih sredstvih) ali se kar potopila v NIJZ.
- dodatno (kasko) zavarovanje kjerkoli (tako kot sedaj) pri eni izmed zavarovalnic, ki ponujajo zdravstveni "kasko" - pač bi izbrali paket glede na življenjski slog.
- avtomatsko bi se znebili korupcije in skrbi za plače ter groženj sindikata Fides, saj bi se javni in zasebni zavodi znašli v istem bazenu in bi morali iste storitve ponujati v podobnih cenovnih in kakovostnih gabaritih. Državljani bi tako zadeli na tomboli.
Volk bi bil sit (ministrstvo bi zagotovilo financiranje obveznega zavarovanja za košarico storitev za državljane) in koza cela (državljani dostop do zdravja v skladu s svojim življenjskim slogom)
In potem bo vseeno, ali je izvajalec javna ali zasebna ustanova, tako eni kot drugi bi se borili za storitve, ki bi jih zavarovanci iskali preko svojih zavarovalnic. Prav tako bi premije plačevali glede na bonuse in maluse, kot sedaj počnemo in smo navajeni za avtomobile.
Gre za povsem drugačen pogled, ki ga politika ni še nikoli dala na mizo, pa bi verjetno bil "quick-win" za tistega, ki bi zadevo implementiral. Če bo predlog dosegel kvorum, me zares zanima pojasnilo ministrstva, zakaj se to ne da izpeljati. Hvala. 