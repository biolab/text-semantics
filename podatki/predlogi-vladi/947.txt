Predlagam, da se vsem organizatorjem (investitorjem), tihotapcem in prekupčevalcem z prepovedanimi drogami, ki so za tovrstno kaznivo dejanje obsojeni drugič avtomatsko izreče tudi ukrep odvzema celotnega premoženja. Prvič se odvzame samo protipravno pridobljeno premoženje, ki je bilo pridobljeno s storitvijo kaznivega dejanja, drugič pa se storilcem odvzame celotno premično in nepremično premoženje, ki gre v korist državnega proračuna. Pusti se jim samo predmete za osebno rabo. Njihov problem je, če oni in njihove družine živijo potem od socijalne pomoči. Gorje, ki ga povzročajo družbi je ogromno. Za ta dejanja se odločajo zavestno; zaslužim toliko in toliko, če me dobijo odsedim toliko, se še vedno izplača.... Samo to je način, da se zadeve uredijo, drugače bomo postali dilerska družba.
Ogromno je kriminala med uživalci, ki kradejo kot srake, mešajo med odmerke steklo, sladkor in potem prodajejo naprej, da pridejo do sredstev. Pridite kdaj pogledat v slovenske zapore kaj imamo na oskrbi (hrani, prenočišču in zdravstveni negi). Ko pridejo ven pa zopet od začetka, večni začaran krog, ki mu ni videti konca. Riba smrdi pri glavi, to je star pregovor. Ko ne bo dilerjev ne bo droge. Če bodo vedeli, da bodo izgubili vse jih bo vsak dan manj. Ostalo jih bo samo za ščepec oz. folkloro.  Drugače bo Slovenija živela od dilanja, kot so nekdaj cele vasi živele od ilegalcev, ki so organizirano prehajali državno mejo. To je edini način, še vedno boljši kot sekanje rok in obešanje (Irak, Tajska...). Najboj boli, če udariš po denarnici.
Sony Globokar
 
 