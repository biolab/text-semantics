Vladi predlagam, da naj uvede finančne spodbude za novoustanovljena podjetja, predvsem za tiste, ki prvič odpirajo s.p. In sicer na začetku oziroma v štartu odprtja podjetja, ne komaj čez eno leto, kot je to bilo v nekaterih občinah po Sloveniji. Ali v obliki nepovratne finančne pomoči ali pa povratne pomoči z dobrimi pogoji in razumsko dobo odplačevanja. Namreč veliko ljudi ima odlične ideje, posamezniki so zelo nadarjeni in sposobni. Ampak nimajo dovolj prihrankov oziroma zagonskega denarja, s katerim bi pokrivali stroške v prvih mesecih poslovanja. Zato ostaja veliko neuresničenih idej, samo v mislih in pogovorih kaj bi vse delal, ko bi vsaj imel možnost. Sami veste, da banke tudi ne pristopijo nasproti. Saj je treba že poslovati, da se lahko dogovorite za kakšen kredit. Slovencem dajte priložnost, da bodo lahko lastniki uspešnih podjetij.