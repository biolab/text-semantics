Predlagam opredelitev motečega pasjega lajanja kot prekrška zoper javni red in mir, še zlasti v nočnem času med 22. in 6. uro. Dosedaj je urejeno tako, da žrtve pred motečim lajanjem nismo zakonsko zaščitene.
Zaradi tega bi bilo potrebno nekoliko spremeniti obstoječi Zakon o varstvu javnega reda in miru (ZJRM-1) (Uradni list RS, št. 70/2006 z dne 6. 7. 2006). Dosedanji 8. člen ZJRM-1 govori o povzročanju hrupa s strani človeka, nič pa o povzročanju hrupa s strani živali v lasti človeka.
8. člen
(povzročanje hrupa)
(1) Kdor na nedovoljen način med 22.00 in 6.00 uro moti mir ali počitek ljudi s hrupom in ne gre za nujne interventne-vzdrževalne posege, se kaznuje z globo od 20.000 tolarjev do 50.000 tolarjev.
(2) Kdor z uporabo televizijskega ali radijskega sprejemnika, drugega akustičnega aparata ali akustične naprave ali glasbila moti mir ali počitek ljudi in to ni posledica dovoljene dejavnosti, se kaznuje z globo 25.000 tolarjev.
(3) Pravna oseba ali samostojni podjetnik posameznik ali samostojna podjetnica posameznica (v nadaljnjem besedilu: samostojni podjetnik posameznik) ali posameznik ali posameznica, ki samostojno opravlja dejavnost (v nadaljnjem besedilu: posameznik, ki samostojno opravlja dejavnost), ki stori prekršek iz prvega ali drugega odstavka tega člena, se kaznuje z globo od 100.000 tolarjev do 600.000 tolarjev.
(4) Odgovorna oseba pravne osebe ali podjetnika posameznika ali posameznika, ki samostojno opravlja dejavnost, ki zaposluje druge osebe, se za prekršek iz prvega ali drugega odstavka tega člena kaznuje z globo od 50.000 tolarjev do 100.000 tolarjev.
Predlagam spremembo 8. člena ZJRM-1, kot navajam: 
8. člen
(povzročanje hrupa)
(1) Kdor na nedovoljen način med 22.00 in 6.00 uro moti mir ali počitek ljudi s hrupom in ne gre za nujne interventne-vzdrževalne posege, se kaznuje z globo od 83,46 EUR do 208,65 EUR.
(2) Imetnika živali, katera med 22.00 in 6.00 uro s ponavljajočim motečim oglašanjem moti mir in počitek ljudi, se kaznuje z  z globo 208,65 EUR.
(3) Kdor z uporabo televizijskega ali radijskega sprejemnika, drugega akustičnega aparata ali akustične naprave ali glasbila moti mir ali počitek ljudi in to ni posledica dovoljene dejavnosti, se kaznuje z globo 104,32 EUR.
(4) Pravna oseba ali samostojni podjetnik posameznik ali samostojna podjetnica posameznica (v nadaljnjem besedilu: samostojni podjetnik posameznik) ali posameznik ali posameznica, ki samostojno opravlja dejavnost (v nadaljnjem besedilu: posameznik, ki samostojno opravlja dejavnost), ki stori prekršek iz prvega ali tretjega odstavka tega člena, se kaznuje z globo od 417,29 EUR do 2503,76 EUR.
(5) Odgovorna oseba pravne osebe ali podjetnika posameznika ali posameznika, ki samostojno opravlja dejavnost, ki zaposluje druge osebe, se za prekršek iz prvega ali tretjega odstavka tega člena kaznuje z globo od 208,65 EUR do 417,29 EUR.
--------------------------------------------------------------------------------------------------------------------------------------
Odloke, v katerimi imajo pasje lajanje opredeljeno kot prekršek, imajo že sprejete občine Kranjska Gora, Žirovnica, Tržič, Šempeter-Vrtojba, Litija, Kuzma, Vitanje, Štore, Cerknica, Trzin, MO Nova Gorica, Osilnica ter še nekatere druge. Pametno bi bilo torej, da se pasje lajanje kot prekršek sprejme še na državni ravni. Še najbolj daleč je šla Občina Šempeter-Vrtojba, ki je zaščiti in oskrbi domačih živali namenila cel odlok.
http://www.uradni-list.si/1/content?id=46934