Mnoge žene imajo svoje s.p. oz. so v njih zaposlene in tudi mnoge študentke so prisiljene odpreti s.p., če želijo obdržati službo/delo pri obstoječem delodajalcu tudi po tem, ko diplomirajo in s tem izgubijo status študenta in dela preko napotnic. Potem pa "se zgodi" nekaj poslovno nepričakovanega in žene zanosijo (kar je čudovito) in poleg tega, da so poslovne žene, so zdaj pred nalogo materinstva.  A njihov posel gre dalje, stranke še vedno želijo, da za njih kaj naredijo in mnogi s.p. zaradi tega trpijo, ker ne smejo izdajati računov v času porodniške, saj lahko izgubijo porodniško nadomestilo. Ko se vrne iz porodniške, pa ni več strank, mnoge žene nadaljujejo kariero na Zavodu za zaposlovanje, zaprejo s.p. in posledično tudi davkov država ne dobiva, dobi pa le še enega, ki ga mora vzdrževati. Določene storitve ali prodaja lahko teče avtomatično (kakšna internetna prodaja, prodaja oglasnih prostorov na klik, kjer tudi sicer ni kakega dela), vendar računov ne more izdajati.  Predlagam, da lahko vseeno žene, ki imajo s.p. in so na porodniški izdajajo račune, tudi preko svojega moža, otroka, staršev ali kot prokuristov ali zastopnikov in da žena ne izgubi porodniške. Na ta način se bodo davki povečali, žene pa se bodo iz dela na črno preusmerile nazaj v normalno poslovanje s pomočjo ožjih družinskih članov. 