Spoštovani bralci in vlada RS Slovenije,
Tu so moji predlogi:
Nagovor:
Ljudje so psihično utrujeni, ne zmorejo več biti za 4 zidovi. Ljudje umirajo sami, čisto sami. Človek je čuteče bitje, ki potrebuje bližino, topel objem, dobro besedo od bližnjih. Zapiramo vse, samo da zaustavimo širjenje korona virusa, a hkrati pozabljamo, da so ljudje, ki imajo težave in potrebujejo strokovno obravnavo, in ko zapiramo vse povrsti, zapremo tudi različne zdravstvene ustanove in posledično zapremo tudi razvoj njih samih.
Pred nami je še dolga zima preden bomo dobili prva cepiva proti korona virusu. In kot že iz zgodovine vemo, da je bila zima vedno pekel še posebej med vojnami. Borimo se proti ne vidnim in ne slišnim, pride in gre ter se širi in nihče ne ve kje je. Počutimo se kot da bi nas nekdo zaprl v temno sobo v kateri ne vemo kaj je. Poskušamo se zavarovati, a žal ne moremo vedno zavarovati celega telesa, tako je tudi zdaj, ne moremo se povsod zaščititi, zato dobimo udarce – 1. in 2. val korona virusa.
Ljudje so že naveličani nositi maske in se izogibati ljudem. Marsikdo je podvomil v to, da virus vselej obstaja, a žal je še vedno prisoten. Težko ga bo izkoreniniti in zato bi potrebovali čas, ki ga pa nimamo. Ljudje morajo v službo, da dobijo plačo, da z plačo lahko kupijo hrano, da lahko z hrano nahranijo sebe in tudi družino, če jo imajo. Najbolj trpijo ljudje, ki so zaradi ukrepov izgubili svoje službe. In namesto, da bi država pomagala tistim, ki jih je »podrla na tla«, jim noče pomagati – pustila jih je na cedilu. Veliko je zapletov, zaradi slabe komunikacije. Tako v politiki, kot tudi v zdravstvu, kot tudi v šolskem sistemu.
 
Rešitve:
 
• Država ima velike težave s komunikacijo, sploh v zdravstvu, kjer bi bila potrebna velika sprememba. Država bi morala narediti aplikacijo, kamor bi administratorji, ki bi jih država namestila v zdravstvene domove, da ne bi bilo več treba vseh stvari pisati medicinskim sestram, ki so že zdaj preobremenjene. Tako bi povečali večji nadzor nad okuženimi in umrlimi, saj so bili podatki do sedaj bolj kot ne približni in ne natančni. Spremljali bi tudi okužene v občinah in tudi državljani bi lahko pogledali na zemljevid na tej aplikaciji in videli ali je v njihovi občini kdo okužen ali ne. Če ne bi bil nihče bi lahko v sami občini omehčali ukrepe, zato bi lahko župan določal ukrepe po strokovnem pogovoru z pristojnimi.
 
• Država bi morala zaposliti še več zdravstvenih delavcev in ne zviševala plače, ampak zmanjšala delavni urnik, saj noben denar ne more povrniti energije utrujenem delavcu, ki je že več ur pod masko, edino čas je tisti, ki mu lahko povrne moč in energijo. No, morda bi lahko malo zvišala plače.
 
• Na RTV Slovenija, bi povabili komike, ki bi imeli rubriko Dvignimo moralo, kjer bi dvigovali moralo, ker je že smeh pol zdravja. Rubrika bi trajala eno uro vsak dan. In tako bi nekako upravičili prispevek za RTV namesto vstopnice.
 
• Vse učence, ki hodijo v osnovno šolo, bi povrnili v osnovne šole. Preden pa bi odšli v šolo pa bi bili testirani vsi, ki živijo skupaj z učencem. To bi bil dolg postopek, zato bi s tem začeli v občinah kjer ni ali pa jih je zelo malo okuženih. Pa tudi, če bi bil kdo od učencev doma zaradi korona virusa bi šola morala še vedno oddajati na daljavo. Vse eno pa bi povrnili vse otroke z posebnimi potrebami v šole ne glede na občino.
 
• Odprli bi se pa nazaj frizerji in podobne dejavnosti, ki so se zaprle zaradi epidemije, ampak to pod strogim razkuževanjem in nošenjem maske ter omejeno bi bilo število strank.
 
• Gostilne bi bile odprte le za osebni prevzem pri vhodu ali pa bi hrano razvažal dostavljavec. Dostavljavec bi bil lahko, kar kelnar, da ne bi bilo potrebno odpuščanja. Stranke, ki so iz istega gospodinjstva, bi se lahko vse eno sedle za mize, a le v zunanjih prostorih in to na varnostni razdalji, kar pa je ob tem letnem času, skoraj ne mogoče, razen če ima gostišče grelne gobice.
 
• Kot že prej omenjeno, bi osnovnošolce in vse, ki živijo z njimi testirali za covid-19. Njihovo testiranje bi lahko vpisali v neki register pod kodo pa tudi od ostalih bi pod kodo vpisali njihovo testiranje.
 
• Starejši, ki so osamljeni sploh v domu za upokojence bi jih lahko obiskali svojci, ki so bili testirani za covid-19 in niso pozitivni. Obiskati pa ga ne bi smeli, ko ne bi bili testirali ali pa bi bili pozitivni, prav tako ga ne bi smeli obiskati, če bi bila okužba v domu upokojencev ali v oddelku, kamor bi želeli do svojca.
 
Hvala, ker ste prebrali.
Prosim, da v komentarje zapišete, kateri predlog Vam je všeč in kateri ne.