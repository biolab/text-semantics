Vladi predlagam, da oživi nepremičninski trg preprosto tako, da se preneha govoriti v medijih in v vladi, da se bodo cene spustile. Drugi ukrepi pa se naj usmerijo v zbijanje cen gradbenih materialov, ugodnejšega stanovanjskega kreditiranja (jamstvene sheme) in zbijanje cen parcel glede na lokacijo. Argumenti? Če želimo znižati v bodoče cene nepremičnin, je potrebno odpraviti razloge/vzroke za "visoke" cene nepremičnin, ne pa skušati odpravljati posledice. Če pogledamo realno - rad bi videl tistega, ki bi bil sposoben zgraditi hišo (brez cene parcele/lokacije) za manj kot 250.000 EUR - ob vstrajanju na dostojni kvaliteti in sledenju trendov v gradnji. Cene so enostavno blizu realnim stroškom.  Nižanjem cen bo sledilo enostavno to, da živ bog ne bo hotel ničesar graditi, ker bo enostavno gradil s čisto izgubo. In živ bog ne bo hotel prodati, ker s pridobljenim denarjem tako nič ne bo mogel zgraditi. Zdrava kmečka pamet. Trenutno ni prometa vsaj v Sloveniji predvsem zato, ker se kar naprej govori da se bodo stanovanja ali poceni prodajala, ali da bodo cene padle.
 