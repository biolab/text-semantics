Pred nami je mini reforma pokojninskega zakona, to je ZPIZ-2 in sprejetje novega  zakona o poklicni pokojnini.
Vladi R Slovenije predlagam sledeče:
Dodana doba iz naslova obveznega poklicnega zavarovanja pridobljena do konca l. 2012 (do sprejetja SPIZ-2) naj se upošteva tudi za upokojevanje po čl. 399 ZPIZ-2 in sicer za dosego pravice, ne pa za odmerni odstotek. Saj ob črtanju čl. ZIKS in čl. Zakona o policiji, ki je urejal te zadeve, ne gre več za upokojevanje po posebnih pogojih/predpisih temveč splošnih.
V nasprotnem je potrebno popraviti lestvico upokojevanja po čl. 399 ZPIZ-2. Stara "benificirana" delovna doba se namreč odšteva od starosti 60 let. Novi kadri od l. 2000 dalje je nimajo več ter dosežejo starostno pokojnino po zaključku prejemanja poklicne pokojnine in ta zakon za njih dejansko ne pride v poštev - bo izzvenel z upokojitvijo zadnjega delavca, kateri je še imel tkim. benifikacijo. Če je kdo od tkim. starih delavcev služil vojaški rok (ni obiskoval tacenske kadetnice), se redno šolal na višjih in visokih šolah, mu enostavno zmanjka pokojninske dobe za nekaj mesecev, leto ali 2 leti in pogojev po čl. 399 SPIZ-2 nikoli ne doseže (prej poklicno in starostno pokojnino, kar pa ni bil namen čl. 399 ZPIZ-2). Zato tudi predlagam, da se dodana doba iz naslova obveznega poklicnega zavarovanja pridobljena do konca l. 2012 upošteva tudi za upokojevanje po čl. 399 SPIZ-2. Gre namreč za upokojevanje starejših, že izgorelih delavcev.
Prav tako predlagam, da se dokup vojaškega roka in študijskih let, ki je bil izvršen oz. plačan do sprejetja ZPIZ-2 (1.1.2013) upošteva enako kot dejanska delovna doba za dosego starostne pokojnine, ne pa da avtomatsko vodi v predčasno starostno pokojnino (malusi). Tolmačenje, da gre v tem primeru za pravico v nastajanju ne zdrži resne pravne presoje. Saj so bila sredstva vplačana in je dejansko SPIZ ves ta čas lahko z njijmi gospodaril/upravljal. Po takšnem tolmačenju imajo plačniki prav tako v primeru nekoriščenja vplačanih obdobij zavarovanja pravico zahtevati vplačana denarna sredstva nazaj z zakonskimi zamudnimi obrestmi. Saj so dobroverno verjeli, da imajo z vplačilom/dokupom zagotovljeno določeno obdobje delovne/zavarovalne dobe, ki se bo upoštevala za dosego pravice do starostne pokojnine. Takšna dobrovernost in njeno varstvo pa je temelj pravne države in vsako drugačno ravnanje (izhajajoče iz utemeljevanja na trenutnih parcijalnih in višjih interesih) vodi v kaos, samovoljo in razgradnjo pravne države.