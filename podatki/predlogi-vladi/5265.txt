Predlagam vladi, da bi se vozniški izpit opravljal na vsakih pet let.
To, kar se dogaja na cestah, je postalo že prav neznosno in prepričana sem, da bi morali vozniški izpit opravljati na vsakih pet let, ne le enkrat v življenju. V to bi bili vključeni seveda pisni testi in vožnja, pridružiti pa bi se jim morali tudi psiho testi. 
Marsikdo, ki je opravljal izpit npr. pred 30 leti, še ve ne, kako voziti v rondojih, pa marsikateri drug znak tudi ne poznajo toliko, kot npr. tisti, ki so naredili izpit v zadnjih 10 letih. Torej, tudi znaki se posodabljajo in tudi naše znanje se mora posodabljati. 
Če upoštevamo še dejstvo, da ima praktično vsak posameznik že avto, je nekako treba omejiti število voznikov in narediti selekcijo.
Vozniški izpit ne bi smel biti praktično doživljenjski in to je trenutno največja napaka. Opravljati bi se moral večkrat in še to bi morali opravljati vsi bodoči vozniki obvezne psiho teste. Toliko živčnih in nestrpnih ljudi ne srečaš kar tako, kot ravno na cesti, kjer bi morali biti udeleženci le tisti, ki so psihično stabilni in močni.
Vozniškega dovoljenja ne sme dobiti več prav vsak! To se mora nehati in s tem se bi lahko skoraj preprečilo ali vsaj veliko bolj omejilo število smrti in telesnih poškodb zaradi nezgod na naših cestah. 