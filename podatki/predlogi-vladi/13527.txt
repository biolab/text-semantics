Predlagam, da se uzakoni obveznost navedbe okvirne plače v oglasih za delo. V veliko evropskih državah je to že ustaljena praksa. Ta podatek bi pripomogel k konkurenčnosti trga dela in izboljšal pogajalska izhodišča iskalcev zaposlitve. Hkrati bi tudi ponudil jasno sliko o delodajalcu pred prijavo in pripomogel k zmanjšanju stran vrženega časa (obeh strani) pri razgovorih, ki na koncu ne vodijo nikamor.