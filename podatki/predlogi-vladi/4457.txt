Včeraj sem poslušal pri poročilih ponovno o zgodbi nedeklariranega konjskega mesa in kako so tekmovalni konji v tolikšni smeri zastrupljeni, da niso primerni za hrano. Nihče pa se ne ustavi pri dejstvu, da zastrupljamo živali, da služijo sebičnemu človeškemu impulzu po užitku in zagledanosti vase in svoje potrebe. Menim, da je potrebno vzrejo konj za tekme prepovedati. Tu ne gre samo za kemikalije - steroide in antibiotike, temveč tudi za fizično zlorabo konj. Torej ne samo za biološke posledice (poraba antibiotikov v vzreji živali pomeni razvoj bakterij, ki so na antibiotike odporne in to spet nemoč medicine, da ljudi pred patogenimi bakterijami zaščiti), ampak tudi za etično dimenzijo nas ljudi, kako kažemo svojo "človeškost" ne le proti sebi, temveč proti najšibkejšim - proti živalim. In kako vzgajamo naše otroke - da je trpljenje živali v naš užitek nekaj sprejemljivega in samoumevnega. Se pravi, da jih vzgajamo v nečuteča in neempatična bitja, kar se nam bo, ko bodo odrasli, vrnilo v enaki meri kot zgodba z antibiotiki.
Skratka: predlagam prepoved vzreje živali v tekmovalne namene.
Lep pozdrav vsem, Miloš Židanik.