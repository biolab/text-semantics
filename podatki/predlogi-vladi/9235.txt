Predlagam da se ponovno uvede institut posmrtnine za vse državljane republike Slovenije. Posmrtnina se je izplačevala iz naslova obveznega zdravstvenega zavarovanja in sicer v višini 500 € kar se mi zdi primeren znesek tudi za naprej.
Posmrtnina je namenjena za pogreb pokojnika, se pravi da ima tudi sanitarno funkcijo. Neredko se pojavljajo problemi s plačilom pogrebnih stroškov in to ne samo pri tistih svojcih kateri imajo dohodke pod mejo revščine (prejemniki socialne pomoči, nezaposleni, upokojenci z nizkimi pokojninami, velike družine z nizkimi dohodki..).
Vemo, da so minimalni stroški najosnovnejšega pogreba okrog 700 €. Plačilo slednjega za marsikoga predstavlja problem.
 