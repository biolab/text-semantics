Predlagam, da se obdavči vse nepremično premoženje, brez vseh izjem z minimalno stopnjo davka, enotno na vsem ozemlju Slovenije. Praktični preizkus pa naj pokaže pred uvedbo tega davka dve postavki. Prva naj bo višina davka v primerjavi z nadmestilom za stavbno zemljišče, ki ne sme biti višja od 2 kratnika sedanjega davka. Druga pa naj bo bruto izkupiček davka v državno blagajno. Oprostitve plačil davka na nepremičnine naj bodo le odlog, za socialno ogožene skupine državljanov, nikakor pa odpustek. Odlog je lahko tudi za časa življenja, ob dedovanju pa ga morajo prevzeti dediči, če so ga sposobni plačati, sicer velja tudi zanje odlog. Tako socialna varnost ne bo ogrožena, zaradi nepremičninskega davka, država pa bo pokasirala davek z zamudo, ali pa bo dobila v last nepremičnino, kateri se bodo dediči odrekli. V nobenem primeru pa ni dovoljen rubež socialno ogroženim državljanom, če nočemo punta.