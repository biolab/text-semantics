Vladi predlagam, da ne upošteva predloga o obdavčitvi vseh izdelkov živalskega izvora, ki ga je na vlado poslalo Društvo za osvoboditev živali in da se ta predlog ne vključi v naslednjo zdravstveno reformo.
Cene hrane v Sloveniji so, glede na plače v Sloveniji, že tako ali tako višje kot v določenih državah članicah EU, zato je skrajno neprimerno hrano še dodatno obdavčit, s tem povzročit dvig cen in tako pripeljati do še več lačnih ust v Sloveniji.
Strokovnjaki s področja prehrane, kot so zdravniki in ostali, ki se ukvarjajo s hranoslovjem, trdijo, da človek za svoje normalno delovanje potrebuje uravnoteženo mešano prehrano in ne enostransko (prehranjevanje z rastlinsko hrano), ki je tvegano. Zato menim, da je potrebno verjeti strokovnjakom, ki vedo kaj počnejo in ne določenim društvom, ki pošiljajo neprimerne, radikalne predloge in tako vsiljujejo svoje prepričanje vsem ostalim prebivalcem Slovenije.  
Tudi skrajno neprimerno in nedopustno je, da se prepričanje manjšine vsiljuje večini. Zato predlagam, da se v naslednji reformi, če se že morajo, obdavčijo samo živila, ki so resnično nepotrebna za življenje (čips, sladkarije), in ne kar vsa živila vse povprek, kot to predlaga radikalni predlog Društva za osvoboditev živali.
Lep pozdrav.