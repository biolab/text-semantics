Predlagam, da se na ozemlju Republike Slovenije prepove prodaja in uporaba strupov (herbicidov, insekticidov, fungicidov in drugih snovi), ki morijo čebele.
Še posebej nevarni za čebele so insekticidni pripravki z aktivnimi  snovmi, kot so lambda cihalotrin, tiametoksam, tiakloprid, imidakloprid,  acetamiprid, pirimikarb, dimetoat, ometoat, klotianidin, klorpirifos,  abamektim, spinosad, piretroidi in razna mineralna olja.
V dosedanji ureditvi je zapisano, da se nepravilna raba fitofarmacevtskih sredstvih kaznuje z globo od 800 do  20.000 evrov za pravne osebe ter z globo od 400 do 800 evrov za  posameznike (kmetovalce), nič pa se ne kaznuje farmacevtskih družb, ki takšna strupena sredstva izdelujejo. Predlagam, da se to spremeni in da se farmacevtska podjetja, ki te strupe proizvajajo kaznuje z globo najmanj 1.000.000 evrov.  To je pa zelo majhna kazen glede na to, kakšne dobičke na račun zastrupljanja čebel kujejo farmacevtska podjetja.
Število lokacij pomorov čebel se v zadnjih dnevih v Pomurju in Prekmurju  povečuje. Z ministrstva za kmetijstvo so sporočili, da so od nedelje (17.4.2011) do  srede (20.4.2011) zabeležili pet lokacij, kjer so čebelarji prijavili padce čebel.  Prva lokacija je bila v Bakovcih, kjer je en  ogrožen čebelar z 32 čebeljimi družinami, po podatkih Nacionalnega  veterinarskega inštituta (NVI ) je ocenjen padec od 10 do 20 odstotkov  pašnih čebel. Druga lokacija je v Kobilju, kjer je 8 ogroženih čebelarjev s 600 družinami, ocenjen pa je padec do 20 odstotkov pašnih čebel. Tretja lokacija je Orehovski vrh pri Gornji Radgoni, kjer je en ogrožen čebelar z 20 družinami. Ocenjen je padec od 10 do 20 odstotkov pašnih čebel. Četrta lokacija je v Rakičanu, kjer sta 2 ogrožena čebelarja s 313 družinami, ocenjen pa je padec od 10 do 20 odstotkov pašnih čebel. Peta lokacija je Dolga vas, kjer je ogrožen en čebelar s 100 družinami, ocena padca pa še ni podana. Zadnja prijava pomora čebel je na lokaciji Radenci, kjer ogled še poteka.
Država pa kljub temu še vedno dovoljuje prodajo strupov, ki morijo čebele. Obstaja utemeljen sum dejanja korupcije, v katerem nastopajo farmacevtske družbe in državni organi, ki dovoljujejo prodajo takih strupov. 24ur.com/novice/crna-kronika/v-petih-dneh-ze-sest-pomorov-cebel.html
Kemična sredstva, ki jih izdelujejo farmacevtska podjetja, pa naj se nadomesti z naravnimi pripravki. Zagotovo obstajajo, vendar ni v interesu teh podjetij, da se taki pripravki uporabljajo.