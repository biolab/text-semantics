 Z začasno ureditvijo vprašanja reševanja zahtevkov hrvaških varčevalcev stare LB naj bi bili sedaj izpolnjeni potrebni slovenski pogoji za odobritev pristopa RH k EU s strani naše države. Menim, da je to za Slovenijo neustrezna rešitev, saj le začasno odlaga neposredno uveljavljanje hrvaških varčevalcev  za plačilo njihovih terjatev (pri čemer gre očitno tudi za našo nesposobnost enkrat definitivno razčistiti to gnojno bulo). Popolnoma neresno pa je, da se ta rezultat prikazuje kot uspeh: Slovenski državljani smo s to rešitvijo v resnici žejni prepeljani preko vode! Da se vprašanje navedenih varčevalcev rešuje v okviru nasledstvenih pogajanj po nekdanji SFRJ je bila že zdavnaj sprejeta odločitev in tedanji slovenski pogoj za nadaljevanje pogajanj!
POPOLNOMA NERAZUMLJIVO IN ZA GOSPODARSKO USODO SLOVENIJE IZJEMNO ŠKODLJIVO PA JE, DA JE VPRAŠANJE NEOVIRANEGA SLOVENSKEGA DOSTOPA DO ODPRTIH MORIJ OSTALO NEREŠENO (oz. zavito v celofan t.i. arbitražnega razsojanja o meji med državama). Slovenija je vedno imela popolnoma neoviran neposreden dostop do odprtih morij  - ne glede na obseg in lego njene morske obale. Zakaj mora ta izjemno pomembni pogoj za uspešen gospodarski razvoj Slovenije (še posebej v zvezi z Luko Koper!) postati s pridružitvijo RH k EU nenadoma vprašljiv in pravzaprav v celoti odvisen od dobre volje naše južne sosede??  
Slovesnski parlament mora pred dokončno potrditvijo hrvaškega pristopa k EU zahtevati nedvoumno izjavo in zavezo hrvaške države, da bo Slovenija tudi po polnopravnem članstvu naše južne sosede v EU imela popolnoma neoviran lasten dostop do odprtega morja.  