Spoštovani, krajani iz vse okolice Vrhnike in posebej iz Podlipske doline, skupaj z Občino Vrhnika, si že vrsto let prizadevamo za ureditev hudourniških vodotokov (Podliščica, Pajsarca ...), ki ob vsakem večjem deževju poplavljajo polja in travnike, tudi v neposredni bližini hiš. V ne tako daljni preteklosti so bili ti vodotoki regulirani in večjih problemov ni bilo Zadnja leta pa se zaradi sprememb podnebja te težave vse bolj stopnjujejo. Ob zadnje deževju je bilo stanje zelo zaskrbljujoče, prihaja do poplav, pa tudi do podorov s hribovja, ki pelje skozi dolino. Zakaj ni to območje vključeno v program za blaženje podnebnih sprememb, saj so t.im. 100-letne vode sedaj že skoraj stalnica in se pojavljajo vsakih 7-8 let? Ljudje ne morejo v službo, živina na paši je ogrožena, njive sin ceste so poplavljene, samo zato, ker struga Podlipščice ni urejena, kot je primerno. Glede na določene aktivnosti v javnosti, da bi se ukinilo vse regulacije in pustilo, da se vodotoki naravno razlivaj - sonaravno upravljanje z vodami torej - se nam zdijo popolnoma nesprejemljive. Tu je hudourniški potok, poleg tega še vedno niso urejene greznice in kanalizacija v celotni dolini, zato gre za veliko onesnaževanje okolja in ogrožanje prebivalcev, ki tu živijo že desetletja. V imenu krajanov KS Podlipa-Smrečje prosim za obravnavo te tematike.