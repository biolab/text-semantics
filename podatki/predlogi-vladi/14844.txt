Glede na to, da gremo v energetsko krizo z visokimi cenami energentov, ki utegne biti (dolgo)trajna, vladi predlagam, da pripravi NACIONALNI PROGRAM IZGRADNJE VARNIH KOLESARSKIH POTI (NPVKP).
-Zgradi naj se čim več varnih kolesarskih poti v mestih.
- Parkirna mesta ob ulicah naj se spremenijo v varne kolesarske steze, kjer je le mogoče.
- Čim več ulic naj bo enosmernih s široko kolesarsko stezo, kar je bolj varno za kolesarje.
- Kolesarje naj se zaščiti, kjer je le mogoče, z betonskimi pregradami kot so na avtocestah.
- Zgradijo naj se medkrajevne varne kolesarske poti, povsod, kjer je to mogoče.
- Nove in prenovljene ceste naj imajo obvezno najmanj 1m širok označen pas za kolesarje na vsaki strani ceste, kot je to drugod (Italija, Španija...)
- Ob železniških progah ob naseljih naj se zgradijo varne kolesarske poti (Primer: kolesarska pot Šempeter - Nova Gorica ob železniški progi).
- Po kolesarskih stezah naj se prepove vožnja z vsemi vozili na termični pogon, kajti zlasti dvotaktni motorji zelo onesnažujejo zrak, ki ga morajo kolesarji potem vdihavati.
- Za NPVKP naj se pridobijo evropska sredstva.