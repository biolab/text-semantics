Predlagam, da se v Zakonu o starševskem varstvu in družinskih prejemkih opredeli SMISELNI rok za izdajo odločb za otroški dodatek in podobne prejemke (največ 14 dni). Trenutno so taki in podobni roki določeni v Zakonu o upravnem postopku.
Povsem nerazumno je namreč, da nekateri CSD-ji take odločbe izdajajo šele v roku enega meseca ali še celo več. Za izračun preko spletne strani potrebuje vsak državljan okoli 5 minut, zato so roki en ali celo dva meseca za izdajo odločb absolutno predolgi!
V primeru nejasnosti pa bi se vlagatelja prosilo za dodatna pojasnila in bi se rok s tem avtomatsko podaljšal ter začel teči od dneva zadnje dopolnitve vloge.