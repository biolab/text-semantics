Slovenski podjetniški sklad (v nadaljevnaju SPS ali Sklad) ima odprt Vavčer za dvig digitalnih kompetenc (https://www.podjetniskisklad.si/sl/razpisi?view=tender&id=84), ki kot edino možnost izvedbe usposabljanj določa klasična usposabljanja oz. dogodke v živo. Sklad trenutno ne dovoljuje izvedbe usposabljanj na daljavo oz. on-line, ker pač tako določajo razpisni pogoji.
Hkrati je vlada naložila izobraževalnim ustanovam, da organizirajo proces na daljavo, kot je pozvala deldoajalce, da organizira delo na daljavo. Hkrati je moralo veliko podjetij prekiniti delo in poslati delavce na čakanje, oziroma so doma ostali starši otrok za potrebe varstva. Čas , ko so delavci zaradi omenjenih razlogov doma, je idealna priložnost, da v tem času okrepijo svoje veščine in kompetence do vrnitve na delo. Oklevanje Sklada pri omogočitvi izvedbe uposabljanj za dvig digitalnih kompetenc je nerazumno. Predlagam vladi da takoj naloži skladu, da odobri izvajanje usposabljanj na daljavo oz. preko interneta, hkrati predlagam vladi da razširi ukrepe za dvig digitalnih kompetenc na obe kohezijski regiji.