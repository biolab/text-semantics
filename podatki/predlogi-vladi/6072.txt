Kot lahko sami opažate se po vsakih volitvah ukvarjamo z enakimi težavami - z iskanjem zavezništev za novo koalicijo. Tega ne bi bilo, če bi obstajal večinski  volilni sistem.
Ta sistem se obnese v Veliki Britaniji in ZDA. Kaj pa je večinski volilni sistem:
Za ta sistem je značilno, da se o kandidatih odloča z večino, ki je  lahko absolutna ali relativna. Obstajata enokrožni in dvokrožni večinski  sistem. Enokrožnega poznajo – za lažjo predstavo -  v Veliki  Britaniji, kjer se je prvič pojavil, pa tudi v ZDA. Pri tem je iz vsake  volilne enote izvoljen po en kandidat, in sicer tisti, ki dobi največ  glasov. Ni pa nujno, da dobi večino vseh glasov. Sistemu zato pravimo  tudi sistem relativne večine. Dvokrožni sistem pa naj bi  zagotavljal, da je izvoljen tisti kandidat, ki ga podpira večina  volivcev. V primeru, da nihče izmed kandidatov v prvem krogu ne osvoji  večine, se navadno prvouvrščena kandidata pomerita v drugem krogu (v  nekaterih primerih se jih lahko uvrsti tudi več, na primer vsi, ki so  presegli prag določenega števila odstotkov). Zmagovalni kandidat tako  osvoji absolutno večino glasov, zato temu pravimo tudi večinski sistem z  absolutno večino. vir: Dnevnik
Če bi večinski volilni sistem obstajal že na teh volitvah v državni zbor leta 2014, bi SMC prejela 86 poslanskih mandatov, SDS Pa štiri. Ostale stranke ne bi osvojile mandatov. In vlada bi bila sestavljena zelo hitro + bila bi učinkovita in res izbrana z voljo ljudstva.
 