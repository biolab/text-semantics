Že nekaj desetletij je stara ideja univerzalnega temeljnega dohodka. Je zanimiva vendar ji nekaj manjka, da bi bila uravnotežena. Zato predlagam uvedbo UNIVERZALNEGA TEMELJNEGA DELA.
Smatram, da bi vsak za delo zmožen državljan moral delati vsaj ŠTIRI ure,
-ker bi na ta način prispeval svoj delež družbi kot to počnejo tisti, ki imajo službo ali drugo dejavnost iz katere plačujejo delovanje države.
-ker bi tako ostali v "igri". O težavah brezposelnih je veliko napisanega. Tudi to, da se s časom navadijo vegetirati v bednih pogojih in jih ponovna zaposlitev straši. Tako bi ostali povezani z delom in ljudmi.
-ker je prav, da vsak delazmožen prispeva po svojih močeh
-ker obstajajo posamezniki, ki so si izgradili svoj mali svet v katerem parazitirajo na starših, starih starših in prijateljih. Starši se jim ne uprejo zaradi občutka krivde, ker so "vzgojili" takšnega posameznika pa tudi zato, ker nočejo prizati, da je del problema doma. Nekateri posamezniki pa so tudi nasilni zaradi česar jim starši popuščajo.
-ker ima čisto vsak posameznik finančne potrebe in seveda tudi porabo, saj ne živi od zraka. Torej ima tudi dohodke. Neobdavčene seveda.
-ker obstajajo posamezniki, ki sicer delajo nič pa ne prispevajo. Štiri ure dela na dan bi vsaj pri nekaterih povzročilo tehtanje ali morda ne bi bilo bolje poiskati drugo, prijavljeno delo, ki bolj ustreza njihovim potrebam
-ker bi to naredilo univerzalni temeljni dohodek veliko bolj pošten do tistih, ki so že polno zaposleni
-ker je dela dovolj. Naše ulice so zaraščene, pozimi polne snega, jeseni listja. Marsikatera površina je neurejena. Fasade so potrebne barvanja, potrebujemo bolj zdravo pridelana živila, itd, itd, itd.
-ker bi iz določenih del lahko nastala podjetja
-ker bi do uvedbe univerzalnega temeljnega dohodka ponudili vsaj nek dohodek tistim, ki so sedaj brez dela in dohodka
-ker v naravi ne preživi nobeno bitje, ki ne dela za svoj obstoj. Ljudje sočutno pomagamo nemočnim in tako naj tudi ostane. Ostali naj stopijo bliže in dvignejo svoj del bremena.
 
Veseli bomo njihove pomoči pa čeprav le štiriurne.