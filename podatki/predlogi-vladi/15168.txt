Preprost primer - država nameni pomoč npr. upokojencem in določi lestvico (podatki so izmišljeni) - do 650 € pokojnine dobijo 300 €, od 650 € - 800 € dobijo 150 € pomoči itd...). Vendar to pomeni, da tisti, ki ima 649,99 dobi 300 € pomoči, tisti, ki ima le malenkost več pa dobi 150 €. Skupna vsota na koncu: 950 € proti 800 € zaradi enega evra ali manj razlike. Podobno je npr. pri mejah pomoči, ko nekomu zaradi nekaj centov ne pripada več pomoč, pa je je tako rekoč enako potreben kot tisti, ki je tik pod cenzusom.
Zvezna lestvica bi to zlahka kompenzirala in ne gre za raketno znanost. Vsak z diplomo 1. stopnje bi moral to znati izračunati. Ne vidim razloga za to, da se vztraja na taki rešitvi, saj že osnovna linearna matematika (in na ekonomski fakulteti je dosti več od te) lahko predpiše zvezno (ne stopničasto) lestvico pomoči, ki ne bo več delala premetov v nasprotno smer ter bo tako veliko bolj pravična do pomoči potrebnih.