Pozdravljeni,
v Sloveniji imamo 2 vrsti gospodarskih družb, delimo jih na osebne gospodarske družbe in pa kapitalske gospodarske družbe. Razlika med njimi je v tem, da lastniki osebnih gospodarskih družb v primeru stečaja gospodarske družbe odgovarjajo upnikom in delavcem z osebnim premoženjem, v kapitalskih družbah pa ni potrebno odgovarjati z osebnim premoženjem.
Ker je naravi praksa taka, da podjetniki raje odpirajo kapitalske gospodarske družbe kot pa osebne gospodarske družbe, imamo v sloveniji 80% kapitalskih družb in pa samo 20% osebnih družb. To je samoumevno, saj kdo pa bi hotel nositi odgovornost, če pa je ni potrebno.
Osebne gospodarske družbe so: družba z neomejeno odgovrnostjo (d.n.o.),  komanditna družba (k.d.) in pa tiha družba. Kapitalske družba pa so: družba z omejeno odgovornostjo (d.o.o.)  delniška družba (d.d.). in pa komanditna delniška družba (k.d.d.).
Pri družbi z neomejeno odgovornostjo (d.n.o.) v primeru stečaja podjetja lastniki upnikom in delavcem odgovarjajo z osebnim premoženjem. Pri komanditni družbi (k.d.) pa eni lastniki odgovarjajo z osebnim premoženjem (komplementarji), drugi pa ne (komanditi). Tiha družba pa ima eno posebno zakonodajo, ki v tej obravnavi ni pomembna. Pri družbi z omejeno odgovornostjo (d.o.o.) in pa delniški družbi (d.d.) v primeru stečaja podjetja lastniki upnikom in delavcem ne odgovarjajo z osebnim premoženjem. Pri komanditni delniški družbi (k.d.d.) eni delničarji upnikom in delavcem odgovarjajo z osebnim premoženjem(komplementarji), drugi pa ne (komanditi).
Moralno najbolj sporne družbe sta družba z omejeno odgovornostjo (d.o.o.) in pa delniška družba (d.d.), kjer z osebnim premoženjem ne odgovarja nihče. Tako lahko lastniki prostovoljno (na ilegalen način) črpajo sredstva iz podjetja, si na ta način polnijo žepe, podjejte gre v stečaj, delavci pa upniki ostanejo brez vsega. Ker je ta (ilegalno) črpana sredstva težko nadzorovati in nobena metoda ne pomaga, ja najboljša rešitev ukinitev teh 2 kapitalskih družb.
Vlada naj z zakonom preoblikuje družbe z omejeno odgovornostjo (d.o.o.),  družbe z neomejeno odgovornostjo (d.n.o.), delniške družbe (d.d.) pa v komanditne delniške družbe (k.d.d.). To naj doseže tako, da naj s postopnim obdavčevanjem začne odganjati lastnike teh družb, ki bodo s tem prisiljeni preoblikovati družbe v drugo obliko družb. Obenem pa naj ukine davek na dobiček in daven na promet vsem ostalim družbam, da bi na ta način privabila lastnike k ustanovitvi ostalih družb, ki so ostale na voljo. To je edina rešitev za te grozote, ki jih delavci in upniki preživljamo med trenutno gospodarsko krizo (2008 - 2011) .
Živimo v demokratični, liberalni državi, kjer je vsak posameznik svoboden in osebno odgovoren za vse stvari, ki jih počne v življenju. Tako namreč piše v Ustavi Republike Slovenije. Ampak če so posamazniki osebno svobodni in odgovorni, to pomeni, da bi morali posamezniki biti tudi osebno odgovorni za posledice, ki jih počnejo. V tem primeru morajo torej osebno odgovarjati za finančno škodo, ki jo povzročijo podjetju. S tem, ko država dovoli delniške družbe (d.d.) in pa družbe z omejeno odgovornostjo (d.o.o.) krši Ustavo Republike Slovenije, saj bi moral vsak osebno odgovarjati za stvari, ki jih počne v življenju. iz tega sledi, da sta delniška družba (d.d.) in pa družba z neomejeno odgovornostjo narejene protiustavno, čeprav na prvi pogled ne zgleda. Sami tisti, ki dejansko razume Ustavo Republike Slovenije lahko vidi, da sta ti 2 družbi narejeni protistavno. Očitno je in ob enem tudi žalostno, da tega ne vidi niti Ustavno sodišče, ki bi to morali videti.
Tukaj so navedeni členi Ustave Republike Slovenije, ki jih država ta krši s tem, ko dovoli družbe z omejeno odgovornostjo (d.d.) in pa delniške družbe (d.d.):
 
2. člen
 
Slovenija je pravna in socialna država.
 
14. člen
(enakost pred zakonom)
 
V Sloveniji so vsakomur zagotovljene enake človekove pravice in  temeljne svoboščine, ne glede na narodnost, raso, spol, jezik, vero,  politično ali drugo prepričanje, gmotno stanje, rojstvo, izobrazbo,  družbeni položaj ali katerokoli drugo osebno okoliščino.
Vsi so pred zakonom enaki.
 
66. člen
(varstvo dela)
 
Država ustvarja možnosti za zaposlovanje in za delo ter zagotavlja njuno zakonsko varstvo.
 
67. člen
(lastnina)
 
Zakon določa način pridobivanja in uživanja lastnine tako, da je zagotovljena njena gospodarska, socialna in ekološka funkcija.
Zakon določa način in pogoje dedovanja.
 
74. člen
(podjetništvo)
 
Gospodarska pobuda je svobodna.
Zakon določa pogoje za ustanavljanje gospodarskih organizacij.  Gospodarska dejavnost se ne sme izvajati v nasprotju z javno koristjo.
Prepovedana so dejanja nelojalne konkurence in dejanja, ki v nasprotju z zakonom omejujejo konkurenco.
 
153. člen
(usklajenost pravnih aktov)
 
Zakoni, podzakonski predpisi in drugi splošni akti morajo biti v skladu z ustavo.
Zakoni morajo biti v skladu s splošno veljavnimi načeli mednarodnega  prava in z veljavnimi mednarodnimi pogodbami, ki jih je ratificiral  državni zbor, podzakonski predpisi in drugi splošni akti pa tudi z  drugimi ratificiranimi mednarodnimi pogodbami.
Podzakonski predpisi in drugi splošni akti morajo biti v skladu z ustavo in z zakoni.
Posamični akti in dejanja državnih organov, organov lokalnih  skupnosti in nosilcev javnih pooblastil morajo temeljiti na zakonu ali  na zakonitem predpisu.;
 Naprošam vlado in uporabnike portala predlagam.vladi.si naj podpre moj predlog za nadaljno obravnavo, v nasprotnem primeru naj mi s proti argumenti navede zakaj predlog ni primeren za nadaljno obravnavo. Prosil bi tudi za kakšen amandma k predlogu.
Lep pozdrav 