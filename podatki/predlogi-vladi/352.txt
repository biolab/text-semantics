Preden me vsi napadete prosim preberite predlog.
Predlagam predmet religije in verstva v srednjih šolah. Recimo eno do dve uri na teden eno leto. Pri tem ne mislim verouka ampak poučevanje o religijah. V kaj verjamejo verniki določene religije, kaj so skupne točke vseh religij in kaj razlike. In to za vse večje svetovne religije (Ateizem, Budizem, Hinduizem, Islam, Konfucionizem, Krščanstvo, Naravne religije, Protestantizem, ... ). Pri vsakem sklopu bi se lahko povabilo predstavnika določene vere, da svojo religijo predstavi. Predstavitve naj bojo čim bolj uravnotežene in približno časovno enakovredne. To bi precej pripomoglo k razumevanju ostalih ljudi in njihovih prepričanj ter posledično precej zmanjšalo nestrpnosti, ki so pogosto zgolj posledica neznanja.