 ZGD-1 določa prehod podjetja na dediče, pod pogojem, da ti v določenem času sporočijo AJPES, da bodo nadaljevali podjetje. Ta določba je v nasprotju z dednopravno določbo, ki pravi, da premoženje zapustnika preide na naslednike ˝ipso iure˝, v trenutku zapustnikove smrti. Nemško pravo ima glede te situacije boljše rešitve, saj pride do dedovanja in univerzalnega nasledstva v trenutku zapustnikove smrti, šele kasneje pa se lahko dediči odločijo o nadaljevanju podjetja.