 Izvrstna ideja:
UVOD
Danes sem prebral slednje:
"Več kot tretjina odraslih moških in približno 10 % odraslih žensk je rizičnih pivcev ter približno 10 do 15 % odraslih je alkoholikov. Podatki so zaskrbljujoči tudi glede umrljivosti na 100.000 prebivalcev, starejših od 15 let, zlasti v primeru ciroze jeter (52,3 moških; 18,9 žensk; 38,9 oba spola) in samomorov (52,1 moških; 14,5 žensk; 33,0 oba spola)."
(VIR: www.mz.gov.si/fileadmin/mz.gov.si/pageuploads/javno_zdravje_09/Alkohol...)
In nato našel še to: "Alkoholu pripisujejo krivdo za 20 do 30 odstotkov raka grla, požiralnika, samomorov, epilepsij in prometnih nezgod. Leta 2009 je alkohol neposredno zakrivil 841 smrti (4,5 odstotka vseh smrti v tem letu) in 3722 hospitalizacij (1,2 odstotka vseh), ki so trajale skupaj 84.693 dni, oziroma 3,6 odstotka vseh dni, ki jih bolniki prebijejo v bolnišnici."
(VIR:http://www.delo.si/druzba/zdravje/slovenija-in-alkohol-med-vodilnimi-po-mokri-kulturi-v-eu.html)
PREDLOG
Tako kot morajo npr. v Koloradu, ZDA, kadilci marihuane imeti ob nakup marihuane kartico, bi lahko preko novih davčnih blagajn - ki morajo biti povezane z internetom (vsaj kolikor sem sam o tem bral) - vodili evidenco tako iz trgovin kot tudi iz gostiln, za vsakega državljana bi torej že vedeli če je alkoholik, ob tem vedenju, pa bi mu onemogočili dostop do nakupa (preko kartice) alkohola. S tem bi bil usmerjen naprej, češ da kartica ne dela, bi to šel popravit, nato bi pregledali zakaj ne dela - preveč nakupa alhokola - napotitev k zdravniku.
Ob tem pa bi, ker bi za vsak nakup alkohola bila potrebna kartica, onemogočili nakup alkohola vsem, ki kartice nimajo, saj alkohola ne bi morali prodati. Mladi - to vem sam - še vedno kupujejo alkohol v manjših trgovinah, ob predložitvi kartice pa bi bilo to nemogoče! Hvala za branje!
 