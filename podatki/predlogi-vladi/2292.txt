Predlagam, da vse državne, občinske in medobčinske ustanove obvezno uporabljajo elektronsko pošto pri svojih odgovorih na pripombe, vprašanja, ugovore, prošnje državljanov, ki jih le-ti pošiljajo po elektronski pošti. Prav tako naj vse državne in občinske uradnike zavezuje določen obvezni rok (7-dnevni) za posredovanje odgovora. Večina državnih in občinskih  ustanov, uradov, zavodov ima objavljen kontakt oz. e-pošto, na katero lahko pošiljamo svoje zadeve, sami nam pa odgovarjajo v papirni obliki in z navadno ali priporočeno pošiljko, torej po nepotrebnem trošijo denar za papir in poštnino.