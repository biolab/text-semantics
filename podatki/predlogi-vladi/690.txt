Predlagam, da se spremeni ali ukine študentsko organizacijo Slovenije (ŠOS).
Naj se obrazložim, sam sem podiplomski študent in se v večini točk s predlogom o malem delu strinjam, ravno tako (v enaki meri) se strinjajo moji sošolci, ko smo se o tem pogovarjali med odmori. 
Vendar NE ŠOS oziroma njeni predstavniki, tako poimenovani študentski funkcionarji pa so kategorično proti temu predlogu in navajajo, da študenti nebi mogli več opravljati študentskega dela. TRAPARIJA. Skrbi jih za socialno šibke. DEMAGOGIJA. V resnici jim gre samo zase, saj predlog zakona o malem delu ukinja ŠOS in vse plačane študentske funkcionarje, ki na mesec lahko porabijo za telefon okrog 150 EUR. 
Morda večina ne ve ampak študenti sploh ne moremo izbirati če želimo biti včlanjeni v ŠOS, smo kar avtomatsko. Obstaja primer ko je en študent hotel izstopiti pa tega niso dovolili, češ saj študenti od ŠOS dobimo samo zastopstvo in pravice. 
Jaz pravim, da se nam s tem krati pravica izbire, njim pa se daje monopol, da lahko delajo kar hočejo in nas KVAZI zastopajo, v resnici pa le branijo svoje ozke osebne interese.