Predlagam, da se postavijo ostri kriteriji za izvedbo referendumov (posvetovalnih in drugačnih) in s tem krepko zmanjša stroške delovanja demokracije.
Razlogi:
- imamo dobro plačane zastopnike ljudstva, ki bi morali biti sposobni odločati se v našem imenu brez take potrate, stati za svojimi odločitvami, odgovarjati zanje; pri tem lahko za pomoč po mili volji koristijo tudi politično neodvisno stroko posameznega odprtega vprašanja,
- rezultati referendumov niso obvezujoči za zakonodajno oblast, torej dejansko predstavljajo samo drago raziskavo mnenja,
- če že moramo izvedeti mnenje ljudstva, ker ga glasovalci kot kaže ne poznajo, bomo mnogo bolj relevantno mnenje za krepko nižjo ceno dobili preko neodvisno izvedenih razsikav mnenja, na kater ene bo imela vpliva strankarsko usmerjena politika z reklamiranjem;
- samo mahanje in grožnje z referendumi ter njihova izvedba je v večini primerov politično osnovana in ne izhaja iz dejanske želje po realizaciji v smeri želje ljudstva,
- sklicevanje na to, da je referendum najvišja oblika demokracije (izjavo slišal s strani poslanca letos na TV) je nično, če se potem ta najvišja oblika demokracije zaradi takih ali drugačnih lobijev ignorira ali po realizaciji celo prekliče (primer "odprtost trgovin"),
- sicer mi manjka natančna primerjava (statistika), koliko referendumov izvedejo v drugih demokratičniih državah, vendar ocenjujem, da je število manjše, kot pri nas. Če ima kdo podatke, prosim, so dobrodošli. Pa tudi če ni tako - bodimo boljši in bodimo enkrat mi drugim za pozitiven zgled, od katerega se bodo druge demokracije lahko kaj pametnega naučile.
Predlogi:
Splošno:
- referendumi imajo status zakonodajni - posvetovalnih referendumov ni
- za sprejetje referendumskega vprašanja zagotoviti transparentnost, preprostost in neposrednost besedila (če je potrebno tudi na reprezentativnem vzorčku povprečno "preprostih" volilcev)
- določi se dokaj strog kvorum glasov za priznanje referenduma in za njegov uspeh (udeležba 50% volilcev, "za" vsaj 50% glasovalcev)
Prva faza - takoj:
- kot kvorum za razpis referenduma se določi absolutna večina poslancev oziroma 100.000 volilcev
- referendumska vprašanja se zbirajo, realizacija 1x letno v vnaprej predpisanem obdobju
- namesto posvetovalnih referendumov se v prvi fazi za ugotavljanje volje ljudstva uporabi mnogo cenejše klasične raziskave mnenj ustreznih verificiranih ponudnikov
Druga faza - elektronski referendumi:
[popolnoma zamenja prvo fazo, ko je dovolj registriranih uporabnikov (npr. 50% volilcev)]
- izdela se državna spletna stran, na kateri imamo državljani možnost:       a. oddati svoj glas pri referendumskem vprašanju       b. podati svoj predlog za novo referendumsko vprašanje       c. ob oddaji glasu podati tudi svoje mnenje - oceno upravičenosti referendumskega vprašanja (za vprašanja, ki izhajajo iz parlamenta in strank)
- referendumska vprašanja se zbirajo, so objavljena; glasovanje kvartalno na vnaprej določene roke (odpade potreba po informiranju / reklami, kdaj je kakšen referendum)
- kvorum za veljavnost in uspeh referenduma: kot zgoraj
- sprejetje novega referendumskega vprašanja, npr.:       a. glasovalo vsaj 5% registriranih uporabnikov, "za" 50% glasovalcev       b. "za" 2% registriranih uporabnikov > parlamentarno glasovanje (za min. 50% poslancev)
Prehodno obdobje med 1. in 2. fazo:
- elektronske referendume realizirati pred fizičnimi in zagotoviti ažuriranje volilnih imenikov s podatki, kdo je že glasoval elektronsko
Opombe:
Dodaten prihranek prinese tudi to, da se spletna stran (in s tem celotna tehnologija) lahko uporabi tudi za vse tipe volitev: predsedniške, parlametarne, EU, tudi lokalne (misliti na to pri realizaciji projekta),...
Potrebno je zagotoviti tudi možnost udeležbe za vse, ki nimajo možnosti / znanja udeležbe na elektronskem referendumu / glasovanju. Sama se ponuja možnost, ki je podobna sedanjemu predčasnemu glasovanju - take osebe lahko pridejo v nekem obdobju npr 1 teden na (npr.) UE in glasujejo tam, eventuelno tudi ob strokovni pomoči.
Volilcem, ki so registrirani na "volilnem portalu" se ne pošilja osebnih vabil na referendum / volitve.
Ocenjujem, da je idejo mogoče realizirati za ceno, ki bo manjša od realizacije enega samega fizičnega referenduma; tekoča cena vzdrževanja ter ter izvedbe referendumov / glasovanj pa bo zanemarljiva s primerjalnim zneskom referenduma.
 