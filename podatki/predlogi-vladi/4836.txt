 V Sloveniji se že nekaj let srečujemo z begom možganov. Mlade ljudi izšolamo, jim nudimo številne štipendije in še vrsto drugih ugodnosti, ki pa se nam v vse večjem številu ne povrnejo.
Zdi se mi prav, da imajo ljudje pravico do brezplačnega šolanja za poklic v katerem se najdejo in hkrati menijo, da bi z njim lahko zadosti zaslužili. Menim tudi, da ima vsak pravico izkusiti delo v tujini, kjer si lahko zelo razpre svoje obzorje in dobi mnogo novih izkušenj, zato morajo ljudje imeti tudi to možnost.
Še kako pa se mi zdi krivično do nas, ki pridemo nazaj v Slovenijo oz. tukaj ostanemo in delamo, da živimo slabše tudi zaradi plačevanja dragega šolanja tistim, ki za vedno odidejo iz Slovenije in od katerih dejansko nič ne dobimo povrnjeno.
Potrebno bi bilo uvesti, da bi morali tisti, ki se za vedno odselijo (za več kot npr. 5 let), državi Sloveniji povrniti stroške sošalnja, saj so v nasprotnem primeru državo in nas preostale državljane dobesedno "prinesli naokrog".