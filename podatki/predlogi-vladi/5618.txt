Predlagam spremembo pri stopnji obdavčitve garaže, ki se po sedanjem zakonu obdavči po stopnji 0,5% (oz. 0,75% za gospodarske objekte) in sicer naj se pri garažah, ki so v bistvu kupljene poleg stanovanja (ista zgradba) upošteva nižja stopnja obdavčitve - 0,15%. Garaža naj se torej obdavči po isti stopnji, kot je obdavčeno stanovanje lastnika na tem naslovu, če je pač stanovanje rezidenčno.
Sedanja stopnja obdavčitve je z mojega vidika diskriminatorna do lastnikov garažnih boksov v kleteh blokov v primerjavi z npr. lastniki hiše, ki imajo garažo v hiši. Ne eni ne drugi ne uporabljamo garaže za namene bivanja, so pa del naše nepremičnine. Garaža je v mestih praktično nujen strošek, ki zagotavlja kakovost bivanja (in razbremenjuje javne parkirne površine!!!!). 
Po mojem mnenju s tem zakonom samo izkoriščate dejstvo  (in se z njim tudi okoriščate), da so parkirni prostori v blokovskih kleteh zavedeni kot ločena nepremičnina... 
PS: Samo še toliko o "učinkih" tega zakona (ki mu sicer ne nasprotujem kot takem...) na konkretno naše gospodinjstvo; iz 68 EUR NUSZ prehajamo na 660 EUR davka!