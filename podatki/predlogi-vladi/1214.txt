Predlagam, da vlada takoj ukrene in odpravi absurd, ki je kot slišimo povsem zakonit.
Socialna pomoč predstavlja kredit države do državljanov na način, da vračanje te socialne pomoči ni razviden iz odločbe, ki jo opravičenec socialne pomoči prejme.
128. člen po Zakonu o dedovanju je nujno potrebno ali spremeniti ali pa v odločbah o dodelitvi socialne pomoči na njega opozoriti, ne glede na to, da sta tukaj v igri dva resorna ministrstva. To je zavajanje na prikrit način.
Se zavedate koliko mladih prejema socialno pomoč, ki se še danes niti ne zavedajo, da bodo to socialno pomoč nekoč vračali njihovi otroci ali partnerji.
Pred podpisom kakršnekoli pogodbe je zmeraj potrebno preveriti vse klavzule in dejstvo, da prejemnik socialne pomoči ni obveščen v pogodbi, da je ta socialna pomoč kredit, ki ga je državi potrebno vrniti,  je zame nesprejemljiv absurd, še manj pa dejstvo, da se gremo sociale na takšen zahrbten način.