Predlagam, da Vlada sprejme določilo, da se mora ponudnik storitev, uradna oseba, zdravstveni delavec ali trgovec, kateremu moramo pokazati PCT potrdilo, izkazati tudi s svojim PCT potrdilom.
Ob prihodu v prostore, kjer se namreč opravljajo določene storitve je označeno, da se zahteva maska, potrdilo PCT, razkuževanje rok, upoštevanje razdalje, meritev temperature in ponekod še izpolnitev vprašalnika. Tisti, ki storitve koristimo, obiščemo kakšen urad, kupujemo ali gremo k okulistu, zobozdravniku ali zdravniku, pa nismo seznanjeni ali te iste pogoje izpolnjujejo tisti, ki nas sprejmejo, obravnavajo ali pri njih kupujemo. Menim, da se bi osebje, ki prihaja v stik z uporabniki moralo prav tako izkazati z izpolnjevanjem PCT pogoja. Prav bi bilo tudi, da bi ponudnik na vidnem mestu sprejemnega prostora podal obvezujočo izjavo, da vsi delavci, ki prihajajo neposredno in posredno v stik s stranko izkazujejo izpolnjevanje PCT pogoja in da so seznanjeni z varnim delom s strankami za namen preprečitve širitve okužbe.