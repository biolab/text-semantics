V Slovenji je vse več podjetij, ki pridobivajo elektronske naslove podjetij na spletnih mestih, PIRSu in ostalih seznamih podjetij ter vsakodnevno pošiljajo komercialne ponudbe za svoje izdelke in storitve.
6. člen ZEPT jasno piše, da se mora prejemnik strinjati s prejemanjem komercialnih sporočil, drugače bi lahko vsako podjetje pošiljalo reklame in podobne stvari za vsako storitev ali spletno mesto, dnevno bi tako vsak prejel gotovo več kot 500 ali 1000 sporočil. To se mora prenehat, sprenevedanje takih podjetij je neverjetno, "smo našli na spletu, kjer so informacije javne" ipd. Glavna težava so jasno kazni, tistih 400eur lahko podjetje vzame v zakup, če jim trije kupijo izdelek imajo to že pokrito. To pa je narobe. Kazni bi morale biti ali v % prihodkov, dobička ali pa drugače zelo visoke.
Vse to lahko sicer prijavljamo na Tržni inšpektorat, kjer (pohvalno) tudi ukrepajo, a verjamem da imajo pametnejše delo kot se ukvarjat z nekimi ignorantskimi obrtniki.