Ne samo predlagam, iskreno si ŽELIM, da spremenimo ime naše države. Nedavno je svoje (angleško) ime zamenjala Turčija, saj je bila po njihovih navedbah prevečkrat zamenjana z angleško besedo za purana. Nas pa ves čas zamenjajo z Slovaško, torej državo, na katero niti ne mejimo. Poleg tega imamo skoraj isto zastavo kot oni, to pa je nasploh druga točka, ki jo tukaj ne bom omenjal. Ampak v glavnem, zgodovinsko gledano nikoli nismo bili "Slovenija". Sprva smo bili Karantanija, potem Kranjska, Štajerska, Koroška itd., ko smo pa dosegli državnost pa smo postali naenkrat Slovenija, kar je kot omenjeno, zelo nepraktično. Na internetu sem tudi zasledil veliko ljudi, da je Slovenija nov "izum" in da smo v glavnem lažni. Takšna razmišljanja so omogočena s tem, da ime naše države nima zgodovinske podlage. Zato predlagam, da spremenimo ime v Karantanijo, v povezavi z našo prvo državo in da bomo imeli originalno ime, ki ga ne bodo ljudje, kot npr. bivši ameriški predsednik George Bush zamenjali z Slovaško. V angleščini pa naj bo Carantania, da bomo po abecedi vedno med prvimi.