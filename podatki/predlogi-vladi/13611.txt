Zadeva: Avtocestni priključek na Lukovici – avtocestni odsek na relaciji Ljubljana-Vrhnika – preimenovanje avtocestnega priključka v Dragomer-Lukovica
 
Že več kot desetletje se obljublja izgradnja novega avtocestnega priključka na Lukovici.
 
Kvalitetno zemljo nam boste čisto uničili. Za kaj ne bi raje naredili priključka npr. na Logu - kjer je že obstajal nekoč.
 
Itak nam pa boste poleg kvalitete življenja uničili še ime, ker Lukovice sploh ne bo v naslovu priključka.
 
 
 
Argumenti za poimenovanje avtocestnega priključka na Lukovici v avtocestni priključek Dragomer-Lukovica:
 
 
 
1. Priključek bo v celoti zgrajen na ozemlju Lukovice
 
2. Z imenovanjem priključka v »samo« Dragomer, bo ponovno izbrisan naš kraj Lukovica. Lukovica je star slovenski kraj in je dolgo obstajal zdaj pa bo izbrisan. Kraj Lukovica se prvič omenja leta 1431
 
3. Na Lukovici bodo uničili kvalitetna zemljišča oz. zahtevna barjanska tla
 
4. Pri gradnji bomo najbolj trpeli prebivalci Lukovice in se nam bo sama kvaliteta bivanja poslabšala
 
5. S pomočjo sodobne tehnologije in uporabo množičnih načrtovalnikov poti, je mogoče potovanje načrtovati do najmanjše podrobnosti.
 
 
 
Ali bi vam bilo vseeno? Krajanom Lukovice ni vseeno, da se naš kraj »izbriše iz zemljevida«. Ni nam vseeno, kar se dogaja z našim krajem.
 
Krajani Lukovice smo strpni in želimo mirno rešitev. Predlagamo, da se priključek imenuje DRAGOMER-LUKOVICA. Pred dvema letoma sem osebno zbrala 30 podpisov prebivalcev Lukovice. Občina Log-Dragomer je sprejela našo pobudo. Na DARSU so imenovanje priključka v Dragomer utemeljili s tem, da je še ena Lukovica in bi lahko to zmedlo voznike karkoli že to pač pomeni v današnjem času, ko vemo, da imajo skoraj že vsi GPS naprave oz. bi se vsak moral pozanimati o poti. Za predlagani predlog :Dragomer-Lukovica so na DARS-u menda pojasnili, da je to predolg naziv in ni v skladu s predpisi. Navsezadnje pa imamo v naši občini tudi Prostovoljno gasilsko društvo Dragomer-Lukovica, Športno društvo Dragomer-Lukovica, Društvo upokojencev Dragomer-Lukovica. Najbrž pa DARS-u ni problem, da je tudi več naselij v Sloveniji z imenom Brezovica, in da bi bila kar dva priključka Brezovica, ali pa da je ime Dragomer podoben imenu Dragomelj.
 
Torej, že desetletje se nam obeta izgradnja avtocestnega priključka na Lukovici.
 
 
Verjamem, da je ime izvoza na avtocesti za nekatere nepomembno. Ampak za nekatere pa tudi ni nepomembno.
 
DARS d.d. je priključek imenoval v samo Dragomer.
 
Na DARSU so imenovanje priključka v Dragomer utemeljili s tem, da je še ena Lukovica (na relaciji Ljubljana-Celje) in bi lahko to zmedlo voznike karkoli že to pač pomeni v današnjem času, ko vemo, da imajo skoraj že vsi GPS naprave.
 
 
 
DARS-ova uveljavljena splošna praksa je, da se priključki poimenujejo po večjih naseljih. Tak način poimenovanja sledi logiki vodenja prometa od večjih krajev proti manjšim.
 
 
Krajani manjših naselij smo potem takem manj vredni in manjši kraji nikoli ne moremo priti naprej in nikoli ne moremo biti prepoznavni itd.
 
Krajani Lukovice smo bili že prej izigrani pri poimenovanju občine, izigrani smo bili pri pravilni postavitvi tabel za naselje »Lukovica« in zdaj se ponovno zgodovina ponavlja pri poimenovanju avtocestnega priključka.
 
V primeru, da predlogu DARS ne želi oziroma ne more ustreči je najbolje, da nato damo predlog na Upravno enoto, da se kraj Lukovica kar izbriše iz zemljevida Slovenije.
 
Lukovica je resda manjše naselje na območju občine Log-Dragomer, vendar ni nič manj pomembna. Krajani Lukovice vseeno plačujemo davke v blagajno prav tako kot Dragomerčani in Ložani in tudi naš glas nekaj šteje.
Sedež Občine Log-Dragomer tudi ni v Dragomeru, ampak je na Logu.
 
Zaključek:
 
Upam, da bo v prihodnosti mimo mojega kraja Lukovica ponovno vzpostavljena železniška povezava med Ljubljano in Vrhniko. Pred mnogimi leti smo na Lukovici že imeli svojo postajo. Stara železniška proga Ljubljana -Vrhnika je obratovala od julija 1899 do januarja 1966. V tem času je odločilno vplivala na gospodarski razvoj. Potniški vlaki, ki so iz Ljubljane do Vrhnike vozili 38 minut so ustavljali na postajah in postajališčih: Ljubljana, Brezovica, Lukovica, Log, Drenov Grič, Vrhnika in Vrhnika trg.
 