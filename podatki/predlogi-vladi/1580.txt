Vladi R Slovenije predlagam, da sprejme zavezo, da tistih državljanov R Slovenije in ostalih Slovencev po rodu ne bo kazensko preganjala, če podajo pričanja in podatke iz časov  v obdobju druge svetovne vojne, ki se nanašajo tako na partizanska, domobranska, civilna, nemška, begunska itd. množična in posamična grobišča.
Da enkrat za vselej razčistimo to zadevo medvojnih in povojnih pobojev, da seštejemo mrtve na vseh straneh, obeležimo kraje spomina. Tisti, ki dajo podatke niso kazensko odgovorni in ne morejo sebe spraviti v kazenski postopek. To velja tako za borce NOB, za pripadnike bele in plave garde na območju R Slovenije. Glede neslovenskih formacij in pripadnikov drugih narodov pa naj se izjasni državni zbor.
Tisti, ki so bili usmrčeni po Dachavskih procesih, najverjetneje nekje na zaprtem območju, pozneje rehabilitirani. Še danes abotno sprenevedanje, da se ne ve kje so pokopani. Lahko verjamete, jaz ne morem. Nekateri likvidatorji iz Jame pod Krenom itd. so bili pred leti pripravljeni spregovoriti pa so se bali kazenskega pregona. Dožnost zgodovine in politike je te stvari razjasniti, obelodaniti in zapisati. Za bodoče rodove.