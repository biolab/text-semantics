Dom starejših občanov Izlake, je bil ustanovljen kot javni socialno varstveni zavod s Sklepom Vlade Republike Slovenije št. 022/03/93-9/44-8 z dne 6.5.1993. Ustanovitelj doma je Republika Slovenija.
Dom je zgrajen na parceli k. o. 2649 Izlake številka parcele 520/6 katere lastnik je država, lastništvo objekta (2649/10) ni vpisano v zemljiško knjigo.
Država kot ustanoviteljica doma ima v svetu doma pet od devetih članov. V skladu s statutom lahko zavod presežek prihodkov nad odhodki , ki ga ustvari z opravljanjem svoje dejavnosti uporabi za izvajanje in razvoj svoje dejavnosti. O načinu razpolaganja presežka prihodka nad odhodki odloča Svet Doma v soglasju z ustanoviteljem. O načinu in višini pokrivanja presežka odhodkov nad prihodki odloča ustanovitelj na predlog Sveta Doma.
Kot predstavnika ustanovitelja me je zmotilo dejstvo, da so stanovalci doma plačali investicijo v razširitev kapacitet doma, obnovitev prostorov in obnovitev strehe doma iz presežka prihodkov nad odhodki.
Prav tako so plačali izobraževanje delavkam doma za prekvalifikacijo v manjkajoč kader na trgu dela.
Zaradi dogovora med vlado in sindikatom javnih uslužbencev o povečanju plač javnim uslužbencem so oskrbovanci doma bili tisti ki so povečanje plač javnim uslužbencem plačali, čeprav jim vlada ni povišala pokojnin.
Predlagam, da ministrstvo za delo preveri in ugotovi ali so navedena dejstva usklajena z veljavno zakonodajo.