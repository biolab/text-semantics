Agencija za trg vrednostnih papirjev (ATVP) ima svoje pristojnosti in pooblastila pri nadzoru poslovanja borznoposredniških družb v Sloveniji ter varstva manjšinskih delničarjev tako. da ne more priti do različnih deviacij kapitalskega trga in veljavnih zakonov.

Razni in odmevni pri(h)vatizacijski primeri kažejo, da temu ni tako. Iz takšnih zgodb so mali delničarji v večini primerov izšli kot tisti deležniki, ki so ob iztisnitvah prejeli manj denarja, kot so ga pri(h)vatizacije in dokapitalizacije prinesli.

Gradiva in navedbe (t.i. prijave) oškodovanih malih delničarjev, ATVP prejme in preuči ter ukrepa skladno s svojimi pristojnostmi.

Podatke o subjektu oz. ugotovitvah nadzora ter izrečenem nadzornem ukrepu, ATVP ne posreduje predlagatelju postopka - prijavitelju. S tem ATVP spravlja prijavitelja v podrejeni položaj in ga popolnoma diskriminira nspram subjektu nadzora (kršitelju), saj mu prikriva ugotovitve nadzora oz. ugotovljene nepravilnosti).

Predlagam spremembo 490. člena (stranka postopka nadzora) in 492. člena (vodenje postopka in izrekanje nadzornih ukrepov) Zakona o trgu finančnih instrumentov (ZTFI-1) tako, da predlagatelj/prijavitelj postane enakovredna stranka v postopku napram subjektu nadzora.