Vladi Republike Slovenije predlagam spremembo 3. odstavka 200. člena Zakona o delovnih razmerjih (ZDR-1). Številni delojemalci dejansko sploh ne vedo, kako postopati v primeru odpovedi delovnega razmerja, in tako zamudijo rok, ko bi še lahko uveljavili svoje pravice. Tako zapadejo v socialno stisko in imajo še težave pri iskanju nove zaposlitve. Tridesetdnevni rok za vložitev tožbe na Delovno in socialno sodišče je odločno prekratek in kot tak v škodo nepoučenih delojemalcev ter v korist delodajalcev. Predlagam torej, da se ta rok podaljša na 1 leto.
Sprememba 3. odstavka 200. člena ZDR-1 tako prinaša boljšo zaščito delojemalcem.
Dosedanja ureditev:
200. člen (uveljavljanje pravic pri delodajalcu in sodno varstvo) (1) Če delavec meni, da delodajalec ne izpolnjuje obveznosti iz delovnega razmerja ali krši katero od njegovih pravic iz delovnega razmerja, ima pravico pisno zahtevati, da delodajalec kršitev odpravi oziroma da svoje obveznosti izpolni. (2) Če delodajalec v roku osmih delovnih dni po vročeni pisni zahtevi delavca ne izpolni svoje obveznosti iz delovnega razmerja oziroma ne odpravi kršitve, lahko delavec v roku 30 dni od poteka roka za izpolnitev obveznosti oziroma odpravo kršitev s strani delodajalca, zahteva sodno varstvo pred pristojnim delovnim sodiščem. (3) Ugotovitev nezakonitosti odpovedi pogodbe o zaposlitvi, drugih načinov prenehanja veljavnosti pogodbe o zaposlitvi ali odločitev o disciplinski odgovornosti delavca lahko delavec zahteva v roku 30 dni od dneva vročitve oziroma od dneva, ko je zvedel za kršitev pravice, pred pristojnim delovnim sodiščem. (4) Ne glede na rok iz drugega odstavka tega člena, lahko delavec denarne terjatve iz delovnega razmerja uveljavlja neposredno pred pristojnim delovnim sodiščem. (5) Neizbrani kandidat, ki meni, da je bila pri izbiri kršena zakonska prepoved diskriminacije, lahko v roku 30 dni po prejemu obvestila delodajalca zahteva sodno varstvo pred pristojnim delovnim sodiščem.
Spremenjena ureditev:
200. člen (uveljavljanje pravic pri delodajalcu in sodno varstvo) (1)  Če delavec meni, da delodajalec ne izpolnjuje obveznosti iz delovnega  razmerja ali krši katero od njegovih pravic iz delovnega razmerja, ima  pravico pisno zahtevati, da delodajalec kršitev odpravi oziroma da svoje  obveznosti izpolni. (2) Če delodajalec v roku osmih delovnih dni  po vročeni pisni zahtevi delavca ne izpolni svoje obveznosti iz  delovnega razmerja oziroma ne odpravi kršitve, lahko delavec v roku 30  dni od poteka roka za izpolnitev obveznosti oziroma odpravo kršitev s  strani delodajalca, zahteva sodno varstvo pred pristojnim delovnim  sodiščem. (3) Ugotovitev nezakonitosti odpovedi pogodbe o  zaposlitvi, drugih načinov prenehanja veljavnosti pogodbe o zaposlitvi  ali odločitev o disciplinski odgovornosti delavca lahko delavec zahteva v  roku 1 leta od dneva vročitve oziroma od dneva, ko je zvedel za kršitev  pravice, pred pristojnim delovnim sodiščem. (4) Ne glede na rok  iz drugega odstavka tega člena, lahko delavec denarne terjatve iz  delovnega razmerja uveljavlja neposredno pred pristojnim delovnim  sodiščem. (5) Neizbrani kandidat, ki meni, da je bila pri izbiri  kršena zakonska prepoved diskriminacije, lahko v roku 30 dni po prejemu  obvestila delodajalca zahteva sodno varstvo pred pristojnim delovnim  sodiščem.
 