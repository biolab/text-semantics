Za povečanje politične zavesti v Sloveniji predlagam, da se po vsakih volitvah izda album s sličicami poslancev v stilu nogometnih in svetovnih prvenstev. Vsebuje naj informativne značilnosti o predstavnikih v slovenskem parlamentu, osnovne podatke o strankah in načela, za katerimi stojijo. S tem se bo povečala prepoznavnost poslancev, saj lahko z gotovostjo trdim, da nihče ne pozna večine obrazov v našem parlamentu, z izjemo medijsko razvpitih posameznikov.
Prav tako kot lahko v albumih za nogometno prvenstvo zbiratelji vnašajo rezultate tekem bi bilo glede na trende slovenskih vlad smiselno imeti tudi sekcijo za napoved interpelacij, nezaupnic, izstop strank iz koalicij in konec koncev življensko dobo vlade. 