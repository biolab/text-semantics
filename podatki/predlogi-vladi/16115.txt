Spoštovani,
Zakon o nujnem posredovanju za obravnavo visokih cen energije določa subvencionirano ogrevanje 2022 za uporabnike, ki imajo vgrajeno kurilno napravo na pelete, vendar subvencijo omejuje na obdobje nakupa med 1.9.2022 in 31.12.2022.
Večina uporabnikov omenjenega načina ogrevanja je bila v poletnem času preko medijev seznanjenih, da bodo pelete v zimskem obdobju težko dobavljive in cene višje. Iz tega razloga so se uporabniki odločili za nakup v poletnih mesecih. V poletnem času je bil nakup tudi bistveno višje cene v primerjavi z letom 2021.
Zanima me, zakaj večina nas, ki smo se na zimo pripravili v poletnih mesecih, nismo upravičeni do subvencije, ker smo ravnali "kot dober gospodar" in smo se na zimo pripravil pred pričetkom kurilne sezone. Takšna datumska omejitev se mi zdi sporna in je tudi diskriminatorna.
Zahvaljujem se vam za odgovor in vas lepo pozdravljam.
 