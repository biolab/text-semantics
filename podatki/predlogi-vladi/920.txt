Spoštovani,
 
ker me dosedanje informacije Ministrstva za gospodarstvo nikakor niso prepričale o smotrnosti največje investicije v samostojni Sloveniji, predlagam, da se javnosti v celotni razgrne projekt TEŠ, blok 6. Veliko je neodgovorjenih vprašanj, ali pa slabo pojasnjenih stališč.
Javnost še kako zanimajo analize, projekti, ocene vrednosti, finančna struktura in vse kar sodi k tako pomembnem projektu. 
Glede na to, da je to projekt, ki bo vezan še na veliko generacij, ključnega pomena pa je okoljska komponenta, smatram, da se je javnost upravičena v celoti seznaniti z vsemi podrobnostmi tega projekta.
Projekt naj v celoti poteka transparentno, vključno s prejemniki vsakega davkoplačevalskega evra, o katerih naj bo javnost sproti obveščena. (predlagam internetno stran, ki se redno osvežuje).
Nikakor si ne želimo, da bi čez desetletje spoznali, da smo se v tako krutih časih, odrekali javnemu denarju, ki ni našel pravih ciljev.
 
Menim, da je to eden od ključnih momentov, kjer lahko dokažemo, da se tudi veliki projekti lahko izpeljejo popolnoma transparentno, z imeni, priimki, številkami, naslovi in davčnimi številkami podjetij, udeleženih v procesu.
 
Lep pozdrav
 
 
 