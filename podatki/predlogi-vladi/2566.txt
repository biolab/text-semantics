Zdi se mi nepošteno, da ministri prejemajo nadomestila plač po pretečenem mandatu še eno leto po tem, ko so nehali opravljati delo na ministrstvu. To me moti tako v primeru dobro kot slabo opravljenega dela, saj se zdi da so s tem nekaj več kot običajni državljani, ki gredo po prenehanju pogodbe o zaposlitvi na zavod za zaposlovanje in prejemajo borno nadomestilo. Moti me tudi višina tega nadomestila. Zato predlagam, da minister s prenehanjem opravljanja svoje dolžnosti enostavno gre na zavod za zaposlovanje tako kot vsak drug državljan in prejema tudi nadomestilo temu primerno. Enoletno nadomestilo v višini ministrske plače je skrajno neprimerno in nemotivacijska tako za samega ministra kot druge državljane. Seveda je ministrom vseeno kako opravljajo svoje delo, saj vedo, da bodo denar še vseeno prejemali.