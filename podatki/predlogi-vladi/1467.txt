Pozdravljeni,
sem eden tistih, ki se počuti ogroženega, ko hodi po ulici, tako podnevi in ponoči. Vsako sekundo se lahko zgodi, da te napade nepridiprav, večinoma zaradi ekonomskih koristi(večinoma oba spola), posilstva(večinoma ženske), izražanja nestrpnosti(diskriminacija) ali drugih razlogov.
Iz zgoraj navedenih razlogov predlagam vladi, da državljanom in državljankam dovoli pravico do samoobrambe. Pravica do samoobrambe je ena od osnovnih človekovih pravic in zato menim, da bi vlada morala omogočiti to človekovo pravico. Ker policisti ne morejo vsako sekundo imeti nadzora nad 2 milijona prebivalci, smo državljani in državljanke primorani sami prevzeti odgovrnost za svojo varnost in življenje. Če hočemo sebe obvarovati pred nepridipravi, nam večinoma ne pomaga zgolj znanje borilnih večin, ampak bi za to potrebovali tudi kakšno drugo obrambno sredstvo. Ena od rešitev bi bila tudi legalizacija orožja, vendar je že samoumevno, da bi bila legalizacija orožja v veliko primerih zlorabljena za kriminalna dejanja in na ta način ne bi prinesla želenega efekta. Zato vidim rešitev v legalizaciji solzilca ali elektrošokerja, ki napadalca samo onesposobi, ne pa da ga poškoduje ali odvzame življenje.
Vlado in uporabnike portala naprošam, da podpre moj predlog, ali pa naj mi v primeru, da predloga ne podpre za nadaljno obravnavo s proti argumenti navede, zakaj moj predlog ni primeren.
Lp