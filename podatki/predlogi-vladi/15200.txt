Trenutno odjava vozila ob smrti lastnika ni možna do pravnomočnosti sklepa o dedovanju. To lahko traja tudi pol leta oziroma celo kakšno leto (verjetno celo več - odvisno od zasedenosti sodišča, števila dedičev, količine premoženja ...). Zato predlagam, da se zakonodaja prilagodi, da bi se lahko vozilo pokojnika odjavilo iz prometa takoj po prejemu mrliškega lista (in to bi lahko naredili dediči prvega dednega reda). Zaradi dolgotrajnih postopkov se izgublja zelo veliko denarja (sorazmeren delež zavarovanja, nadomestilo za uporabo cest, vinjete...). Pri tej inflaciji to ni zanemarljivo. Napisal sem 'lahko' odjavi - vsak se bo sam odločil. Če mislijo dediči vozilo obdržati potem ni potrebe po odjavi, če pa ga želijo takoj prodati je pa to edino pošteno. Prodaja vozila pa seveda po prejemu pravnomočnega sklepa o dedovanju. Če se pri dedovanju nato izkaže, da bi prejemnik teh sredstev moral dobiti manj denarja mu sodišče naloži, da se to v določenem deležu povrne ostalim dedičem. Mogoče se v zakon tudi zapiše, da morajo dediči zapisati zapisnik o tem (da se ve, kdo je prejel denar in to potem posredovati pristojnemu sodišču). Čeprav ta del verjetno ni potreben, ker ta znesek ne gre v pokojnikovo premoženje (samo vrednost vozila - ki pa bi v tem primeru se lahko delila med dediče). Malo sem zakompliciral, verjetno razumete bistvo.