Zakon o kmetijskih zemljiščih (ZKZ) trenutno dopušča postavitev (citiram) "mala vetrna elektrarna do nazivne moči 1 MW, če gre za kmetijsko zemljišče z boniteto manj kot 35" (glej člene 3.č, 3.e in 45. ZKZ).
V pogovorni slovenščini, zakon dopušča postavitev vetrnih elektrarn (seveda ob spoštovanju drugih predpisov) na nekvalitetna kmetijska zemljišča.
Predlagam, da v smislu prehoda na trajnostno in zeleno oskrbo z energijo, spremenite citirani izsek ZKZ na način, da se izbriše besedo "vetrna".
S to malo spremembo bi naredili veliko revolucijo v smislu trajnostne oskrbe z energijo, saj bi poleg že mogočih vetrnih dopustili tudi postavljanje malih fotovoltaičnih elektrarn na nekvalitetna kmetijska zemljišča, in poleg energetske neodvisnosti zagotovili dodaten vir prihodka slovenskim kmetom (ki imajo v lasti obilo nekvalitetnih kmetijskih površin) in s tem neposredno zagotovili tudi ohranjanje življenja na podeželju.