Predlagam vladi, da ustrezno prerazporedi uslužbence na upravnih enotah, tako da bo del uslužbencev okrepil Ljubljano, kjer so zadeve povsem neobvladljive. Nedavno sem potreboval neko potrdilo. Za to se moraš prijaviti za termin na telefon, na katerem odzivnik javlja, da so vse linije zasedene in se linija prekine. Ker sem potrdilo nujno potreboval sem klical cel dan (cca 5o klicev) a zveze nisem dobil. Po izteku uradnih ur se samo spremeni besedilo odzivnika. Ko sem posla mail na upravno enoto (vsi nimajo te možnosti), sem dobil odgovor po 3 tednih, kaj še moram dopisati v vlogo, ne pa še termina za oddajo vloge. Menda za zelo enostavna potrdila traja mesec, lahko pa tudi več. Občani se zato obračajo na bližnje upravne enote za zadeve kjer nisi vezan na svojo enoto, vendar so tudi te že pretirano obremenjene, zato se v nujnih primerih vozimo tudi v zelo oddaljene enote ali preverjamo po telefonu in tako uslužbence še dodatno obremenjujemo. Namesto, da državljani po Sloveniji iščemo upravno enoto, naj država začasno prerazporedi uslužbence iz manj obremenjenih v bolj obremenjene. Prerazporeditev je mislim da znotraj 50 km dovoljena brez soglasja delavca.