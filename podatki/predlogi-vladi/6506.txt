Predlagam, da se višina vseh pokojnin, ki so bile dosežene za polno delovno dobo in ob predpisani starosti (po veljavni zakonodaji na dan pridobitve statusa upokojenca) umesti v razpon od najnižje 500 € do najvišje 1.500 €. (Razmerje 1:3)
Prav tako predlagam, da se na državni ravni ob jamstvu države ustanovi poseben sklad dodatnega pokojninskega zavarovanja (s tkim. pokojninsko kartico - kjer bo možno kadarkoli preveriti koliko sredstev ima lastnik kartice na računu za svojo pokojnino ali dodatno vplačati poljuben znesek na individualni pokojninski račun). Mogoče se predlagano realizira kar v okviru Modre zavarovalnice (moj predlog!).
Podajam primer Nizozemske. Tam je tkim. javna pokojnina za vse, ki dosežejo polno delovno dobo in starost enaka in sicer 1.000 €. Če eden od zakoncev ni bil zaposlen pa dobita 1.400 €. (Še nekaj desetletij nazaj večina žensk ni bila redno zaposlenih ali zgolj do poroke.)
Vsi zaposleni pa si lahko vplačujejo tudi v javni sklad dodatnega pokojninskega zavarovanja. Prav tako jim vanj vplačuje tudi vsak malce boljši delodajalec (tudi dodatno kot nagrado ali stimulacijo). Takšne dodatne pokojnine pa znašajo od 300 € pa tja do 3.000 €. Seveda odvisno od višine privarčevanih sredstev in dobe izplačila pokojninske rente (nekaj let ali dosmrtno).
Predlog vreden posnemanja. Mislim, da bodo tudi naše naslednje pokojninske reforme šle v tej smeri.