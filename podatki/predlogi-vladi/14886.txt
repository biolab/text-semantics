Ali lahko prosim spremenimo način za podaljševanje vozniškega dovoljenja, ker obstoječi sistem je katastrofalen. Človek želi opraviti pregled za podaljšanje izpita, pa so za cel teden zaprte medicine dela v Grosupljem, v Domžalah, v Šiški ne sprejemajo, ker enega zdravnika ni več ... itd. Na večini ZD ne dvigujejo telefonov, ravno tako ne dvigujejo telefonov na krajevnih uradih (30 minut sem bila v čakalni vrsti, da sem prišla na vrsto, potem pa 10 minut nič). Človek niti informacij ne more dobiti. Naročiš se praktično zato, da dobiš informacije, ne pa, da bi kaj uredil. To je naravnost sramotno za našo državo. Cel dan se človek ubada, da nič ne opravi. Potem se najde nekaj oderuških privatnikov.
Prosim, da to zadevo čimprej uredite.
Ta ignoranca je res sramota. A nihče tega ne zmore urediti. Država je bila bolje urejena 25 let nazaj, zdaj smo pa 500 let nazaj. Brez reda vse skupaj. Take stvari bi morale teči gladko in hitro, ne pa da bom za eno podaljšanje izpita izgubila več kot teden dni, pa še verjetno bom primorana plačati več, kot bi bilo potrebno, ker bom zaradi časovne stiske primorana izbrati oderuškega privatnika. Pa še hvaležna mu bom morala biti. Upam, da se bo kdo zganil in kaj ukrenil. Hvala.