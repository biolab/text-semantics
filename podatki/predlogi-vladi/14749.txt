Predlagam, da se Partizanski pevski zbor PPZ in partizanska pesem predlaga in se vpiše v register nesnovne kulturne dediščine.
Dodatno naj se razglasi za nesnovno kulturno dediščino posebnega pomena.
Gre za ohranjanje partizanske pesmi in pesmi odpora, ki sta neločljivo povezana s Partizanskim pevskim zborom.
Pomen in izvirnost kulturnega odpora v svetovnem merilu je izjemna in brez primere.
Ohranjanje in prepevanje partizanske pesmi in pesmi odpora ob državnih praznikih in na komemoracijah ob spomenikih osvoboditeljev, to je zmagovalcev druge svetovne vojne je dediščina, ki jo je potrebno varovati, ohraniti in jo zaščititi pred propadom.
Po razglasitvi naj se sprejmejo ukrepi, ki bodo skrbeli, da Partizanski pevski zbor in partizanska pesem nikdar ne bosta obsojeni na pozabo ali propad.