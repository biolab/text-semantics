Država je lastnik velike količine zemljišč, in predlagam, da tako kot v 70ih in 80ih letih prejšnjega stoletja ponudi poceni zemljišča za gradnjo. Veliko je namreč ljudi, ki bi kljub krizi radi gradili in reševali stanovanjske probleme, a nimajo svoje (zazidljive) zemlje, zato pogosto gradijo tudi na nezazidljivi, ki jo imajo v lasti, kar povzroča nezaželeno črnograditeljstvo. Če pa bi jim država omogočila nakup zazidljivih parcel po ugodni ceni, bi črnograditeljstvo močno upadlo, in to brez kaznovalne politike, pa tudi država bi zaslužila z odprodajo zemljišč.