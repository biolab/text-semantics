V Sloveniji se srečujemo z upadom zanimanja za volitve, volitev evropskega parlamenta se je udeležila manj kot petina volilnih upravičencev (18,39%). Povprečje v celotni EU je bilo 50,5%. Omenjene volitve so bile najpomembnejše v zgodovini evropskih volitev in štirje od petih volilnih upravičencev so ostali doma. Predlagam, da naredimo volitve obvezne in predpišemo kazen v višini 20€ za vse volilne upravičence, ki se volitev ne udeležijo. Kdor noče oddati glasu lahko odda prazno ali drugače neveljavno glasovnico, komur je pet minut časa ljubših od 20€ lahko tudi plača kazen. Menim, da je ta ukrep nujen, če hočemo obdržati delujočo demokracijo. Nadalje menim, da bi tak ukrep onemogočil strategijo nekaterih strank, kjer se držijo svoje volilne baze in samo delajo na nižanju volilne udeležbe. Take stranke imamo pri nas in v tujini, ponekod so rezultati že zastrašujoči (Turčija in AKP, Madžarska in Fidesz, idr). Predlagani ukrep to strategijo razvrednoti. V Avstraliji so to uvedli že pred nekaj desetletji, udeležba na volitvah je redno nad 90%.