Ena od osnovnih človekovih pravic je pravica do čistega in zdravega življenjskega okolja. Ker veliko gospodarskih dejavnosti uporablja vse vrste prometnih poti, pa tudi gozdarstvo, kmetijstvo in ribolov, energija iz naravnih virov, rudarstvo in druge dejavnosti, ki škodujejo okolju, predvsem čistemu zraku in pitni vodi, bi se morala zakonsko urediti ekonomija naravnih virov in skupna delitev dobička iz takih dejavnosti. Najprej bi se moralo vse take dejavnosti ali podržaviti ali jih obdavčiti z visokim ekološkim davkom in jih regulirati s posebnimi, močno zaostrenimi predpisi preprečevanja škodljivih vplivov na okolje. Izhajati bi morali zgolj iz pravice do čistega in zdravega življenjskega okolja. Če ti kdorkoli to pravico krši, mora pač plačati visoko odškodnino. V tej zvezi bi se seveda morali prilagoditi tudi različni zdravstveni in inšpekcijski predpisi. Predlagam, da vlada pripravi tovrsten sklop zakonodaje in da se podobno predlaga tudi EU.