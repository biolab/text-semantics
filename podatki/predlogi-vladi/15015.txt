
EU je sprejela direktivo, ki omogoča znižanje DDV na več vrst blaga, vključno s sončnimi paneli. Direktiva št. 2022/542 je bila objavljena v Uradnem listu Evropske unije 5. aprila 2022. eur-lex.europa.eu/legal-content/SL/TXT/PDF/ Po novih določbah bodo države članice lahko prosto uporabljale stopnjo DDV od 0 % do 5 %.
Če bo Slovenija pravilno odločila, bodo sončni paneli brez davka.
Direktiva dovoljuje, da so sončni paneli brez davka (iz direktive: (3) vstavi se naslednja točka: „(10c) dobava in namestitev sončnih panelov na in ob zasebna bivališča, stanovanja ter javne in druge stavbe, ki se uporabljajo za dejavnosti v javnem interesu;“;).
Svet Evropske unije je sprejel direktivo, ki državam članicam omogoča znižanje davka na dodano vrednost (DDV) za določene izdelke in storitve, ki so skladni z okoljsko in zdravstveno politiko EU. To davčno olajšavo je dovoljeno uporabiti tudi za sončne panele za stanovanjsko uporabo, poleg storitev prevoza in potniškega prometa, knjig, časopisov in papirnatih publikacij ter digitalnih medijev ter nekaterih farmacevtskih in medicinskih izdelkov.
Kako se bo odločila naša vlada? Spodbud Eko sklada za sončne elektrarne ni in jih ni pričakovati, poleg tega je podeljevanje spodbud zamudno in drago. Predlagam, da sredstva, ki so rezervirana za spodbude sončnim elektrarnam, država porabi za gradnjo distribucijskih omrežij. Gradnjo sončnih elektrarn naj vlada spodbudi z oprostitvijo DDV.
Oprostitev DDV za sončne panele bi bila odlična spodbuda za prehod na obnovljive vire in samooskrbo. Upajmo na najboljše.