 
Predlog vladi predstavljen v pripetem dokumentu je nastal zaradi nemogočega razmerja z našim upravnikom. Prepričan sem, da primer ni osamljen in da je takšnih slabih upravnikov kar nekaj. Vsekakor vem, da vsi, ki imajo istega upravnika kot mi, imajo podobne težave.
Že nekaj let pokušamo na zborih lastnikov in preko dopisovanja stvari izboljšati in popraviti, pa se zadeva ne premakne na bolje niti za milimeter oziroma je celo vedno slabše.
Večina etažnih lastnikov in tudi vseh ostalih stanovalcev večstanovanjskih stavb namreč nima časa, da obiskuje upravnika zato, da rešuje v bistvu malenkosti, ki so za stanovalce sicer pomembne in izboljšujejo kakovost njihovega življenja, za upravnike pa v mnogih primerih deveta briga.
Rešitev vidim v dopolnitvah in spremembah Stanovanjskega zakon in to čim prej.
V prilogah je predlog sprememb in dopolnitev ter ternutno veljavnio zakon - neuradno prečiščeno besedilo.