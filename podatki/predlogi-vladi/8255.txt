Potnike v avtobusih bi rešili nevzdržnega čakanja na prestop južne meje tako, da bi dokumente preverjali že ob nakupu vozovnice na avtobusnih postajah. Na vozovnici bi bili osebni podatki potnika, ki bi se ponovno preverili ob vstopu v avtobus. Osebni dokumenti potnikov, ki bi vstopali brez vozovnic (če taki potniki na meddržavnih linijah sploh so?), bi se zbirali pri vozniku; na meji bi bilo potrebno preveriti samo le-te.
Podobno na vlakih. V vlakovne kompozicije bi se vključili vagoni za prevoz avtomobilov. Turistii, ki potujejo na Hrvaško z osebnimi avtomobili, bi tako del poti opravili z vlakom. V dogovoru z Avstijo bi tuji turisti s severa na vlak vstopali lahko že v Avstriji in bili tam tudi preverjeni.
Ne vem, koliko bi utrpel naš turizem zaradi zmanjšanega števila tranzitnih turistov. Vsekakor bi se povečal javni promet in zmanjšala obremenjenost cest.