Pozdravljeni.
Višino otroškega dodatka določa znesek vseh sredstev razdeljen na družinskega člana. Pri tujih državljanih so kot osnovni pogoj za prebivanje v RS oziroma za pridobitev dovoljenja za prebivanje in posledično prijavo prebivališča določena zadostna sredstva za preživljanje, kar trenutno znaša 260 € mesečno na osebo. V kolikor tujec nima zadostnih sredstev za preživljanje, je zakonsko določena možnost, da manjkajoči znesek pridobi na podlagi sporazuma o preživljanju s strani tretje osebe, v obliki sodno izvršljive notarske listine, kar se v praksi pogosto dogaja. Ker centri za socialno delo tega podatka brez sodelovanja z upravnimi enotami ali notarji ne morejo pridobiti, prihaja do množičnih zlorab (v kolikor center ne preveri obstoj listine in tujec sredstev pri vlogi ne navede). Sodelovanje med organi se je v praksi izkazalo za nekonsistentno in nezadostno, prav tako se pri izdaji dovoljenja za prebivanje za sredstva za preživljanje upošteva tudi otroški dodatek, kar pomeni, da ima lahko družina zadostna sredstva za preživljanje tudi na podlagi tega, ker predhodno ni bil upoštevan sporazum o preživljanju in ga posledično ne rabijo več.
Predlagam da se vzpostavi register sporazumov o preživljanju z osebnimi podatki, zneski in preklici le teh, kamor bi bili notarji zavezani posredovati podatke in do katerega bi imeli centri za socialno delo neposreden elektronski dostop. Ob morebitni lažji izvedbi bi bili podatki lahko vzpostavljeni tudi preko davčnega sistema, oziroma kakorkoli z ažurnim in enostavnim pridobivanjem podatkov pristojnih služb.
Hvala in lep pozdrav.