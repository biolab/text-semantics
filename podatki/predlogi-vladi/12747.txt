Vse preveč državljanov se sooča s hudo stisko, ker danes brez pomoči staršev, dedkov, ali babic enostavno ne zmorejo kupiti niti najbolj skromnega stanovanja. Problematika je največja v ljubljanski regiji, kjer gradijo le še za posameznike z debelo denarnico. Po drugi strani pa je vse polno praznih zapuščenih nepremičnin in posameznikov, ki bivajo v prevelikih stanovanjih.
Predlagam, da se višek bivalne površine (vse kar je nekje nad 30m2/na stalno prijavljeno osebo) in prazne nepremičnine, ki jih ima nekdo v lasti močno obdavči (v višini glede na regijo), ta denar pa se nameni kot pomoč pri najemu ali nakupu prvega stanovanja tistim, ki si si glede na dohodke to težko privoščijo, ali pa sploh ne.