Predlagam vladi, da spremeni volilni sistem in sicer tako, da bi imeli 90 volilnih okrajev. V vsakem od teh okrajev bi volili izključno kandidata in ne strank. To bi nam dalo 90 poslancev, ki bi dejansko bili izvoljeni od ljudstva in bi bili njihovi predstavniki. Izvoljeni poslanci NE BI mogli biti ministri, državni sekretarji ali karkoli drugega. Poslanske skupine ne bi obstajale v taki obliki kot obstajajo danes, ampak bi to bile bolj "interesne skupine" poslancev, ki imajo podobne poglede na različne probleme/tematike. Teh interesnih skupin bi bilo maksimalno 7. Prestopanje iz ene skupine v drugo bi bilo mogoče vedno in bi bilo neovirano. Poslanci bi imeli po volitvah določen čas (recimo 3-4 tedne), da ustanovijo oziroma se združijo v te interesne skupine in jim dajo imena, nato pa bi imeli še nekaj časa (dober mesec) da predlagajo vsaka svoje kandidate za predsednika vlade in za določena ministrstva (teh ostane isto število kot jih je zdaj ali manj). Kandidati NISO poslanci v državnem zboru! Ministre bi nato izvolili na volitvah. Glasovalni list bi zgledal tako: A. Minister/-ica za notranje zadeve     1. Janez Novak     2. Marija Golob     3.     .     .     .     7. Milan Mihelič        (imena so naključna) B. Minister/-ica za zunanje zadeve     1.      .      .      . in tako dalje za vsa ministrstva, premierja in predsednika (ter enega podpredsednika - drugo uvrščeni na volitvah za to mesto) državnega zbora. Udeležba na sejah državnega zbora je obvezna. Mandat traja 4 leta. Predsednik republike lahko razkliče referendum o razpustitvi vlade. Če je na referendumu več kot 50% udeležencev ZA, lahko to stori. Vse plače zgoraj omenjenih so takšne, kakršne so imeli na prejšnjem delovnem mestu. če je bil kdo prej nezaposlen, bi mu dali "povprečno plačo" vseh drugih, zaposlenih poslancev. V primeru, da bi bili vsi poslanci nezaposleni, bi se jim določil trikratnik minimalne plače. LP