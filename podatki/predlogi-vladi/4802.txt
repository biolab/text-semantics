Ne vem, zakaj si veliko ljudi še vedno zatiska oči. Prostitucija je prisotna, sploh v mestih se zvečer vidi kar nekaj "prodajalk ljubezni". Zdaj jih nekateri, t.i. zvodniki izkoriščajo, policija in sodstvo jih preganja in zapira. Zakaj jim ne omogočimo, da svojo dejavnost legalizirajo, kot so to ponekod tudi že storili. Seveda se "javne hiše" ne bi odpirale vsepovprek in kjerkoli ampak moralo bi se dovoliti, da lahko to svojo "obrt" zakonito opravljajo. Posledice bi bile pozitivne, saj bi država pobrala več davka, "obrtnice" bi bile zavarovane, plačevale bi zdravstveno in pokojninsko zavarovanje. Zaradi opravljanja dela, bi imele tudi redne zdravniške preglede (enako kot vsi ostali zaposleni), s tem bi zajezili morebitno širitev kakšne nezaželjene bolezni, torej bi posledično tudi zdravstvo prihranilo.