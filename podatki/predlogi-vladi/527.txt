Spoštovani!
Dandanes se pogosto srečujemo z raznimi debatami o obrambi in Slovenski vojski. Eden od argumentov v peticiji za ukinitev vojske je bil tudi, da SV tako ali tako ni dovolj močna, da bi obranila Slovensko ozemlje v primeru napada. Zato predlagam, da se zmanjša oziroma omeji število profesionalne, stalne vojske po razsodbi oblasti na število, potrebno za nujne mednarodne operacije, hkrati pa se ustanovi nekakšno teritorialno obrambo, ki bi pripadnike pridobivala z naborniškim sistemom. Njen namen bi bil reševanje v primeru katastrof in obramba države Slovenije v primeru napada. Ker bi bila organizacija aktivna le z usposabljanjem pripadnikov in ne bi bila stalno aktivirana, bi bili stroški mnogo manjši kot pri veliki profesionalni vojski. 
Tak sistem poznajo na primer v Švici, kjer so z njim zelo zadovoljni, tudi ljudje ga pozdravljajo in celo sami organizirajo vaje v lokalnih skupnostih. Tam se zavedajo, da čeprav njihova država ni v tem trenutku vojaško ogrožena, je potrebna za trajno zagotovitev stabilnosti in suverenosti določena stopnja obrambne neodvisnosti. Navsezadnje, nihče ne ve kakšna bo geopolitična situacija čez, na primer, 20 let.