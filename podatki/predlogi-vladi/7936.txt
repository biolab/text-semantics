Predlagam naši vladi:
1) Da se vzpostavi spletni portal, kjer bo javno dostopna vsa medicinska oprema in njene aktualne cene.
2) Portal naj deluje po vzoru geizhals.at oziroma po vzoru www.alibaba.com. Vsi dobavitelji, ki želijo dobavljati opremo, morajo na portalu javno objaviti ceno artikla.
3) Na portalu se objavljajo vsi razpisi za nabavo medicinske opreme. Po končni odločitvi se na portalu objavijo vse ponudbe, zmagovalna ponudba in razlogi za odločitev.
4) Razpisi upoštevajo le ponudbe, katerih cene so objavljene na portalu.
5) Dobavitelji zdravstvene opreme so lahko tudi tuja podjetja
ZAKAJ?
Trenutno je za posamezen artikel pri dobavitelju namreč nemogoče izvedeti ceno, le-ta je znana le končnemu kupcu v okviru oddane ponudbe. Cena zato varira od kupca do kupca z veliko razliko. Primer: pokličite dobavitelja operacijskih miz in ga vprašajte za ceno mize.
PREDNOSTI?
- Javno objavljen cenik bi preprečil velika nihanja v ceni od kupca do kupca. Povzročil bi tudi tekmovanje med dobavitelji.
- Javno objavljeni razpisi, objavljene ponudbe in razlogi za odločitev bi prisilile dobavitelje k nižjim cenam in zdravnike k sprejemanju smotrnih odločitev.
- Ocenjujem, da bi se nabave na dolgi rok pocenile vsaj za 50%