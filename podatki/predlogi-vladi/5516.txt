Predlagam vladi, da morda le začasno, v času krize, sprejme poseben zakon in uvede v zdravstvu (lahko tudi kje drugje) krajši 6-urni delovnik. S tem bi razbremenili trenutno zelo obremenjene medicinske sestre in zdravstvene tehnike, ki pravijo, da ne morejo zaradi tega, ker se ne zaposluje novih in jih je premalo, koristiti prostih ur, ki se jim naberejo. S tem bi jim omogočili ustrezen počitek, res pa je, da bi imeli zato nekaj nižjo plačo. Po drugi strani bi tistemu ogromnemu številu brezposelnih medicinskih sester, ki so prijavljene na zavodu za zaposlovanje na ta način omogočili, da bi delo, četudi za krajši delovni čas le dobile. Bolje nekaj kot nič. S tem bi zagotovo ubili dve muhi na en mah. Verjetno bi to bila rešitev tudi še kje drugje. Ljudje bi delali za krajši čas, a bi nekaj vendarle zaslužili. Tako pa eni izgorevajo, kot slišimo, drugi pa obupujejo, ker dela ne najdejo. Če bi se to malo uravnotežilo, bi morda rešili veliko stisk. Res pa bi bil potreben kompromis in če bi se zaposleni zavedali, da bi z nekaj več prostega časa lahko več naredili zase in svoje otroke, bi bilo morda več srečnih družin.    