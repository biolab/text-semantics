Predlog, ki se pretežno dotika lokalne problematike zato, ker je upravljalka državnih cest Direkcija RS za infrastrukturo pri Ministrstvu za infrastrukturo in ne Občina Medvode ali Javni holding Ljubljana.
Gorenjska cesta je tranzitna cesta med Ljubljano in Kranjem in kot taka rezervirana za motorni promet.
Težava nastane, ker omenjena cesta vodi vzdolž celotnega naselja Medvode in otežuje transport s kolesom iz enega na drug konec naselja. Ob cesti so trgovine, storitvene dejavnosti in uradi, ki kolesarjem, na legalen način niso dosegljivi ali pa so dosegljivi po ovinkih, ki tudi do trikrat podaljšajo pot.
Predlagam ureditev kolesarske steze na odseku Gorenjske ceste med križiščema s Cesto komandanta Staneta in Škofjeloško cesto.
Poseg bi bil možen z razširitvijo pločnika, kjer je to mogoče in uvedbo skupnega prometa pešcev in kolesarjev, kjer razširitev pločnika ni mogoča.
Omenjena ureditev cestnega odseka bi povečala možnost trajnostne in nizkoogljične mobilnosti na delu Ljubljanske urbane regije, ki se propagira kot Zelena vrata glavnega mesta.