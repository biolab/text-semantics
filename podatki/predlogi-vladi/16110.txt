Spoštovani,
predlagam kazni oz. kazenske sankcije za vse, ki bi umazali cesto oziroma cestišče. Bližnje primere imamo v Avstriji, kjer dobijo vsi, ki gredo na cesto z umazanimi gumami ali priključki, ali celo goseničarji in kamioni, precej visoko kazen. Vse to je podkrepljeno z raziskavami, ki so jih, če ne drugje kot spet v Avstriji, izvedli in ugotovili, da umazanija na cestah pripomore k povečanem številu nesreč in zvišanju nevarnosti. To nam tako že logika nakaže in potrdi zdrav razum, da umazanija na gumi ali cestišču onemogoča dober stik s podlago, kar privede do drsenja, sploh če je prisoten še dež. Pri nas pa žal razna gradbena podjetja in sploh kmetje kar z umazanimi gumami vozijo na cestišča in sploh ne čistijo za seboj. Če bi bil predlog sprejet, bi bilo to dobro ne le za vse voznike, pač pa tudi več denarja bi se lahko stekalo v državno blagajno, ki bi ga lahko spet porabili za dobre namene ali ureditev cest ipd. Veliko podporo takega zakona bi našli tudi pri vseh šolah in univerzah kmetijske in biotehniške usmeritve in še marsikje drugod, kjer se zavedajo nevarnosti tega problema in pomena varnosti. Predlog primera: nek kmet umaže cestišče, voznik poda anonimno prijavo in ko pride policija na kraj prekrška, samo v aplikaciji označi parcelo oz. kraj s katere vodi sled na cesto in od tam naprej stečejo postopki ugotavljanja lastnika ali povzročitelja umazanije. Ko se ugotovi kdo je to povzročil, se mu naloži kazen ne le za kršenje, pač pa tudi čiščenje ceste s strani za to usposobljenega in kvalificiranega podjetja.