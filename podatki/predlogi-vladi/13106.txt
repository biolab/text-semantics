Trenutni odlok za prehajanje državnih meja ne zajema izjem, ki bi dovoljevale lastnikom ali najemnikom nepremičnin, premičnin oz. plovil dostopa do lastnine v tujini.
 
S tem se krši temeljne svoboščine katere narekuje ustava RS. Država naj sama poskrbi za ustrezno testiranje na vstopnih/izstopnih točkah v državo, v kolikor želi zagotoviti omejitev širjenje virusa znotraj države. S tem odlokom se dela direktna škoda lastnikom, kateri so dolžni svojo lastnino vzdrževati. Predvsem bo za marsikoga ta omejitev prinesla veliko dodatnih stroškov zaradi nezmožnosti pravočasne sanacije oziroma preventivnega vzdrževanja.
 
Kljub temu, da smo bili v preteklosti priča temu, da omejevanje gibanja znotraj državnih meja in/ali po policijski uri ne prinaša plodnih rezultatov pa se v nadaljnjih odlokih izjeme kvečjemu črta in ne povečuje.
 
Vsekakor bodo v naslednjih mesecih v poštne nabiralnike državljanov počasi prihajale položnice za davek na vodna plovila, katere smo dolžni poravnati. Kljub temu, da do teh nimamo dostopa oz. nam država preprečuje dostop do le teh s pogojevanjem vstopa v državo. Bodisi s cepljenjem, katero še dolgo ne bo na voljo "smrtnikom", ki niso 70+, bodisi s pre napihnjenimi cenami testiranja, da smo lahko 12-48h preko meje. Kljub temu, da smo z odločbo o karanteni lahko naslednji dan opravljali hitri test pa je ta zdaj pogojen s predhodno 5-dnevno karanteno.