Vlada je močno poostrila nadzor nad izdajanjem računov in sivo ekonomijo in že na podlagi najmanjšega suma izdaja visoke kazni domnevnim kršiteljem. Tem ostane ali plačilo ali sodno varstvo, večina se odloči kar za prvo (ponavadi cenejšo) pot.
Vlada pa še nič ni naredila na področju zagotavljanja racionalne porabe proračunskih sredstev. Iz dneva v dan dobivamo poročila o nepravilnostih, neracionalni in celo protizakoniti porabi proračunskih sredstev, sankcij proti kršiteljem pa ni. Če računsko sodišče ugotovi, da je nek organ neracionalno ali protizakonito trošil javni denar, je ta organ dolžan sprejeti le "ukrepe za odpravo pomanjkljivosti", se pravi da se mora pokesati in obljubiti, da bo v prihodnje bolj pazljiv. O vračilu denarja pa nič.
Vladi zato predlgam, da močno zaostri kazni za nezakonito ali neracionalno porabo javnih sredstev. Javni uslužbenci naj z vsem svojim premoženjem odgovarjajo za racionalno porabo sredstev, za nezakonito porabo sredstev naj se vpeljejo tudi visoke zaporne kazni (najmanj 5 let zapora). Za neracionalno porabo proračunskih sredstev naj se šteje tudi kršitev delovne discipline javnih uslužbencev - npr. delavcev FURS-a, ki med delovnim časom sedijo po gostilnah. Vlada naj vpelje podoben sistem "ovajanja" kot pri izdajanju računov (fotografiranje kršitev s telefonom in pošiljanje fotografij organom pregona). 
Strinjam se, da je v državi treba narediti red. A ne samo na strani pobiranja davkov, ampak tudi na strani porabe denarja, ki se z davki zbere!