Predlagam Vladi RS, da nemudoma pripravi zakonodajni predlog, s katerim bo uredila pravico do odklopa od dela, s ciljem preprečevanje izgorelosti in zagotavljanje pravice do uravnoteženega življenja ter kot odgovor na naraščajoče stopnje stresa in duševnega zdravja v Sloveniji, in posledično naraščajoče stroške (za delodajalce in davkoplačevalce v RS).
Predlog je enostaven, saj vsebuje le naslednje temeljne zahteve:
- e-poštnim strežnikom mora podjetje ustaviti pošiljanje e-pošte na mobilne telefone zaposlenih med 18. in 7. uro zjutraj, pri čemer so možne vnaprej opredeljene izjeme (neprekinjenost poslovanja - izredne okoliščine)
- vsem zaposlenim mora podjetje preprečiti oz. omejiti službene klice na mobilne telefone zaposlenih med 18. in 7. uro zjutraj, pri čemer so možne vnaprej opredeljene izjeme (neprekinjenost poslovanja - izredne okoliščine)
- možnost anonimnih prijav (internih in eksternih) za kršitve, ter denarne kazni za grobe kršitve.
 
Nemška podjetja poznajo take ureditve že od leta 2007, prav tako francoska, italijanska, slovaška... in na njihovo dobičkonosnost ter produktivnost take ureditve po razpoložljivih analizah niso imele vpliva. V priponki je primerjalna ureditev po omenjenih državah.