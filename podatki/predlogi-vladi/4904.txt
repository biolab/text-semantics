Dne 15.5.2013 je bil  podan predlog za ukinitev oziroma spremembo davka na finančne storitve za zavarovalno zastopniške družbe in zastopnike.
Odziv ministerstav je bil jasen. Na spodnji povezavi ga tudi najdete.

predlagam.vladi.si/webroot/idea/view/4632/null/answers
Še vedno pa me zanima sledeča zadeva.VERIŽNO OBDAVČEVANJE
Predlagam pa, da mi ministerstvo odgovori ali je davek v konkretnem primeru, ki ga bom navedel potrebno plačat? Ali v konkretnem primeru prihaja do verižnega obdavčevanja?
 
PREDLAGAM UKINITEV plačila davka za zastopnike in podjemne sodelavce, kateri so tretji ali četrti v vrsti za plačio DFS kjer prihaja do dvojnega ali trojnega se pravi verižnega obdavčevanja istih prihodkov oziroma provizij.
 
Dajem konkretni primer verižnega obdavčevanja in plačevanja davka istega prihodka.
Najprej poglejmo pogodbeno razmerje. 
ZAVAROVALNICA (D.D.) -- ZAVAROVALNA DRUŽBA (D.O.O.) ima sklenjeno pogodbo z zavarovalnico (1. plačilo DFS) -- ZAVAROVALNI ZASTOPNIK (S.P.) ima sklenjeno pogodbo z d.o.o.(2 .plačilo DFS) -- PODJEMNI SODELAVEC ima pogodbo z zastopnikom s.p. (3 .plačilo DFS)
Zavarovalni zastopnik (s.p.) je opravil storitev za zavarovalnico ( rečimo zavaroval osebni avto) in   bo  za to dobil plačilo oziroma provizijo. Zastopnik (s.p.) ima sklenjeno  pogodbo z agencijo (d.o.o). Agencija dobi provizijo od zavarovalnice in  plača davek 6,5% (prvo plačilo davka). Torej zastopnik dobi provizijo od  agencije in plača 6,5% (drugo plačilo davka). Če pa bi zavarovalni  zastopnik imel še sodelavca, ki opravlja zanj delo preko podjemne  pogodbe, bi ta ,ko bi dobil nakazilo od zastopnika plačal 6,5% davek  (tretje plačilo davka).
V konkretnih primerih prihaja do 2x ali 3x obdavčenja istega prihodka.
Potrebna je ukinitev plačila davka oziroma modifikacija v smislu , da  se davek 6,5% plača samo 1x na isti dohodek oziroma provizijo, ki  izhaja iz istega posla. V tem konkretnem primeru le agencija.
Prosim tudi za obrazložitev konkretnega primera obdavčenja.
Ali smo zastopniki, ki smo tretji v vrsti za plačilo (se pravi, da se  plača za isto storitev oz. provizijo 3x davek) dolžni plačat davek?
 