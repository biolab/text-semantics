Pozdravljeni!
Zakaj vlada izrecno (!) ne zahteva dela od doma za tiste zaposlene, ki so bili napoteni na delo od doma že med epidemijo, in se narava njihovega dela v tem času ni spremenila? Evidenca verjetno obstaja. Večino delodajalcev se na priporočila vlade požvižga, zato veliko delavcev opravlja delo še vedno na sedežu podjetja, čeprav za to ni nobene potrebe, saj bi delo lahko enako kakovostno opravljali doma, kot so ga v času epidemije. V središčih mest ni zagotovljenih parkirnih mest za zaposlene, kar pomeni, da se na delo pripeljejo z javnim prevozom, ki še dodatno ogroža njihovo zdravje in s tem tudi zdravje sodelavcev, ki ne morejo opravljati dela od doma. Danes je minister Poklukar spet lepo priporočil delo od doma, če narava dela to omogoča, pa vendar delodajalci še vedno pošiljajo okrožnice, da situacija še ni tako kritična, da bi bilo delo od doma potrebno. Na vprašanja delavcev zakaj delo od doma ni dovoljeno, pa podjetja odgovarjajo, da si v kolektivu želijo enakopravnosti - torej vsi prisotni na delovnem mestu, ker del kolektiva ne more opravljati dela od doma. (Čeprav delavci, ki so vezani na delovno mesto na sedežu podjetja, razumejo, da bi bilo to dobro tudi za njih in njihovo zdravje).
V upanju, da boste na delodajalce naslovili odločnejšo pobudo, vas pozdravljam.