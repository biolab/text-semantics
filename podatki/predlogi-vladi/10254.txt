Pozdravljeni,

glede na dejstvo, da živimo v 21. stoletju verjamem, da imajo tudi tisti, ki želijo v nedeljo molit svojemu namišljenemu prijatelju, ure in tako vedo kdaj je treba v cerkev. Verjamem, da nekaterim (starejšim) ljudem, pa še to v vaseh, zvonjenje služi kot budilka, ampak roko na srce takih ljudi čez 20 ali pa 10 let ne bo več. Zvonjenje v ponedeljek ob sedmih zjutraj nima nobenega pomena. Če je zvonjenje tako zelo potrebno, je dovolj če zadoni le ob poldnevu. Če je cerkev zakonsko ločena od države, bi se to posiljevanje s hrupom, ki po zakonu to ni, pa bi moral biti, moralo regulirati tudi iz tega razloga.

Vem da ukinitve zvonjenja zaradi popularnosti religije (pravljic) žal ne bom dočakal, zanamci upam da. Zvonjenje je popolnoma nepotrebno, preglasno in še bi lahko našteval.

Zato Vladi RS predlagam, da: 

- se donenje cerkvenih zvonov končno zakonsko opredeli kot hrup in se zniža najvišjo vrednost hrupa, ki jo ti še lahko povzročajo

- da se zvonjenje omeji le na verske praznike in ostale verske aktivnosti/priložnosti (poroke, pogrebi, birme in podobno), kamor pa zvonjenje zjutraj v ponedeljek zagotovo ne spada. 

Vem, da se veliko ljudi s tem žal ne strinja ampak vsi želimo živeti normalno in brez motečih faktorjev in v naprednem, vedno bolj enakopravnem 21. stoletju bi se nekaterim zastarelim in nepotrebnim (sploh verskim) navadam lahko končno odpovedali. Čas je za korak naprej.  