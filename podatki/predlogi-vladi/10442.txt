Predlagam vladi, da preuči naslednji predlog. V RS je kar precej ljudi, ki prejema takšno ali drugačno socialno podporo. Pri obravnavanju vloge pristojni organ pridobi praktično vse podatke o posamezniku, družini glede premoženjskega stanja in o prihodkih. Naslednji korak pa bi lahko bil sprejetje zakonodaje, da če bi posameznik kršil pozitivno zakonodajo (izvršil oz. izvrševal kazniva dejanja ali prekrške), bi mu sorazmerno s kršitvijo zmanjšali socialno pomoč. Čisto enostavno. Tako bi bili posamezniki prisiljeni spoštovati zakonodajo, če bi hoteli prejeti socialno pomoč. Če pa zaradi izpada prihodkov (bi bili preveč pridni pri izvrševanju kaznivih dejanj - prekrškov) ne bi mogli skrbeti za otroke, bi za njih poskrbela socialna služba. Takšni neodgovorni starši pa res ne morejo vzgajati otrok, saj bodo le ti še bolj podvrženi h kršenju zakonodaje in povzročanje škode ljudem, ki s pridnim delom prispevajo svoj denar v proračun.
Zavedam se, da je predlog zelo površno napisan, vendar pa bi s tem dosegli to, da posamezniki ne bi načrtno kršili zakona, saj bi se bali za denarni prihodek iz naslova socialnih transferjev. Dejstvo je, da za socialne transferje vplačujemo vsi, ki smo zaposleni, ki plačujemo davke itd. Popolnoma nerazumljivo je, da posameznik, ki iz naslova sociale prejema denar, dela škodo (prekrške, kazniva dejanja) proti družbi, ki zanj prispeva denar. Danes pa smo priča, da posameznik iz naslova socialnih transferjev prejme večji znesek, kot je minimalna plača, ob tem pa še izvaja različna kazniva dejanja oz. prekrške, s katerimi si ta znesek še bistveno poveča. Naj bo socialna pomoč res za tiste, ki jo potrebujejo in ne za tiste, ki jo oplemenitijo še s povzročanje škode ostalim - delovnim prebivalcem RS.