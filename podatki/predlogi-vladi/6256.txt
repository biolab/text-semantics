V zdravstvenem sistemu zelo šepa informatizacija. V vseh ambulantah zdravstvenih domov in bolnišnic in na vseh oddelkih bolnišnic so računalniki, ki pa se še vedno uporabjajo kot pisalni stroji, za izdelavo odpustnih pisem, izvidov ipd. Deloma se izkoriščajo še za obračun storitev. Predlagam, da se v Sloveniji zgodi varna in prijazna povezava baz podatkov pacientov med izvajalci, da ne bo več prihajalo do podvajanja preiskav, izgubljanja podatkov, s krotitvijo lakote zdravnikov po lastništvu podatkov, saj so ti last bolnikov (ciljam na raziskovanje oz. data-mining, to mora biti zelo strogo regulirano), hkrati pa anonimno spremljati zdravje sistema zdravstvene oskrbe ter ga po ustreznih pokazateljih krmiliti. Skratka, uvesti nekaj povsem normalnega za povprečnega skrbnika kateregakoli sistema.