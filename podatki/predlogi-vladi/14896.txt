Trenutno Študentska organizacija Slovenije prejme 2,69% od prispevkov študentskega dela. Prav tako 2,69% prejmejo študentski servisi. Hkrati se izgradnji novih študentskih domov ter prostorov univerz nameni zgolj 1,42%. Glede na to, da je pridobitev postelje v študentskem domu problematična zaradi kroničnega pomanjkanja razpoložljivih sob, menim, da bi bilo potrebno nameniti večji delež izgradnji finančno dostopnih sob v študentskem domu kot pa ŠOS in študentskim servisom. Študenti bi tako s študentskim delom prispevali k izboljšanju svojih bivanjskih razmer.