Predlagam, da se sprejme pravilo ali zakon, ki bo obvezoval inšpektorje FURS-a, da pregledajo prejemke in plačilo davkov vse kupce nepremičnin, tudi tujce.
Dogaja se namreč, da kupci nepremičnin (večinoma tujci) prihajajo kupovati nepremičnine za vrtoglave zneske (tudi pol milijona in več) za gotovino. Zdi se mi nedopustno, da se taki zneski plačujejo na roko z gotovino. Zdi se mi tudi nedopustno, da prodajalci prodajo nepremičnino z gotovino na roko, saj s tem ne morejo konkretno dokazovati od kod jim premoženje če ne v prodajni pogodbi ne navedejo točnega zneska prodajne pogodbe (kar se tudi redko zgodi).
Skratka moj predlog je, da imajo inšpektorji dolžnost pregledati vsakega kupca (tudi za nazaj npr 10 let) od kod mu denar in ali je za prejemke plačal vse davke in prispevke na denar, ki ga je zaslužil. V primeru, da kupec ne more dokazati oz pojasniti svoje premoženje s katerim je kupil nepremičnino se mu odredi določena stopnja dajatve na znesek kupnine oz vknjiži hipoteka v znesku davka.