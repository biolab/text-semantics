Predlagam, da se spremeni višina kazni za vse, ki niso invalidi, pa brez vsakega sramu parkirajo na parkirnih mestih, označenih za invalide. Višina kazni bi morala biti drastična, npr. 5.000 € -  potem zagotovo nihče več ne bo niti pomislil, da bi svoje vozilo parkiral na takih mestih. V sklop predmetnih parkirnih mest bi bilo potrebno upoštevati poleg javnih parkirišč tudi vsa parkirna mesta, ki se nahajajo pred nakupovalnimi središči in drugod.
Vsa predmetna parkirišča bi morala biti opremljena z obeležji, na katerih bi bila dobro vidna navedena višina kazni za nepravilno parkiranje.
Sedanja zakonodaja na tem področju je smešna. Ne le, da so kazni za predmetne prekrške prenizke, tudi nadzora ni- ne na javnih ne na drugih parkiriščih.  
Z omenjenim predlogom - torej višina kazni in kaznovanje na vseh površinah, javnih in zasebnih, kjer so označena parkirišča za invalide, bi se problem, ki je sedaj zaradi samovšečnih voznikov nerešljiv, rešil v kratkem času.