Vse več podjetij izkorišča svoje zaposlene, kar se tiče delovnega časa. Predvsem trgovine in številna druga podjetja zahtevajo delo popoldne, ob sobotah, nedeljah, celo praznikih. Podjetja tako na račun zaposlenih, ki žrtvujejo svoje zasebno življenje, kujejo velike dobičke, medtem ko zaposleni ostajajo na minimalnih plačah z nekimi smešnimi dodatki. Kaj pomaga zaposlenemu, da je prost sredi tedna in dela takrat ko so javne ustanove (šole in vrtci) zaprte? 
Predlagam, da na ravni zakona uredite obvezen dodatek na delo ob neugodnem delovnem času. Ugoden delovni čas bi recimo bil od ponedeljka do petka od 6.-16. ure, ves ostali čas pa bi bil obravnavan kot neugoden. Dodatek bi moral biti precej visok, da bi tisti ki dela takrat ko nihče noče, tudi dobro zaslužil.