Ker je otrok s specifičnimi učnimi težavami, kamor spada tudi disleksija, v šolskem sistemu veliko in ker jim lahko že s prilagoditvijo besedil (večji razmik med vrsticami, ustrezna vrsta in velikost pisave, barvne podlage...) zelo olajšamo šolsko delo, predlagam, da bi sprejeli predpis, s katerim bi zavezali založnike, da ustrezno število učebnikov in delovnih zvezkov prilagodijo dislektikom. Dosedanji učbeniki in delovni zvezki so za te otroke neprimerni in zahtevajo dodatno delo šolskih delavcev v šoli in strašev doma (branje, prevrejanje razumevanja itd...). Podoben primer je že uveljavljen pri parkirnih mestih za invalide, ki so obvezna. Ker gre za manjše spremebe (zgolj spremebe razmika med vrsticami, barve, vrste in velikosti pisave), bi to izdajateljem ne pozročalo večjih nevšečnosti, debelejše učbenike in delovne zvezke pa bi lahko razdelili na več delov. Glede na to, da otroci potrebujejo take prilagoditve in jih imajo celo zapisane v odločbah za otroke s posebnimi potrebami, menim, da so upravičeni do ustreznih učbenikov, delovnih zvezkov, pa tudi knjig, ki so obvezne za domače branje. 