Spoštovani, Javni uslužbenci smo šokirani in pretreseni nad predlogom za ukinitev statusa pravne osebe javnim zavodov, ki štejejo manj kot 15 zaposlenih. Kako bodo občine prevzele koordinacijo in vodenje specifičnih področij delovanja lokalnih skupnosti, kot so šolstvo, predšolska vzgoja, knjižnice, zavodi za turizem ... in podobno?  Ravno primer javnih zavodov za turizem izpostavljam kot najbolj pereč. Podobne ustanove imajo namreč povsod po svetu (v obliki turističnih birojev, konzorcijev, združenj, ipd.), njihova vloga pa je podobna slovenskih zavodom za turizem. V resnici bi morali po Sloveniji  ustanavljati še več tovrstnih subjektov in jih kvečjemu ločiti od ostalih dejavnosti (kultura, sport, mladi, ipd). Ti zavodi so v lokalnem okolju postali generatorji in iniciatorji razvoja, pridobivajo evropska sredstva in prinašajo vsesplošen razvoj okolja. Ne gre zanemariti vsestranskost in multidisciplinarnost njihovih zaposlenih, kar ni tipična kvaliteta javnih uslužbencev. Kako bodo tovrstni zavodi lahko funkcionirali kot del občinske uprave? Nemogoče,oz. bo ukrep naredil veliko več dolgoročne škode kot koristi vsem deležnikom: v prvi vrsti turistom, ponudnikom storitev, podjetjem  in zaposlenim. Slovenija pa želi razvoj na področju turizma in posledično gospodarsko rast, mar ne?  V kolikor bo prišlo do ukinjanja javnih zavodov, predlagam(o) selekcijo glede na vsebino oz. delovno področje. Zavodi za turizem prav gotovo ne smejo preiti pod občinsko upravo, saj bi bila takšna oblika nesprejemljiva za ta sektor. S spoštovanjem,  Drago Novak