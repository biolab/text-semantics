Zakon določa: Starši so dolžni svoje otroke preživljati do polnoletnosti, če pa se  otrok redno šola, traja dolžnost preživljanja najdlje do otrokovega  dopolnjenega 26. leta starosti. 
To določilo zavezuje tako starše otrok, ki se dejansko šolajo, kot tudi starše otrok, ki se vpisujejo s fakultete na fakulteto izključno zaradi statusa. Menim, da bi bilo potrebno zakon spremeniti tako, da bili tudi starši zaščiteni v primerih očitne zlorabe zakona. Vedno več je namreč fiktivnih vpisov na fakultete, ko se mladostnik vpiše samo z namenom, da pridobi potrdilo o šolanju zaradi preživnine oziroma dolžnosti staršev, da ga preživljajo, dokler se šola.  Fakultete se v to ne vtikajo, ker jim je v interesu, da imajo čimveč vpisanih. Ta praksa pa je nepoštena do staršev.
Predlagam določilo, ki velja tudi za štipendiranje (vsaj pred leti je bilo tako): otrok ima možnost, da  enkrat ponavlja letnik ali da eno leto pavzira. V tem času (ko prvič ponavlja letnik ali prvič pavzira) so ga starši dolžni preživljati. Prepis na drugo fakulteto šteje za ponavljanje letnika. Če je otrok že  izkoristil eno ali drugo možnost, rednega šolanja pa ne nadaljuje, preneha obveznost staršev, da ga preživljajo. 
 
 