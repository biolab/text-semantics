Spoštovani,
bolj kot se kraj turistično razvija, več je lastnikov hiš in stanovanj, ki le-te oddajajo turistom, domačini praktično ne morejo najeti stanovanja za celo leto, ampak samo izven sezone.
Gre za objekte, ki niso bili grajeni za turistične namene temveč za rešitev stanovanjske problematike.
Predlagam, da se za vse objekte, ki niso bili grajeni izključno za turistične namene (npr. hoteli) uvede višji davek za kratkoročni najem, pri čemer kratkoročni najem pomeni vse, kar je krajše od pol leta. Če je recimo davek od oddaje stanovanja za dolgoročni najem 15%, predlagam 30% davek na vse prihodke z naslova kratkoročne oddaje stanovanjskih objektov.