Nerarumljivo in žalostno je dejstvo, da z nastopom vsake nove vlade vznikne vedno nova dodatna problematika. Moj namen ni kritizirat določene, pač pa podati nekaj razmišljanj preprostega,politike in gospodarstva ne ukega človeka.
Večini težav je kriv v pretežno vseh voditeljih izrazit narcizem. Le teško najdeš primere, ko bi nekaj iz prejšnjega obdobja sprejeli kot dobro in v isti smeri razvijali dalje. Takoj po osamosvojitvi je peščica ljudi veliko več časa posvetila uničevanju vsega "socialističnega "namesto, da bi razumno poskrbeli za : v gospodarstvu ohranitev čim več zunanjih že utečenih stikov, vsaj na tujih trgih, tako so podjetja kot je bila "Metalna", " Hido montaža " " Litostroj " itd. itd. bila dobesedno uničena z notranje strani. TAM je druga zgodba zaradi pretežne navezave na potrebe JNA, pa vendar. Na vrat na nos se je spreminjala Zakonodaja žal z prikritim ciljem uzakonitve - Zakonitega - dobesednega ropa skupnega premoženja v korist izbrani družbi, ki je politično in gospodarsko ( bivša vodstvena struktura v podjetjih ) imela dostop do tako informacij kot tudi vse vzvode za uzakonitev ustreznih določil urejanja teh področji.Certifikati so bili " nateg stoletja " so pa legalizirali dejansko uzurpacijo za drobiž in v korist omenjenih struktur.
Iz tega izhajajo današnje stiske ljudi, ki so dejansko zgradili to deželo in so danes spretno in brezčutno odrinjeni na rob. Leporečje vseh Vlad o ločitvi politike od gospodarstva je žal le farsa. Dejstvo je, da so v Sloveniji ljudje, ki so kakor koli vpeti v politiko vsaj v prvih letih sodili po finančni moči zelo nisko, le redki so presegali povprečje. Dejstvo je tudi, da so na drugi strani ljudje, ki so imeli nadzor nad kapitalom rabili podporo politike pri sprejemanju ustrezne Zakonodaje. Iz tega se je v Sloveniji razvila škodliva simbioza kapitala-politike , ki jo razen z besedami nihče ne poskuša resno ogrožati saj pomeni za vsakega, ki bi dregnil odločno v te naveze in soodvisnosti neizogiben konec. Slep je kdor misli, da je naprimer pregon in zlom nekega Bavčarja ali Šrota znak, da se na tem področju zadeve dejansko urejajo. Vse je samo posledica notranje prerazporeditve moči, prenos iz tega na drugega, od vsega ima korist le druga nič manjn pokvarjena stran , sama država v smislu ljudi, ki so zaradi teh notranjih trenj ostali celo na cesti ali izgubili vse nima nič.
Žal je volje predvsem pa možnosti pretrgati to navezo bore malo. Tožbe so realno gledano v naprej obsojene na neuspeh, saj bi vsaka detaljna preiskava vedno znova vpletla imena ljudi, ki tega glede na svoj položaj pač ne dopustijo. Teško je obtožit svojega partnerja, kateremu si " držal vrečo " in pričakovat, da boš sam ostal brez madeža. Še težje se je odreči premoženju in dejanski blaginji, ki so si jo ti " pošteni voditelji " uspešno ustvarili.
V takem položaju posameznik z poštenimi nameni nima veliko upanja na uspeh brez zaledja osveščenega naroda. Tega se vodilne do kraja sorumpirane strukture zavedajo in so zato, da bi narod odvrnili od " prebujanja iz zaupljivega spanca " poskrbele za razdor na najbolj občutljivem področju ideoloških nadsprotij. Ubogi Slovenski narod enostavno večinsko ne sprevidi, da je prepir okrog zgodovine NOBja , RKCja le orodje tistih, ki si tako kupujejo čas in ustvarjajo nadalnje možnosti utrjevanja svojih pozicij. Preden bo narod spoznal in dojel resnico, da so v teh strukturah ljudje vseh barv in verovanj združeni v eni edini " veri in želji " obogateti na račun ubogih naivnih od skrbi za preživetje utrujenih ljudi.
Najhuje je , da je veliko teh pripravljenih tako kot nekoč posredno ali neposredno nuditi usluge tujcem , podlegati tujim interesom na škodo Slovencev za lastno promocijo in korist. Rešitev tega je v spremembi volilne zakonodaje v obliko , ki bi nudila možnost popolne izključitve tistih , ki so s svojim delom in postopki izigrali voljo ljudstva. Sedanji sistem praktično dopušča že kar dedno ustoličevanje , ni možnosti odstranitve škodlivega, če se za to ne odloči njegova stranka. To pa postavlja Stranko nad Narod in njegovo voljo čeprav v malo bolj zapleteni obliki a je v resnici precej zanimiva anomalija.
Se opravičujem, sem že v začetku napisal, da sem le ubogi butasti kmet in nimam prefinjenih lastnosti izvoljencev ljudstva, prosim za razumevanje. Hvala