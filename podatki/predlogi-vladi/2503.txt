Vladi RS predlagam progresivno obdavčitev nepremičnin v katerih lastnik ne prebiva. V nepremičnini kjer oseba prebiva, naj davek ostane v približno taki višini kot je sedaj nadomestilo za stavbno zemljišče. Za vse ostale nepremičnine pa predlagam progresivno obdavčitev za vsako dodatno. Izkušnje iz realnega življenja v Ljubljani, kjer kot podnajemnik živim, so namreč zelo zanimive. Poznam primer gospoda, ki je imel v Ljubljani v lasti več stanovanj, ki jih je večinoma oddajal študentom. Vse je oddajal na črno, sam pa povrhvsega  prejemal še socialno pomoč. V večini primerov lastniki, najemojemalcev nimajo prijavljenih zato ne plačujejo davka od dohodka iz oddajanja nepremičnin. Mislim, da bi s tem tudi sprostili trg nepremičnin, ki je v krču ker vsi držijo cene na nerealnih ravneh. Sodelavec, ki je živel v Kanadi je za najemnino v centru Otawa-e plačeval približno toliko kot v Ljubljani ob seveda občutno višji plači. Mladi ljudje si zaradi visokih cen nepremičnin ne morejo ustvariti svojega življenja in se ne morejo osamosvojiti.