Pozdrav
Vladi predlagam da uvede obvezno izobraževanje vseh zaposlenih učiteljev osnovnih in srednjih šol na področju ADHD, disleksije, ter ostalih podobnih diagnoz pri otrocih in njihovih potreb.
Naj omenim da kot starš obiskujem različne skupine srečanj na področju težav s katerimi se starši soočajo zaradi težav z otroci, kateri pridobijo odločbo oz strokovno mnenje zato ustreznega tima. Velikokrat opažam, ter dobivam informacijo da učitelji ne spoštujejo takih odločb ( ne vsi a večina jih ne ), ne pripravljajo takim otrokom testov oz preverjanj na način kot bi jih morali, predvsem pa nimajo niti najmanj znanj kako se lotiti tega, kaj šele da bi naredili korak naprej.
Glede na dejstvo da so to otroci ki lahko osnovno šolo, tudi srednjo končajo brez težav, a na nekoliko drugačen način, ter da potrebujejo več časa in dodatno pomoč menim da bi šolski sistem v celoti moral izpolnjevati te obveznosti da se otroku omogoča njegove pravice, preko obveznega izobraževanja učiteljev.
Velikokrat ima šola samo svetovalno delavko katera usmerja in daje učiteljem navodila, a to žal ni niti korak do dejanskega napredovanja. Praksa je pokazala da se takih izobraževanj vedno udeležijo eni in isti, enaki obrazi šol, kar definitivni ni dovolj za napredek.
Da bi učitelji to razumeli kot obveznost in dokončni uspeh učenca so zato potrebna izobraževanja na osebnem nivoju.
Zato je moj predlog da se morejo popolnoma vse učitelji izobraževat v tej smeri, spoznavat način kako otroka pripeljat do zadovoljivega uspeha in to sprejet kot obveznost.