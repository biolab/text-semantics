Predlagam vladi, da se spremeni način ocenjevanja športne vzgoje v srednji šoli - gimnaziji iz petštevilčnega na opisno (uspešno, neuspešno) ter, da ocena športne vzgoje ne vpliva na povprečje končne ocene.
Športna vzgoja v srednji šoli - gimnaziji se ocenjuje petštevilčno in tak način ocenjevanja vpliva na povprečje končne ocene dijaka / dijakinje. Predmet športna vzgoja je enakovreden drugim predmetom, kot npr. matematika, zgodovina, tuji jezik, itd. Menim, da je tovrstno ocenjevanje športne vzgoje povsem nesmiselno, zlasti pri dijakih vpisanih na klasično / splošno gimnazijo, saj slednji več kot očitno ne bodo študirali na Fakulteti za šport, ampak na družboslovnih in naravoslovnih fakultetah. Ker pa se športna vzgoja ocenjuje petštevilčno in je predmet enak drugim, so dijaki / dijakinje, ki niso tako gibalno spretni, lahko slabše ocenjeni, zaradi česar jim je lahko onemogoče vpis na željeno fakulteto.