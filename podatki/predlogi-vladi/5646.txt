 Predlagam popravek Zakona o družinskih prihodkih, v delu ki določa, kateri dohodki se zajemajo v izračun otroškega dodatka. 
V trenutnem zakonu, se v izračun otroškega dodatka štejejo prihodki, ki jih ima družina v preteklem letu (po zadnji dohodninski odločbi). Zakon pa ne govori o tem, kaj se zajema, če dohodninska odločba za preteklo leto enemu ali celo obema staršema ni bila izdana.
Konkretno: Mož je brezposeln. Zadnja dohodninska odločba mu je bila izdana za leto 2011. Pri izračunu otroškega dodatka za leto 2013, bi morali biti zajeti dohodki, ki jih je dobil v letu 2012, torej iz odločbe o dohodnini. Ker pa v letu 2012 zaradi brezposelnosti ni imel dohodkov, mu odločba ni bila izdana, v izračun otroškega dodatka pa je bil vpisan dohodek iz odločbe za leto 2011 (cca 4500 Eur) - kot tudi že prejšnje leto... Da je ironija še večja, je to dohodek, ki ga je izplačala država: nadomestilo za brezposelne osebe.
Sama imam status samostojnega podjetnika, konkretneje projektiranje arhitekture, torej gradbeništvo, za katerega se ve da v recesiji zadnji okreva. Torej je prognoza še za naslednjih 5 let zelo slaba. Zadnjih 6 mesecev gre ves moj prihodek za plačilo prispevkov in stroškov. Dela ni. Denarja prav tako ne, še tisto kar bi človek lahko dobil, zaradi plačilne nediscipline postane ničelno. 
V izračunu otroškega dodatka pa se vpiše "Razlika do minimalnega prihodka za s.p. in sicer dobrih 7000 Eur.
Da povzamem. V letu 2012 je naša družina na PAPIRJU dobila 11500 Eur prihodka, ki je zajet v izračun otroškega dodatka. Posledično pademo v najnižji razred, z izplačilom cca 61 Eur za dva osnovnošolska otroka), z bolj ali manj ničelnim mesečnim prihodkom.
Pritožba je bila poslana na Ministrstvo za delo, družino in soc.zadeve, vendar po dobrih 3 mesecih ni odgovora. Na telefon se ne oglašajo. Na pristojnem CSD-ju mi je referentka povedala, da se na odgovor običajno čaka eno leto...
Lp, Janka