 
Predlagam vladi R Slovenije da vsaj približno izenači plače vsem kategorijam pooblaščenih uradnih oseb (mišljeni so policisti, pravosodni policisti, vojaki in zraven dodajam še poklicne gasilce kateri sicer niso pooblaščeni, so pa dnevno izpostavljeni nevarnostim).
Nekoč so ti poklici imeli poleg osnovne plače dodatek 20 % za pooblaščenost in 15 % za pogoje dela. Tako so že v osnovi imeli cca. 35 % višjo osnovno plačo kot npr. referentka na upravni enoti z isto štartno osnovo.
Potem je famozni Virantov plačni zakon izničil vse dodatke in naredil zmedo in kaos. Policisti so se dvignili, bili enotni, zahtevali 6. st. izobrazbe in si izborili svoj status. Ob tem so imeli izdatno podporo svojega vodstva.
Pravosodni policisti capljajo zadaj. Sindikat so jim uničili, ker ni bil po meri gen. direktorja. Njihovo vodstvo zgolj kima, ker se ne želi izpostavljati (sami so si lepo popravili plače!). Ostali kot se kdo znajde, če imaš kam iti pač greš.
Vojaki naj bi delali na domoljubno noto, čast in ponost. Res je! Vendar imajo doma družine in je potrebno jesti in piti.
Gasilci so se že tolikokrat izkazali in dokazali, da si zaslužijo biti tu zraven.
Za vse te poklice se praviloma zahteva 5. stopnja izobrazbe. Potem je tu došolanje od 1 - 2 let, tako teoretično kot praktično. Policisti so tu dosegli 6. stopnjo. Prav! Vendar tudi ostali ne zaostajajo. Tudi tu je potreben tehten premislek. Boleče pa je poslušati kako ti poklici dajejo v nič eden drugega in si domišljajo da so nekateri vredni več od drugih. Pa temu ni tako, roko na srce.
Tudi vojaki se izobražujejo, hodijo na večtedenska terenska usposabljanja, ne vidijo družin, so prvi na udaru v primeru neposredne vojne nevarnosti. 
Stvari je potrebno gledati širše in globalno v kontekstu EU. V EU za vse te poklice zadostuje 5. stopnja izobrazbe in potem naprej z internim došolanjem ali javnim šolstvom, seveda ne vsi, le najbolj sposobni.
 
 