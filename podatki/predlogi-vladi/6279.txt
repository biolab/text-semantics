Davčna reforma iz leta 2006, je uvedla postopno znižanje davčne stopnje davka od dohodkov pravnih oseb s 25 % na 15 % do 2015. Reforma ni zagotovila odpiranja novih delovnih mest, ni privabila tujih investitorjev, domači tajkuni pa prikladno povečane dobičke itak prenašajo v davčne oaze.
Vladi RS predlagam zvišanje davka na dobiček pravnih oseb s sedanjih 17% na 30%  ter hkratno ukinitev prispevkov delodajalca na izplačane plače. Prilivi v proračun bi ostali na približno enaki ravni,  znižani stroški dela pa delodajalcem ne bodo ovira (ali izgovor) pri dodatnem zaposlovanju. (problem visoke brezposelnosti v državi)
 
Nadalje predlagam, da se hkrati z zvišanjem davka na 30%, podobno kot pri dvojni stopnji DDV, uvede tudi znižana stopnja davka na dobiček pravnih oseb v višini 15%, in ničelna stopnja davka na dobiček, pod pogoji:
1.) višja davčna stopnja 30% velja za podjetja, ki izplačujejo dobičke in ne reinvestirajo,
2.) znižana davčna stopnja 15% velja za podjetja, ki najmanj 50% dobička investirajo v širitev proizvodnje, ter s tem v nova delovna mesta,
3.) povsem pa so davka oproščene pravne osebe, ki celotni dobiček investirajo v širitev dejavnosti (solidarnostni bonus)
 
Ob takšni davčni ureditvi bi bila domača podjetja samodejno (brez dodatnih birokratskih vzpodbud in posegov države) stimulirana v investicije. Tajkunov, ki odnašajo dobičke v davčne oaze pa itak ne potrebujemo. Število milijarderjev se zadnja leta  zvišuje sorazmerno s povečanjem svetovne revščine. Z dodatnim nižanjem davka na dobiček, brez jamstva v da bo dobiček reinvestiran, peščica neokapitalistov in ob podpori državne politike, poglablja recesijo in razslojevanje med ljudmi. Tudi v Sloveniji.