S slovensko narodno glasbo smo doslej najbolj uspeli v svetu, doma pa jo še vedno zapostavljamo, kar pomeni, da nimamo zdrave samozavesti. Skrajni čas je, da dobi spoštljivo mesto na kulturnih prireditvah, šolah, v trgovskih centrih in medijih.
Nelogično in absurdno je, da sploh nima svojega mesta v trgovskih centrih, kjer slovenskim potrošnikom vsiljujejo tujo glasbo in jih s tem ponižujejo in se iz njih norčujejo. Ali res ni nikogar ( varuha človekovih pravic, trgovskega združenja....) ki bi stvari postavil na svoje mesto in dosegel, da se zaradi človekovih pravic in osebnega dostojanstva Slovencev, ki so kupci v teh centrih, vrti v trgovskih centrih slovenska narodna glasba in to vsaj v sorazmernem deležu.
Ali  res pristajamo, da smo  tujci na svoji zemlji?! Zastonj je govoriti o narodni zavesti, če pa v praksi ravnamo tako, da jo pomagamo rušiti pri samem temelju, torej pri kulturi. Ali ni v interesu države, da varuje slovensko kulturo?! Prav gotovo je, saj gre za naš skupni interes, ki ga moramo spoštovati in negovati kot to počne mati z otrokom.
 