Na volitvah 12. 11. 2017, ko so prešteli 99,98 % glasovnic, je bilo od 715.096 oddanih kar 8.853 neveljavnih glasovnic. Predlagam uvedbo glasovanja na volitvah preko interneta in na upravnih enotah, kjer bo glasovalni listek oddal volilec, ki želi voliti z izpolnitvijo papirnatega volilnega listka.
Stroški za volitve bodo manjši, kot so sedaj, neveljavnih glasovnic bo manj, ker preko interneta ne bo možno neveljavno glasovati in rezultati volitev bodo prej znani.
Pri izvedbi novega načina glasovanja si lahko pomagamo z rešitvami, ki jih poznajo v Švici, Belgiji, Estoniji, na Nizozemskem, v Franciji, Angliji, Španiji in drugje, kjer so že uvedli možnost elektronskih volitev ali volitev preko interneta.