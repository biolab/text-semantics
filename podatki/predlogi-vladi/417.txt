Sprememba načina izračuna OD na družinskega člana
Po veljavni zakonodaji (in predpisih) se za izračun povprečnega OD na družinskega člana za določitev npr. otroškega dodatka ali določitev plačilnega razreda za vrtec uporablja zelo smešen pristop:
- seštejejo se BRUTO dohodki družine
- kot eventuelna olajšava se odštejejo NETO zneski, npr. plačanih preživnin
- izračuna se povprečni OD na družinskega člana
Tak način izračuna je v škodo vlagateljev, saj je menda vsakemu z dvojko iz matematike jasno, da ne moremo mešati hrušk in jabolk, bruto in neto zneskov. Potrebno bi bilo vsaj pavšalno take neto zneske preračunati z nekim faktorjem v bruto preden jih uporabimo v nadaljnem izračunu. Druga možnost je določanje kriterijev na osnovi neto dohodkov.
Podoben nesmisel v škodo vlagateljev je upoštevanje prejete dediščine pri določitvi npr. otroškega dodatka. To je avtomatsko "oteževalna" okoliščina pri izračunu, ne glede na to, da je bila morda vložena v reševanje stanovanjskega vprašanja (verjetno celo ob dodatnem najetem stanovanjskem kreditu) ali pa da je ta dediščina zgolj papirna vrednost dela nepremičnine, v kateri vlagatelj ves čas živi in ni od nje finančno profitirtal prav nič, razen dodatnih stroškov vzdrževanja, davkov, NUSZ,...