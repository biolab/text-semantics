Predlagam MNZ, da glede na to, da policija, ki pri svojem operativnem delu odkrije osebo, za katero je razpisan uklonilni zapor(zaradi neplačane globe), omogoči, da oseba plača globo(če ima seveda denar in možnost) na določenem mestu v tem primeru na posamezni PP ali pa preko svojcev ali znancev to opravi na banki, pošti ali pa na bencinskem servisu in se potem to osebo izpusti na prostost, če je globa plačana. V tem primeru se osebo pridrži recimo nekje do 1 ure, če v tem času ne opravi plačila se osebo odpelje v ustrezno inštitucijo..
Dogaja se, da policija pripelje prekrškarja ki ni plačal predpisane globe v predpisanem roku v ustrezno ustanovo(zapor), kljub temu, da ima oseba pri sebi denar, ki bi lahko tisti trenutek plačala ali celo svojci plačali globo. Policija odpelje osebo v zapor tudi po več kilometrov oddaljen kraj v matični enoti pa zato primanjkuje policistov, ali pa jih zaradi te realizacije sploh ni, dokler se ne vrnejo.
Z to potezo se bi prihranilo število policistov, ki so tisti dan razporejeni po posameznih PP(v druge bolj nujne primere) za izvedbo te odredbe( odrejena sta ponavadi dva policista za realizacijo) in prav tako se bi zmanjšali stroški, ki so potrebni za samo izvedbo te privedbe.
Zato predlagam možnost plačila globe na posameznih PP, banki, pošti ali bencinskem servisu, predno se izvede realizacija odredbe v kolikor je plačilo možno s strani osebe za katero se nanaša odredba.
Sporno je pa tudi to, da se v primeru, da ima oseba plačano položnico to osebo sploh odpelje recimo v zapor!