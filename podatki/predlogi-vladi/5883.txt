Predlagam vladi R  Slovenije, da vrne POGREBNINO nazaj v okvir zdravstvene blagajne. Gre za znesek 507,12 €, ki je namenjen sofinanciranju pogreba pokojnika. Znesek seveda ne pokrije niti stroškov žarnega pogreba kaj šele klasičnega, je bil pa svojcem pokojnika v veliko pomoč pri plačilu stroškov pogreba.
Moramo se zavedati, da imamo populacijo starejših od 80 let, ki se dejansko ne morejo več zavarovati za tovrstni riziko pri slovenskih zavarovalnicah. Prav tako pred leti naše zavarovalnice zavarovanja tovrstnega rizika (pogrebnine!)  sploh niso poznale.
Zato predlagam, da se vsakemu zavarovancu, ne glede na starost in zdravstveno stanje ponudi tovrsto zavarovanje za simbolično doplačilo osnovne premije, npr. 2€ mesečno. Vstop v zavarovanje po teh pogojih je možen enkrat v življenju. Zavarovanec, ki izstopi iz tega zavarovanja se vanj ne more več vključiti. Tako preprečimo tudi morebitne zlorabe na eni strani, na drugi pa pokažemo določeno stopnjo solidarnosti. Nek dohodkovni cenzus še zdaleč ne prikaže dejanskega materijalnega posameznika in družine.
Pred časom slišim zgodbo o pokojnem, kateri je dva dni ležal v kleti domače hiše. Tako, da je bil prvi v mesecu in s tem nova pokojnina, ki je bila namenjena za pogreb. Komentar menda ni potreben.