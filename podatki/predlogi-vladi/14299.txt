Predlagam, da se kot obvezno za proizvajalce hrane uvede, da na embalaži v tabeli nutrientov vključijo podatek koliko dodanega sladkorja vsebuje posamezno živilo. Npr. 56g dodanega sladkorja na 100g izdelka.
Dodani sladkor je sladkor, ki ni naravno v živilu ampak je dodan v postopku priprave končnega izdelka.
Takšno obveznost v ZDA poznajo že nekaj časa.
Morda na prvi pogled ne izgleda, da je ukrep potreben ampak naj vam problematiko ponazorim na primeru. Mleko vsebuje nekaj naravnega sladkorja. To pomeni, da vsi mlečni izdelki vsebujejo vsaj nekaj sladkorja. Potem pa imamo tu čokoladno mleko, ki kot vemo ima precej dodanega sladkorja. Naslednji primer so sadni sokovi. Marsikateri sokovi se reklamirajo kot naravni ipd., a vseeno vsebujejo kar nekaj dodanega sladkorja. Naslednji primer so razni kosmiči, ki zopet vsebujejo enormne količine sladkorja - problem je predvsem v tem, da ga vsebujejo tudi tiste znamke, ki se reklamirajo kot zdrave. Potem so tu razne vnaprej pripravljene omake, kjer zopet ni jasno koliko sladkorja vsebuje zaradi samih sestavin in koliko zaradi dodanega sladkorja.
Za potrošnika bi bila to zelo dobrodošla informacija, sploh v smislu spodbujanja bolj zdravega prehranjevanja. S tem bi dali potrošnikom večjo moč pri odločanju o tem kaj bodo konzumirali in jim hkrati omogočili, da lažje presodijo kaj je (bolj) zdravo in kaj ne.