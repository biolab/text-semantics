Glede na čase v katerih živimo, in glede na to da "zategujemo" pasove, sicer eni bolj kot drugi, mislim da bi vlada morala preveriti in na novo postaviti pravila kadrovanja v javni upravi.
Menim da je v javni upravi veliko uslužbencev, ki so za svoja delovna mesta nekvalificirani, ali pa službo opravljajo z minimalnim naporom, in po liniji najmanjšega upora.
S takšnim odnosom, v privatnem sektorju, noben zaposlen ne preživi dolgo, medtem, ko moramo takšne osebke v javni upravi, plačevati vsi, kar je nedopustno.
Javna uprava predstavlja velik delež javnega bremena, zato bi nujno na teh mestih potrebovali sposobne, angažirane in motivirane ljudi, ne pa da se ob vsakem srečanju z javnimi uslužbenci, človek vpraša, zakaj so plačani.
 
Naj delim svojo osebno izkušnjo, zaradi katerega sem se res vprašal, kaj nekateri javni uslužbenci sploh delajo.
Pred slabim mesecem sem se odpravljal na službeno pot v ZDA. Na spletu sem hitro prišel do informacij da potrebujem ESTA obrazec, ker pa je moj potni list veljal manj kot 6 mesecev od datuma odhoda/prihoda, sem iskal tudi te informacije, in ugotovil da imajo ZDA sporazum v večino evropskih držav, ki podaljšuje veljavnost potnega lista, oz. lahko državljani teh držav potujemo po ZDA, do zadnjega dneva veljavnosti potnega list.
Po nekaj nasprotujučih informacijah, sem se odločil, potrditev tega tudi od uradnega vira, in ker po nekaj klicih nisem dosegel ambasade ZDA, sem se odločil da pokličem na konzularno službo na MZZ, misleč da bom dobil verodostojne informacije.
Uslužbenka MZZ, je moje domneve ovrgla, in z gotovostjo zatrdila, in da potrebujem nov potni list pred odhodom. Povedal sem tudi za informacije, ki sem jih pridobil sam, a je še vedno trdila, da potrebujem nov potni list, zaradi česar bi moral oddati tudi nov ESTA obrazec, in verjetno ne bi moral odpotovati na željen datum.
Ker sem dobil te informacije od uradne osebe, sem jih seveda zaupal, in takoj začel s iskanje možnosti, vendar pa kljub temu, da so bile informacije od konzularne službe MZZ, sem še vedno hotel informacije dobiti od ambasade, in ko mi je končno uspelo dobiti kontakt, sem bil presenečen nad popolnoma drugimi informacijimi.
Uslužbenec na ambasadi ZDA, mi je potrdil moje prvotne informacije, da lahko brez problema potujem v ZDA do zadnjega dneva veljavnosti mojega potnega list, in tudi dejal, da če bom dobil druge informacije, naj zahtevam, da preverijo informacije.
Torej, kako je možno, da zaposlena na MZZ, ni vedela uradnih informacij, in to informacije o sporazumu, ki je v veljavi že od 2009? Vse informacije so dostopne preko spleta, telefonski klic na ambasado ZDA pa tudi trajal le pet minut?
Mislim da je to nedopustno, da vsi plačujemo takšne zaposlene, ki bi morali služiti državljanom, in skrbeti zato, da lahko človek dobi informacije, na katere se lahko zanese.
Kako naj po tej izkušnji sploh še zaupam informacijam, ki jih dobim kjer koli v javni upravi?
 
Torej nujno je potrebno preveriti, kakšni ljudje delajo na ministrstvih, uradih itn., in tiste, ki delajo dobro nagraditi, tiste, ki pa ne, pa odsloviti, to je nekaj čisto normalnega v zasebnih družbah, nevem zakaj tega na prakticira država, saj bi tako lahko imela, bolj učinkovito, in predvsem cenejšo javno upravo.