V naših večjih industrijskih mestih, kot so Ljubljana, Maribor, Jesenice, Koper, se zaradi raznovrstne demografske sestave, ki je posledica priseljevanja v socializmu in 90. letih zaradi balkanske vojne, na zidovih podhodov, igrišč v stanovanjskih naseljih, ograjah gradbišč, ponekod celo v mestnih središčih, pojavljajo različni nacionalistični napisi in grafiti, ki diskriminirajo Slovence, kot so križ s tremi S-ji, belo-rdeče šahovnice, celo kljukasti križi in razni napisi v različnih jezikih tipa 'Tukaj je Srbija/BiH ...' ipd., nekateri v cirilični pisavi. Ljudjem, ki vsakodnevno hodijo mimo grafitov in jih videvajo, to povzroča nelagodje in neprijetne občutke nacionalističnega sovraštva in izzivanja. To je po 165. členu KZ RS sramotitev slovenskega naroda in kaznivo dejanje, zato predlagam, da komunalna podjetja odstranijo in prepleskajo te diskriminatorne grafite, ki razžaljujejo dostojanstvo slovenskega naroda in kulture.