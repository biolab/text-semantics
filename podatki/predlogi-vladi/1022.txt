Predlagam vladi, da za vsako podjetje zahteva ustanovitev rizičnega sklada, v katerega bi podjetje moralo investirati vse plače podjetja za od 1 do 6 mesecev. Za podjetje, ki posluje z izgubo je obvezna investitcija plač za 1 mesec, za podjetja, ki poslujejo z dobičkom pa je investicija plač v sklad za 6 mesecev plač podjetja. S tem se podjetja ne bi mogla več zgovarjati, da nimajo plač za delavce, saj je ta denar za njih shranjen v rizičnih skladih.
Praktičen primer:
Podjetje za mesečne plače vseh delavcev nameni 60000EU. Če to podjetje posluje z izgubo, mora imeti v rizičnem skladu 60000EU rezerve, s katerim bo delavcem dal plačo v primeru, da gre podjetje v stečaj.
Če to isto podjetje posluje z dobičkom, si tega dobička ne sme izplačati, dokler v sklad ne inestira mesečnih plač 6 mesecev. Torej mora podano podjetje v sklad investirati 360000EU in šele ko to naredi, si lahko izplača dobiček. Na ta način se lahko zagotovi varnost delavcev v primeru stečaja podjetja. Pol leta sem podal zato, da če podjetju začne groziti stečaj, da ima 6 mesecev časa, da dobi novega investitorja in pa da imajo delavci 6 mesecev časa, da si poiščejo novo delavno mesto.
Menim, da bi vlada s tem predlogom podjetja naučila plačilne discipline pri izplačevanju mesečnih plač. Delo tržnega inšpektorja pa bi bilo tudi to, da preveri ali podjetja res imajo investicije v teh skladih.
Prosim uporabnika portala in vlado, naj podpre moj predlog, v nasprotnem primeru bi vas prosil, da mi odgovorite s protiargumenti, zakaj moj predlog ni dober!
Lp