Predlagam,  da se spremeni zakon, po katerem moramo tisti, ki vid korigiramo z nošenjem očal ali leč, sicer pa smo popolnoma zdravi, podaljševati vozniško dovoljenje vsakih par let. Moji argumenti so sledeči: - s korektivnimi ukrepi (očala ali leče) težavo odpravimo. Na zadnjem pregledu mi je zdravnica potrdila, da imam z lečami 100% vid. Brez njih pa tako ali tako ne bom sedla v avto, ker ne bom nič videla. - Nekateri, ki nosijo leče, pri pregledu tega ne povedo, tako da dobijo vozniško za neomejeno obdobje. Se pravi, če si pošten, nasrkaš. - Zakon se zdi tudi prenekateremu zdravniku trapast, zato v določenih krajih zdravniki v takih primerih sploh ne omejijo več veljavnosti vozniškega dovoljenja. Torej spet ni pravično do tistih, ki naletijo na zdravnike, ki gredo "po regelcih" (pa naj bodo ti še tako trapasti). - Mi lahko prosim razložite, kako sicer zdrav 28 letnik predstavlja večjo nevarnost za udeležence v prometu kot 79-letnik? Namreč do 80ega leta ni potrebno opravljati obnovitvenih zdravniških pregledov. - Tisti, ki smo slabovidni, tako ali tako hodimo na obdobne okulistične preglede.  - S tem zakonom smo kaznovani zgolj tisti, ki smo potrebovali očala že ko smo opravili vozniški izpit. Vsi, pri katerih se pojavi starnostna slabovidnost, ki jo prav tako rešujejo z očali, teh pregledov ne potrebujejo. - In nenazadnje, v odzivu na podoben predlog ste (v letu 2009!) tudi sami nakazali, da se zavedate neustreznosti tega ukrepa in da se pripravljajo nove rešitve. No, stvari so še vedno nespremenjene!  predlagam.vladi.si/webroot/idea/view/39 