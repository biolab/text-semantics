Predlog:
Predlagam, da vlada takoj prekliče referendum o meji s Hrvaško in sama uredi vse zaradi česar smo jo volili.
Razlaga:
Dejstvo je sledeče: sem običajen človek in noben strokovnjak za kakršno koli pravo.
Poudarjam !!! JAZ nisem strokovnjak za pomorsko pravo niti za mednarodno pravo, ki ureja mejna vrpašanja med državami in NE MOREM VEDETI ali je črna ali rdeča  odločitev pravilna! NIKAKOR ne morem vedeti kaj je prav in kaj ni!
 Zakaj? Če bi mi recimo enkrat zadevo razložil nek vrhunski pomorski pravnik. Bi vedel. Če bi pa potem prišel drug vrhunski pomorski pravnik in rekel: “Kua pa vrjamš unmu oslu – a ne viš, da te če sam nategnt? Zadeva je  čist drgačna. To kr trdi un sploh res ni, ampak je res neki druzga blablabla …!” Potem spet ne bi vedel kaj je res in kaj ni. Torej?
Zanima me le – na podlagi česa se bodo volivci odločali? Na podlagi nasprotujočih si "TV-dokazov"? Ali na podlagi tega, da verjamejo svojim “führerjem”, ki so jih (DOKAZANO  !!)  samo po letu 1991 10.000X peljali žejne čez vodo?
Ali se to po novem imenuje "strokovnost v politiki po balkansko"? Ta namerno ustvarjena informativna zmeda, ki služi le prenašanju odgovornosti s hrbtov politikov na hrbet naroda? In kaj bo potem?
Če referendum pade, bo kriv narod, če pa končno uspejo razsodniki urediti godljo katero so zakuhali neodločni slovenski politiki, se bodo pa po prsih trkali - kdo? Sosedov Janez Kranjski ? Sodniki ?
Ne, dragi moji – jaz pa ne verjamem nikomur več. Niti slučajno – ne.
In ker nimam najmanjših osnov za odločanje – ne grem nikamor.
In kar je najverjetneje - mene na volišču ne vidi nihče več!
Nikoli.
V tej "državi mečkačev" že ne!
p.s.: vedno sem volil vladajoče stranke (take, ki so po volitvah dejansko prevzele oblast - v vseh mandatih se niti enkrat nisem zmotil) in VEDNO so me razočarale. Zakaj bi potem še naprej izgubljal čas na voliščih?