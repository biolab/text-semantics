Ste pripravljeni od svoje plače prispevati 75EUR* mesečno za to, da bi bila vaša delovna doba tri leta krajša?  Pomislite, kaj vse bi lahko v treh letih naredili zase in za svojo družino,  hkrati pa bi pomagali Sloveniji pri rešitvi problema množične brezposelnosti.  
ZAKAJ?  Stopnja pokojninskega prispevka se bo v vsakem primeru povečala in delovna doba skrajšala, saj se zaradi pomanjkanja delovnih mest dviguje starost ob prvi zaposlitvi.  Vlada lahko predlog upošteva in povečanje prispevka uvede prej ter s tem sprosti delovna mesta.
KAKO?  Prispevek za pokojninsko in invalidsko zavarovanje je 22% (sešteto 15,5% zavarovanec in 8,5% delodajalec) , kar pri povprečni bruto plači 1500 EUR znese 330 EUR.  Če bi prispevek povečali  za 25% (za cca 75EUR)  bi delovno dobo lahko skrajšali za 3 leta.  Pri 788.000 zaposlenih v Sloveniji bi se sprostilo skoraj 60.000 delovnih mest. (* znesek je INFORMATIVEN) 
Ukrepa – skrajšana delovna doba in  višji prispevek za pokojninsko zavarovanje sta med seboj povezana, a če bi bila pravilno predstavljena in sprejeta, bi  brezposelnost reševala trajno, med tem ko odpiranje novih delovnih mest, ki producirajo dodatne proizvode,  deluje  le kratkoročno in pogosto povzroči zapiranje že obstoječih delovnih mest. Zagotoviti 100.000 novih delovnih mest je nemogoče, še posebej v razmerah, ko je količina proizvodov in storitev, ki jih je mogoče prodati OMEJENA. Plačevanje višjega  prispevka  bi bilo sprejemljivo za vse: vplačniki bi znesek iz PIZ dobili povrnjen in obrestovan,  mladi nezaposleni bi dobili delo, starejši  bi imeli več kvalitetnega prostega  časa, pridobili pa bi tudi delodajalci, saj bi na delovnih mestih delali mladi ljudje z novimi idejami in novimi načini dela.  
Zaradi nižjega zneska neto plače se lahko državljanom ponudi druge ugodnosti:  npr, da po 20 letih delovne dobe delo prekinejo in vzamejo leto ali dve dopusta. Številni takšen dopust potrebujejo za osebno izpopolnjevanje, izboljšanje zdravja, za pomoč  svoji družini, ostarelim ali bolnim družinskim članom in podobno.