Predlagam, da bi za različne javne službe, kot je na primer šolstvo, izvedli delitev delovnih mest za posameznike v mesta ali bližino, kjer imajo bivališče. Npr. zdaj je situacija taka, da se posamezni učitelji vozijo iz Murske Sobote v Maribor, posamezni iz Maribora pa se vozijo v Celje. Ljudem bi tako prihranili čas, ki ga porabijo za vožnjo, zmanjšali bi vplive na okolje ter na koncu - zmanjšali bi sredstva, ki se porabijo za potne stroške. V sistemih, kot je šolstvo, njihova izobrazba jasno določa delovna mesta, kjer lahko učijo (katere predmete in podobno) in takšna rešitev bi gotovo imela določene pozitivne učinke na izdatke, hkrati pa se število zaposlenih ne bi manjšalo. Mislim, da so takšni ukrepi to, kar potrebujemo.