 Pozdravljeni
Ponovno odajam predlog, da vse ilegalne gradnje, ki so v celoti ali delno grajene na zemljiščih, ki niso v lasti graditeljev, torej, ki so zgrajene na zemljiščih drugih lastnikov-sosedov, in ki povzročajo škodo ali probleme, naj se TAKOJ izda sklep o TAKOJŠNI rušitvi. Če črnograditelj tega ne bo upošteval, naj se izvede rušitev po tretji osebi, njemu pa naj se zapleni premoženje v vrednosti opravljene rušitve ali pa prisili opravljanja dela v poplačilo.
V prejšnjem odgovoru ste mi zapisali, da je to že urejeno v zakonodaji ZGO in ZIN, ter, da to ureja gradbeni inšpektor, ki s svojo odločbo določi odstranitev gradnje v določenem roku.  Ne drži. V sedanji zakonodaji o črnih gradnjah ni nikjer zapisanega roka-datuma o odstranitvi ilegalnega objekta.
To po mojih večletnih izkušnjah NE drži, saj rušitev-odstranitev, nikoli ne pride na vrsto. Inšpektorica in nadrejena mi že več let v odgovore pišejo: Bodočih dejanj v konkretnem inšpekcijskem postopku ne moremo komentirati in jih napovedovati, tako tudi ne kdaj bo izvržba oopravljena. Inšpekcijski postopek se bo nadaljeval po seznamu, ki pa se vsako leto spreminja in dopolnjuje. Tak odgovor so prejeli nešteti oškodovanci. V ustnem odgovoru pa mi zatrdi, da lahko rušenje pride na vrsto šele čeu 20 let, ali pa nikoli.
 Torej to kaže, da je sedanji zakon neustrezen, pomanjkliv in se ga ne more izvajati. Tako bo črnograditelj, ki je gradil na tuji parceli, po našem zakonu, to že priposestvoval. Zakon pa bi moral ščititi  poštene državljane.
Na takšen način, inšpektor krši tudi zakon ZUP, saj ta pravi, da za vsako dejanje, sklep ali odločbo je potrebno določiti tudi rok-datum izvedbe. Tukaj tega ni in to je sporno. Zato predlagam pripis zakona o konkretnem roku za odstranitev.
TOREJ, DAJEM PREDLOG,DA JE TREBA OBSTOJEČI ZAKON POPRAVITI ALI DOPOLNITI, DA SE ILEGALNE GRADNJE, KI SO GRAJENE NA PARCELI SOSEDOV ALI DRUGIH LASTNIKOV IN NIMAJO SOGLASJA, TER POVZROČAJO ŠKODO, TAKOJ ODSTRANI, OZIROMA NAJKASNEJE V 1 MESECU.
hvala
 