Po zadnjem vladnem odloku se morajo učenci samotestirati v šoli. Omenjeni način samotestiranja povzroči, da se najprej učenci zberejo v razredu in s tem pridejo v stik s sošolci s katerimi se skupaj testirajo. Ob primeru pozitivnega testa katerega izmed učencev na COVID, morajo potem zaradi tega medsebojenga stika, vsi učenci dotičnega razreda v karanteno.
Trenutno določeni način samotestiranja je nesmiseln in celo škodljiv v oziru omejevanja širjenja virusa, saj je usmerjen v namerno izpostavljenost skupine učencev, ki se mora najprej rizično izpostaviti morebitni okužbi in šele potem izvesti test dokazovanja okužbe. Hkrati pa je škodljiv za samo izobraževanje osnovnošolskih otrok, saj jim namerno zmanjšuje možnost fizične prisotnosti pri pouku in s tem kvalitetnega izobraževanja.
V primeru, da bi se učenci bili dolžni samotestirati doma, bi v šolo lahko prišli le zdravi učenci in bi s takim načinom samotestiranja dejansko preprečevali širjenje okužbe ter učencem zagotovili ustrezno možnost izobraževanja.
Predlagam, da se samotestiranje osnovnošolcev izvaja doma, pri tem pa naj starši kot odgovorni za svoje otroke podpišejo izjavo o izvedenem samotestiranju.