Predlagam, da se fizičnim osebam, rezidentom R. Slovenije, katerih družinski člani živijo v tujini, pri dohodnini prizna posebna olajšava za vzdrževane družinske člane (ki živijo v tujini) preračunana glede na življenjske stroške v tujini, vendar ne več, kot znaša posebna olajšava za takega družinskega člana v Sloveniji. Na način, kot se trenutno priznava posebna olajšava – vsem rezidentom Slovenije enako, so v nekaterih primerih prikrajšani rezidenti, katerih družinski člani živijo v Sloveniji. In sicer, rezident, ki vzdržuje družinskega člana v Sloveniji, porabi za vzdrževanje takega družinskega člana več denarnih sredstev, kot jih za primerljivega družinskega člana porabi rezident za družinskega člana iz države, kjer so življenjski stroški nižji. Torej je rezident, ki ima družinske člane v državi z nižjimi življenjskimi stroški, v boljšem položaju od rezidenta, ki ima družinske člane v Sloveniji.