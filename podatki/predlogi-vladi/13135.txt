Vladi predlagam, da zagotovi poostren nadzor nad izvajanjem načina nošenja obraznih mask v trgovinah in zagotovi varen obisk vsem obiskovalcem in zaposlenim varno delo, saj brez živil pač ne gre.
Ob upoštevanju dejstva, da trenutno ob začetku tretje faze epidemije pri nas, zboli ca 1000 prebivalcev dnevno in da ti hodijo v trgovine preden se njihova okužba potrdi je srečanje z njimi v trgovini zelo verjetno. Pobudo dajem, ker sem opazil, da obiskovalci maske nosijo praviloma le formalno tako, da jih imajo pod nosom ali nekateri najbolj domiselni, kar pod brado. Pravilno nošenje je bolj izjema kot pravilo.
Sam ocenjujem, da je pravilen način nošenja nujen iz razloga, ker je »rezervoar« virusa obolelih in prenašalcev nos. Z ukrepom tovrstnega poostrenega nadzora bi znatno povečali varnost obiskovalcev trgovin.
Moderatorju predlagam, da predlog objavi tudi v primeru če obstaja že kakšen podoben predlog, saj je izjemno pomembna obrazložitev in stalen napor za izboljšanje stanja, ukrepi pa se tudi stalno spreminjajo, bliža pa se tudi Velika noč, pred katero bodo trgovine oblegane.