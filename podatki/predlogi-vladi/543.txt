Vladi predlagam spremembo Zakona o visokem šolstvu, z namenom razširitve volilne pravice za izvolitev rektorja univerze ali dekana njene članice na vse zaposlene na univerzi ali njeni članici.  S tem bi dosegli: bolj transparentno kadrovsko in finančno politiko na univerzah in članicah (vpogled v vodenje ustanove bi razširili na vse kadrovske nivoje, s tem bi preprečili kreiranje ozkih interesnih skupin, ki si medsebojno nudijo zaledje) upoštevanje želja,  zagotovili uveljavljanje pravic,  izboljšanje delovnih pogojev  ter  posledično dvig motivacije in  izboljšanje delovnih rezultatov vseh,  ki so sedaj potisnjeni na rob in so njihove pobude, vprašanja in zahteve, večinoma neupravičeno zavrnjeni.  Dokler ne bodo imeli voline pravice vsi zaposleni na univerzah ali njihovih članicah, bo ta skupina demotivirana in destimulirana kar že močno vpliva na kvaliteto njihovega dela.
Menim, da jim ta pravica pripada in vladi predlagam, da jo umesti v Zakon o visokem šolstvu. Tudi ti ljudje so del pedagoškega procesa brez katerega univerze oz. njihove članice očitno ne funkcionirajo.
Biti brez glasovalne pravice v dejavnosti s katero se preživljaš, je resnično ponižujoče. Kot bi bili sužnji ustanove v kateri delamo in k ugledu katere prispevamo.