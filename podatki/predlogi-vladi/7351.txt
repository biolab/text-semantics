Predlagam vladi, da se po vzoru že nekaterih držav članic Evropske unije začne odprava prepovedi darovanja krvi moškim, ki imajo spolne odnose z moškimi, saj za to ni nobenega utemeljenega razloga.
Vsaka darovana kri od kogarkoli se testira na vse bolezni, ki se prenašajo s krvjo, ne glede na spolno usmerjenost darovalca. Včasih je veljalo da je populacija moških, ki imajo spolne odnose z moškimi bolj izpostavljena okužbam z virusom HIV in hepatitisom. Takrat se darovana kri ni ustrezno testirala.
Danes je z usteznim in obveznim testiranjem darovane krvi, takšna omejitev nepotrebna. Tu ostaja le še diskriminacija, kar bi moralo biti v interes državi, da se odpravi. Po drugi strani pa nam tudi primanjkuje zalog nekaterih pomembnih krvnih skupin - AB in 0!