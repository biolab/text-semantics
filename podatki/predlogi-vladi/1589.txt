Predlagam vladi, da se spremeni obstoječi zakon o varstvu živali, ki trenutno predvideva, da se vsakokrat, ko pes ugrizne drugega psa (sesalca), ne glede na okoliščine takoj zavede v register nevarnih psov. Včasih so za to bili potrebni pogoji o katerih je presojal področni veterinar, oziroma uslužbenec področnega VURS-a. Primer: pes A je napadel psa B (oba sta na povodcu), ki se je pred napadom branil in po veljavni zakonodaji sta oba prišla v register nevarnih psov, kar je nesmisel. Predlagam vladi, da o okoliščinah dogodka presoja uslužbenec področne VURS izpostave, na podlagi podatkov, ki se mu jih da na voljo, ter na osnovi tega presodi, kateri pes bo vpisan v register nevarnih psov. S tem se bomo izognili krivici in absurdnim situacijam, ko bodo zaradi lastne obrambe pred napadalnimi in nesocializiranimi psi (in zaradi preživetja), v register vpisani socializirani in miroljubni psi.
Tudi v primeru agresije enega človeka nad drugim človekom, se na osnovi dejstev obsodi samo napadalec, nikakor pa ne žrtev.
Mislim, da je absurdnost tega dela zakona o varstvu živali očitna, ker dovoljuje avtomatizem, ki povzroča krivico.
Torej še enkrat prosim, da se obstoječi del zakona spremeni tako, da bo pravičnejši in, da bodo meli veterinarji možnost sami presoditi o tem, kateri pes mora v register nevarnih psov.