Predlagam, da se obvezno podpišejo javni uslužbenci, ki so pripravili odgovor organa in napišejo svojo funkcijo. Razlog je v tem, da se zelo pogosto delajo naravnost norca iz predlogov, najpogosteje se sploh ne spuščajo v bistvo, ampak samo navajajo obstoječe zakone, kot da so zakoni nekaj nespremenljivega, še bolj pa način njihovega izvajanja. Menim, da bi s podpisom sestavljavca odgovora ti postali bolj skrbni in temeljiti. Vsa čast izjemam, ki se v predloge poglobijo in gledajo, kako bi jih uresničili, ne pa kako jih ne bi.
V vsakem primeru to ne bi predstavljalo nikakršne kršitve osebnih podatkov. Pod vsako odločbo, uraden dopis, sodbo sodišča, izrečeno mandatno kazen, izrečeno kazen za prekršek itd. se podpiše avtor (uradna oseba, javni uslužbenec, sodnik, policist ...), na tem portalu pa so ignoranti in nesposobneži skriti pod plaščem anonimnosti.