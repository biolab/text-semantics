Vladi R Slovenije predlagam, da ukine sklad obveznega dodatnega pokojninskega zavarovanja R Slovenije, v katerega se vplačujejo sredstva za predčasno upokojevanje delavcev zaposlenih na težjih, zdravju škodljivih delovnih mestih, ki jih po dopolnitvi  določene starosti ni več mogoče uspešno opravljati.
Delavcem katerim se je vplačevalo v ta sklad se zopet prizna beneficirana delovna doba. V večini primerov gre za 3 mesece na leto, se pravi 12/15. Sredstva sklada pa se prenesejo v državni proračun oz. preko njega na SPIZ.
Ugotavljamo, da je donostnost sklada minimalna (prenizka). Primer: Iz vplačanih  1509 € je do danes (vplačevalo se je 10 let) nastalo 1646 €. Donosnost si izračunjate sami! Sam znesek vplačila je  bil prav tako prenizek, vse do junija 2010, ko se je prispevna stopnja dvignila iz 8% na10%. Tako, da vplačila niso zagotavljala niti najnižje (minimalne) pokojnine za večino zavarovancev za dopolnjeno polno pokojninsko dobo, če upoštevamo tudi dodano dobo.
Tako zavarovancem še danes sploh ni jasno kdaj se bodo upokojili z dodano dobo in s kakšno pokojnino, če se sploh lahko bodo (klavzula minimalne pokojnine!).
Govori se, da naj bi bila sredstva na računih za dodano dobo namenjena tako malo za zraven, za dodatno pokojninsko rento. To pa seveda ni namen dodane dobe, kajti javni uslužbenci so tudi obvezno vključeni v Zaprti vzajemni pokojninski sklad za javne uslužbence. Ali pa, če se seveda vzpostavi vzporedni pokojninski sistem, ki bo temeljil na medgeneracijski solidarnosti, dokler bodo vplačila presegala odhodke. Kaj pa potem?
Državni proračun oz. SPIZ z ukinitvijo sklada dobi svež denar, zavarovanci pa jasne in transparentne pogoje upokojevanja z fiksno določeno pokojnino. Z že vplačanimi sredstvi se zavarovancem dokupijo leta, ki so jih prebili v dodatnem pokojninskem zavarovanju. Četudi zneski ne dosegajo rednih prispevkov SPIZ-u pa se glede na celotno zavarovalno dobo oz. odmero pokojninske osnove od najugodnejših 27 let vendarle izravnajo v človeku dostojno pokojnino. Vendarle gre za ljudi (policiste, rudarje...), ki so delali za dobrobit te države in bi jih bilo zaradi trenutnih kapitalskih zaslužkov in borznih mahinacij sramotno pustiti na cedilu.
Vedimo, da je po logiki aktuarskega izračuna potrebno za 1€ mesečne rente, ki se izplačuje dosmrtno od starosti 60 let do smrti, potrebno imeti na računu približno 200 €. Ta znesek glavnice seveda z višanjem rentnikove starosti pada.
Po zdajšnjem izračunu pa delavec, ki je v 10 letih pridobil 30 mesecev dodane dobe, dobi za teh 2,5 let 500 € mesečne poklicne  pokojnine. Ob predpostavki, da je imel ta delavec vsaj 1000 € mesečne neto plače drugače dobi še manj oz. se ploh ne more upokojiti. Po tem obdobju pa lahko gleda v zrak, kajti ima maluse, nima pokojninske dobe, nima sredstev za izplačilo znižane poklicne pokojnine itd.
 
 
 