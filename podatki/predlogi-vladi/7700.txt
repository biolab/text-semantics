 OTROKE SIROTE NAJ DODELIJO PO KRITERIJIH TISTIM SKRBNIKOM, KI JIH IMAJO NAJRAJE
 
Glede na to, da so­ nekatere odločitve Centrov za socialno delo precej nerazumne, predlagam, da pripravite tak zakon, ki bo določil jasne kriterije, po katerih bodo dolžni dodeliti otroke sirote tistim skrbnikom, ki jih imajo najraje oz. jim je najbolj mar zanje.
 
Kriteriji morajo biti jasni.
 
Kandidati morajo imeti dokaze, da so že doslej skrbeli za te otroke. Zanje so že nekaj storili v preteklosti, kar je najboljša garancija, da bodo tudi v prihodnosti lepo skrbeli zanje. Očitno so se pripravljeni žrtvovati zanje.
Povsem jasno je, da tuji ljudje tega ne zmorejo enako dobro. 
 
Predlagani kriteriji so:
-        - preživet čas z otrokom doslej, je bil v varstvu pri njih;
-       - koliko so materialno skrebeli zanj;
-        - koliko jih otrok pozna in je nanje navezan;
To so vse kriteriji, ki jih je možno preveriti.
 
Rejniki otrok ne poznajo, njihov motiv je plačilo in delovna doba, ki jim teče.
Za otroke so tujci, ki jim ne morejo zaupati.
Rejniki so povezani s Centri za socialno delo.
Rejniki se trudijo za pridobitev rejništev; enako kot se trudijo brezposelni za službe.
V ozadju imajo svoje interese: teče jim delovna doba in dobijo plačilo za delo (skrb za rejenca). 
Rejnina znaša 529,09 € oz. 414,25 € za starejšega od 18 let. 
Rejništvo je tudi poklic. 
Rejnik, ki izvaja rejniško dejavnost kot poklic in ima v skladu z normativom v rejništvu tri otroke, prejme mesečno 1.587,27 EUR rejnine mesečno za tri otroke (3 x 520,56 EUR), poleg tega se mu plačujejo tudi prispevki za socialno varnost v višini 301,45 EUR (od osnove 789,15 EUR).  Iz Pravilnika o pogojih in postopkih za izvajanje zakona o izvajanju rejn... (Uradni list RS, št. 54/03, 78/08, 18/13). 
 
 
Zdaj nam je lahko bolj jasno, zakaj imajo prednost rejniki pred starimi starši.
Ker odločajo Centri za socialno delo po svojih kriterijih. To pa so poznanstva, morda še kaj drugega...
 
Poznani so celo primeri problematičnih rejnikov. Nekateri so razvezani. Imajo težavne svoje otroke (celo delikvente, zasvojene...). 
V takih primerih je povsem nerazumljivo, da rejnikom dodelijo otroke sirote. Če svojih otrok niso znali vzgojiti, tudi tujih ne bodo sposobni.
Poznajo pa le-ti nekatere vplivne posameznike.
 
Nekako ostaja vtis, da ni nobenih razumnih kriterijev za rejnike, ki so primerni.
Za posvojitelje so kriteriji zelo strogi, mar ne. 
Tudi za rejnike bi bili potrebni strogi kriteriji.