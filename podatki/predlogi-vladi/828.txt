Referendum je izražanje ljudske volje, pogosto o vprašanjih, ki so strokovna in zapletena in o katerih ljudje ne vedo veliko. Posledica tega je, da se ljudje odločajo po "simpatičnosti" politikov, ne da bi se poglobili in razumeli v referendumsko vprašanje.
Predlagam, da ima vsak referendum med odgovori na izbiro tudi možnost obkrožiti "Ne vem".
Del teh glasov se že sedaj znajde med 'napačno izpolnjeni' in vlada jih tudi odpravi kot take, veliko več pa jih ostane med tistimi, ki se sploh ne odpravijo na volišče, saj ne vedo, kaj bi izpolnili.
Če damo 'ne vem' glasovom možnost glasovanja, bo "ne vem" dobil svojo politično moč. 
Referendum, kjer bi odgovor 'ne vem' dobil večino odgovorov, bi jasno pokazal morebitno nestrinjanje prebivalstva s takim načinom reševanja težave in, kar je še pomembneje, imel bi možnost odvzeti moč ostalima dvema odgovoroma.