
Predlagam, da se višina otroških dodatkov na družino omeji na maksimalno polovico minimalne plače. Ob trenutni višini minimalne plače bi to pomenilo cca 307 € na družino. Zgolj v vednost - par, ki je zaposlen za minimalno plačo in ima dva otroka prejme po mojih izračunih 205,77 eur otroških dodatkov, torej pod zgoraj predlagano mejo. Zakaj je potrebna sprememba? Slovenija je med državami, ki je v zadnjem desetletju močno investirala v dvig rodnosti. Menim pa, da se problematike lotujemo na napačen način. Ustvariti bi morali pogoje, da se mladi lahko odločijo za družino (službe, dostopne nepremičnine), ne pa jim plačevati, da imajo otroke. Tako smo prišlo do situacije, kjer se ti že z dvema otrokoma ne splača delati za minimalno plačo, temveč je bolje, da sta oba starša brezposelna. Tako seveda ne gre. Pojavilo se je socialno parazitarstvo. Januarja 2017 je 44 družin prejemalo otroške dodatke v višini nad 1.000 eur, še dodatnih 693 družin pa med 560 in 1.000 eur. Seveda so to samo otroški dodatki, poleg tega so tukaj še subvencije najemnin, brezplačni vrtci, štipendije, zdravstvo, ob 4. otrocih kar 10 letno plačevanje pokojninske dobe itd. Zadeve so šle res tako daleč, da verjetno vsak v svoji okolici pozna družine, kjer jim na kraj pameti ne pride, da bi se zaposlili. Tega problema - reprodukcije zaradi ugodnosti - so se že zavedali v Veliki Britaniji, kjer je z aprilom 2017 stopil v veljavo zakon, da otroške dodatke prejmejo zgolj za 2 otroka. Zato torej predlagam, da se višina otroških dodatkov omeji na maksimalno polovico minimalne plače. Še vedno ostajajo subvencije vrtcev, itd. Zainteresirani si več o problematiki lahko preberete na spodnjih povezavah: www.zurnal24.si/slovenija/nekdo-dobiva-1611-evrov-otroskih-dodatkov-29... www.rtvslo.si/slovenija/zakaj-nas-sistem-denarne-socialne-pomoci-revne... www.cpag.org.uk/content/two-child-limit