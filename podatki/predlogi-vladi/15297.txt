Zakon o morskem ribištvu v 32. členu omogoča ribolov tudi v rezervatih: in sicer gre za posebna dovoljenja (ribolovna rezervata)
(1) Za varstvo rib po tem zakonu sta namenjena ribolovna rezervata, in sicer:
- portoroški ribolovni rezervat, ki obsega notranji del Piranskega zaliva s pripadajočimi solinami in
- strunjanski ribolovni rezervat, ki obsega morje ob obali ob rtiču Strunjan in notranji del Strunjanskega zaliva s pripadajočo laguno ter solinami.
(2) Gospodarski ribolov v ribolovnih rezervatih je prepovedan.
(3) Prostočasni ribolov v ribolovnih rezervatih je prepovedan.
(4) Ne glede na določbi drugega in tretjega odstavka tega člena in pod pogojem, da ni v nasprotju s predpisi ki urejajo ohranjanja narave, je v ribolovnih rezervatih dovoljen:
- izlov zimskih jat cipljev na podlagi posebnega dovoljenja za gospodarski ribolov,
- izlov orad in drugih rib, ki se prehranjujejo s školjkami, zaradi preprečitve škod v marikulturi na podlagi posebnega dovoljenja za gospodarski ribolov in
- prostočasni ribolov z obale.
Glede na poročila Svetovnega sklada za naravo je Jadransko morje že tako opustošeno, da kmalu ne bo kaj loviti. Naša zakonodaja pa očitno širi možnosti ribolova celo v rezervatih brez kakršnekoli strokovne analize in izvajanja nadzora na izlovom. Ribji stalež je s temi dovoljenji povsem izropan. Taka politika pa ni skladna tudi s cilji Evropske komisije, ki zahteva 30% učinkovito in strogo zavarovanih območij v evropskih morjih.
Predlagam črtanje 4. odstavka 32. člena.