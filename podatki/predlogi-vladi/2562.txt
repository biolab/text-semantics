Predlagam spremembo Pravilnika o dodeljevanju neprofitnih stanovanj v najem in sicer v delu, ki se nanaša na točkovanje prosilcev za dodelitev. Prihaja namreč do absurdnih situacij, kjer so v v prednosti do dodelitve stanovanja tisti, ki imajo veliko otrok, ne glede na to, da nobeden od staršev ne dela, do stanovanj pa ne morejo mlade družine, kjer sta morebiti celo oba starša zaposlena in imata "samo" enega otroka.
V prednosti za  dodelitev neprofitnega stanovanja bi torej morali biti tisti, ki so zaposleni in ki  v tej državi tudi plačujejo davke in za katere je mogoče pričakovati, da bodo stroške najema tudi plačevali. Prednosti pri dodelitvi ne bi smeli imeti tisti, ki so nezaposleni in katerim je stanovanje dodeljeno izključno zaradi velikega števila otrok in pri katerih so edini "uradni" dohodki socialni transferji, ter so številni otroci dobesedno sredstvo preživetja.
Seveda pa je to povezano tudi s stroški, saj večina teh družin po obstoječem pravilniku uveljavlja tudi subvencioniranje najemnine za dodeljeno stanovanje, kar seveda predstavlja dvojni strošek države: socialni transferji in subvencioniranje najemnin in ostalih stroškov stanovanja.
 