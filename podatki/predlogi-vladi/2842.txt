 Čas bi že bil, da se razmisli o ustanovitvi finančne policije. Pa ne tako pombozno kot NPU, temveč je potrebno zbrati majhno skupino ljudi iz policije, DURS, UPPD v obliki specializirane finančne skupine, kot jo predvideva Zakon o odvzemu premoženja nezakonitega izvora (ZOPNI), morda uporabiti izkušnje preiskovalcev iz dela specializiranih preiskovalnih skupin ustanovljenih po določilih ZKP, kjer so združbeni strokovnjaki v multidisciplinarnem timu, ter čimhitreje pričeti s pegledom premoženja nezakonitega izvora - katerega je v naši državi veliko. Glede na izkušnje nato skupino počasi širiti s preverjenim kadrom, ter tako postaviti trdne temeljen za finančno policijo. Ustanovitev take skupine je v prvi fazi brezplačna, državni organi pa ji za delo ponudijo le pomoč v materialnih sredstvih in pogojih za delo. Preko Specializiranega državnega tožilstva, ki bi moralo voditi tako skupino pa nato čimhitreje doseči, da se nezakonito premoženje v pravndnem postopku odvzame. Odvzeto premoženje se proda in se kupnina nakaže v proračun. ZOPNI, ki se uveljavi meseca maja ima vse podalage za delo take skupine in odvzem premoženja, bi bilo pa dobro uporabiti izkušnje multidisciplinarnega pristopa pri takih zadevah glede na delo specializiranih preiskovalnih skupin. Ob pravem kadru in videnju bi si proračun hitro in krepko opomogel.    