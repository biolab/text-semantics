Vsi dobro vemo, da nam manjka veliko zdravnikov, medicinskih sester, vojakov, policistov in še drugih visoko kvalificiranih kadrov, ki jih je država izobraževala. Ko so se izobrazili pa so pobegnili v tujino ter se bodo ali ne bodo kdaj vrnili. v domovino. Zakaj se to dopušča?

Naloga države je, da skrbi za svoj kadrovski potencial - za kadre, ki jih nujno potrebuje. Mislim, da je to navedeno celo v ustavi RS. Če te skrbi ne izvršuje potem deluje protiustavno.

Ta problem se da rešiti povsem enostavno. Vse take kadre je potrebno dobro štipendirati za čas študija in jim omogočiti študij tudi v tujini na državne stroške, da ljudje dobijo občutek koliko so sploh stali. V nadaljevanju jim je potrebno zagotoviti ustrezna delovna mesta in možnosti za poklicno napredovanje v domovini. 

V kolikor pa se posameznik odloči oditi na delo v tujino za dlje kot je trajal čas študija bi bil dolžan povrniti vse stroške študija državi seveda s pripadajočimi obrestmi.