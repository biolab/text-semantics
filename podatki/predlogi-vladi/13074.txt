Predlagam vladi, da se dogovori z RH o dostopu lastnikov nepremičnin in plovil na obeh straneh meje brez posebnih omejitev. Nesprejemljivo je, da lastniki že od 15. 11. 2020 (ko je bila ukinjena 48-urna izjema) ne moremo do lastne nepremičnine na Hrvaškem. Lastniki ne sodimo v kategorijo "turistov", saj plačujemo prispevke in davke za nepremičnino na Hrvaškem. Ob neuporabi nepremičnine in nezmožnosti rednega vzdrževanja nastaja dodatna škoda. Mislim, da bi morali obe sosednji državi, članici EU, to upoštevati in omogočiti čim bolj nemoteno uporabo nepremičnin. Ob tem je treba še izpostaviti, da ni nikjer strokovno dokazano, da so slovenski lastniki na Hrvaškem ob vrnitvi v Slovenijo bistveno pripomogli k jesenskemu drugemu valu v Sloveniji.