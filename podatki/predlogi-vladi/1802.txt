Pozdravljeni,
v Sloveniji smo zadnje čase priča valu stečajev podjetij. Vse je lepo in prav, v to nas je namreč prisilila gospodarska kriza in slabo vodenje podjetja. Ampak gospodarska kriza in slabo vodenje ni edini razlog za to, da gredo podjetja v stečaj. Eden od teh razlog je prevelik pohlep. Če je dobiček podjetja večji od stroškov to pripelje v stečaj. Medtem ko gredo slovenska podjetja v stečaj, lastnikom teh podjetij, bodisi fizičnim, pravnim osebam ali samostojnim podjetnikom ni potrebno delavcem dati plač, niti ni potrebno poplačati vseh upnikov. Tako gledano izgubijo samo delavci in upniki, lastniki teh podjetij v stečaju pa profitirajo na račun delavcev in upnikov. Temu se lahko z drugimi besedami reče anarhija za lastnike podjetij in totalitarizem za upnike in delavce.
Sam sem delal v podjetju Casino Ljubljana d.d., ki je šlo v stečaj Marca 2010. Casino Ljubljana d.d. si je nakopal 12.000.000EU minusa, ki si ga je nabiral leta, in navsezadnje končal v stečaju. Tako smo zaposleni v Casino Ljubljana d.d. ostali brez 2 mesečnih plač (jaz 1500EU neto plače). upniki pa ogromno ostalega denarja. Lastniki Casino Ljubljana d.d. so bili Hit d.d, SOD d.d., KAD d.d. in pa Mestna Občina Ljubljana. Iz tega je razvidno, da so lastniki Casino Ljubljana d.d. podjetja, ki imajo ogromno denarja, s katerim bi lahko poplačali upnike in delavce, vendar tega niso storili. Tega niso storili, ker po zakonu niso dolžni, saj je podjetje v stečaju. To ni edini primer v naši državi, naštel sem samo enega. Ta dejanja se mi zdijo zelo grda in nemoralna. Sprašujem se, kako je v naši državi sploh to možno. Mislil sem, da je Slovenija tako napredna država, da pri nam to ni možno, vendar sem se motil.
Zato predlagam vladi, da uvede zakon, s katerim bi bili lastniki podjetij dolžni poplačati upnike in delavce s svojim premoženjem. Če je lastnik podjetja samostojni podjetnik(s.p.), naj v primeru stečaja tega podjetja upnike in delavce poplača z osebnim premoženjem. Če je lastikov več(d.o.o. in d.d.), naj odgovarjajo s svojim premoženjem tisti, ki so postavili upravo, nadzorni svet oz. direktorja. Glavni razlog za to je, da ne bi bilo potrebno odgovarjat s premoženjem tudi malim delničarjem podjetja, ki nimajo glasovalne pravice.
Eden od uporabnikov portala predlagam.vladi.si je navedel, da v sosednji Avstriji v primeru, da delodajalci pravočasno ne izplačajo delavcem plač, da delavska zbornica založi plače za delavce in potem izterja delodajalca. Nisem prepričan ali imamo v Sloveniji podoben ukrep, če pa je se pa po vsej verjetnosti ne(slabo) izvaja. Če delodajalec nima denarja, s katerim bi delavski zbornici izplačal znesek, bi potem delavska zbornica po sodni poti lahko zaplenila osebno premoženje lastnikom teh podjetij! Torej je moj amandma k temu predlogu tudi ustanovitev delavske zbornice v primeru, da je v Sloveniji še nimamo!
Če država tega ukrepa ne bo sprejela, ali naredila vsaj kakšen podoben ukrep, prisegam, da bom bojkotiral naslednje volitve v Državni zbor, kajti prepričan sem da tudi sedajšnja opozicija ne bo sprejela podobnega ukrepa, ki bo rešil ta problem. Ob enem bom pozval tudi ostale uporabnike portala predlagam.vladi.si k bojkotu naslednjih volitev. Ta poziv bom poskusil razširiti tudi na ostale prebivalce Slovenije, saj menim, da imam dovolj moči, da mi uspe zajeti čim večji krog volilcev. S tem, ko bo udeležba na volitvah majhna, vlada ne bo imela dovolj podpore od ljudstva in bo težko vladala. Prišlo bo do vala referendumov, v državi bo začel vladati anarhizem.
Naprošam uporabnike portala predlagam.vladi.si in vlado naj podprejo moj predlog v nasprotnem primeru naj mi s protiargumenti navedejo, zakaj predlog ni primeren za nadaljno obravnavo.
Lp