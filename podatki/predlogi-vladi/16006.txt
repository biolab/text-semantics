PORTAL JAVNIH PREVOZOV
Trenutno vsako podjetje samo ureja objavo voznih redov za javne avtobusne linije, ki jih izvaja. Tako v krajih, ki niso mestne občine in nimajo monopolnega mestnega prometa ter organizirane centralne avtobusne postaje, nimajo nikjer zbranih podatkov o voznih redih avtobusov, da bi lahko preverili kakšne so opcije javnega prevoza do izbranih destinacij. Še posebej je problem izrazit na periferiji.
Primer: Če bi želeli iz Križevec pri Ljutomeru z javnim prometom potovati v Maribor (pol ure vožnje z avtomobilom) se skozi vas pelje nekaj ponudnikov, ki pa niti sami nimajo objavljenih voznih redov: Avtobusni promet Murska Sobota, AP Novak, Avigo, Arriva in morda še kdo. Kje se avtobus ustavi, ob kateri uri in kdaj lahko prispemo v Maribor pa žal ni nikjer objavljeno.
V kolikor želimo povečati uporabo javnega prometa je ob fizični infrastrukturi nujno tudi izboljšati pridobivane informacij.
Predlog: Uredi se Državni portal javnih prevozov, kjer so obvezno objavljeni vsi vozni redi vseh ponudnikov. Tako na enem mestu dobimo informacijo kdaj pelje avtobus iz določene avtobusne postaje, kraja in kdaj prispe na cilj. Hkrati se občine zadolži, da mesečno natisne aktualne vozne rede in objavi na postajah. Le tako se lahko javni prevoz izbere kot opcija.