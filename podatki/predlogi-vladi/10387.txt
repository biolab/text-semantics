Spoštovani,

predlagam, da se v Pravilniku o šolskem koledarju srednjih šol popravi najkrajši čas malice - pisrs.si/Pis.web/pregledPredpisa. Žal se šole poslužujejo najmanjših možnih pravic - 20 minut, saj je v Pravilniku navedeno *** Med urami pouka imajo dijaki najmanj pet minut odmora, enkrat na dan pa praviloma 30 minut, vendar ne manj kot 20 minut. 

Starši opažamo, da otroci pri 20 minutah nimajo dovolj časa, da bi v nekem mirnem stanju pojedli obrok - malico, v času obiskovanja pouka. Ker jim v 20 minutah zmanjka časa, le ti ostajajo z na pol pojedeno malico oz. je tudi ne pojedo. V šoli so prisotni od 8-15. ure. To vse skupaj vpliva na razvoj otroka, njegovo počutje, zdravstveno stanje. Mar ne govorimo in spodbujamo k zdravemu načinu prehranjevanja,....na koncu pa ugotovimo da je vse več otrok bolnih zaradi napačnega prehranjevanja,...pri vsem tem je pomemben tudi čas ki ga otrok uporabi za prehranjevanje. V tem primeru je otrokom povzročen zelo velik stres.

Sem mnenja da je ta predlog potrebno resno obravnavat. Gre za otroke in le ti bi morali imeti boljše pravice kot odrasli, ki imajo na delu - po Zakonu je ta pravica -  pravico do 30 minutnega odmora za malico.

V šolah so ti dijaki 8 - 15. ure. Je res dovolj 20 minut za malico? Kako je mogoče da je to zapisano v Pravilniku. Ste vi zmožni v 20 minutah pojesti topel obrok - v tem času je vštet čas ko je potrebno iti po malico, pojesti, pospraviti in iti v drugo učilnico???

Močno upam, da je kdo slišen na tem področju in da se bodo zadeve uredile.

Prosim za vašo pomoč, ker šola žal ni slišna da bi podaljšala čas malice vsaj na 30 minut. 