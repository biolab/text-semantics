Spletna stran e-davki je ideja v pravo smer. Žal pa je stran popolnoma neprilagojena uporabniku. Klikati je treba po labirintu besed, da sploh najdeš, kaj moraš kam nakazati (plačilo prispevkov, dohodnina). Če bi bile stvari poenostavljene tako, da jih brez problema obvladujemo tudi tisti, ki smo bolj vešči česa drugega kot birokracije, bi se v državno blagajno nakapljalo več denarja. Ni logično, da se mora podjetnik tako namučiti, da nekaj plača državi. Bolj produktivno za podjetnika in tudi državo bi bilo, da podjetnik čas nameni svojemu poslu, na katerega se spozna, čim več zasluži in plača obveznosti po enostavnem postopku.