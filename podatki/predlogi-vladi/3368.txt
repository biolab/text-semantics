Vladi predlagam, da trajne prejemnike socialne pomoči vključi v program nekakšnih »javnih del« oziroma »družbeno koristnih del« (za katere seveda ne bi prejeli plačila; saj bi se kot »plačilo« že smatrala socialna pomoč sama). Prejemniki namreč nimajo službenih ali podobnih obveznosti, ampak vseeno prejemajo davkoplačevalski denar. Zato se mi zdi edino »fer«, da za to nekaj vrnejo družbi/skupnosti. Predlagam, da občine oblikujejo programe javnih in družbeno koristnih del, v katere bi te prejemnike socialne pomoči vključili ter jih tudi razporejali. Tak bi le-ti denimo kosili travo na javnih površinah, urejali okolice javnih površin, pobirali smeti, pomagali pri javnih prireditvah ali samo pomagali ostarelim pri vsakdanjih opravilih. Že samo slednje področje lahko "zaposli" ogromno ljudi: zaradi nizkih prihodkov si ostareli drugačne pomoči ne morejo privoščiti, kar jih potisne v veliko socialno stisko, še posebej če nimajo sorodnikov, ki bi za nje poskrbeli. 
Verjamem, da bi našli veliko področij, kjer bi bilo delo prejemnikov socialne pomoči dobrodošlo in koristno. Z temi denimo 40 urami družbeno koristnega dela bi prejemniki socialne pomoči lahko bistveno prispevali k videzu ulic in mest, solidarnostni pomoči v soseski in nenazadnje tudi družbenem razvoju, namesto da bi doma le čakali na »pomoč države«. Da ne govorimo o nabiranju izkušenj, novih poznanstvih in delovnih navadah.  Menim, da bi jim z tem tudi olajšali ponovno vključitev na trg dela in / ali družbo. 