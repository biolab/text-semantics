Predlagam Vladi Republike Slovenije, da sprejme uredbo, s katero se oprosti plačila glob z zneski pod 1000 evri.
Številni navadni državljani s prihodki pod zneskom minimalne plače imajo zaradi glob, ki jih ne morejo plačati, blokirane transakcijske račune in posledično so v socialni stiski. Pri tem pa svoj pisker pristavijo še banke, ki računajo zelo različne zneske bančnih stroškov izvršbe, ki pogosto presežejo znesek globe.
Upoštevati moramo, da so številni prekrški, za katere so bile izrečene globe, popolnoma izmišljeni. To pa z namenom, da se neupravičeno polni proračun in da je denar za prekrškovne organe. Številni ljudje so zaradi izmišljenih prekrškov oškodovani in na socialnem robu. To ropanje državljanov se mora nemudoma ustaviti!
Preko plačevanja glob se ne ustvari nobenega novega delovnega mesta v gospodarskih dejavnostih. Da bi pa z globami financirali npr. odplačevanje kreditov za tajkunske prevzeme podjetij, eno takih je Iskra Sistemi d.d., pa tudi ne pride v poštev.
Z uredbo bi močno razbremenili na deset tisoče državljanov in državljank Slovenije. Škode za državni proračun ne bi bilo nobene. Bi pa to pomagalo gospodarstvu, ker bi se denar, ki bi sicer bil namenjen za plačilo glob in s tem povezanih stroškov, prelil v gospodarstvo. S tem bi se dvignil bruto družbeni prihodek.