Predlagam, da postanejo javni nekateri podatki o zaposlenih v nevladnem sektorju in njihovih plačah, tako kot to velja za javni sektor in javna podjetja.
Konkretno predlagam, da postanejo javni podatki o številu zaposlenih in višini njihovih plač za tiste nevladne organizacije oz. subjekte, ki letno prejmejo več kot 20.000 evrov javnega denarja, npr. prek državnih in občinskih razpisov.
To bi privedlo do večje transparentnosti npr. v društvih, ki so sicer subjekti zasebnega prava in je članstvo v njih prostovoljno, vendar nekatera operirajo s precejšnimi vsotami javnega denarja. Trenutno so podvržena zgolj revizijam institucij, pri katerih se prijavljajo na razpise, po mojem predlogu pa bi morala zainteresirani javnosti, ne le članicam in članom, na zahtevo posredovati podatke o tem, katerim plačnim razredom v javnem sektorju ustrezajo plače njihovih zaposlenih.