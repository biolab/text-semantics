Pozdravljeni,
moram priznati, da sem neskočno ogorčena nad nivojem diskusij in retoriko v državnem zboru. Popustile so vse zavore in tudi subjektivne ocene tega, kaj je še prav in kaj ne več.
Zato predlagam vladi, da uvede sankcije za žaljiv in obrekljiv govor, diskreditacije na osebnem nivoju in podoben način izražanja.  Predlagam, da poslanec, ki v parlamentu ali javnosti uporablja žaljivke, dobi denarno kazen v višini 5000 eur, istočasno pa stranka, kateri pripada dobi kazen 25000 eur.  Ob tretji kazni za isto osebo, avtomatično izgubi poslansko funkcijo, nima pravice uveljavljati imunitete.
Nisem pravnica, sem pa prepričana, da bodo znali pravniki in ustrezni strokovnaki najti pravilno obliko za sankcioniranje.
Na vseh nivojih življenja moramo navadni smrtniki odgovarjati za svoje vedenje, športniki so za nešportno vedenje takoj sankcionirani.
Menim, da je najmanj, kar lahko pričakujemo od političnih izbrancev ljudstva, da ohranijo dostojen način izražanja in komunikacije, ker to še kako vpliva na ljudstvo, ki jim kmalu tudi nič ne bo več sveto.
Ne želim si živeti v državi, kjer bodo psovke sprejete kot nekaj povsem normalnega in vsakdanjega.
V pričakovanju lepšega jutri vas lepo pozdravljam.