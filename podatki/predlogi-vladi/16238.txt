Zdravnike cenim. Tako kot cenim vse ostale poklice, tudi snažilke, smetarje, keramičarje,... Ampak to, kako so počasi izkoristili šibkost slovenskih vlad poleg področja javnega naročanja, uvedbe dvoživkarskega sistema, uvedbe podjemnih pogodb za delo pri svojem delodajalcu... Kaj takega se v realnem sektorju ne more zgoditi niti v sanjah.
In ta piko na "I" imajo neverjetno veliko dni letnega dopusta. Po vsem tem, kar smo videli v zadnjem času, tak dopust potrebujejo za delo izven delovnega časa pri koncesionarjih, kjer opravljajo še enkrat toliko dela kot v lastni organizaciji, in to bistveno bolj produktivno. Torej prejmejo od lastne organizacije dopust za delo drugje.
Predlagam torej zmanjšanje dopusta na primerljive količine letnega dopusta v Republiki Sloveniji. Tako bodo ukrepi:
1. uveljavitev konkurenčne klavzule za delo drugje
2. znižanje dni letnega dopusta
3. prilagoditev standardov in normativov iz zasebnega v javni sektor
prinesli ogromno število dodatnih delovnih ur, ki bodo v javnih zavodih na voljo za sprejem bolnikov. Seveda je potrebno dodati še podporne službe in digitalizacijo procesa, da se bodo ekipe lahko posvetile bolniku in se ne ukvarjale z administracijo.