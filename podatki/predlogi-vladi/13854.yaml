Text file: 13854.txt
author: johi
downvotes: 0
end consideration date: 2021-10-20
id: '13854'
number comments: 8
number views: 397
proposal type: Odziv pristojnega organa
response: "Odziv Ministrstva za kulturo\nMinistrstvo za kulturo uvodoma navaja, da\
  \ dejavnost operaterjev, v delu, ki se nana\u0161a na dejavnost raz\u0161irjanja\
  \ radijskih in televizijskih programov, opredeljuje 111. \u010Dlen Zakona o medijih\
  \ (Uradni list RS, \u0161t. 110/06 \u2013 uradno pre\u010Di\u0161\u010Deno besedilo,\
  \ 36/08 \u2013 ZPOmK-1, 77/10 \u2013 ZSFCJA, 90/10 \u2013 odl. US, 87/11 \u2013\
  \ ZAvMS, 47/12, 47/15 \u2013 ZZSDT, 22/16, 39/16, 45/19 \u2013 odl. US, 67/19 \u2013\
  \ odl. US in 82/21: v nadaljnjem besedilu: ZMed), ki v prvem odstavku tega \u010D\
  lena dolo\u010Da, da je operater fizi\u010Dna ali pravna oseba, ki prena\u0161a\
  \ in oddaja radiodifuzne programe po prizemeljskih omre\u017Ejih, ali prek satelitov,\
  \ prek kabelsko distribucijskih ali kabelsko komunikacijskih sistemov, ali na kak\u0161\
  en drug na\u010Din, in tako tehni\u010Dno omogo\u010Da izdajateljem medijev raz\u0161\
  irjanje programskih vsebin do zainteresirane javnosti. \_\_\_\nPrvi odstavek 112.\
  \ \u010Dlena ZMed pa dolo\u010Da, da mora operater pod enakopravnimi pogoji omogo\u010D\
  iti raz\u0161irjanje programov vseh izdajateljev, ki jim je izdano dovoljenje iz\
  \ 105. \u010Dlena ZMed, \u010De obstajajo tehni\u010Dne mo\u017Enosti za kvaliteten\
  \ sprejem signala v glavni sprejemni postaji operaterja, in sicer najpozneje v roku\
  \ devetdeset (90) dni od za\u010Detka oddajanja teh programov ter tako, da so dostopni\
  \ vsem uporabnikom njegovih storitev.\nNavedene dolo\u010Dbe operaterja zavezujejo,\
  \ da v programsko shemo obvezno uvrsti vse televizijske programe, ki jim je v Republiki\
  \ Sloveniji izdano dovoljenje za izvajanje radijske ali televizijske dejavnosti.\
  \ Zato je opisani primer, kjer imajo vsi ponudniki storitev kabelske televizije\
  \ v svoji programski shemi televizijske programe POP TV, RTV Slovenija in Nova24TV\
  \ kot obvezne, skladen z navedeno zakonodajo.\nMinistrstvo bo predlagane pripombe\
  \ na obstoje\u010Do ureditev obveznega raz\u0161irjanja radijskih in televizijskih\
  \ programov prou\u010Dilo ob prihodnjih spremembah medijske zakonodaje."
response date: 2021-11-29
response due date: null
sent date: 2021-09-20
title: Programska shema
upvotes: 46
url: https://predlagam.vladi.si/predlog/13854
