Predlagam, da vlada sprejme sklep o posodobitvi električnega omrežja glede na katastrofalno stanje električnega omrežja in na posledice, ki so se zgodile to zimo. Že desetletja se ničesar ne vlaga v električna omrežja, kljub temu, da razen enega podjetja vsa ostala elektro podjetja poslujejo z dobičkom, ki bi ga morala nameniti posodobitvi. Omrežje je napeljano na drogovih, ki so stari več kot 50 let, so prepereli in tudi zelo nevarni. Transformatorjem in daljnovodom je že zdavnaj potekla življenjska doba, pa tudi nobenih vzdrževanj niso bili deležni. 