Glede na dane razmere se mi zdi skrajno sporno, da si vlada po le 6 dneh vladanja dovoli zvišati plače ministrom in državnim sekretarjem. Nihče ne ve, kako in s katerim denarjem bomo pomagali podjetjem prepluti krizo, kakšne bodo sploh posledice trenutne sanitarne krize na celotno gospodarstvo, kdo bo plačeval ljudi, ki so zaradi epidemije na čakanju in primorani ostati domu, kljub zaposlitvi, kdo bo pomagal vsem samozaposlenim in zaposlenim v kulturi, kdo bo plačeval socialne pomoči in pokojnine, za katere bojda že tako ni denarja.