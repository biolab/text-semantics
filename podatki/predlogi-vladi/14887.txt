V nekaterih evropskih državah (Nemčija, Nizozemska) so pred časom že sprejeli zakone oziroma dopolnila k zakonom, ki prepovedujejo fotografiranje in objavo slik prometnih nesreč. Tovrstna praksa ni škodljiva le z vidika prometne varnosti, saj nekateri vozniki s fotografiranjem upočasnjujejo promet ter povečujejo nevarnost naleta. Fotografiranje, snemanje ter objavljanje slik po različnih komunikacijskih kanalih ni zgolj škodljivo z vidika prometne varnosti, temveč predstavlja tudi poseg v zasebnost udeležencev v nesreči (ter njihovih svojcev) ter kaže na pomanjkanje spoštovanja.
Objavljanje slik nesreč (sploh tistih, ki se končajo s smrtnim izidom) ne prispeva k boljši ozaveščenosti ljudi, temveč zgolj hrani radovednost. Prosim za tehten razmislek, če je takšen člen moč sprejeti, vabim pa tudi ostale h komentarjem in predlogom.
 