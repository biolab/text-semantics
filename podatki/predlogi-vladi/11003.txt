Številna podjetja bodo zaradi izpada prihodkov prisiljena v odpuščanje delavcev. Z nemenom omiliti gospodarsko škodo in povečanje nezaposlenosti, predlagam vladi, da poleg ostalih ukrepov začasno spodbudi ljudi h koriščenju plačanega in neplačanega dopusta.
 
Še posebej v primeru neplačanega dopustu je trenutna ureditev neprimerna. Neplačani dopust predstavlja strošek tako delodajalcu (socialno zavarovanje), ter zaposlenemu (pokojninsko zavarovanje, starševsko varstvo in zavarovanje za primer brezposelnosti). Dodatni problem so tudi nepotrebni administrativni zapleti, saj mora v skladu s trenutno ureditvijo prispevke zaposlenega plačati delodajalec ter nato ta terjati denar od zaposlenega.
 
Vladi predlagam da za omejeno obdobje poenostavi in spodbudi koriščenje dopustov. V primeru neplačanega dopusta predlagam, da ta postane za zaposlenega brezplačen, delodajalčev delež pa se zmanjša na 50%.