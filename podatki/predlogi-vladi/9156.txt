Prejemniki socialne pomoči so pogosto doma, izolirani od družbe, kar slabo vpliva na psiho človeka, po drugi strani pa trpijo zaničljive poglede ostalih, ki delajo, in jim socialno pomoč prek davkov tudi financirajo.
 
Predlagam da se za prejemnike socialne pomoči uvede obvezno družbenokoristno delo recimo za 20ur na teden, kar bi pomenilo boljšo socializacijo iskalcev dela, tiste, ki ne delajo zaradi lenobe, bi prisililo v iskanje pravega dela, istočasno bi pa iskalci s tem delom pomagali širši družbi in okolici. Veliko je področij, ki so neurejena zaradi pomanjkanja delovne sile, pa naj gre za urejanje okolice, pomoč starejšim, skrb za živali v zavetiščih ipd, tako da bi se za veliko večino dalo najti delo, ki so ga zmožni opravljati. Invalidi in dela nezmožni bi na podlagi zdravniške odločbe (podobno kotm pri bolniški za zaposlene) lahko ostali doma. 
 
Menim da bi takšna oblika pomagala tako pri stigmatizaciji iskalcev dela, pri socializaciji in pri lažjem privajanju na kasnejše delovno mesto.