Predlagam izvzetje spletnih trgovin iz sistema davčnih blagajn, ki nimajo fizičnega prostora za neposredno izdajo blaga kupcem. RAZLOG? Gre za povsem nelogičen ukrep, saj se s plačilom ob povzetju paketa, pošta ali kurirska služba zavzame za poravnavo stroškov BREZ prisostnosti prodajalca. 
V praksi to pomeni, ko stranka preko spletne trgovine naroči paket po povzetju, ga prodajalec pošlje s položnico oziroma UPN obrazcem. V tem momentu paket preda dostavni službi, ki PREVZEM S STRANKO OPRAVI NAMESTO PRODAJALCA (celo v njegovi odsotnosti)! Z nekaj osnovnošolske logike lahko pridemo do povsem drugačnega zaključka kot je prišel FURS; denar stranka izroči pismonoši oziroma kurirju glede na znesek na položnici. Ta položnica ima celo odrezek, s katerim se potrdi prejem zneska in ostane stranki (kupcu) - kot bo sedaj račun. Pismonoša oziroma kurir mora znesek v vrednosti na položnici vrniti na svojo enoto, kjer nato prodajalcu nakaže denar. Sam prodajalec torej NI VPLETEN v prevzem gotovine za blago! ZAKAJ TOREJ BLAGAJNA?
Iz tega primera lahko logično sklepamo, da je pošta oziroma kurirska služba posrednik, ki ga je pooblastil prodajalec in za takšno storitev tudi plačal (načeloma so stroški odkupnin že tako ali tako veliki, sedaj mu sledi še strošek najema davčne blagajne). Tisti, ki je odgovoren za plačilo po povzetju oziroma ga izvaja v imenu prodajalca, je EDINI, ki bi bil upravičen do davčne blagajne in izdajanje svojega računa z emblemom dostavne službe! Vsekakor dvomim, da bi nekdo šel v svojo škodo kot dostavljalec in paket prodajalca predal po nižji ceni. Še ena nelogičnost, ki samo potrjuje brezpredmetnost takšnega ukrepa!
Ker dostavne službe prodajalcu (svojemu klientu) vsak znesek odkupnine nakažejo preko transakcijskega računa nazaj, je plačilo popolnoma TRANSPARENTNO in so davčne blagajne le časovna in finančna škoda za prodajalca!  
Še več; država ni zagotovila celostne rešitve za primere spletnih trgovin! FURS bi rad imel vse, dal pa nič. Redke so blagajne, ki podpirajo uvoz artiklov, kar z računalniško podporo stane dodatne zneske, ki se odvisno od platforme spletne trgovine lahko vrtijo v višave! Tega denarja za implementacijo in povezavo davčnih blagajn s spletnimi trgovinami ne bo plačeval nihče drug, kot trgovec sam. IN TO ZAKAJ? Zato, da bo še 1x potrdil svojo že tako sledljivo in preverljivo finančno pot od kupca preko banke do trgovca! 
Na kratko bi se temu reklo: DODATNO PLAČEVANJE ZA POŠTENOST! Spletna prodaja je bila ena tistih branž prodaje, ki je bila že dosedaj transparentna in možnosti za guljufije ni bilo, saj je vse potekalo preko bančnih nakazil. Čas je denar, ki ga nobena davčna olajšava ne bo zajela. S tem bo padla produktivnost, prodaja in posledično odvajanje DDV-ja. Bravo FURS!
 