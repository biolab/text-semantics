Predlagam, da se spremenijo določila zakona o interventnih ukrepih za blažitev posledic pandemije COVID-1, ki se navezujejo na povračila delodajalcem za zaposlene, odsotni z dela zaradi višje sile (varstvo otrok zaradi zaprtja vrtcev in šol, odsotnost zaradi ukinitve potniškega prometa) in sicer tako:
- da se delodajalcem v celoti povrne strošek teh zaposlenih (nadomestilo plače in prispevki delodajalca) od začetka razglasitve epidemije v Sloveniji, do razglasitve njenega konca.
 
Vlada je z odlokokom spremenila zakonsko določeno višino nadomestila tem zaposlenim s 50% na 80%, hkrati pa to povišanje nalaga v breme delodajalcem, kar je v nasprotju z izražanjem namena po pomoči gospodarstvu, saj takšen ukrep gospodarstva ne razbremenjuje ampak ga dodatno obremenjuje. Zgolj oprostitev plačila prispevkov za mesec marec tega bremena ne izniči.
 
Dodatno dejstvo je, da je do zaprtja vrtcev in šol ni prišlo neposredno zaradi višje sile, ampak zaradi odredbe vlade, zaradi česar bi morala ta prevzeti tudi celotno breme stroškov odsotnoh zaposlenih, od razglasitve epidemije in ne šele od sprejema interventnega zakona (predvidoma za meseca april in maj 2020).
 