Ta zadnje čase se piše in govori le o plačah javnih uslužbencev, ki dobivajo plače tudi po zaslugi gospodarstva, kjer imajo zelo slabe plače, zaradi protestiranj ... Zato predlagam, da je treba narediti tako, da bo razmerje med najnižjo in najvišjo plačo res 1 : 6 (maksimalno), ker je, kot je opaziti, kar precej anomalij. Če bodo politiki, javna uprava hoteli višje plače, bo vse odvisno, koliko bo zaslužil delavski razred. Če bo delavec prejel 1000 evrov, je max plača v javnem sektorju lahko 6000 evrov (seveda pišem o netu plači), če bo delavec zaslužil 2000 evrov, pa bo najvišja 12.000 evrov (kirurgi, uspešni menedžerji ...). Ne pa tako, kot je zdaj, da najnižji sloj, ki dela tudi po cele dneve in je dostikrat izkoriščan, dobesedno životari, medtem ko najvišji sloj samo zahteva čim več. Vsi so koristni, tudi čistilke, saj brez čistilk bi bilo vse umazano, kar pa tudi ni dobro, tudi brez kurirjev ne gre, ker sicer ne bi dobro funkcionirano. Tako da so vsi dobesedno odgovorni, nekateri na tak način, drugi pa na pač drugačen način ... Sicer pa je v tujini po navadi tudi tako, da je javni sektor slabši plačan kot zasebni. Tukaj v Sloveniji je pa ravno obratno ... Vsaj večina je tako.