Trenutno se točkovanje za sprejem v študentske domove izvaja po naslednji metodologiji (PRAVILNIK o subvencioniranju bivanja študentov - točke 13 do 18):
- uspeh zadnjega letnika in mature
- izjemni uspehi in obštudijske dejavnosti
- socialni status
- oddaljenost prebivališča od kraja študija
- posebne (socialne, zdravstvene) razmere
- dodatna merila
Glede na razmere predlagam, da se pravila točkovanja spremenijo z uporabo naslednjih pristopov:
- uspeh mature, pri čemer se uporabi postopek ponderiranja rezultatov (žal različne vrste obveznih in izbirnih predmetov niso in ne morejo biti enakovredne pri izvajanju ocenjevanja)
- izloči se uspeh zadnjih letnikov srednje šole (v SLO ni enotnega sistema medšolskega ocenjevanja - prav tako srednje šole med seboj niso primerljive ... ali pa se uvede ponderiranje uspeha)
- izjemni uspehi in obštudijske dejavnosti (brez pripomb)
- socialni status (samo prejemniki socialne pomoči ob skrbni preverbi pristojnih CSD)
- oddaljenost prebivališča od kraja študija (ne po kilometrih temveč po času , ki je potreben za prevoz od doma do kraja študija z sredstvi javnega prevoza)
- posebne (socialne, zdravstvene) razmere (brez pripomb)
- dodatna merila (brez pripomb)
- deficitarnost študija (država za deficitarne študije nudi štipendije, hkrati pa ni dodatnega točkovanja za vselitve v študentske domove ... kar ni logično)