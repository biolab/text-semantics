Vladi predlagam, da pripravi predpis (sprememba in dopolnitev ZDR), da bi imel tudi neizbrani kandidat pravico do vpogleda v dokumentacijo izbranega kandidata in z vpogledom bi prišel do informacije ali je bil diskriminiran, saj bi primerjal svoj položaj z izbranim kandidatom in si s tem povečal možnosti sodnega varstva zaradi diskriminacije in bi tako bilo njegovo varstvo učinkovito. Brez vpogleda mora sedaj napamet v 30 dneh vlagati tožbo zaradi morebitne diskriminacije in šele po vloženi tožbi izkaže pravni interes za vpogled v dokumentacijo izbranega kandidata kar je povezano s stroški, ZJU omgoča kandidatom vpogled v razpisno dokumentacijo, ZDR ne. Sistemsko ni urejeno, enaki položaji so urejeni različno (lahko gre za kršitev 2. in 14. čl ustave).