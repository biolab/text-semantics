Predlog 1: Obvladovanje tveganj epidemije Covid19 na način, da se upošteva vse državljane in državljanke (1/6)
Dejstvo je, da smo razdeljeni na dve veliki skupini – ena skupina, ki dosledno sledi navodilom stroke glede ukrepov in priporočil za obvladovanje epidemije ter druga skupina, ki išče svoje poti in ima drugačen pogled do tega vprašanja. Ker vsaka prisila rodi zgolj upor, v interesu vseh pa je, da je Slovenija
Predlog teksta, ki se daje na glasovanje:
V vseh poslovnih subjektih, registriranih v Republiki Slovenije za izvajanje katere koli dejavnosti so delodajalci v roku treh mesecev dolžni delovne procese organizirati na način, da osebe, ki se ne želijo testirati ali cepiti, delo opravljajo ločeno, torej, da se kreira dve skupini zaposlenih, in minimalizira stike med njimi – na primer po vzoru, kot so narejeni požarni načrti oziroma načrti umika iz stavb opredeli gibanje teh skupin, opredeli sanitarije za eno ali drugo skupino ali opredeli eni skupini delo na daljavo itd. po vzoru, kot je to že znano v različnih praksah organizacije dela na način, da se ne smejo križati določene poti izdelkov (na primer čisto – zamazano, en del objekta namenjen dovozu vstopnih materialov za proizvodnjo, drug del, namenjen organizaciji distribucije, tretji del zaprta enota, za določen krog itd.).
Reorganizaciji dela oziroma poslovnih prostorov in storitev na način, da se omogoči ločen dostop za ti dve skupini prebivalstva Republika Slovenija (na primer ena trgovina v verigi se določi za uporabo izključno cepljenim in testiranim zaposlenim in kupcem, v drugi lahko kupujejo vsi, ki to želijo, zgolj pod pogojem, da upoštevajo higienska priporočila za obvladovanje epidemije), sofinancira v višini zneska minimalne plače za vsakega redno zaposlenega v poslovnem subjektu. Sofinanciranje predstavlja enkratni znesek, do katerega so upravičeni vsi poslovni subjekti, ustanovljeni do 1.1.2021 in ki zaprosijo za tovrstno sofinanciranje.
Poslovni subjekt, ki ne želijo izvesti reorganizacije delovnih procesov, poslovnih prostorov in storitev na način, da se zagotovi dostop za obe skupini prebivalstva se lahko, odločijo za opredelitev, da nudijo izdelke in storitve zgolj eni skupini prebivalstva, pod pogojem, da sklenejo partnerstvo z drugim podjetjem, ki zagotavlja istovrstne storitve in izdelke za drugo skupino prebivalstva na istem teritoriju.
 
Pričakovani rezultat:
- Na ta način se niža verjetnost srečevanja posameznikov, ki dosledno spoštujejo ukrepe, s tistimi posamezniki, ki imajo bolj rizično obnašanje ali drugačen odnos do epidemije in posledično manjša verjetnost prenosa okužb.
- Delodajalci ne bi bili soočeni z uporom zaposlenih, ki se ne želijo testirati in cepiti, takšno stanje vpliva na delovno klimo in storilnost v organizaciji, pa tudi na splošno klimo v družbi.
- Delodajalcem država krije strošek za vsakega testiranega zaposlenega v višini 40 EUR in stroške cepljenja, zato je smiselno, da se davkoplačevalski denar nameni tudi za izvedbo ukrepov za tiste državljane, ki ne želijo testiranja in cepljenja – torej za izvedbo ukrepov s katerim se jim omogoči življenje brez posega v ustavno nedotakljivost telesa.