Pozdrav,
 
predlagam ureditev kolesarskih stez na vseh javnih cestah, na katerih kolesarske steze še niso urejene, razen na avtocestah in hitrih cestah, in sicer na naslednji način:
- na javnih cestah, ob katerih izgradnja kolesarske steze ni mogoča, ureditev kolesarske steze z dvema pasovama na račun obstoječe ceste, tako da se vozna pasa, namenjena ostalim vozilom, ustrezno zožata;
- ob javnih cestah, ob katerih je izgradnja kolesarske steze mogoča, izgradnjo kolesarske steze z dvema pasovoma v isti ravnini; do izgradnje kolesarske steze ureditev na način iz prve alineje;
- ločitev kolesarske steze od pasov za vožnjo ostalih vozil s fizičnim ovirami;
- ob gradnji vsake nove javne ceste (redko sicer) obvezno prejektiranje ceste tako, da se vključi v projekt tudi vozna pasova, namenjena izključno kolesarjem, v isti ravnini;
- ob obnovi vsake javne ceste - obvezna obnova tako, da se v obnovo vključi tudi vozna pasova, namenjena izključno kolesarjem, v isti ravnini;
Razlogi:
Ob današnji dimaniki prometa, kjer ima človek občutek, da so vsi vozniki osebnih vozil izgubili zmožnost in sposobnost voziti se po predpisih, zlasti pa upoštevati omejitve hitrosti ali pa peljati po cesti tako, da se voznih pasov ne seka itd., menim, da je potrebno, da se kolesarje ustrezno zaščiti in zavaruje.
Glede na to, da ne gre z obstoječimi predpisi, ki jih nihče ne upošteva, menim, da je to potrebno urediti s fizičnimi ovirami in ločenimi voznimi pasovi. Glede na to, da se vozniki ne bodo izboljšali, za varnost kolesarjem pa je tudi potrebno poskrbeti, menim, da je to ustrezen način.
Kolesarske steze je seveda potrebno urediti na vseh javnih cestah, saj smo kolesarji enakopravni udeleženci v prometu, tudi  vozniki motornih vozil in plačniki drugih davkov. 
Ravnina steze mora biti v istem nivoju, da ne pride do tega, da ima vsak vrtičkar znižan uvoz do svojega vrta.
Na avtocestah in hitrih cestah navedeno seveda zaradi ne pride v poštev, pa tudi potrebno ni.
Glede kolesarjev: predlog gre v smeri, da mora vsak kolesar, ne glede na starost, biti opremljen s čelado in fluoroscentnim odsevnikom vsaj površine 20x20 cm2.
 
 
Lp