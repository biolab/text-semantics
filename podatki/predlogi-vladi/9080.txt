 Veliko ljudi z s.p.-jem dela projektno, ali pa si neto plačo dviguje tako, da je zaposlen za minimalno plačo in si preostanek izplačuje prek popoldanskega s.p.-ja. V primeru izgube službe ali suše brez projektnega dela, so s.p.-jevci zataknjeni s plačevanjem prispevkov in dohodnine, čeprav nimajo nikakršnega prihodka. Predlagam vladi, da sprejme zakonodajo, ki bi omogočila, da s.p.-ji v takšnih primerih, ko dalj časa (2 meseca +) nimajo rednih prihodkov, zamrznejo svoje podjetje. Sprijaznimo se, s.p. je nova oblika redne zaposlitve, ki jo država z enim zaprtim očesom tudi tolerira, saj bi v nasprotnem primeru imela vsaj okoli 15.000 več brezposelnih. Smiselno bi bilo, da se omogoči tudi temu prilagojena prožnost organizacijske oblike, ne pa, da moraš zapirati in odpirati s.p. (kar je k sreči vsaj v celoti avtomatizirano).