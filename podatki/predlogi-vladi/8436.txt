Predlagam, da, ko bo v prihodnosti potrebna sprememba frekvenc in/ali sprememba tehnologije prizemnega oddajanja DVB-T, da se oddajnike ugasne. Preko DVB-T bo sedaj oddajala praktično samo RTV Slovenija, večji igralci so prenehali oz. bodo s 1. 7. 2017. Malih igralcev niti ne štejem, ker imajo tako malo gledalcev, da ni omembe vredno. 
 
Torej, oddajanje naj bo aktivno, dokler bo aktivna tehnologija DVB-T, kot je sedaj v uporabi. Ko bo čas za spremembe, naj ljudem dajo SAT kartice in naj sprejemajo preko satelita. Zdi se mi, da bo sčasoma vedno manj uporabnikov, ker ni več kakovostne izbire na prizemnem oddajanju. Mnogi si bodo tudi uredili druge načine sprejema.
 
Poleg tega, bo lahko RTV prispevek nižji, ker ne bo potrebno vzdrževati oddajniške mreže za TV, pač pa samo za radio. 