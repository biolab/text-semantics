Za opravljanje marsikaterega podobnega izpita je pogoj neka minimalna izobrazba. Recimo za opravljanje izpita za trenerja za nek šport je pogoj opravljena srednja šola, pa tu človek nima opravka s strelnim orožjem.
Zato me je zmotilo, ko sem izvedela, da za opravljanje dejavnosti, kjer ljudje hodijo naokoli z morebitnim morilskim orožjem, pa ni pogoja.
Zato predlagam, da se postavi pogoj za opravljanje lovskega izpita minimalna 5. stopnja izobrazbe kot tudi psihološki test. 
Vsem z lovskim izpitom brez minimalne izobrazbe bi odvzela izpit.
Predlagam pa, da se omogoči možnost opravljanja izpita za izvajanje drugih opravil lovca, kjer orožje ni vključeno(skrb za gozd in živali), kjer pa bi lahko ne bil pogoj opravljena 5. stopnja izobrazbe.
Poleg tega se mi zdi, da je teoretični del lovskega izpita prekratek in da se v 58ih urah ne morejo naučiti dovolj o biologiji živali. Tudi iz povedanega s strani lovcev človek lahko sklepa, da imajo še učbenike izpred 200 let. Tu bi lahko biotehnična fakulteta rahlo pregledala gradivo za lovski izpit in podala svoje mnenje.
Ravno tako bi predlagala v razmislek, da bi se našlo nek način, da bi se v času lova lovce redno preverjalo za opitost z alkoholom in drugimi substancami. 
Gre za splošno pravico vseh nas do prostega neoviranega gibanja po gozdovih brez strahu, da tebe ali otroka ali psa ne ustreli človek, ki sploh ne bi smel imet pravice posedovanja takega orožja.