Predlagam vladi, da spremeni zakon o obračunavanju toplotne energije v tem delu, da se lahko lastniki stanovanj sami odločijo o načinu plačila, predvsem v stanovanjskih enotah, kjer imajo lastne kurilnice.
Po sedanjih izkušnjah v našem primeru plačujemo bistveno več za toplotno energijo, kljub temu da je poraba plina v kurilnici na istem nivoju kot v preteklosti, še zmanjšal se je. Prav tako se je cena zemeljskega plina zmajnšala za 25-30%, kar bi moralo poceniti kurjavo ne pa občutno zvišati. Nobena kurilnica na koncu leta ne bi smela imeti preseškov glede stroškov zagotavljanja toplotne energije. Koliko je bilo stroškov toliko mora kurilnica tudi zaračunati.
Po obvestilu Energetike Celje zagotavljajo, da niso dolžni ob koncu leta narediti obračuna o strošku kurilnice in plačanih sredstev v preteklem letu.
Sistem plačevanja je popolnoma zgrešen je netransparenten in nepravičen. Če v neki stanovanjski enoti večina uporabnikov ne uporablja radiatorjev se  ostali stroški delijo le na tiste, ki imajo odprte radiatorje. Zaradi izgub, ki nastanejo zaradi napeljave po hodnikih. Zaradi teh napeljav se hodniki grejejo in to koristijo vsi stanovalci, zato menim, da bi se morale izgube zaračunavati vsem stanovanjskim enotam ne glede na to ali imajo radijatorje odprte ali ne.