Predlagam, da se v Sloveniji uredi dostop do digitaliziranih matičnih knjig iz nadškofijskih arhivov na internetu tako, kot ima to urejen arhiv v Gradcu. 
V projektu Matriken Digital ni bil načrtovan niti sofinanciran dostop do digitaliziranih matičnih knjig po internetu, zato bi bilo potrebno, da se kot sofinancer k temu pozove tudi Ministrstvo za kulturo.
Rodoslovje je zelo važno poglavje za našo državo in obdržati in širiti ter raziskovati svoje domače korenine in jih pripraviti ter shraniti za bodoče rodove je potrebno ohraniti. Skozi pripravo družinskih dreves rodoslovci ohranjajo tudi zapise o vsem, kar je bilo v preteklosti (bolezni, kraji, imena, priimki, družine, običaji, jezik, rodnost, poklici, osebnosti).