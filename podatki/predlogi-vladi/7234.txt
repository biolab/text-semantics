Predlagam finančno in simbolno rešitev trenutne drage in zmedne ureditve recimo temu dvojnega poglavarstva. Ne samo, da je funkcija predsednika republike videna kot šibka in revialna, problem dvojnega poglavarstva leži tudi na simbolni ravni nacionalne psihe.
Predlagam, da se združi funkcija predsednika vlade in predsednika države (po ameriškem vzoru) in pooblastila za oboje, vodenje vlade in vrhovno poveljništvo vojske (po britanskem vzoru).
Predsedniku, ki bi bil to v pravem pomenu, pripade za domovanje zdajšnja predsedniška palača, ki je blizu tako sedeža vlade kot parlamenta, kjer predsednik tedensko odgovarja na poslanska vprašanja.
Predlagam torej, da na naslednjih volitvah v državni zbor volimo hkrati predsednika vlade in predsednika republike, ki z izvolitvijo postane Predsednik, s svojo funkcijo pa nastopi z malce bolj slavnostnim obredom, kot je to bilo do zdaj v navadi (namreč zgolj podpis primopredajnih dokumentov in polminutna prisega ustavi) - taka uboga inauguracija je naravnost sramotna - z motivi ustoličevanja, kar je naš davni srednjeveški ponos, in nikakor ne v parlamentu, ampak v predsedniški palači.
S tem bi predsednik vlade hkrati poslal tudi neposredno voljena osebnost, kot to zdaj tako radi pravimo za predsednika republike, ki pa razen par protokolarnih funkcij ostalega dela nima. Potrebujemo enega vodjo, vodjo za prav in vodjo, ki je od državljanov voljen neposredno.