 Med vožnjo zadnje čase najraje poslušam Radio SI ker ima veliko prometnih obvestil, je dosegljiv na področju cele Slovenije in velikokrat smo se zaradi obvestil ognili zastojem na avtocesti sploh zdaj ko so vse primorske avtoceste v obnovah in so zastoji pogosti.
 
Danes je bilo obvestilo da je zastoj med Razdrtim in počivališčem Studenec. Torej smo šli iz avtoceste in se nazaj priključili v Postojni a nismo vedeli da je tačas prišlo do prometne nezgode na Ravbarkomadi in da se tam dela nov zastoj. Radio SI je potreboval 40 minut od takrat ko smo se znašli v koloni pa do objave opozorila. Vmes je igrala glasba vseh sort. Tačas se je nabralo neskončno pločevine ki je stala na mestu. Razne radijske postaje javljajo ta opozorila bolj ali manj poljubno.
 
Predlagam vladi da ustanovi znotraj Radia Slovenija neko rubriko ali novo frekvenco in postajo za obveščanje ki bi bilo povezano z centri za obveščanje, povezano z Darsom ki bi razna opozorila javili nemudoma ne glede na to med kakšno oddajo bi se zgodile nevšečnosti in tako bi pomagali ljudem v prometu ali pa ob kakih drugih situacijah. Če že plačujemo RTV naročnino naj bo vsaj čemu v korist. 
 