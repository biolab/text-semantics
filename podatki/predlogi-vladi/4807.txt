Predlagam, da se na vsa področja političnega in gospodarskega delovanja začne vpeljevati principe lean startup metodologije; to je metodologija, ki je bila razvita v Silicon Valley in ki jo je Harvard Business Review razglasil za naslednji veliki mejnik v poslovnem svetu.
Informacije najdete na Googlu.
 
Zadeva je preprosta, učinkovita, velike korporacije jo že uporabljajo, ponekod se uporablja tudi v javnih ustanovah.
 
Predlagam, da država začne spodbujati uporabo omenjene metodologije predvsem v gospodarstvu, saj je tu največja kriza pri nas; razpisi naj zahtevajo in hkrati financirajo tako nastajanje novih podjetij po tej metodologiji kot tudi spobujajo razvoj že obstoječih podjetji v skladu s temi smernicami.
 
Kar trenutno najbolj potrebujemo, je financiranje iskanja tržnih niš, trgov in novih segmentov kupcev ter osledično razvijanje produktov in storitev, narejenih glede na potrebe teh.
 
To je osnova vsakega zdravega podjetja. In te faze razvoja podjetja bi morala država intenzivno podpirati. Potrebujemo vsaj pol milijarde investicij za take projekte; srednje in dolgoročni učinki so dvig gospodarskega cikla pri nas, razvoj gospodarstvta, prestrukturiranje gospodarstva, znižanje brezposelnosti, Slovenija bi postala zanimiva tudi za tuje visokoiozbražene kadre itd.