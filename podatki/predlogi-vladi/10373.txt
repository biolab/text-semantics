Predlagam sprejem interventnega zakona, ki bo določal, da sredstva dopolnilnega zdravstvenega zavarovanja zavarovancev s 1..1.2020 prične zbirati in razporejati direktno ZZZS, iz sistema zagotavljanja dopolnilnega zdravstvenega zavarovanja pa se izločijo zavarovalnice.
Obstoju soglasja koalicije o ukinitvi zbiranja sredstev dopolnilnega zdravstvenega zavarovanja namreč ne verjamem, posebej po objavi, da se pričetek sprememb predvideva šele v letu 2021 in da za realizacijo manjka več deset milijonov evrov. Kakorkoli, do resne in premišljene nove ureditve bo preteklo še kar nekaj časa, ljudje pa si želimo predvsem urejenega zdravstva in da se zbrana sredstva ne trošijo za delovanje sistema zavarovalnic. Zato predlagam, da se najprej spremeni sistem zbiranja sredstev. Zakonodaja se naj spremeni takoj in sicer, da s 1.1.2020 sredstva dopolnilnega zdravstvenega zavarovanja zavarovancev zbira in troši direktno ZZZS. S sprejetjem takšnega predloga bo omogočen čas za resno pripravo sprememb zakonodaje. Prihranek je evidenten, in sicer so to stroški delovanja zavarovalnic z več sto zaposlenih in ustvarjeni dobički le teh, kar je glede na objavljene podatke več deset milijonov. Ta sredstva raje porabimo za varovanje zdravja ljudi.