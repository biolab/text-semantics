V Sloveniji imamo premile kazni za brutalne umore in dejanja, kakršnih priča smo bili v zadnjih dneh. Sam sem še vedno v šoku in pretresen in se počutim zelo nemočnega. Kakšen človek moraš biti, da nekomu prizadaneš tako hude poškodbe že takrat ko je čisto nemočen in se bori za življenje? Takšen človek nima v družbi več kaj početi za moje pojme. Slej ali prej bo prišel iz zapora (grozi jima 15 let, kar pomeni maksimalno 10 let in pogojna), še slabše vzgojen kot je že in mu ne preostane drugega kot pa kriminal, ko pride na svobodo, seveda jezen na cel svet. Da ne omenjam trajanja postopka in koliko ur sodnikov, policajev, odvetnikov je tukaj vštetih, katere plača država sama seveda.
Da ne dolgovezim. Predlagam vladi, da sprejme dosmrtno zaporno kazen, oziroma dosmrtno zaporno kazen brez možnosti pogojnega izpusta. Kljub temu, da si udeleženca zadnjega umora zaslužita smrtno kazen za moje pojme pa je to vseeno prehuda oblika, katero uporablja zelo malo držav po svetu.
Moje mnenje je, da je 15 let zapora za brutalni umor čisto premalo!!! Morilec iz NM je star 20 let, ko pride ven bo star 35? Se vam zdi to pametno? Ali vam je vseeno?