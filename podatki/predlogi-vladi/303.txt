Odgovornost javnih uslužbencev.Če ima vlada interes javno upravo narediti bolj učinkovito je nujno, da vzpostavi učinkovit (!!!!) sistem odgovornosti v lastnih vrstah.Da bi to dosegla predlagam, da tako kot pri davkih vzpostavi sistem odškodninske odgovornosti odgovornih delavcev in služb v javni upravi. S tem se bi vzpostavil sistem delitve nalog po konkretnih fizičnih osebah in seveda veliko bolj odgovorno ravnanje le teh.A.  Razlogi za predlog: 1. Neodzivanje (ali samo v delu kjer javnemu uslužbencu ustreza) javnih uslužbencev na vprašanja in predloge nas uporabnikov (strank zaradi katerih javni uslužbenci sploh obstajajo), 2. Neizvajanje ali delno izvajanje zakonov zaradi malomarnosti nekaterih služb (morda konkretnih uslužbencev). 3. Neodgovorno ravnanje javnih uslužbencev povzroča multiplicirano javno in gospodarsko škodo. Konkretni primer: Zaradi neodgovornega ravnanja javnega sektorja je v nevarnosti izvedba projekta vrednega preko 50 mio€, ki bi bil v več kot 80% financiran s strani EU. Kdo in kako bo odgovarjal, če se nekaj  100 delavcev iz tega naslova ne bo zaposlilo in ostajalo na plečih države ( na zavodu za zaposlovanje), če država ne bo iz tega istega naslova pobrala nekaj 100 mio€ davka, če nekaj 10.000 državljanov (uporabnikov) ne bo zaradi tega projekta bolj varno živelo? Po sedanjem sistemu delitve odgovornosti ne bo odgovarjal nihče, saj je v konkretnem primeru država (njeni uslužbenci) zadolžena in odgovorna za izvedbo konkretnega projekta. Kot vemo pa sankcije za neizvedbo česa takega niso predvidene.B. Kaj bi odgovornosti morale obsegati:1.Kazen za javnega uslužbenca, ki ne odgovarja na vprašanja v zakonih predvidenih rokih. Kazen mora biti zagrožena tudi pristojnemu oddelku na ministrstvu in celotnemu ministrstvu. 2.kazen za javnega uslužbenca, ki uporabniku (državljanu, ki sprašuje) ne poda obrazložitev ali uporabnika ne usmeri na drugo odgovorno osebo,3.kazen za javnega uslužbenca (posledično tud oddelek) , ki je odgovoren za izvajanje  določenega zakona (projekta), če se le ta ne izvaja. Primer: V zakonu je predvideno neko posvetovalno telo, inšpekcijske službe,…, ki jih mora vzpostaviti država. Kot je znano  zaradi neizvajanja tega nihče nič ne trpi, razen seveda državljanov (uporabnikov), ki naj bi jim konkreten zakon lajšal življenje. 4.Kazen za  odgovornega javnega uslužbenca, če se  v primeru predaje nalog ali projektov »zunanjim izvajalcem« (gospodarske družbe izpostavljene trgu) ne izvaja določil pogodbe in ne sproža ustreznih postopkov izhajajočih iz pogodbe.5.kazen za pristojnega ministra, če ni opredelil odgovornih oseb za posamezno področje ali konkreten projekt. Ker se ministri menjujejo, bi bilo v tem primeru potrebno vzpostaviti primerno prehodno obdobje oz. ministra pred kaznovanjem opozoriti, da opredli odgovorne osebe, če teh ni.C. Kaj bi se s tem doseglo:1.Odgovornejše in učinkovitejše delovanje države,2.preusmerjanje dela (kazni) neučinkovito rabljenih sredstev v druge bolj učinkovite sektorje državne uprave,3.hitrejše odzivanje države na porajajoče probleme,4.manj korupcijeD. Zakaj bi tak sistem lahko delova?:Odgovorna oseba javnega sektorja z dodelitvijo del  preda konkretno nalogo drugi osebi javnega sektorja, s tem se odgovornost prenese. Ko je za realizacijo projekta potrebno najeti zunanjega izvajalca (izpostavljenega delovanju trga) in če nalogo ta »zunanji izvajalec« ne realizira se realizirajo pogodbena določila (uveljavijo garancije, pogodbene kazni,…) in zamenja izvajalca z drugim izvajalcem na trgu. Če odgovorna oseba javnega sektorja ne realizira pogodbenih določil je podvržena kazenski odgovornosti.E. Kazni?:Podobne kaznim, ki jih predvideva davčna zakonodaja. Če nimajo učinka se le te zvišujejo in zaostrujejo do vzpostavitve zadovoljivih učinkov ( kot pri alkoholnem zakonu).F. Organigram: v prilogi 