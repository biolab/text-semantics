Spoštovani,
v bolnicah se dnevno srečujejo s praznimi termini, ker ljudje ne pridejo na pregled in o tem ne (pravočasno) obvestijo ustanove. Tako imajo prazne termine, obenem pa ljudje v čakalnih vrstah po več mesecev čakajo na svoj termin.
Predlagam, da se postavijo in javno skomunicirajo jasna pravila, ki se jih nato striktno upošteva. Npr: termin je potrebno odpovedati najkasneje 5 delovnih dni pred predvidenim datumom pregleda. Poleg tega se določijo izjeme, kjer je odpoved možna kasneje: npr nenadna smrt v družini, nenaden pojav bolezni. Vkolikor posameznik odpove termin kasneje iz opravičljiv razlogov, mora predložiti ustrezno potrdilo.
Če posameznik ne odpove termina ali ga odpove prepozno, predlagam finančno globo v višini 50 eur.