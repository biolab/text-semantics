Vladi predlagam, naj predpiše zakon, s katerim bi se določilo, da se morajo izvoljeni poslanci javno opredeliti po: veri, spolni usmerjenosti, dohodku in prehranjevanju.  Tako bi imeli likviden pregled nad tem, kdo nam vlada. Hkrati bi se lahko verniki laže istovetili s svojimi voditelji, če bi se ti opredeljevali za kristjane ali pa heteroseksualce, mesojedce (in ne vegetarijance ali vegane, kar ni normalno za ljudi in je škodljivo za javno podobo, če kdo to je) ali kapitaliste (poslanci morajo biti premožni, da nas motivirajo in da jih zato, ker so bogati, drugi spoštujemo). Kdor ne bi bil v skladu s standardnimi normami, bi se takoj izkazal v drugačni luči in bi bil laže zamenjljiv. Hkrati bi tako lahko izničili vse zle vplive, s katerimi se srečuje naša grešna slovenska družba. Na položaje moramo postavljati popolne in enotne ljudi, ki niso grešniki, kot je to večina ateističnih politikov.  Zdaj, ko sta v Evropskem parlamentu spoštovana Ljudmila Novak in Alojz Peterle, bo mogoče usoda Slovenije drugačna, ker bosta zmagoslavno predstavljala ideje, kako rešiti krizo v naši državi z moralnim in pobožnim duhom. Podprimo ju, dragi katoliški Slovenci! 