Pozdravljeni,
Slovenija se že dolgo sooča z nedopustimi čakalnimi dobami. Kaj preostane človeku, ki želi poskrbeti zase, medtem ko glave že desetletje modrujejo, kako rešiti problem?
Samoplačniške storitve. In tukaj se zaplete. Samoplačniško lahko opravimo enostavne preglede, ki jih v popoldanskem času izvajajo v privatnih ambulantah. Vse, kar je bolj kompleksnega in poteka na ravno bolnišnic, pa tudi samoplačniško ne moreš opraviti, saj npr UKC Lj samoplačnikov praktično noče sprejeti (izven rednega delovnega časa). Lahko samo čakaš in upaš, da dočakaš obravnavo brez večjih posledic.
Nezaslišno je, da v tej državi lahko bolje poskrbiš za svoj avto ali psa, kot za svoje zdravje!
Glede na to, da hitre rešitve problema ni na vidiku, predlagam:
- da se sprejme zakon, s katerim se javnim bolnišnicam omogoči, da izven rednega delovnega časa opravljajo komercialno dejavnost. To vključuje tako sprejemanje samoplačnikov kot sklepanje pogodb z zavarovalnicami, ki so zainteresirana za dodatna zavrovanja, ki bi pacientom tako storitev omogočala.
- v izogibam izigravanju čakalnih vrst v javnem sistemu, se pacient, ki vstopi v obravnavo kot samoplačnik / preko dodatnega zavarovanja s strani komercialnih zavarovalnic do konca obravnava kot samoplačnik / koristnik usluge dodatnega zavarovanja razen ko gre za življenjsko ogrožujoče stanje.
Predlagam način po mojem mnenju koristi vsem:
- bolnišnice bi dobile dodatna sredstva in bolje izkoristle opremo, ki je popoldan večinoma neizkoriščena,
- čakalne vrste z naslova obveznega zavarovanja bi se skrajšale, ker bi del pacientov uporabil storitve dodatnega tržnega zavarovanja,
- predlagan sistem je bistveno manj podvržen izigravanju čakalnih dob kot trenutna praksa, kjer zdravnika, pri katerem bi želel biti obravnavan obiščeš popoldan v privatni ambulanti, za 60 € kolikor je recimo cena pregleda, pa potem po potrebi preskočiš vso čakalno vrsto pri tem zdravniku v javni ustanovi.
Za konec še mnenje dr Ihana o tržnih storitvah bolnišnic:
"V svetu je veliko neprofitnih bolnišnic, kar je podobno našim zavodom, in nikomur od njih ne pride na misel, da bi se odrekel podjetniški ekonomiki in tržni konkurenčnosti. Prav nasprotno, vrhunske tovrstne bolnišnice (npr. Johns Hopkins, Mayo, Cleveland Clinics, Duke) imajo enako vrhunske ekonomske in oglaševalske oddelke, kot imajo vrhunske zdravnike. Ker je vse skupaj nujno za uspeh."

www.casnik.si/a-ihan-sobotna-priloga-zdravstveni-sistem-je-v-nezavesti...