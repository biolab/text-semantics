Vladi predlagam, da se poleg uradnega lista, ki seveda v obliki kakršni je, mora obstajati, uvedejo še nekakšno spletno stran, ki bi povzemala uradni list, pravilnike, lahko tudi standarde itd.
Dejstvo je, da je zakonodaja že sama po sebi težko berljiva, ko pa vanjo vključimo še časovno komponento in sklicevanje na raznorazne člene, odstavke in seveda ukinitve in menjavo členov, se zadeva zelo zakomplicira.
 
Predlog:
Naredi naj se spletna stran, kjer bi se celotni uradni list »digitaliziral« na način, da lahko kot uporabnik izbereš presečni datum in na ta datum vidiš vso takrat veljavno zakonodajo in pravilnike. Ko bereš člene, v primeru, da se sklicujejo na drugi člen, hkrati ta drugi člen tudi izpiše, če člen ni veljaven ali je iz zakona odstranjen, ga na ta presečni datum spletna stran ne kaže in podobno.
Glede na to, da je tako ali tako veliko členov na raznoraznih ustavnih presojah, bi lahko na spletni strani bila nekakšna označba, ki bi kazala, da je na primer zadeva še v odločanju itd.
Da ne govorim niti o raznoraznih pravilnikih in (javnih) standardih, Občinskih prostorskih načrtih, prometnih pravilih,... Vsakič znova se sprašujemo, kaj je veljavno in kaj ni.
Kasneje bi se na ta način lahko uvedlo še lokacijsko komponento, kjer bi se na podlagi OPNjev avtomatsko izpisovala pravila,… (skratka ni omejitev)
 
Zaključek:
Poznavanje zakonodaje je obveza vsakega državljana, mislim, da bi na ta način lahko zakonodajo končno približali povprečnemu državljanu. Hkrati pa bi mi, ki se z zakonodajo srečujemo po službeni dolžnosti lažje shajali z njo.
 
Hvala vam!
 
PS: kot priloga je primer spletne strani, podatki na prilogi so neresnični in nimajo veze z zakonom o vodah. Priloga je mišljena samo kot primer, kako naj bi spletna stran delovala.