 
SNG opera in balet Ljubljana redno zaposljuje kar nekaj starejših pevcev in baletnikov, ki že leta niso več sposobni opravljati svojega dela (ne nastopajo v niti eni predstavi), zanj pa kljub temu prejemajo plačilo. "Štemplajo" se zjutraj, popoldne pa jih pogosto "odštempla" kdo drug, ki je takrat še v službi. Nekateri pridejo na delovno mesto samo nekajkrat na mesec. Prekvalificirani niso bili, uradno so zaposleni, neuradno pa sploh nimajo dela, vendar do upokojitve prejemajo polno plačo.
Po drugi strani mlade pevce in baletnike zaposlujejo le še preko časovno zelo omejenih pogodb, ki so ničkolikokrat celo kršene, a se dotični ne upajo pritožiti, saj bi po vsej verjetnosti ostali še brez tega (sicer dokaj mizernega) vira zaslužka. Mladih slovenskih plesalcev sploh ne zaposlujejo več, saj jih kasneje, ko niso več sposobni plesati, ne morejo odpustiti. Glavno oviro verjetno predstavlja toga zakonodaj. Z omenjenim problemom se žal ne ukvarja nihče in javnost o tem sploh ni obveščena. Najbolj smiselna bi bila ustrezna sprememba zakonodaje, ki dovoljuje zaposlovanje zgoraj omenjenih profilov za določen čas (daljše obdobje), in sicer do konca aktivne pevske/plesalske kariere. Nato bi morala država poskrbeti za ustrezno prekvalifikacijo.
 