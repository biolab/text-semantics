Vladi predlagam, da nemudoma ukine institut priznanja krivde, ki obtožencem omogoči nižjo kazen v zameno za priznanje krivde.
Zadnji odmevni primeri obtoženih tajkunov, ki so se s tožilstvom pogodili za zelo nizke kazni in jih je tožilec celo javno hvalil, da so zgled poštenja, kaže, da lahko gre pri tem institutu za velika korupcijska tveganja, saj jo z nizkimi kaznimi odnesejo predvsem zelo premožni obtoženci.
Menim, da kazen nima prav nobene zveze s priznanjem krivde in bi morala biti odvisna samo od teže kaznivega dejanja. Institut priznanja krivde tako pomeni zasilni izhod za bogate obtožence, po drugi strani pa predstavlja dodaten pritisk za manj bogate obtožence, ki se včasih verjetno raje odločijo za priznanje krivde in nižjo kazen, ker si enostavno ne morejo privoščiti dokazovanja nedolžnosti v kazenskem postopku.
 