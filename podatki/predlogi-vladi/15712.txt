Predlagam, da se Pravilnik o kolesarskih površinah dopolni tako, da se prepove ali močno omeji ureditve kolesarskih pasov na vozišču, oz. nivojskih kolesarskih stez. Omejene bi lahko bile npr. na stroga mestna središča z malo prometa, kjer je že pred ureditvijo kolesarske površine veljala omejitev hitrosti 30 km/h.
 
Obrazložitev:
Občine se poslužujejo ureditev kolesarskih pasov na vozišču, saj je tako za njih najenostavneje in najceneje, a je takšna ureditev kolesarskih stez nevarna za kolesarje in moteča za voznike motornega prometa. Posledica uporabe nivojskih kolesarskih prog je njihova neuporaba s strani dela prebivalstva (starejši, mlade družine z otroci) in se nato raje vozijo po pločniku. Poleg tega je posledica tudi omejitev hitrosti motornega prometa 30 km/h na cestah, kjer ne obstaja drug razlog za takšno omejitev. Kot primer neprimerne ureditve kolesarske steze dajem pred kratkim obnovljeno Limbuško cesto v Mariboru in podaljšek v smeri Peker.
Študija iz tujine:
www.sciencedaily.com/releases/2019/05/190529113036.htm