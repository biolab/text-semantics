Spoštovani! Z dolgoletnimi izkušnjami v vzgoji in izobraževanju (od vrtcev do OŠ) apeliram na vlado, da preneha z vsiljevanjem digitalizacije v vrtce in prvo triado OŠ. Otroci po kakršnemkoli pregledu teorije razvoja otrok, od kateregakoli psihologa ipd. (Piaget itd.) tega ne potrebujejo. Potrebujejo pa naravo in živali, ki delujejo izredno terapevtsko, da o učinkih narave sploh ne govorimo! Digitalizacije za zaposlene že, ampak otroci tega ne potrebujejo. Digitalizacije imajo dovolj doma! Majhni otroci potrebujejo varnost, ljubezen in slišanost, ter seveda igro. Zgodnja digitalizacija otrok vodi le v še večjo odvisnost od sistema, v nesamostojnost generacij, v propad človeških vrednot in vrlin. To je vse že dokazano, raziskave so že bile narejene, tako da ne vem kdo koga vleče za nos. Zgodnja digitalizacija gre še najbolj na roko svetovnim zaslužkarjem in vodi v prezgodnjo odvisnost od mobitelov, računalnikov in druge tehnologije! To pa je resen problem! Otroci dandanes tudi nimajo več prstnih - ročnih spretnosti, kaj šele poznavanja uporabe orodij, ki smo se jih prejšnje generacije naučile in znale uporabljati. Prav tako so ogromni primanjkljaji v vedenjskih vzorcih, kar se opazi na porastu vedenjskih in drugih prestopkov tako v vrtcih kot v šolah! Zato ne potrebujete niti raziskav, pač pa obisk bližnje šole, kjer morate samo izvedeti za dejanska stanja od učiteljev, ki se vsakdanje soočajo z otroki in težavami. Stanje je zaskrbljujoče in ne vodi v prepad, ker mi že padamo in je treba nekaj narediti. Vsekakor pa digitalizacija ni rešitev.