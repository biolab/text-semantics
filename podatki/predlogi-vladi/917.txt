Prepričana sem, da je možno ogromno privarčevati pri stroških zdravil oz. izdaji le teh na recept. Predlagam vladi RS, da skupaj z Ministrstvom za zdravje in Zavodom za zdravstveno zavarovanje Slovenije preuči možnost, da nadzor nad izdajo zdravil na recept prevzamejo lekarne, saj bi bilo edino tam možno nadzorovati porabo zdravil. 
V kolikor to ni možno, naj se izvedejo kontrole nad izdajo receptov v ambulantah zdravstvenih domov.
Nikakor pa zaradi varčevanja ne sme biti ogrožen noben bolnik, ki zdravila potrebuje.
 