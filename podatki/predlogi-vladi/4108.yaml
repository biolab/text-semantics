Text file: 4108.txt
author: Anti NWO
downvotes: 13
end consideration date: 2013-01-12
id: '4108'
number comments: 32
number views: 2337
proposal type: Odziv pristojnega organa
response: "Odziv Ministrstva za delo, dru\u017Eino in socialne zadeve\nPokojninsko\
  \ in invalidsko zavarovanje v Republiki Sloveniji temelji na zavarovalni\u0161kem\
  \ principu, kar v osnovi pomeni, da je pravica do pokojnine pravica iz pokojninskega\
  \ in invalidskega zavarovanja, ki izhaja iz minulega dela in temelji na prispevkih,\
  \ pla\u010Danih v \u010Dasu aktivne dobe zavarovanca. Pravice iz pokojninskega in\
  \ invalidskega zavarovanja so na\u010Deloma odvisne od dol\u017Eine trajanja zavarovalne\
  \ dobe in od vi\u0161ine pla\u010D oziroma zavarovalnih osnov, od katerih je zavarovanec\
  \ pla\u010Deval prispevke. Po Zakonu o pokojninskem in invalidskem zavarovanju (Uradni\
  \ list RS, \u0161t. 96/12, v nadaljevanju: ZPIZ-2), ki je za\u010Del veljati s 1.1.2013,\
  \ pokojninsko osnovo, od katere se odmeri starostna pokojnina, tvori mese\u010D\
  no povpre\u010Dje osnov zavarovanca za posamezno leto zavarovanja, od katerega so\
  \ bili pla\u010Dani prispevki za obvezno zavarovanje, v katerihkoli zaporednih 24\
  \ letih zavarovanja po 1.1.1970, ki so za zavarovanca najugodnej\u0161a. Zaradi\
  \ medsebojne primerljivosti pla\u010D in zavarovalnih osnov iz prej\u0161njih let,\
  \ se le-te pri izra\u010Dunu pokojninske osnove prera\u010Dunajo z valorizacijskimi\
  \ koli\u010Dniki. Valorizacijski koli\u010Dnik vsako leto objavi minister, pristojen\
  \ za delo, dru\u017Eino in socialne zadeve v soglasju z ministrom, pristojnim za\
  \ finance.\nVi\u0161ina pokojnine je tako odvisna od vi\u0161ine pokojninske osnove\
  \ in vi\u0161ine prispevkov, ki jih je posameznik vpla\u010Deval v sistem obveznega\
  \ pokojninskega in invalidskega zavarovanja, pa tudi od dol\u017Eine dopolnjene\
  \ pokojninske dobe. Dol\u017Eina dopolnjene pokojninske dobe pogojuje vi\u0161ino\
  \ odstotka, ki se uporabi za odmero starostne pokojnine, le-ta pa se razlikuje glede\
  \ na spol zavarovanca. Vi\u0161ina vpla\u010Danih prispevkov je odvisna od vi\u0161\
  ine osnove, kar pomeni, da mora oseba z vi\u0161jo osnovo pla\u010Dati tudi vi\u0161\
  je prispevke. \u017Deleli pa bi tudi poudariti, da pokojninsko in invalidsko zavarovanje\
  \ temelji na zavarovalni\u0161kem principu, kar v osnovi pomeni, da se pravica do\
  \ pokojnine in druge pravice iz naslova minulega dela priznavajo na temelju vpla\u010D\
  anih prispevkov in minulega dela ter da mora obstajati sorazmernost med vpla\u010D\
  animi prispevki in prejemki iz sistema. Z izena\u010Ditvijo vi\u0161ine pokojnin\
  \ bi tako ru\u0161ili temeljna na\u010Dela, ki so inkorporirana v pokojninskem sistemu.\n\
  Ob tem pa je potrebno dodati, da sistem pokojninskega zavarovanja v RS vendarle\
  \ ni \u010Disti \xBBzavarovalni\u0161ki\xAB sistem, temve\u010D gre za sistem, ki\
  \ temelji tudi na na\u010Delih vzajemnosti in solidarnosti. Na\u010Delo intrageneracijske\
  \ solidarnosti oziroma redistribucije na\u0161 pokojninski sistem zagotavlja z omejitvijo\
  \ najvi\u0161je pokojninske osnove oz. osnove za odmero pokojnine, kar posledi\u010D\
  no pomeni pri osebah z vi\u0161jimi dohodki drasti\u010Dno ni\u017Ejo nadomestitveno\
  \ stopnjo ob hkratnem dejstvu, da osnova za pla\u010Dilo prispevkov ni omejena.\
  \ Sedanja ureditev je predvsem posledica dejstva, da je v sistemu mo\u010Dno prisoten\
  \ sistem solidarnosti med posamezniki oziroma redistribucije znotraj posamezne generacije,\
  \ ki je sicer zna\u010Dilen za socialne transferje, kar pa pokojnine seveda niso.\
  \ V sistemu so tako vgrajene vertikalna solidarnost med generacijo aktivnih in upokojenih\
  \ (prispevki so obvezni in proporcionalni glede na prispevno osnovo; zavarovanci\
  \ z vi\u0161jimi pla\u010Dami oziroma dohodki pla\u010Dujejo prispevke od osnov,\
  \ ki navzgor niso omejene, medtem ko se njihove pravice limitirajo z dolo\u010D\
  itvijo najvi\u0161je pokojninske osnove), horizontalna solidarnost med upokojenci\
  \ (maksimalno razmerje med pokojninami za enako dolgo dobo zavarovanja 1:4) in solidarnost\
  \ med upokojenci, ki so se upokojili v razli\u010Dnih obdobjih.\nNa gmotni polo\u017E\
  aj upokojencev tako neposredno vplivajo odmera pokojnine od najni\u017Eje oziroma\
  \ najvi\u0161je pokojninske osnove in najni\u017Eja pokojnina v vi\u0161ini 26 odstotkov\
  \ najni\u017Eje pokojninske osnove. Z ZPIZ-2 je dolo\u010Denim zavarovancem zajam\u010D\
  ena odmera od najni\u017Eje pokojninske osnove, \u010De starostna pokojnina s pripadajo\u010D\
  imi uskladitvami v letu uveljavitve pravice, odmerjena glede na dopolnjeno pokojninsko\
  \ dobo od zavarovan\u010Deve pokojninske osnove, ne dosega zneska starostne pokojnine\
  \ za enako pokojninsko dobo, odmerjenega od najni\u017Eje pokojninske osnove. Od\
  \ najvi\u0161je pokojninske osnove, ki je \u0161tirikratnik najni\u017Eje, se pokojnina\
  \ odmeri, \u010De starostna pokojnina s pripadajo\u010Dimi uskladitvami v letu uveljavitve\
  \ pravic odmerjena glede na pokojninsko dobo od zavarovan\u010Deve pokojninske osnove,\
  \ prese\u017Ee znesek starostne pokojnine za enako pokojninsko dobo, odmerjene od\
  \ najvi\u0161je pokojninske osnove.\nNa\u010Deli vzajemnosti in solidarnosti sta\
  \ tako na\u010Deli, ki posameznikom, ki so sicer 40 let vpla\u010Devali v sistem,\
  \ vendar pa so imeli v svojem aktivnem obdobju zelo nizke pla\u010De, zaradi \u010D\
  esar s svojimi vpla\u010Dili ne bi dosegli niti minimalne pokojnine, omogo\u010D\
  a, da se upokojijo z dostojno pokojnino, odmerjeno od najni\u017Eje pokojninske\
  \ osnove, ki pri teh posameznikih nastopa v funkciji socialnega korektiva. Zaradi\
  \ na\u010Dela solidarnosti ali redistribucije se tem zavarovancem torej zagotavljajo\
  \ vi\u0161je pravice, kot bi jim pripadale glede na pokojninsko dobo in vi\u0161\
  ino pla\u010Danih prispevkov. Za razliko, ki jo te osebe prejmejo med pokojnino,\
  \ ki bi ustrezala njihovim prispevkom in pokojnino, ki jo garantira obvezni (javni)\
  \ pokojninski sistem, je potrebno zagotoviti finan\u010Dna sredstva, ki pa gredo\
  \ deloma v \u0161kodo posameznikom, ki so 40 let pla\u010Devali prispevke, ki presegajo\
  \ najvi\u0161jo pokojninsko osnovo, deloma pa v breme dr\u017Eave. Ker je v slovenskem\
  \ javnem pokojninskem sistemu vi\u0161ina pokojnine z zakonom omejena tako navzdol\
  \ kot navzgor in je najvi\u0161ja pokojnina preko najvi\u0161je pokojninske osnove\
  \ limitirana s 4-kratnikom najni\u017Eje pokojninske osnove, se vsa finan\u010D\
  na sredstva, ki jih ti posamezniki s prispevki prepla\u010Dajo, prerazporedijo znotraj\
  \ sistema in z vidika posameznika nastopajo kot dav\u010Dni odtegljaj. Ker pa ne\
  \ glede na navedeno \u0161e vedno zmanjka finan\u010Dnih sredstev za izpla\u010D\
  ilo vseh pravic, ki se financirajo iz javnega pokojninskega sistema, razliko dopla\u010D\
  a dr\u017Eava. Osebe z vi\u0161jimi dohodki, ki bi glede na kriterije imele pokojnino\
  \ vi\u0161jo od maksimalno dolo\u010Dene, prejmejo torej pokojnino v maksimalno\
  \ dolo\u010Deni vi\u0161ini, torej manj, kot bi prejemali, \u010De bi bila pokojnina\
  \ odvisna zgolj od pla\u010Dila prispevkov. Na ta na\u010Din v skladu s solidarnostnim\
  \ na\u010Delom zagotavljajo sredstva za osebe z ni\u017Ejimi dogodki tekom aktivne\
  \ dobe, kar prispeva k vi\u0161ji socialni varnosti upokojencev. Sistem obveznega\
  \ pokojninskega zavarovanja je tako tudi solidarno naravnan, vendar pa ne gre spregledati,\
  \ da gre vendarle za sistem na podlagi zavarovanja, v katerem mora biti do dolo\u010D\
  ene mere spo\u0161tovana tudi vi\u0161ina prispevka posameznika med aktivno dobo.\n\
  \ "
response date: 2013-02-15
response due date: null
sent date: 2012-12-14
title: Pokojninska reforma
upvotes: 15
url: https://predlagam.vladi.si/predlog/4108
