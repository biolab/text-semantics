Zapori nas vsako leto stanejo več sto tisoč evrov davkoplačevalskega denarja. Zato predlagam, da bi si morali zaporniki sami plačevati, sorazmeren del stroškov bivanja v zaporu. Kdor ima dovolj premoženja, bi stroške pokril brez dela iz svojega žepa, vsi ostali pa bi morali na delo pod posebnimi pogoji. Predlagam posebne tovarne, kjer bi se izdelovali razni polizdelki ali pa bi se npr. reciklirali odpadki - torej industrija, kjer ni potrebno veliko znanja in je možen nadzor nad zaposlenimi. Zaporniki, ki zaslužijo več kot pa stane njihovo bivanje v zaporu , bi razliko obdržali. Tako bi dobili čistejše okolje, razbremenili državni proračun, ljudem dodali dodaten razlog zakaj se ne splača v zapor in omogočili zapornikom lažje vključevanje v družbo in kasnejšo možnost zaposlitve.