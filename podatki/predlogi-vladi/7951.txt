 Pred časom sem o slabem stanju cestišča, kjer se dnevno vozim, obvestil policijo in jih opozoril na ogrozenost udeležencev v prometu ter nastajajočo škodo na vozilih. Odgovot policije je bil, da je cesta resnično dotrajana. Ko sem jih nato povprašal, komu so to še sporočili in kaj to pomeni za varnost, pa je bilo vse tiho. Zgodilo se ni nič, cesta je danes enaka oziroma še slabša kot takrat. To se mi zdi nedopustno, zato zahtevam, da se vzpostavi ocenjevanje cestišč s strani več različnih institucij (morda policije, AMZS in Agencije za varnost prometa). V primeru, da je kumulativna / povprečna ocena nižja od neke mejne vrednosti, MORA lastnik (država, občina) v roku 6-ih mesecev cestišče obnoviti vsaj do te mere, da ocena ne bo več pod pragom sprejemljivosti. Sedanje stanje, ko lastnik dopušča slabšanje prometne varnosti in nastajanje škode na vozilih uporabnikov, je NESPREJEMLJIVO.  Stanje, ko so ceste ponekod zelo urejene, ponekod pa porazne, je tudi protiustavno, saj določene skupine prebivalcev depriviligira in jim odvzema enakopravni položaj napram ostalim. Zahtevam ureditev cestnega omrežja TAKOJ, saj za uporabo cest plačujem in to pivsem enako kot tisti, ki se lahko vozijo po urejenih voziščih.