V zadnjem protikoronskem svežnju je bilo določeno, da vsi študenti in otroci do 18. leta dobijo enkraten znesek eur 50,00,
Pri tem pa so iz pomoči izpadli vsi dijaki stari 18 ali 19 let, ki so v glavnem dijaki 4. letnikov srednjih šol. To je nepravično do njih, saj mlajši dijaki dobijo in dobijo tudi vsi študenti, le majhen segment mladostnikov pa izpade.
To pa so v tem trenutku zelo ranljiva skupina - maturanti, ki jim je odvzeto pravo šolanje, prave priprave na maturo, vsi lepi trenutki zadnjih srednješolskih druženj...Sedaj pa ste jih še diskriminirali in edine izločili. Denar bodo dobili komaj rojeni, a ti, ki so si v preteklosti marsikdaj že tudi služili denar in so sedaj brez dohodkov, so ostali prezrti.
Prosim, da se ta krivica mladostnikom takoj odpravi in uredite vse, da bodo vsi mladi obravnavani enakopravno.