Predlagam da se naredijo video posnetki, na katerih bi učitelj predaval in demonstriral grafično na zanimiv način snov ki jo učenci jemljejo v razredu.
Vsi posnetki bi bili javno objavljeni na internetu.
V kolikor bi bil učenec odsoten od pouka zaradi bolezni, bi lahko doma iz postelje na internetu spremljal online predavanje.
Posnetki bi bile razdeljeni po razredih in po učnem načrtu, tako da lahko vsak učenec poišče točno tisto snov, pri kateri je manjkal na predavanjih in posluša razlago.
Se pravi, učitelj ki poučuje v razredu se ne bi ukvarjal s snemanjem. Posnetke bi izdelal učitelj, ki bi bil usposobljen in zadolžen le za online poučevanje.
Ta posnetek bi lahko posneli enkrat in bi ga uporabljali pet ali deset let. dokler se snov nebi spemenila. Potem pa bi posnetek le posodobili ali dopolnili.
Vsak učitelj razlaga po svoje. Eni učitelji snov predstavijo na otrokom zanimiv način drugi učitelji poučujejo brez volje in snov predstavijo popolnoma nezanimivo, zato tudi nekateri otroci zasovražijo nekatere predmete.
Z mojim predlogom bi poskrbeli, da najbolj izviren in zabaven včitelj na res zanimiv način posname nek posnetek katerega bodo otroci gledali z veseljem in zanimanjem ter se ob njem nasmejali in naučili snov.
S tem bi razbremenili vse ostale učitelje. Sedaj mora vsak učitelj posebej svojim otrokom predavat isto snov preko interneta.
Če bi obstajali taki posnetki, bi jih lahko otroci pogledali kadar koli želijo, lahko bi pogledali več krat isti posnetek ali pa bi pogledali skupaj s starši kadar so starši doma. Učitelji bi bili zadolženi le pojasnit morebitna vprašanja, v kolikor otrok nebi česa razumel.