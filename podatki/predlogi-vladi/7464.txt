Spoštovani!
Glede na nedavno razkritje spornih praks nekaterih delodajalcev pri izplačevanju plač in prispevkov delavcem in glede na trenutni nepregledni sistem obračunavanja plač in prispevkov v RS imam naslednji predlog:
Delodajalci naj delavcem plačajo opravljeno delo v neto vrednosti, torej brez prispevkov. Zavezanci za plačilo prispevkov za socialno varnost, pokojninsko zavarovanje, za primer brezposelnosti naj bodo v celoti delavci sami. Država naj določi minimalno vrednost prispevkov, delavec pa naj se sem odloči koliko (več) prispevkov bo plačeval v posamezno blagajno. Tako bo delavec natančno vedel, kolikšna je vrednost njegovega dela in koliko je prispeval za posamezno vrsto zavarovanja.
S preprosto aplikacijo za prijavo v zavarovanje (ki je zdaj namenjena delodajalcem), se operativni stroški države in njenih institucij ne bodo povečali, gospodarstvu pa bo s tem prihranjenega veliko dela in denarja. Na ta način urejeno področje izplačila plač in prispevkov je preglednejše in pravičnejše na eni strani, ter na drugi strani sili posamezne deležnike (delodajalca, delavca in državo) k odgovornosti (določeni delodajalci se ne bodo mogli več zgovarjati na bruto plačo, delavci bodo v vsakem trunutku vedeli ali in v kolikšni meri so zavarovani, država bo morala namensko porabi zbrane prispevke).
Lep pozdrav!
 