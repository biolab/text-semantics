Pred nekaj leti se je ukinil srednjevalovni oddajnik Radia Slovenija za prvi program (RTV SLO PRVI) na frekvenci 918 khz. Utemeljitev ja bila, da zaradi novih tehnologij in slabega sprejema, kar sicer res drži, ne pa popolnoma, sploh pa zato, ker je še veliko drugih razlogov, da bi se moral ohraniti sploh edini močnejši SV oddajnik nacionalnega radia, in to je program PRVI, kot je bilo že od leta 1918.
Prvi razlog je že ta, da plačujemo državljani RTV prispevek in se že zaradi tega spodobi, da je nacionalni radio zanesljivo dosegljiv ob vsakem času in v slehernem kotičku naše lastne države, kakor tudi po zamejstvu, v nočnem času pa je preko SV slišen širom sveta, kar je kljub internetu še vedno pomembno za naše izseljence.
Drugi razlog je ta, da plačujemo radijsko naročnino in je prav, da ima nacionalni radio še dodatno ugodnost oz., ponudbo poslušanja preko SV, ki je še vedno najbolj razširjena opcija, saj FM oddajniki še vedno ne pokrivajo reliefa Slovenije v celoti, še posebej v obmejnem pasu pa jih preglasijo močnejši oddajniki ali repetitorji sosednjih držav.
Tretji razlog je ta, da je poslušanja nacionalnega radia poleg RTV naročnine še dodatno plačljivo, saj priključitev na internet ni zastonj, preko SV oddajnika pa se lahko posluša z navadnim radijskim "transistorjem" kjerkoli (pomembno tudi za čas izrednih razmer), v nočnem času pa tudi daleč po svetu, kar pogrešajo naši rojaki širom sveta.
Četrti razlog je ta, da imajo skoraj vse države še vedno vsaj en svoj nacionalni program na močnem SV oddajniku (nekatere tudi na KV), saj je to tudi del državotvornosti, da se jezik naroda sliši po celem svetu na najbolj enostaven in zanesljiv način, slovenska beseda pa je tako po tej poti v celot utihnila. Kot majhen narod bi za to morali še posebej skrbeti.
Kot peti razlog, pa še kaj jih je, naj navedem problem starejši generacij, ki se z novo tehnologijo ne znajdejo, nekateri sploh več ne morejo poslušati radia, tudi DAB-tehnologija se še lep čas ne bo prijela in zahteva nove nabave...
O vsem tem, predvsem težavah glede sprejema po spremembi, so številni poslušalci (žal pa v manjšini, veliko jih tudi ni melo možnosti pa tudi poguma za javljanje), tudi iz tujine, v oddajah v živo naslavljali svoje pripombe in mnenja odgovornim na RTV. Tudi sam sem sem pri tem večkrat sodeloval (tudi takoj po napovedi ukinitve oddajnika), enkrat celo dobil odgovor, da imam prav, kar se tiče sprejema (menda pa so preveliki stroški s tem oddajanjem - kaj pa RTV naročnina)...in pri tem je ostalo in pač prišlo do napačnega in nedržavotvornega ukrepa.
Predlagam, da vlada v novi sestavi poskrbi, da se vsaj en nacionalni program z info in slovensko glasbo oddaja tudi na dovolj močnem SV oddajniku, ki bo slišen po državi in v zamejstvu in širše, saj bomo državljani tudi v času dopustov izven domovine lahko prisluhnili domačemu radijskemu programu na najbolj enostaven in cenen način.
Vem, da bo tudi med temi predlogi, moj predlog, kar se tiče glasovanja, v manjšini, vendar bi bilo vredno, da o tem razmisli ustrezni vladni organ. Hvala in lep pozdrav vsem, ki boste to brali !
Martin D.