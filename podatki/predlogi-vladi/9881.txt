V duhu pomanjkanja števila zdravnikov (družinske) medicine, na katerega opozarjajo sami zdravniki, in ob dejstvu, da jih kar nekaj izmed njih namesto v ambulantah sedi na (najbolje plačanih) direktorskih stolčkih, predlagam vladi, da uvede nezdružljivost zdravniškega poklica oziroma zdravniške izobrazbe z managersko pozicijo v javnem zdravstvenem zavodu. Naj zdravstvene ustanove vodijo managerji, zdravniki pa naj svojo službo opravljajo tam, kjer jim je poslantvo in za kar so se na račun države tudi brezplačno izobrazili: za delo v ambulantah, na oddelkih, v operacijskih dvoranah. Samo zdravstvenih domov imamo v Sloveniji nekaj več kot 60, večino njih vodijo zdravniki, ki bi se na ta način lahko vrnili v ambulante.