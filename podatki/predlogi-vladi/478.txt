Najprej sem bil, kakor mnogi med nami, ogorčen nad izjavo predsednika SNS o tem, da ne bodo podprli g. Žarnića za ministra, češ da je Hrvat. Enakost državljanov ne glede na nacionalno pripradnost določa Ustava, torej o tem nima niti smisla razpravljati.
Sem pa kasneje nekje zasledil podatek, da ima g. Žarnić tudi hrvaško državljanstvo. Če ta podatek drži, potem tudi sam protestiram proti temu in dajem vladi pobudo, da predlaga ustrezno zakonsko dopolnitev ali pa sprejme vsaj moralno načelo o tem naj se tako visoki javni funkicionarji odpovejo vsakemu tujemu državljanstvu. Zdi se mi namreč najmanj neokusno, da nekdo, ki je hkrati državljan neke druge države lahko opravlja delo ministra v slovenski vladi ali celo delo prvega ministra, kot je bilo to v primeru dr. Bajuka.
Dvojno državljanstvo se mi nasploh zdi zelo sporno in ga že načeloma ne podpiram.
Če podatek o dvojnem državljanstvu g. Žarnića ne drži, se mu za tale zapis (ki tudi sicer ni mišljen kot apel prav njemu osebno) iskreno opravičujem, pobudo pa dajem v vsakem primeru.