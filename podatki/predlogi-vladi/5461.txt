Predlagam, da vlada iz obstoječih javnih uslužbencev organizira skupino strokovnjakov, ki bodo oblikovali področja in način izvajanja javnih del kot državne gospodarske projekte. Tu ne gre za neke politične projekte, ampak za dela, ki bi prispevala k skupnemu dobru vseh davkoplačevalcev.  Vsak projekt naj vodi sposoben direktor, ki bo nabor sodelujočih (na novo zaposlenih na konkretnem projektu)  prvenstveno izbral iz nezaposlenih, prijavljenih na Zavodu za zaposlovanje (ki prejemajo nadomestila za brezposelnost), oz. trenutno nezaposlenih.  Vsak projekt naj bi bil voden kot nekakšno začasno podjetje za izvedbo načrtovanih javnih del. Ko je projekt končan, se tako podjetje razformira ali prevzame v izvedbo nek nov projekt pod enakimi pogoji. Prednosti bi bile velike. Izvajala bi se dela, za katera danes država nima sredstev ali pa so za tržne izvajalce dohodkovno nezanimiva. Zaposlili bi nezaposlene in država ne bi imela izdatkov za nadomestila oz. bi se le-ta lahko znižala. V mislih imam projekte na področju ekologije, komunale, vzdrževanja raznih državnih objektov, itd. Zanje ne bi bilo potrebno javnih razpisov. Področja javnih del bi opredelila na začetku oblikovana skupina strokovnjakov in bi postala redna dejavnost države. Vsakršna dobrobit iz tega naslova bi znižala ali celo odpravila proračunske izdatke: - ali za plačilo enakih dobrin nekemu tržnemu gospodarskemu subjektu, ki bi del prihodkov namenil   za   svoj dobiček in zanj povečal proračunske izdatke.  V tem primeru bi  proračunski izdatki pomenili odliv v gospodarstvo - ali za  znižanje stroškov nezaposlenih (odpadla bi povračila za nezaposlenost) - proračunski izdatki ne bi povečali odliva iz proračuna, ampak bi se le prerazporedili, hkrati pa bi državljani dobili neko novo dobrino oz nadstandard  iz teh javnih del. In ne na zadnje: zmanjšala bi se nezaposlenost in hkrati zagnala gospodarska dejavnost, ki jo tako nujno potrebujemo.