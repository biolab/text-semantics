Pozdravljeni!
Kot je iz ZGO (zakona o gradnji objektov) razvidno se je z zadnjo spremembo le-tega spremenilo tudi nekaj osnovnih pojmov. Opažam, da v prenovljenem zakonu ne obstaja več adaptacija objekta, ampak samo vzdrževalna dela, ki se delijo na redna vzdrževalna in investicijska vzdrževalna dela. Torej sedaj pa pridemo do vprašanja kaj storiti z objektom, ki ga je treba prenoviti, po možnosti objekt star proti 100 letom in je treba narediti del novih temeljev, podreti steno in zazidati novo, ker ta ne ustreza več varnostnim predpisom oziroma je narejena iz takega materiala, da je zaradi vlage dotrajana ter podobna dela, ki po vseh logičnih razmišljanjih ne spadajo v novogradnjo. 
Po informaciji na ustreznih ustanovah sem izvedel, da če hočem narediti podobna ˝adaptacijska˝ dela, kot sem jih opisal zgoraj, si moram urediti ustrezno dokumentacijo (lokacijsko, gradbeno... dovoljenje). Zanima me zakaj je treba za objekt, ki že stoji na neki posesti in se z prenovo ne bo spreminjalo oblike in mer objekta urejati vsa ta dovoljenja. Skoraj neumestno se mi zdi, da se obstoječi objekti, ki so na svetu že vrsto let mečejo v isti koš kot novogradnje, ki bodo šele po prejetju dovoljenj sezidane.
Predlagam, da se v zakonu o gradnji objektov spremeni oziroma popravi ali doda pojem, ki obsega prenovitev ˝adaptacijo˝ objekta, kjer se ne zahteva vse enako kot za novogradnjo. Naj bo podana možnost prenove/obnove/adaptacije objektov na podlagi določenih soglasij oziroma priglasitev del, pod pogojem, da se mere/geberiti objekta ne spremenijo, ampak gre res za samo obnovo/adaptacijo objekta in nič drugega.
V kolikor sem bil napačno obveščen in je to že kako rešeno mi prosim sporočite te akte iz zakona.
 