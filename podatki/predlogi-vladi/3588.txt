 Pozdravljeni!
 
predlagam, da se popravi definicija večine v stanovanjskem objektu, katerega upravlja upravnik.
Trenutno je večina tista, ki ima isto mnenje o nekateri zadevi, in je hkrati lastnik oz. etažni lastnik. V mojem konkretnem primeru, je to vedno upravnik, ki je hkrati tudi večinski lastnik. V mojem mestu, je taisti upravnik lastnik več takšnih objektov, kjer tvori večino, in s tem je tudi monopolist nad odločitvami.
Predlagam, da se definicijo večine popravi tako, da omeji upravnika na en glas, ne glede koliko stanovanj ima v lasti. V mojem konkretnem primeru smo trije lastniki od 9 stanovanj. Ostalih 6 stanovanj je lastnik omenjeni upravnik. V istem objektu je v pokletnem prostoru tudi trgovina, katrih prosto je lastnik občina, a je ta enota izvzeta iz vsega, saj je upravnik niti ne obravnava, kot da ne obstaja. Torej v tem konkretnem primeru bi predlagal, da ima upravnik 1 glas, ostali trije solastniki pa tudi vsak po enega, in tako bi upravnik imel 25% veljave vseh glasov.
Še to bi dodal, glede na to, da je upravnik podjetje, in kot tako ne živi v teh stanovanjih fizično, ampak so oddana v najem, bi glede na to predlagal v razmislek, ali naj ima upravnik v tem primeru sploh kakšno pravico glasovanja. Ker ne živi tam, nima osebnih izkušenj, kako monopolne odločitve upravnika vplivajo na kvaliteto oz nekvaliteto življenja v takšnem okolju.
Zdaj sem sicer lastnik enega od devetih stanovanj, a pri glasovanju smo vedno trije ZA kakšno pozitivno spremembo, upravnik je pa proti. Nimamo plana vzdrževanja, ker je večina proti. Nič nimamo, razen praznih obljub. Še več, ker je upravnik večina, nam določene stroške adaptiranja stavbe dodatno računa po položnici, namesto, da počaka, da se nabere dovolj denarja na računu za rezervni sklad. Saj mi nismo krivi, če se je upravnik zaračunal, in izbral po svojem, večinskem mnenju kakšnega izvajalca, ki je presegel zaloge denarja. 
Še to bi dodal. Ob vsem tem ima upravnik svoje večinsko mnenje, da izbere kateregakoli izvajalca, in mi lasniki ne moremo vplivati na to, ker nismo večina. Sumim, da gre v veliki meri tudi za koruptivno dejanje, saj lasntniki nimamo možnosti izbire med predračuni. Stanovanjska inšpekcija pravi, da ni zadolžena za te zadeve.
Vprašal bi naslednje. Ali je možno, da gremo trije lastniki k upravniku, ki je hkrati večinski monopolistični lastnik, in mu predlagamo, da bi menjali upravnika, ker se ne strinjamo s sedanjim vodenjem. Druge rešitve ne vidim. A se bojim, da bo večina spet ZA to, da ne menjamo upravnika.
Če se zakon, ne spremeni, oz ne napiše novi, ki bi omejil tako monopolistično večino, potem nam ne ostane nobena možnost, čeprav smo v demokratični državi. 