Po Zakonu o izvršbah in zavarovanju, 102.člen, mora dolžniku po odtegljaju prihodkov iz delovnega razmerja, kamor spada tudi pokojnina, ostati ''76% minimalne plače ''. Ni navedeno bruto ali neto. torej gre za bruto znesek minimalne plače.
Praktično pa to pomeni, da upokojencu s pokojnino v višini minimalne plače (1.074,43 eur) po odtegljaju zaradi izvršbe ostane 816,57 eur. Zaposleni, ki prejema minimalno bruto plačo 1.074,43 eur, pa brez izvršbe dobi cca 770 eur neto, v primeru izvršbe pa še manj.
Menim, da je treba 102.člen zakona dopolniti tako, da se izvršba na pokojnine ne enači z izvršbo na plače, saj so bruto plače obremenjene s prispevki, ki jih pri pokojnini ni. Tako zaposleni z minimalno plačo kot upokojenec bi morala po izvršbi dobiti primerljiv znesek.
 
Sem upnik, moj dolžnik pa je upokojenec z zelo solidno pokojnino. Pokojnine pa se ne zvišujejo tako, kot minimalne plače. Tako znesek, ki ga dobim z izvršbo, nominalno z leti malo pada, realno pa še bolj. Menim, da bi morali biti zaščiteni tudi upniki.
Naj pojasnim, kaj mislim. Menim, da je meja 816,57 eur, kolikor znaša neizvršljivi del, previsoka.
To je več, kot je minimalna neto plača in več kot marsikatera pokojnina. Meja bi morala biti postavljena tako, da bi dolžniki morali ( čeprav z minimalnimi zneski) odplačevati svoj dolg, upniki pa bi počasi dobivali svoj denar in povrnjeno vero v pravno državo.
Pa še ta ''butalska'' : če ima nekdo 100% minimalno plačo (bruto), mu z izvršbo ne morejo odtegniti ničesar, ker ne dobi izplačano niti 76% minimalne plače ( bruto). ZIZ že sam preprečuje izvršbo na minimalno plačo, kar se mi ne zdi prav. 