Spoštovani!
Ob vstopu naših otrok v 1. razred nas je kar nekaj staršev naletelo na težave pri urejanju dietne prehrane. Za primere, kjer razlog ni zdravstvene narave, ampak se tiče verske svobode na šolah ne najdejo posluha. Zahteva se namreč potrdilo zdravnika.Tu gre za očitno kršenje človekovih pravic, saj bi država morala spoštovati pravico do verske svobode in vprašanj povezanih z izvajanjem le-te. 
Vprašanje zagotavljanja ustrezne šolske prehrane otrokom, v tem primeru otrokom islamske veroizpovedi, bi moralo biti tako bolje urejeno. In prav nezaslišan je odgovor oz. predlog strokovnega vodstva, naj otrok pač tega dela malice oz. kosila enostavno ne je, za katerega pa starši plačujejo polno ceno. Pri malicah in kosilih, kjer so velikokrat vključene paštete, salame, hrenovke...otrok pa ne je svinjine, bi to pomenilo da otrok pač poje le kruh, krompir ipd. Gre za očitno neenakopravnost. Na drugi strani pa zdravnik zavrača izdajo potrdila, saj ne gre za zdravstvene razloge. V primerih, ko starši le pridejo do potrdila, lahko šola kar naenkrat omogoči primerno prehrano, v nasprotnih primerih pa se zgovarjajo na težave izvedljivosti. Absurd.
S podobnimi težavami se srečujejo tudi otroci vegetarijancev, kjer v šolah prav tako nemalokrat zahtevajo zdravniško potrdilo, kar je nesmiselno, saj prav tako ne gre za nikakršno bolezensko stanje, ampak pravico do izbire.
Zakonodaja oz. pravilniki bi morali biti kar se tiče teh vprašanj bolj dosledno urejena. Zopet ena slepa ulica v slovenski zakonodaji.
 
Lp
 