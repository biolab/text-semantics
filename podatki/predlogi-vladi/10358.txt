Če ne prepovemo krmljenja toplokrvnih rejnih živali s poljščinami, v Sloveniji nikoli ne bomo prehransko samooskrbni.

Za prirejo enega kilograma prašičjega/perutninskega mesa živinorejci v povprečju porabijo 3.2 kg "human-edible" poljščin. Za prirejo enega kilograma govejega mesa živinorejci v povprečju porabijo 2.8 kg "human-edible" poljščin. 

Vir: doi.org/10.1016/j.gfs.2017.01.001

Povedano drugače: Le približno tretjina "human-edible" poljščin, namenjenih krmi živali, se pretvori v živila živalskega izvora, približno dve tretjini pa živinorejci izgubijo zaradi intrinzične neučinkovitosti reje toplokrvnih živali.

Vir: doi.org/10.1088/1748-9326/8/3/034015

Torej je približno trikrat bolj učinkovito orno zemljo uporabljati za pridelavo poljščin za prehrano ljudi kot pa za pridelavo poljščin za krmo toplokrvnih rejnih živali.

Živinoreja je zaradi neučinkovitosti krmljenja toplokrvnih rejnih živali s "human-edible" poljščinami odgovorna za največ zavržene hrane v živilsko-prehransko-oskrbovalni verigi.

Vir: doi.org/10.1016/j.agsy.2017.01.014

Vir: doi.org/10.1073/pnas.1713820115

O tem smo pisali že v predlogu vladi 'Čas je za novo – trajnostno – prehransko politiko' v poglavju 'Socialna pravičnost', o tem je pisala Jerica Jeke v diplomskem projektu z naslovom ‘Kako nahraniti 9 milijard ljudi?’, o tem je pisala Jasmina Avbar v diplomskem delu 'Prehranska varnost', o tem piše Robert Toni v prihajajoči zaključni seminarski nalogi 'Vpliv spremembe prehranskih navad na zmožnost samooskrbe Slovenije'.

Vir: novaprehranskapolitika.idealist.si/daljsa-strokovna-utemeljitev/

Vir: www.digitalna-knjiznica.bf.uni-lj.si/du1_jeke_jerica.pdf

Vir: dk.fdv.uni-lj.si/dela/avbar-jasmina.PDF

Vir: geo.ff.uni-lj.si/vodicZaStudente/vodic_za_studente/zakljucna_dela_citi...

Ignoriranje tega novega predloga vladi bi pomenilo ignoriranje znanosti in izogibanje priznanju, da imamo v Sloveniji težave s samooskrbo predvsem zaradi dopuščanja, da se orno zemljo (v Sloveniji ali v državah, od koder uvažamo krmo) uporablja za zgrešene namene.

Prepovejmo krmljenje toplokrvnih rejnih živali s poljščinami.

Matevž Jeran, magister inženir prehrane

matevz.jeran@hotmail.com