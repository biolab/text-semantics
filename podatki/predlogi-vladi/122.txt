Spoštovani! Na spletni strani Ministrstva za pravosodje je že dlje časa zaslediti projekt "E-pravosodje", ki naj bi bil osrednji predmet Strategije informatizacije slovenskega pravosodnega sistema 2008-2013.
Mene zanima kdaj bo omenjeni projekt zaživel tudi v praksi, torej tj. kdaj bomo lahko s sodišči poslovali v elektronski obliki?  Saj nenazadnje je tudi pri samih sodiščih že tudi zaslediti, da so v določenih delih pripravljeni na elektronsko poslovanje, saj imajo izdelane tudi štampiljke z odtisom prejeto v elektronski obliki, vendar pa samega vlaganja vlog na sodišče preko elektronske poti žal ni moč zaslediti v praksi, edino pri vlaganju vlog za stečaj.
Prednost takšnega poslovanja, torej E-poslovanja bi bila v tem, da bi uporabniki imeli do sodišč 24 urni dostop, lahko bi vlagali vloge preko interneta, tako kot to omogoča COVL portal za izdajo sklepa o izvršbi. Vsekakor pa bi bilo smoterno premisliti ali se da takšen sistem tudi realizirati prd letom 2013, saj nenazadnje do leta 2013 je še dolgo obdobje.
 S spoštovanjem, Sebastian