Vladi predlagam, da v kolikor bo sprejet zakon o obdavčenju premoženja / nepremičnin (ki ga različne vlade "obljubljajo" že nekaj časa), da iz tega zakona izvzame nepremičnine, v katerih ljudje stalno prebivajo oziroma obdavči te nepremičnine z najnižjo možno stopnjo.
Zakaj?
Ker smo ljudje - prebivalci na prvem mestu. Nepremičnine v katerih ljudje stalno prebivajo, bi morale biti obdavčene po nižji stopnji od čisto vseh ostalih nepremičnin, tudi od vseh tistih, za katere se nekako predvideva, da bodo takšnega obdavčenja proste (kmetijski objekti, verski objekti, kulturni objekti in podobno). Dejansko bi morali biti obdavčeni prav vsi navedeni objekti v oklepaju, le objekti, ki služijo stalnemu bivanju, bi morali biti davka prosti.