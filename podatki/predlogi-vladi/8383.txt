Predlagam, da se zneske, s katerimi operira država, zaokroži na 10 centov, tiste večje pa lahko na večje vrednosti.
Razne subvencije, kot je na primer za študentsko prehrano, z zneskom 2,63 eur, kjer bi brez težav bila subvencija 2,6 ali 2,7 eur. Tako bi prihranili veliko časa in tudi nepotrebnega manipuliranja s centi. Država ali pa državljani ne bi bili nič prikrajšani zaradi tega.
Tudi razne takse in ostala plačila bi lahko bila zaokožena. Veliko je še cen, ki so bile preračunane iz "lepo zaokroženih tolarskih zneskov" v evrske zneske.
Usklajevanje cen naftnih derivatov bi lahko malo omilili. Sprememba cene 0,3 centa na liter je tako mizerna, da stane ves postopek zamenjave cen, pa čeprav je avtomatiziran, več kolikor država zasluži ali državljani prihranijo. Predlagam, da se cena ne spremeni, če ni vsaj 1 cent spremembe ali več.
Hkrati z vsemi temi spremembami pa lahko to uporabimo kot pripravo na ukinitev kovancev za 1, 2 in mogoče še 5 centov, ker to je samo balast v denarnicah, brez omembe vredne vrednosti denarja. S tem zgledom bi dali tudi gospodarstvu zgled za prilagoditev cen in opustitev najmanjših kovancev.