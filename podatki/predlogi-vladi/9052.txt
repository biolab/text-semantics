Vsako leto se v zavetiščih znajde grozno veliko psov, kjer se jih veliko tudi na koncu usmrti. Do te situacije pa pride samo zaradi malomarnosti ljudi. 
Kot prvo ljudje želijo imeti novega pasemskega psa, ki za njih predstavlja nek statusni simbol. Večinoma te pse kupijo od proizvajalcev psov na črno, potem pa te pse še sami razmnožujejo - ker so "pasemski", čeprav se v veliki večini ne zavedajo, da s tem prihaja do vedno bolj bolnih psov.
Kot drugo so ljudje, ki psov ne sterilizirajo/kastrirajo in so potem presenečeni, ko pride naraščaj. Seveda te pse vsem ponujajo, da jih le kdo vzame, ne glede na to, ali si jih želijo ali znajo in zmorejo skrbeti za njih oz. na koncu jih odvržejo nekam. Večina psov v zavetiščih je iz tega naslova, če ga že kdo ne pride prej iskat za pasje borbe. Ravno tako pa je tudi pri nas največ pasjih napadov ravno iz razloga nekastniranih psov, največkrat se nekastrirani psi med sabo stepejo in je kdaj vmes tudi človek.
Ljudje ne razumejo preveč, zakaj ni prav  nesteriliziraiti/nekastrirati psa. Na to temo niso prebrali dovolj in nekateri celo mislijo, da je sterilizacija /kastracija slaba za zdravje, čeprav je sedaj že ogromno objavljenih raziskav, ki pričajo, da mešanci statistično živijo do nekaj let več in ravno tako kastrirančki/sterilizirančki. 
Jaz vidim rešitev v obdavčitvi. Kdor od sprejetja zaona dalje ne posvoji psa iz zavetišča ali društva, ampak ga kupi, mora plačati davek vsako leto. Menim, da bi bilo 50 EUR dober predlog za višino davka, ki bi večino prepričala v posvojitev.
Na enak način bi obdavčila nekastrirane/nesterilizirane pse na recimo 100 EUR na leto. Tako bi npr. nekdo z nekastriranim pasemskim psom plačal 150 EUR na leto/psa. Posledično bi ljudje resno premislili, zakaj si želijo psa in večina bi jih posvojila ter kastrirala/sterilizirala psa. 
Tako bi v nekaj letih izkoreninili tovarne psov na črno, število psov v zavetiščih bi se zmanjšalo, pse za pasje borbe bi morali dobiti iz drugih držav, država bi porabila manj denarja za reševanje brezdomnih živali oz. bi ta denar lahko šel za pomoč drugim živali, zaradi manjšega števila nekastriranih psov pa bi se tudi zmanjšalo število pasjih napadov na ljudi in pse. Kdor pa si res želi vzrejo pasemskih psov, pa naj plačuje davke in potem tudi pse proda po taki ceni, da se mu splača. Vsekakor bo dosti težje služiti na psih. Ko pa bi zmanjkalo psov v zavetiščih, je veliko društev, ki rešuje pse iz drugih držav, za katere se v Sloveniji tako radi hvalimo, da smo bolj razviti, kulturni in razviti. 
Tu je seveda treba dodati, da bi za uspešnost zakona morale biti visoke kazni za neregistriranega/necepljenega psa in pa seveda za vsakega psa bi morali v potni list vpisati sterilizacijo/kastracijo, datum in veterinarja. Za poneverbo dokumenta o sterizaciji/kastraciiji bi pa morale biti visoke kazni za veterinarje. 
 
 