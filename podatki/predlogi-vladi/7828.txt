Tukaj je v odgovoru Zavoda RS za šolstvo med drugim navedeno tudi, da se učni načrti prenavljajo vsakih 10 let, nekoliko dlje pa ostajajo veljavni učni načrti za srednje šole: predlagam.vladi.si/webroot/idea/view/7600/null/answers Vsako leto berem in poslušam, da učbeniki, ki jih je imel leto starejši brat, naslednje leto niso več veljavni. Glede na to, da se učni načrti spreminjajo le na vsakih 10 let, predlagam, da tudi učbeniki ostanejo veljavni 10 let oz. toliko časa, kolikor je veljaven učni načrt. Za zgodovino pa naj bodo za zadnja leta, za katera ni novega učbenika (ker stari še velja in se o njih itak uči čisto na koncu zadnjega šolskega leta), dodatni učni listi, ki naj jih učenci oz. dijaki dobijo v šoli. Smiselno enako naj velja tudi za delovne zvezke, ki nekateri niti popisani niso, pa naslednje leto kljub temu niso veljavni. Ni mi jasno, kaj je temu vzrok. 