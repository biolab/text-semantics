Vladi predlagam, da v ustavo zapiše "zlato pokojninsko pravilo", ki naj se glasi:
1. Posameznik se lahko upokoji pri starosti, ki je enaka 3/4 pričakovane življenjske dobe na dan upokojitve in doseženi delovni dobi, ki je enaka 1/2 pričakovane življenjske dobe na dan upokojitve. 
2. Mesečna višina pokojnine posameznika ne sme biti nižja od 75 % skupne višine vplačanih prispevkov za pokojninsko in invalidsko zavarovanje, preračunano na neto sedanjo vrednost in z upoštevanjem pričakovane življenjske dobe na dan upokojitve.
Na tak način bodo imeli državljani neko garancijo, da bodo za visoke zneske vplačanih prispevkov upravičeni do dostojne pokojnine in da bodo pokojnino tudi dejansko dočakali. Pravica do pokojnine je ustavna pravica in naj bo kot taka tudi nedvoumno definirana v ustavi. Vlade namreč pravico do pokojnine vse bolj relativizirajo in če bo šlo tako naprej, bomo kljub 100.000 EUR in več vplačanim prispevkom dobili le simbolično pokojnino in še to le nekaj let pred smrtjo.  
 
 
 