Zakaj se javnim uslužbencem ne da letne vozovnice za vlak in/ali avtobus, povrne pa samo razlika kilometrine, ki jo imaš od doma pa do prve postaje JPP, kjer nimaš JPP? Ne denarja, fizično vozovnico na ime in priimek, lahko za vse smeri po državi (za vlak recimo, ker ga itak nebi izkoristli), obenem pa povečati število vlakov/avtobusov na teh lokacijah, prilagojeni delavnikom.
Vse je digitalno, vse vemo kje kdo živi, iz kje se vozi, kdaj ima službo in se da zelo lepo predvideti, koliko je potrebno vlakov in avtobusov na kateri relaciji, kateri dan.
1. Sedaj je dnevnih migrantov toliko, da se obvozinca v Ljubljani ustavi že ob 6ih, velika večina se vozi iz štajerske ali gorenjske. Izgubijo kar nekaj ur dnevno za vožnjo, posledičo gredo utrujeni za volan in jezo in frustracije kažejo na cesti s svojo vožnjo in ogrožanjem vseh udeležencev. Manj so s svojo družino, več se onesnažuje okolje, več je nesreč, vsak bi se sam peljal v avtomobilu (ker lahko), itd
2. Vsi iz oddaljenih krajev bi 2x premislili, ali se še splača voziti tako daleč v službo ali pa si iskati službo bližje; primer recimo nek lokalni ZD nima pediatra, družinskega zdravnika, nima sester, a v sosednji zgradbi, bloku, živijo prav ti kadri, ki se zjutraj veselo vozijo v Ljubljano v službo. Zakaj? Če že urejajo plačne stebre, jih naj uredijo tako, da bo sestra ali dr enako plačan ali v Ljubljani ali pa v kraju, kjer živi. Sedaj kao je ampak v praksi to ni. Vsaka ustanova si po svoje razlaga pravila in izkorišča delavce. Eni bolj, drugi manj.
3. Veliko javnih uslužbencev in tudi drugih zaposlenih, izkoriščajo potne stroške tako da ali čez teden živijo v Ljubljani (na črno seveda) ali pa se natlačijo po 5 v avto in gasa proti Ljubljani, da v žep pospravijo kilometrino, ki včasih presega znesek same plače. Vem da se mora človek znajti, toda recimo bobu bob in se nehajmo sprenevedati in govoriti "sej drugi tudi to počnejo".
Predlagam, da se javnim uslužbencem plača letno vozovnico za JPP od službe do doma namesto povračila potnih stroškov vsak mesec pri plači. Tako bi razbremenili promet, naredili nekaj za okolje in tudi naenkrat nebi bilo več vse tako centralizirano.