Predlagam, da se združi vojsko in civilno zaščito v eno nerazdružljivo celoto, pri čemer bi bili tudi vojaki zakonsko primorani sodelovati pri zaščiti in reševanju pred različnimi naravnimi nesrečami na področju Slovenije, saj so za te težke položaje tudi precej dobro izurjeni. Dokaz, da bi bilo to dobro, so tudi poplave v zadnjem času, pri čemer je znaten dober in pomemben delež dodala tudi Slovenska vojska oz. njeni vojaki, ki so prav tako kot gasilci in civilna zaščita nasploh pomagali pri reševanju in odpravljanju posledic te naravne nesreče. Vojaki so vselej lahko zelo dobra pomoč pri teh stvareh, ker so praviloma zelo dobro fizično sposobni športni tipi ljudi z veliko mero kondicije in moči.
 
Z upoštevanjem tega predloga bi lahko privarčevala tudi država sama, saj je po mnenju mnogih proračun za vojsko trenutno previsok, kar se pozna tudi na prostovoljnih služenjih vojaškega roka (tam lahko udeleženec v treh mesecih zasluži tudi do 1118 €, plačano pa mu je tudi prenočišče, prehrana, zdravstvene storitve, povračila potnih stroškov ob prostih vikendih, vsi stroški usposabljanja itd.), civilna zaščita pa po drugi strani prav tako dobi veliko denarja, tako da bi bil lahko proračun za nerazdružljivo celoto nižji kot vsota obeh posameznih proračunov danes, pa tudi civilna zaščita bi lahko svoje sedeže preselila recimo v vojašnico in se ne bi porabilo toliko denarja za določene nepremičnine ali ustvarjanje novih premičnin, ker bi v bistvu vojska in civilna zaščita lahko delovali skupaj v eni nerazdružljivi celoti.