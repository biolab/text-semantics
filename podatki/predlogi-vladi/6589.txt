 Pozdravljeni,
Vladi predlagam, da se zgleduje po ameriški zvezni državi Colorado in sprejme zakon, ki dovoljuje gojenje ter posedovanje omejene količine marihuane ter legalno kupovanje le te v državnih "trgovinah". Hkrati naj se na državni ravni ustanovi institucijo, ki bo skrbela za pridelavo kvalitetne marihuane, za njeno predelavo, ter distribucijo.
Tak ukrep prinese mnoge pozitivne posledice:
Zaradi pridelave se ustvarijo nova delovna mesta - na primer v Prekmurju, kjer je obdelovalnih površin veliko, delovnih mest pa primankuje
Država lahko postavi nižjo ceno kot na črnem trgu, kar lahko privede do zmanjšanja sive ekonomije, ter tudi raven kriminala.
Država s proizvodnjo in prodajo zagotavlja dodatna delovna mesta, kar viša kupno moč, hkrati pa s prodajo lahko zasluži veliko denarja. (Colorado naj bi na primer v letu 2014 s prodajo marihuane ustvaril kar za 60 miljonov dolarjev profita)
Turizem - kot povsod, kjer je marihuana legalizirana, bi se tudi pri nas lahko nadejali večjega obiska turistov tudi zaradi tega ukrepa - seveda le če bomo med prvimi v EU oziroma naši okolici, ki bomo to uvedli. Poleg tega bi si prislužili zastonj reklamo, saj bi o tem verjetno poročali vsi večji evropski mediji.
Torej, pozitivnih vplivov, še posebej na državni proračun bi bilo ogromno, že dolgo pa je znano, da marihuana ni nič bolj škodljiva kot na primer cigareti ali alkohol, v nekaterih primerih je celo zdravilna. 
Podprite zato ta predlog, ali pa vsaj razpišite referendum na to temo, ter pokažite, da niste podlegli vplivom farmacevtskih in drugih lobijev, ter kriminalcev, ki zaradi obstoječih zakonov legalno ali ilegalno služijo ogromne količine denarja, država ter prebivalci pa od tega nimamo popolnoma nič.