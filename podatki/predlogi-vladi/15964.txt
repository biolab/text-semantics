Dragi gospod Robert Golob in gospa Urška Klakočar Zupančič,
Lepo prosim, da odstopita, enako tudi celotna vlada in parlament. Imamo dokaze, ki vzbujajo utemeljen sum, da tako vlada in parlament nista "izvoljena" po volji ljudstva. Skratka, slovenski volivci vaju niso izvolili, zato z vajinim odstopom, kot z razpustitvijo trenutne vlade in parlamenta, lahko za državo Slovenijo naredita največ, kar je v vajinih rokah, v tem trenutku, sploh mogoče. Državna volilna komisija je pred lanskimi parlamentarnimi volitvami naročila 457.396 volilnih lističev več, kot je volilnih upravičencev. Teh lističev, nam sedaj nočejo pokazati, zaradi česar sklepamo, da sta prišla do funkcije, ki jo zasedata, s pomočjo goljufije. S tega vidika je za vajino integriteto; odstop nujen.
Dne, 01.02.2023 se vama je zgodila ulica, ko upokojenci, kateri mnogi živijo v revščini zahtevajo višje pokojnine, vidva pa na zahteve po dostojnemu življenju ne reagirata. Niti javni mediji ne!
Mogoče pa, bi pred vajinim odstopom organizirali še turistične oglede naših civiliziranih protestov, (1. marca bo naslednji) skupaj z ogledom vlade in parlamenta. Prepričan sem, da bi bili svetovna senzacija in s tem, bi tudi utrdili prepoznavnost Slovenije v svetu. V parlamentu bi lahko organizirali še boksarske dvoboje, mogoče pa bi dodali še kakšen biljard in radiator za popestritev ekskluzivne turistične ponudbe.
Lepo vaju pozdravljam,
Stanislav Sivec
Ljubljana