
 V skladu z Zakonom o gasilstvu (3. odstavek 44. člena) so pošiljatelji dolžni v Tednu požarne varnosti od 3. do 8. oktobra 2016 prilepiti na vsako poštno pošiljko v notranjem in mednarodnem prometu doplačilno gasilsko poštno znamko v vrednosti 0,15 evrov – razen na pošiljke s knjigami, časopisi in revijami oz. plačati prispevek v korist Gasilske zveze Slovenije za izenačevanje materialne opremljenosti gasilstva in spodbujanje mladine za delo v gasilstvu oz. k požarni varnosti. Na tej podlagi je Vlada Republike Slovenije na 171. redni seji, ki je potekala 2. februarja 2012, sprejela Uredbo o spremembi Uredbe o doplačilni znamki v mesecu požarne varnosti. Višino prispevka, način in čas obračunavanja in plačevanja ter morebitne oprostitve določi vlada. 