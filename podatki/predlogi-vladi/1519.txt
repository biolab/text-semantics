Mladi prijavljeni na Zavodu naj gredo v podjetja, država pa jim naj namesto, da jih pošilja na delavnice in dodatna izobraževanja omogoči nagrado, podjetja pa jih naj brezplačno usposabljajo. Recimo podjetje, ki zaposluje vsaj tri starejše delavce nad 55 let bi bilo opravičeno do enega mladega, ki bi ga financirala država za določeno obdobje usposabljanja. Tako bodo mladi pridobivali zahtevane izkušnje, ki jih želijo vsi delodajalci.
Ne puščajte mladih ljudi doma, v breme staršev, ki so že popolnoma izčrpani in morajo za svoje otroke skrbeti tudi 30 let in več. Veliko jih je z diplomami, pa nimajo niti prilike, da se izkažejo in uvedejo v svoje poklice.
Stanovanjski skladi naj kupujejo rabljena starejša stanovanja, ki jih je na trgu ogromno, naj se oblikuje shema in mladim omogoči, da z odplačevanjem najemnine takšno stanovanje tudi odkupujejo. Premaknil se bo nepremičninski krč in hitro se bo pojavila potreba po novogradnjah, ki pa so za mlade ljudi v večini primerov nedosegljive.
Pomagajte obrtnikom, državna nepokorščina bo pripeljala državo v kolaps, brez služb in plač bodo ostali tudi javni uslužbenci, dela na črno ne boste mogli več obvladovati... Veliko obrtnikov ne zmore plačevati davkov in prispevkov, predlagajte jim izhodišča - obdržite jih. Spremenite obveznosti zapadlih davkov in prispevkov v kratkoročne kredite... država bo tako dobila vse obroke in obresti... v primeru, da tukaj nič ne storite bo država izgubila neplačane davke, novonastale davke in še več delavcev ali samostojnih podjetnikov na zavode med brezposelne. Dajte začnite že ceniti vsakega, ki se bori za svoj obstoj, ne puščajte in izpuščajte prilik za nadaljni razvoj. Ljudje na davčnih so dovolj usposobljeni, da bodo znali prebrati in oceniti številke ter podjetja, ki zaslužijo priložnosti. Razbremenite jih z raznimi obveznimi članarinami, pomagajte jim tam, kjer so banke odpovedale.
Samostojni podjetniki ne morejo k zdravniku, če nimajo plačanega prispevka za zdravstvo, ste se vprašali koliko jih je zbolelo, koliko izmed njih obupalo in napravilo samomor, koliko družin je razpadlo, ker jim posegate v nepremičnine ipd... skratka, kadar mislite - mislite na vse. Na tistega, ki je samo samozaposlen kot tudi na tistega, ki morda še koga zaposluje. Danes vsakdo izmed teh zasluži pozornost. Kajti ko ne bo več teh, potem nas je lahko resnično strah.
Uporabljajte praktične primere, zakaj zmeraj čakate do zadnje minute, ko nekdo zagrozi z skrajnimi ukrepi... teorije je več kot dovolj - ljudje potrebujemo konkretne rešitve !
Dajte mladim kruh, dajte jim izkušnje, če so že pridobili znanje, kar ni bilo zastonj - dajte jim možnost, da se razvijejo v prave zavedne slovenske državljane, ne pa siromake, ki so prisiljeni biti odvisni od staršev.