Predlagam vladi R Slovenije, da se ob napovedih izrednih vremenskih razmer (mraz pod -10 C) v vseh mestih odprejo ogrevani javni prostori (npr. športne dvorane, telovadnice O.Š. itd.), ki naj služijo kot zatočišče za brezdomce v času takšnih izrednih vremenskih razmer.
Zagotovi naj se vsaki osebi prostor za spanje, po možnosti odeja, varovanje javnega reda in miru s strani registriranih varnostnih služb ali civilne zaščite. Kot vemo je nasilje med brezdomci, narkomanija, preprodaja raznih substanc še vedno v dokajšnji meri siva cona zato je prisotnost varnostnikov nujna.
Vemo, da je npr. v Ljubljani, Mariboru..... veliko brezdomcev, ki prenočujejo kar na ulici, podhodih, kleteh, pod mostovi itd. Vsi nimajo postelje v zavetiščih. Število brezdomcev se stalno povečuje!
Brezdomcem se omogoči nočni počitek v ogrevanih prostorih od 20 ure zvečer pa do 8 ure zjutraj. Ko minejo izredne vremenske razmere se ti prostori vrnejo v prvotno stanje. 
Na takšen način se ukrepa v ZDA, Zahodni Evropi... Pri nas se brezdomcev sicer spomnimo le ob novoletnem času (nabiranje političnih točk) potem pa so prepuščeni sami sebi in svoji (ne)iznajdljivosti.
 
 