Text file: 15488.txt
author: Klavdija1
downvotes: 5
end consideration date: 2022-12-10
id: '15488'
number comments: 20
number views: 853
proposal type: Odziv pristojnega organa
response: "Odziv Ministrstva za javno upravo\nGOV.SI je osrednje spletno mesto dr\u017E\
  avne uprave, na katerem gostujejo vsebine vlade, ministrstev, organov v sestavi,\
  \ vladnih slu\u017Eb, upravnih enot in diplomatsko-konzularnih predstavni\u0161\
  tev. Z ukinitvijo samostojnih spletnih mest organov dr\u017Eavne uprave in vzpostavitvijo\
  \ centralnega spleti\u0161\u010Da smo zagotovili enotno uporabni\u0161ko izku\u0161\
  njo in spo\u0161tovanje standardov dostopnosti spletnih vsebin. Informacije vseh\
  \ organov so predstavljene na enoten na\u010Din, z enotno strukturo in v uporabniku\
  \ prijaznem jeziku. Vsebine so organizirane v smiselne vsebinske sklope (npr. kultura,\
  \ socialna varnost, podjetni\u0161tvo in gospodarstvo), tako da uporabniku ob iskanju\
  \ informacij ni treba vedeti, spletno mesto katerega ministrstva mora obiskati,\
  \ da bi na\u0161el \u017Eelene informacije. Tak\u0161na organizacija vsebin tudi\
  \ omogo\u010Da povezovanje resorjev na skupnih temah in vodi k celovitej\u0161im\
  \ vsebinskim sklopom, ki so neodvisni od strukture organiziranosti dr\u017Eavne\
  \ uprave. Z vzpostavitvijo GOV.SI smo vpeljali tudi zbirke, kjer so na enem mestu\
  \ zbrane istovrstne vsebine celotne dr\u017Eavne uprave (na primer: delovna mesta,\
  \ storitve, projekti in programi, novice, dogodki, javne objave).\nZnotraj osrednjega\
  \ spletnega mesta dr\u017Eavne uprave GOV.SI so organi ohranili svoje vstopne in\
  \ predstavitvene strani ter sezname delovnih podro\u010Dij. Tako smo se prilagodili\
  \ uporabnikom, ki bi \u017Eeleli do informacij dostopati preko delovnih podro\u010D\
  ij posameznih organov, torej tako, kot je bilo pred vzpostavitvijo spleti\u0161\u010D\
  a GOV.SI.\n\_Zavedamo se, da uberete uporabniki razli\u010Dne poti do informacij\
  \ na GOV.SI (preko spletnih iskalnikov, z uporabo iskalnika na GOV.SI, s klikanjem\
  \ po podro\u010Djih, z dostopom preko predstavitvenih strani organov, \u2026), zato\
  \ se bomo tudi v prihodnje trudili, da boste, ne glede na va\u0161 izbrani na\u010D\
  in poti, \u017Eelene informacije tudi na\u0161li."
response date: 2023-02-28
response due date: null
sent date: 2022-11-10
title: Spletna stran vlade gov.si
upvotes: 70
url: https://predlagam.vladi.si/predlog/15488
