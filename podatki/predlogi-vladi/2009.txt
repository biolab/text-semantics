Vedno bolj opazno je, da je v zadnjih nekaj letih slovenska pokrajina vse bolj iznakažena s kanmolomi. Nekoč najlepši panoramski razgledi danes razkrivajo naš brezbrižen odnos, da ne preprečimo nepopravljivo škodo, ki nastaja s stihijskim načinom izkoriščanja surovine iz kamnolomov. Kot primer med mnogimi navajam kamnolom pri Ivančni gorici. Dolga leta je bil to kamnolom za lokalne potrebe. V par zadnjih let pa se je dejavnost izkoriščanja v tem kamnolomu tako razmahnila, da je dobesedno požrla cel hrib, ki je sicer oblikoval značilno dolenjsko pokrajino. Ministrstvu za oklje predlagam, da prouči dosedanjo zakonodajo, če ustrezno zagotavlja trajnostni razvoj v dejavnosti izkoriščanja virov mineralnih surovin iz kamnolomov ter hkrati naj zaostri pogoje podeljevanja koncesij za izvajanje dejavnosti rudarjenja v kamnolomih, zagotovi večji nadzor in zahteva od koncesionarjev sanacijo kamnoloma oziroma povrnitev v prvotno stanje.
 