Predlagam ustanovitev socialne policije, ki bi preverjala socialno stanje sumljivih državljanov, ki zaprosijo za socialno pomoč, torej različna denarna nadomestila in otroške dodatke, ki jih želijo uveljavljati preko vloge za plačilo iz javnih sredstev. Prav tako predlagam, da bi že od rojstva imel vsak državljan svoj bančni račun in da bi se gotovina morala dati čimprej na račun in bi se tudi gotovinska poslovanja dobro zabeležila preko tega računa, torej da bi bilo denarno stanje nekega državljana čimbolje vidno pri morebitnih preiskavah socialne policije že v samih bančnih računih.
 Vse prepogosto se namreč v današnjih časih dogaja, da nekateri ljudje zaprosijo za socialno pomoč v obliki nadomestil in otroških dodatkov, potem pa to svojo upravičenost dokažejo s praznimi bančnimi računi v obliki izpisa stanja bančnega računa za zadnje tri mesece. Izgledalo bi že vse v redu, če se ne bi ti isti ljudje ukvarjali s kriminalom, trgovino na črno in sivo ekonomijo ter imeli v svojih domovih na kupe gotovinskega denarja, ki niso trenutno na nobenem bančnem računu, zato se lahko z izkazovanjem praznih bančnih računov tudi dejansko okoristijo na račun socialne pomoči, ki bi bila po drugi strani nujno potrebna poštenim državljanom, ki dejansko živijo v težkih razmerah (matere samohranilke in očetje samohranilci, samski lastnik nepremičnine, invalidi, denar za penzije, državne štipendije itd.). Zato bi sam osebno predlagal tudi to, da se ne daje socialnih pomoči in nadomestil brezposelnim osebam, ki živijo pri finančno dovolj premožnih starših in so v resnici preskrbljeni ter niti malo kakorkoli socialno ogroženi, saj v primeru izplačila tem osebam in tudi tistim, ki se ukvarjajo s kriminalom, trpijo le osebe, ki bi pomoč resnično potrebovale, a je zaradi takšnih ljudi ne morejo dobiti, ker državi za to zmanjka denarja.
 
Bistvena naloga socialne policije bi bila, da bi spremljala finančno stanje prejemnikov socialne pomoči in bi ob vidni nepravilnosti takoj uvedla kakršnokoli nenapovedano hišno preiskavo, ki bi pomagala odkriti morebiten ilegalen gotovinski denar in ga zaseči. Ob zasegu ilegalnega denarja ti ljudje ne bi mogli več zaprositi za socialno pomoč in bi jo morali tudi vrniti, saj sredstva v resnici niso bila v tem primeru upravičeno razdeljena. Prav tako bi morala socialna policija spremljati zunanje vidne indekse teh prejemnikov socialne pomoči, kot so recimo urejenost hiše, število otrok in to, katero znamko avtomobila vozijo. Vse vidne nepravilnosti bi lahko posredovala tudi ostalim segmentom policije, ki bi nato dodatno preučile zadeve in ravnalo primerno z zakonodajo na tistih področjih. Že zunanji vidni indeksi lahko veliko povedo o tem, kako premožen je v resnici prejemnik socialne pomoči. Prav tako bi socialna policija kot sama bila zagotovilo za to, da socialne pomoči ne bi kar tako vzeli ljudje, ki je v resnici ne potrebujejo, ker bi naenkrat prišli pod drobnogled policije in bi težko skrili kakšno svojo nepravilnost pred očmi policije. Policija pravi, da bo morala nekako v ostale svoje sektorje premestiti veliko carinikov, ki sedaj delujejo na hrvaški meji. Prav tako izgleda, da želi policija vse bolj služiti na iskanju potencialnih nekoliko prehitrih voznikov v prometu na lokacijah, kjer je možnost za to, da jih ujamejo, največja. Govori se tudi o tem, da bi policija morala odpreti nova delovna mesta. In glejte, v tem predlogu je možnost za odprtje novih delovnih mest v sklopu policije, pa tudi premestitev carinikov in tudi nekaterih prometnih policistov v ta sektor, ki jim potencialno lahko prinese precej več denarja in ga za nameček ne rabijo več dobesedno vzeti navadnim poštenim državljanom v prometu, ki recimo vozijo na avtocesti na odseku z omejitvijo hitrosti 100 km/h recimo 10-15 km/h prehitro, ker je bila malo pred tem omejitev še 130 km/h. Torej, če ste za ta predlog, kar glasujte za. ;)