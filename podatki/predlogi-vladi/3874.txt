
Predlagam vladi, da po 15 letih uredi sistemizacija delovnega mesta računalnikarja na osnovni šoli.
Leta 1997 ko je bilo delovno mesto ustanovljeno, so imele šole le nekaj računalnikov, sedaj pa imajo iste šole tudi po 100 in več računalnikov, ob tem so še strežniki, spletne strani in spletne učilnice, interaktivne table, videokonferenčna oprema in še bi lahko naštevali. Sistemizacija računalnikarja pa je še vedno vezana na število oddlekov, kar neposrednega vpliva na količino dela računalnikarja skorajda nima.
Za vso to tehnikalijo mora nekdo skrbeti, da je v vsakem trenutku dosegljiva in delujoča. Ker pa je sistemizacija računalnikarja vezana na število oddelkov, ima večina računalnikarjev na šoli v povprečju med 35% in 45% delovni čas in tako svoje delo opravljajo na dveh, treh ali žal celo na štirih šolah oz. zavodih, da pridejo do polnega delovnega časa. Tako računalnikarji skupno skrbijo za 200+ računalnikov in vso ostalo IKT opremo (table, projektorji...), skrb za šolsko omrežje in brezžično omrežje, nudijo podporo 200+ zaposlenim, skrbijo za vsaj 2 spletni strani in še kakšno spletno učilnico, vsi pričakujejo, da bo vedno vse delovalo, da bodo podatki sprotno arhivirani... Vse to izvajati v realnem času preprosto ni možno.
Predlagam, da se sistemizacija računalnikarja končno uredi. Če pustimo vezavo na oddelke, bi bilo potrebno obstoječe normative pomnožiti vsaj s faktorjem 2:
 
Upam, da se bo končno vsaj nekdo zamislil nad stanjem, ki je v šolah na področju IKT nevzdržno že več let! Vedno je bilo dovolj denarja za nakup IKT, a nikoli za človeka, ki bi skrbel, da bo vsa ta IKT dejansko služila svojemu namenu.
Lep pozdrav
Matjaž