Po zaščiti s cepljenjem za najbolj ranljiv del prebivalstva (starost nad 75 let, kjer je smrtnost največja, ~10 % celotne populacije), delavcev v zdravstvu in delavcev v izobraževanju (najbolj izpostavljeni in kritični kadri), predlagam, da majhen delež odmerkov cepiva damo na voljo v samoplačniškem programu za cepljenja najbolj željne prebivalce.
Poleg vzpostavitve cepljenja po prednostnem seznamu na osnovi izkazane želje po cepljenju prek različnih obrazcov, ko dosežemo zgoraj opisano zaščito najbolj kritičnih članov družbe, bi s tem omogočili, da bi se cepljenja željni lahko cepili v doglednem času in se s tem vsaj nekoliko zaščitili, medtem ko bi se delež populacije, ki se izrazito ne želi cepiti oz. želi čakati, da se cepivo 'temeljito preizkusi', lahko cepil kasneje.
Dodaten bonus v primeru samoplačniškega cepljenja je dodaten vložek v zdravstveno blagajno