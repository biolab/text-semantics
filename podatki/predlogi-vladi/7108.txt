Pri poslovanju z državnimi organi je že nekaj časa potrebno izdajati račune v obliki e-računov (XML datoteka)  preko ponudnikov 'varnih poti', t.j. bank, pošte, ujp ... To je za podjetja nepotreben strošek in dodatno kompliciranje. Predlagam, da se podjetjem omogoči pošiljanje e-računov v sedanji obliki, ampak preko e-pošte neposredno naslovniku. S tem bo odpravljen problem, da v večjih firmah ne znajo razporejati e-računov ter imajo probleme s potrjevanjem in zavračanjem. Z e-pošto bi e-račun prišel neposredno do naročnika blaga / storitev in bi ga ta lahko sam uvozil in potrdil izdajatelju. Avtentičnost in nespremenljivost e-računa je že sedaj zagotovljena z digitalnim podpisom, ki ga firme uporabljajo že v obstoječem sistemu. Občutek imam, da so banke pri sprejetju zakona zlobirale, da ohranjajo zaslužke, namesto pisem sedaj služijo z vsakim e-računom.