Pravilnik o izobrazbi učiteljev in drugih strokovnih delavcev v izobraževalnem programu osnovne šole (Uradni list RS, št. 109/11, 10/12, 92/12 in 49/13), v členu 1. 6. (Učitelj za dodatno strokovno pomoč) navaja,  »Učitelj za dodatno strokovno pomoč pri premagovanju primanjkljajev, ovir oziroma motenj je lahko, kdor je končal:  - univerzitetni študijski program defektologije, pedagogike (smer pedagogika), psihologije, socialne pedagogike ali specialne in rehabilitacijske pedagogike ali  - magistrski študijski program druge stopnje socialna pedagogika, specialna in rehabilitacijska pedagogika, psihologija, pedagogika ali inkluzivna pedagogika. Učitelj za dodatno strokovno pomoč kot učno pomoč je lahko, kdor:  - je končal magistrski študijski program druge stopnje inkluzivna pedagogika,  - izpolnjuje pogoje za učitelja v izobraževalnem programu osnovne šole in je opravil študijski program izpopolnjevanja za učitelje za dodatno strokovno pomoč.«
Zakon o usmerjanju otrok s posebnimi potrebami (Uradni list RS, št. 3/07 – uradno prečiščeno besedilo, 52/10 – odl. US in 58/11 – ZUOPP-1) v 9. členu (izvajanje dodatne strokovne pomoči) navaja,  »Dodatno strokovno pomoč izvajajo strokovni delavci vrtca, šole ali zavoda, lahko pa tudi zunanji strokovni delavci, ki izpolnjujejo s predpisi določene pogoje. Obseg in način izvajanja dodatne strokovne pomoči se določi z odločbo o usmeritvi, v skladu s standardi in normativi, ki jih določi minister, pristojen za šolstvo za posamezna področja vzgoje in izobraževanja.«
Tako navajata zakon in pravilnik, v praksi pa stvari tečejo drugače.  Zavod za šolstvo izda odločbo o usmeritvi otroka s posebnimi potrebami, v kateri med drugim navede tudi število ur in izvajalce dodatne strokovne in/ali učne pomoči za otroka. Pod izvajalce dodatne strokovne pomoči (v veliki večini primerov) navede izključno specialne in rehabilitacijske pedagoge. Predvidevam, da tudi zato, ker ti profili (v glavnem) zasedajo mesta v Komisijah za usmerjanje.
Če imajo ravnatelji možnost, da med vsemi strokovnim delavci na šoli izberejo izvajalce za učno pomoč, potem naj imajo možnost izbire izvajalcev dodatne strokovne pomoči med strokovnim delavni, ki jih navaja Pravilnik o izobrazbi učiteljev in drugih strokovnih delavcev v izobraževalnem programu osnovne šole kot izvajalce dodatne strokovne pomoči.
Predlagam, da se v Odločbe o usmeritvi otroka s posebnimi potrebami, preneha navajati izključno specialne in rehabilitacijske pedagoge, kot izvajalce dodatne strokovne pomoči. Predvsem v programu predšolske vzgoje in izobraževalnem programu devetletne osnovne šole.
Hvala.
 
 