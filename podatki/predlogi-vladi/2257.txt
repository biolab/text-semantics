Predlagam, da se zajamčen osebni dohodek obdavči vsaj 50 do 60%, nato se naj nekje do povprečnega osebnega dohodka ali nekje do 1500€ davek zmanjšuje nad 2000€ neto dohodka, pa se naj ponovno davek poveča. V današnjih razmerah je dohodek nad 2000€ že pravo razkošje in luksuz in naj bo temu primerno obdavčeno, nasprotno pa je zajamčeni dohodek prava sramota in veliko podjetij si ustvarja velike dobičke ravno na račun minimalnih dohodkov. Zato se naj minimalni dohodek bolj obdavči, da bo podjetjem v interesu, da bodo zaposleni imeli višje plače, s tem pa bo tudi večja potrošnja in posledično gospodarska rast. Seveda se da še marsikaj dorečt in dodelat v predlogu, vendar osnova za razmislek je.
Hkrati predlagam, da se podjetjem, v katerih ima vsaj 50% zaposlenih osebne dohodke nad državnim povprečjem oprosti plačilo davka na dobiček v istem procentu. Če ima recimo 70% procentov zaposlenih večji dohodek od povprečja, se jim 70% dobička ne obdavči, ostalo pa se. S tem bi podjetja težila k temu, da bi delavce pošteno plačali, hkrati pa bi s tem ustvarjali večji čisti dobiček, ki bi ga mogoče reinvestirali v podjetje, mogoče pa bi ga porabili lastniki za nakup raznih stvari zase in ponovno bi denar krožil. 