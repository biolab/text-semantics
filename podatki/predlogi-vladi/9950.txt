Pozdravljeni,

Delavska Hranilnica d.d. in nekatere druge banke/hranilnice ponujajo pokojninsko varčevanje z mesečnimi vplačili in fiksno obrestno mero (pred časom 5 %, sedaj 3-4 %). Ali nameravate takšno varčevanje za dodatno pokojnino izenačiti z varčevanjem v drugem pokojninskem stebru? Torej oprostitev plačila davka na obresti, če varčuješ nad 20 let in pa možnost štetja vplačil kot olajšavo pri dohodnini? Gre za namensko 30-40 letno varčevanje za dodatno pokojnino (do denarja ne moreš pred pridobitvijo pogojev za upokojitev) in nobene logike ni, da mora nekdo po preteku 40 let plačati še 25 % davek na obresti, nekdo ki varčuje za dodatno pokojino v drugem stebru ali preko zavarovalniških produktov pa je oproščen plačila davka po 10 oz. 20 letih... 