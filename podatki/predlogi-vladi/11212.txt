 
1.
Skrbi nas, ker še vedno ni sprejet predpis, ki bi urejal odkup naših terjatev do evropskih dobaviteljev.
 
Ali bomo podjetja, ki prodajamo svoje proizvode in storitve kupcem v tujini (predvsem EU) lahko plačala dobaviteljem? In ali bodo ti, naši dobavitelji lahko plačali svoji dobaviteljem in ali bodo ti plačali svojim…….*
 
 
Rešitev, da bi državna institucija odkupovala samo terjatve do domačih podjetij je nepravična, po mojem je tudi pravno sporna, saj smo podjetja, izvozniki blaga in storitev slovenska podjetja, ki plačujemo davščine slovenski državi.**
Predlagam, da opozorite vlado in določevalce na domino efekt z zahtevo, da ta problem Vlada RS predstavi Evropski komisiji kot problem gospodarstva Unije. ***
 
Problem je rešljiv na dva načina:
 
a) da Evropska komisija opozori države članice Unije, da so dolžne spoštovati plačilni promet med podjetji in jim zagroziti, da država članica EU, ki tega ne bo spoštovala ne bo mogla koristiti olajšav, ki jih bo sprejema Evropska komisija v kriznih časih COVID-19.
 
b) Da Slovenija odkupi vse terjatve torej tudi terjatve do naših kupcev, ki jih lahko kompenzira s terjatvami tujih podjetij do naših kupcev*
 
*povprečni plačilni roki do kupcev v tujini so okrog 100 dni tako, da v času COVIDA -19 zapadajo v plačila računi iz meseca decembra 2019 in januarja 2020
 
** predlagam, da poizkuša MZZ ugotoviti koliko terjatev do podjetij v tujini imajo slovenska podjetja.
 
***v našem podjetju, govoril sem tudi z drugimi prevozniki, ki imajo podobno situacijo, imamo terjatve do evropskih podjetij v približni višini 80% terjatev do drugih. Istočasno imamo obveznosti do slovenskih podjetij v tuji lasti (npr. SHELL, vsi dobavitelji tovornih vozil itd ), ki pa jih moramo poravnavati.
 
 
2.
Predlagajte MZZ, da skupaj z MNZ stopijo v stik z republiko Srbijo ter Bosno in Hercegovino. Iz teh dveh držav imamo namreč slovenski prevozniki največ voznikov in delavcev na delu v Sloveniji, ki so od tega tedna na čakanju na domu.
 
Večina teh voznikov zdaj čaka na delo v Sloveniji, ker se bojijo ukrepov karantene v BIH in Srbije ter spi na javnih parkiriščih ali parkiriščih podjetij v kamionu, kar sicer ni problem.
Problem nastane, ker se bodo ti delavci začeli družiti med sabo, eden okužen bo za sabo potegnil stotine drugih, ti delavci in v teh razmerah so lahko tempirana bomba COVID-19.
 
MZZ naj doseže dogovor z obema državama, da dopustita prihod teh delavcev k svojim družinam v BIH in Srbiji z možnostjo samoizolacije v lastnih gospodinjstvih. Na ta način bi odpravili VERJETNO OKUŽBO teh delavcev in z druge strani dosegli za gospodarstvo možnost takojšnje vključitve teh delavcev v delo po poteku ukrepov COVID-19.
 
Če rabite še kakšno dodatno pojasnilo ali argumente, mi prosim javite,
 
 
Hvala in lp
Lojze REHAR