Predlagam spremembo Zakona o javnem redu i miru in natančneje 8. člena.
V 8.členu je navedeno, (1) Kdor na nedovoljen način med 22.00 in 6.00 uro moti mir ali počitek ljudi s hrupom in ne gre za nujne interventne-vzdrževalne posege, se kaznuje z globo.
V praksi imamo primer že nekaj let, da stanovalec v bloku vsako soboto ob 6.00 uri zjutraj pomiva tla na način, da ustvarja hrup, ko se z držalom buta v ograjo in to počenja celo uro. Posledično zbudi polovico bloka. In je življenje v takem bloku ob sobotah nevzdržno.
Ker je po trenutni zakonodaji zakonsko dovoljeno, da se moti ljudi vse dni v tednu od 6.00 URE zjutraj in to lahko nekdo počne vsak dan vse dni v tednu, se s tem zagovarja, da dela v skladu z zakonom, vendar to po praksi stanovalcev moti sosede do počitka.
Predlagam, da se 6.00 ura spremeni v 7.00 uro ob delavnikih. Oziroma, da se ob sobotah in nedeljah spremeni od 22.00 do 8.00 ure zjutraj, da imajo prebivalci pravico do počitka.