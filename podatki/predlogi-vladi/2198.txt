Predlagam ukinitev obveznega plačila potnih stoškov na delo za zaposlene s strani delodajalca. Pameten delodajalec, ki bo želel imeti dobre ljudi bo to tako preračunal, da se mu splača drugače nadomestiti.
Verjamem, da bi s tem ukrepom dosegli večjo konkurenčnost in enakopravnost kandidatov za zaposlitev ne glede na njihovo dejansko ali fiktivno stalno bivališče. Kot protiukrep, bi delodajalec lahko dobremu delavcu to pokril z višjo nagrado za delo ali organiziranim prevozom ali  (prostovoljnim) dodatkom za prevoz, če bi želel delavca obdržati, čeprav stanuje v zadnji vasi pod deveto goro pri hudem dolu (če obstaja ta vas se morebitnim prizadetim iskreno opravičujem). Žal se dogaja več in več zlorab obstoječe ureditve, saj ljudje prijavljajo stalna bivališča čim dalje od službe zato da si s tem dvigajo plače, hkrati pa kandidati za zaposlitev iz bolj oddaljenih krajev niso enako vrednoteni kot pa tisti, ki stanujejo bližje delovnem mestu, kar je absurdno in nepravično. 
 
 
 