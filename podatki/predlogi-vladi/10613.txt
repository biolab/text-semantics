 
Pozdravljeni, sem družinska pomočnica svoji težko duševno prizadeti hčeri in sem hvaležna, da mi je država to omogočila. Spremljam medije o osebni asistenci in mi gre pri tem kar na bruhanje. Predlagam vladi, da nemudoma popravi institut Družinskega pomočnika in sicer, da se loči Družinski pomočnik za starejše, ki so bili pridobitno sposobni od družinskega pomočnika za težje in težko duševno prizadete in težje in težko gibalno ovirane, kateri so od rojstva takšni in so nepridobitno sposobni. Jaz sem državi hvaležna, da mi je omogočila ta institut, vendar je nujno potrebno popraviti naše plačilo, ki naj bi bilo minimalna plača in ne soc. transfer in nam poleg omogočiti vsaj 40 ur osebne asistence. Starši bi bili tako Družinski pomočniki in bi nad nami nadzor izvajal CSD, mi pa bi kot skrbniki nadzirali Osebne asistente, ker našim otrokom, ki so na stopnji dveletnikov tudi štirje osebni asistenti ne bi pomenili nič, ker pač tega ne razumejo. Predvsem me jezi, ker se o nas starših govori, kot osebah, katere naj bi na račun otrok lenarile in prejemale denar. Norooooo. Jaz sem ponosna in odgovorna Družinska pomočnica, ki za svojo hči riskiram kariero, zdravje in prostost, saj je nekaj mojega, živega in jo preprosto imam rada. Enkrat v življenju jo nisem postavila na drugi tir. Trudim se ji nuditi največ kot lahko, zato me pogreje ko starši menjajo institut Družinskega pomočnika zaradi večjega plačila in odhajajo v osebno asistenco. Če je v vas vsaj malo čutečega in pravičnega, boste ugotovili, da imam prav. Popravite dohodke Družinskim pomočnikom, da ne bomo živeli v revščini in jim dodajte vsaj 40 ur osebne asistence poleg, ker tako se bo v življenje naših otrok vključila še druga oseba in bo kasnejši prehod, ko starši ne bomo več zmogli in bodo naši otroci morali v zavodsko obravnavo lažji. mi , kateri pa smo družinski pomočniki, pa bi imeli vsaj malo pomoči in življenja. Državo bi to stalo vsaj polovico manj kot tudi izkoriščanj ne bi bilo. Sem glas kar nekaj Družinskih pomočnikov iz Dolenjskih občin in prosim, da me vzamete resno.