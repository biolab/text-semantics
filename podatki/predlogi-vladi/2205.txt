Predlagam, da se spremeni sistem razdeljevanja sredstev za financiranje invalidskih in humanitarnih organizacij, in sicer:
- da se ukine FIHO, NSIOS in druge prisklednike, ki so eno navadno administrativno breme
- vsa sredstva za financiranje invalidskih in humanitarnih organizacij (sredstva Loterije Slovenije, Športne loterije in druga sredstva) naj se stekajo na namensko postavko v državnem proračunu
- iz namenske postavke naj se sredstva razdeljujejo neposredno invalidskim in humanitarnim organizacijam po naslednjih merilih:
* razmerje med sredstvi za invalidske in humanitarne organizacije ostane enako kot doslej, tj. 80 : 20
* število članov v posamezni invalidski organizaciji na državni in lokalni ravni
* število in kakovost prijavljenih programov, potrebe uporabnikov in kakovost izvajanja programov v preteklem letu (v primeru, da se prijavlja nov program, ki se ga v preteklem letu še ni izvajalo, pa naj se upošteva kakovost prijavljenega programa in potrebe uporabnikov)
* pri razdeljevanju sredstev naj se upoštevajo zgolj strokovni kriteriji
* administracija naj se plačuje iz integralnega proračuna (ne iz namensko zbranih sredstev) - zaposlenih javnih uslužbencev je dovolj, tako da ne bi prišlo do novih zaposlitev
* pridobitev sredstev s strani posamezne invalidske ali humanitarne organizacije naj ne bo pogojena z njeno priznanostjo ali članstvom v katerikoli organizaciji (npr. NSIOS). Pridobitev sredstev naj bo pogojena zgolj s številom članov, kakovostjo in številom programov in potrebami članov.