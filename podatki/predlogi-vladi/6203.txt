Mislim, da je v vzgoji in izobraževanju samo ena finta, da bi vse skupaj šlo na bolje celotni družbi, ne glede na to, kdo ima  kontrolo v njej. In sicer v tem, da bi se moralo tako fante kot punce  vzgajati podobno strogo in jih tudi na vse v življenju pripraviti, da bi  tako fant kot punca znala narediti karseda največ različnih stvari na  najrazličnejših področjih. Prav tako bi morala tako fant kot punca znati  delati v gospodinjstvu na vseh področjih, ne pa da imajo tehniko in  težke stvari preko moški, lažje stvari s kuhanjem in pranjem pa ženske.  Sam delam čimveč na tem, da bi znal narediti karseda največ možnih  stvari in da bi lahko tudi samostojno znal preživeti (tudi kuham in  perem si sam), če že recimo nekoč ne bi imel nekega partnerja. Saj sploh  v resnici ni nobenega zagovotila, da človek dobi kasneje partnerja, ki  bi "popravil njegove napake in pomanjkljivosti".
 Torej, punce bi se moralo dodatno vzgajati in izobraževati tudi tako, da bi poznale osnove v  gradbeništvu, tehniki, gozdarstvu, rudarstvu in podobnih stvareh, ker se  nikoli ne ve, kdaj jim lahko pridejo prav. Takisto bi se moralo fante  vzgajati tudi pri kuhanju, sesanju, pomivanju, pranju, likanju, šivanju,  delu na vrtu z rožami in podobnim, ker se prav tako ne ve, kdaj pa bo  njim to prišlo prav. V bistvu bi bilo še najbolje, če bi se vsi izobraževali v vsem mogočem, karseda najbolj široko vsaj v osnovnih šolah. Mislim, da prihaja do prevelikega razkola v tem,  kaj nekateri vidijo kot moška in kaj kot ženska dela. V bistvu so  večinoma to dela, ki jih lahko oboji opravljajo, le tistih res ekstremno  težkih stvari ženske ne morejo opraviti in so za njih moški. Pa saj tudi  določeni fantje niso tako močni in so določene punce celo močnejše od  njih, če smo že pri tem. Vsak mora v glavnem vedeti, kje lahko kaj  naredi in se truditi, da bo takšnih stvari čimveč možnih. Tako pa se  danes dogaja, da otroci sploh še niso zreli pri srednjih 20 letih, ker  so preveč ostalih stvari za njih delali starši zaradi takšnih in  drugačnih razlogov, namesto da bi bili sposobni skrbeti tudi sami  zase, če si že ne morejo najti partnerja, ali pa v primeru partnerja znati skrbeti za celotno gospodinjstvo, tudi za morebitne otroke. Danes so pa tako sploh tisti, ki za čas fakultete ostanejo doma, v veliki meri skoraj invalidi, ki ne znajo nikakor poskrbeti sami zase, kar je žalostno. Seveda bi morala država omogočiti lažji prehod k samostojnosti tudi z drugimi spremembami, ki sem jih omenil že v nekaterih prejšnjih predlogih, a to je že druga tema, bistvo vsega pa je najprej v tem, kar je opisano v tem predlogu glede bolj celostnega izobraževanja in tudi bolj celostne vzgoje.
 
Dodal bi edino glede samega šolstva še to, da bi morali otroci čim hitreje v izobraževanju priti v stik glede tega, kaj je filozofija in kaj so dejansko vere in religije kot same (takisto različne politične ideologije), saj mnogi sploh nimajo nobene predstave o tem do srednje šole, ko se spoznajo s sociologijo in filozofijo, tako da so oni sami v bistvu najlažji plen različnih lobistov, radikalcev in podobnih ljudi, ki jih želijo tako ali drugače izrabiti za svoj vpliv ali celo borbo, sploh v mladostniškem uporniškem obdobju. Mislim, da bi se to nekako najlažje uvedlo s tem, da bi se izbirni predmet verstva in etika, o katerem se je nekoč v javnosti že precej govorilo, v resnici uvedlo kot obvezni predmet v osnovnih šolah. Verouk po drugi strani je še vedno brez problema mogoče obiskovati izven šole kot izvenšolsko dejavnost. Jaz sem nekoč obiskoval tako ta izbirni predmet kot tudi katoliški verouk in povem, da se ti stvari med seboj nikakor ne izključujeta, kakor se bojijo nekateri duhovniki, seveda pa mora biti učitelj pri tem izbirnem predmetu karseda najbolj objektiven in ne sme napeljevati na kakršenkoli način proti kateri izmed religij, najbolj važne pa so na začetku filozofske osnove samih verstev. Šlo bi preprosto za to, da bi sicer resda otroci bili bolj kritični do vsega, ampak obenem bi tudi stvari na tem področju bolje razumeli in tudi razumeli bolje svojo religijo, če so se za kakšno odločili. Prav tako bi bili težje plen raznih radikalcev in bi tudi sami težje postali neki ekstremisti, ker bolj kot človek pozna stvari, manjša je verjetnost, da bo kakšnih ekstremnih mnenj do neke stvari. Po drugi strani bi to z verstvi in etiko zelo pomagalo tudi v tem smislu, da bi ti otroci bolje razumeli nekatere svoje sošolce drugačnih ver ali nasploh drugačnih kultur, pri čemer predvsem zaradi tega danes prihaja do prevelikega nasilja med njimi.
 
 
 
Mislim, da je o tem vredno premisliti in da bi bile to dobre spremembe.