Predlagam vladi, da poenoti postopke obdavčenja  in  poenoti višino davka za vse igre na srečo.
Sedanja obdavčitev iger na srečo je urejena v različnih zakonih, odvisno pač o vrsti igre na srečo.   Davčne stopnje so različne, davek v nekaterih primerih odtegne prireditelj, v drugih mora dobitek sam prijaviti dobitnik ipd. Predlagam, da bi vse igre na srečo obdavčili enotno in sicer po določilih Zakona o obdavčitvi dobitkov pri klasičnih igrah na srečo. Davek na dobitke bi se plača po stopnji 10% od davčne osnove.  Davek na dobitke bi izračunal, odtegnil in plačal prireditelj igre na srečo. Kot je to po navedenem zakonu, bi se davčni odtegljaj štel kot dokončen davek in ne bi bil več podvržen dodatnemu obdavčevanju.
Spremembo zakonodaje predlagam tudi zato, ker je davek na igre na srečo previsok. Veliko držav v Evropi ne pozna takega davka ali pa je veliko manjši kot je sedaj po naši zakonodaji. Dobitek je čist neto znesek  oz. dobljeni  predmet in ni obdavčen.  Najvažnejši razlog za spremembo pa je ta, da se po naši zakonodaji preferirajo klasične igre na srečo. Pri teh ugrah je postopek obdavčenja enostaven, pa še stopnja davka je najnižja(15%). Vse uredi in naredi organizator teh iger na srečo. Tako bi bilo lahko urejeno tudi za ostale igre na srečo.
Še najboljše pa bi bilo da davka na dobitke sploh ne bi bilo. Izpad sredstev bi pokrili prireditelji iger na srečo z višjimi koncesninami in davki.
 
 
 