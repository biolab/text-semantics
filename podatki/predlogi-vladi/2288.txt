Predlagam vladi spremembo Zakona o kmetijskih zemljiščih in sicer, da se odpravi odškodnina za spremembo namembnosti zazidljivih kmetijskih zemljišč.
Tole spremembo predlagam, ker se mi zdi odškodnina zelo visoka in precej nesmiselna, kajti ne glede na to, da človek pozida npr. le 350 m2 (stavba, parkirišče, dovoz), mora plačati odškodnino za celotno parcelo, tudi če celotna parcela ni zazidljiva.
Pomembno dejstvo je tudi, da je bilo od sprejetja davka izdanih veliko manj gradbenih dovoljenj, saj ljudje enostavno nimajo denarja, kar posledično finančno ogroža občine, saj le-te ne dobivajo denarja (komunalni prispevek).
 