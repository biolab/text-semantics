V decembrskih dneh se je v Slovenijo zateklo več družin z majhnimi otroki.
V dveh porodih v gozdu je en otrok preživel, drugi, rojen na božično jutro, pa je umrl.
Poznavalci migracij opozarjajo, da je za nesreče soodgovoren oster obmejni režim, ki prosilcem za azil odreka legalne prehode. (https://www.dnevnik.si/1042946178)
Da samo s tistim kar ima pri sebi, pribeži nosečnica ali mati z otrokom, naredi samo v skrajni stiski.
Verjamem, da lahko pomagamo vsaj ranljivim skupinam.
Slovenija se deklarira kot socialna in krščanska država, zato predlagam naslednje spremembe:
 
Zakon o začasni zaščiti razseljenih oseb (ZZZRO)
Spremeni se:
11. člen
(trajanje začasne zaščite)
Začasna zaščita traja eno leto. Začasna zaščita se lahko podaljša še največ dvakrat po šest mesecev.
 
tako da se glasi
 
Začasna zaščita traja eno leto. Začasna zaščita se lahko podaljša še največ dvakrat po šest mesecev.
Ta omejitev ne velja za "ranljive skupine oseb" iz 3. člena tega zakona. Začasna zaščita za "ranljive skupine oseb" iz 3. člena tega zakona traja dokler so izpolnjeni pogoji za uvrstitev osebe v "ranljive skupine oseb".
 
Spremeni se
46. člen
(bivanje po prenehanju začasne zaščite)
(1) Urad lahko s sklepom na predlog zdravstvene komisije iz drugega odstavka 27. člena tega zakona za določen čas omogoči bivanje po prenehanju začasne zaščite osebam, za katere oceni, da se zaradi zdravstvenih razlogov še ne morejo vrniti v državo ali regijo izvora, vendar praviloma ne dlje, kot lahko traja začasna zaščita po 11. členu tega zakona.
(2) Urad lahko s sklepom za določen čas po prenehanju začasne zaščite omogoči bivanje mladoletnim osebam brez spremstva, ki se šolajo v Republiki Sloveniji, in družinam, katerih otroci so mladoletni in se šolajo v Republiki Sloveniji, do izteka tekočega šolskega leta.
(3) Osebe iz prvega in drugega odstavka tega člena imajo enake pravice in dolžnosti kot osebe z začasno zaščito.
 
tako da se glasi
 
(1) Urad lahko s sklepom na predlog zdravstvene komisije iz drugega odstavka 27. člena tega zakona za določen čas omogoči bivanje po prenehanju začasne zaščite osebam, za katere oceni, da se zaradi zdravstvenih razlogov še ne morejo vrniti v državo ali regijo izvora.
(2) Urad po prenehanju začasne zaščite omogoči bivanje osebam, ki se šolajo v Republiki Sloveniji in družinam, katerih otroci se šolajo v Republiki Sloveniji, do izteka šolanja.
(3) Osebe iz prvega in drugega odstavka tega člena imajo enake pravice in dolžnosti kot osebe z začasno zaščito.
 
 