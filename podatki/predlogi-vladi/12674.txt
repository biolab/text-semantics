Pozdravljeni.
Predlagam vladi, da uredi subvencioniranje in kreditiranje nakupa novih in rabljenih vozil na izključno električni pogon, kot tudi za priključne hibride.
Prav tako predlagam, da se dvignejo nepovratna sredstva - subvencije za nakup vseh zgoraj navedenih vozil.
Drži, da električna vozila pri svojem delovanju ne ustvarjajo CO2 izpustov in so zato bolj "zelena", če jih tako imenujemo. Drži pa tudi podatek, da so v tem trenutku tudi relativno neuporabna za daljša potovanja, saj polnjenje njihovih baterij zahteva preveč časa. Zato se mi nekako zdi izbira glede priključnega hibrida boljša izbira, saj tako eliminiram dve muhi na en mah. V službo bi se lahko vozil skoraj zastonj, saj bi uporabljal izključno električni pogon in vožnja v službo in nazaj mi predstavlja nekje 85 % celotne uporabe vozila. Lahko pa bi ga uporablja tudi za daljše poti, kjer ne bi rabil skrbeti glede načina polnjenja, saj v primeru izpraznjenja baterija, mobilnost ni ovirana.
Osebno sem mnenja, da so v tem trenutku priključni hibridi bolj praktična rešitev za tiste, ki so od svojih delovnih mest oddaljeni do nekje 25 km, saj ima večina priključnih hibridov dosega ca. 50 km. To pomeni, da bi se velika večina ljudi, večji del uporabe vozila, vozila izključno na elektriko (pod predpostavko, da ga vsaki dan, po prihodu iz službe, napolnijo).
S tem bi poskrbeli za čistejše okolje. Zato tudi ne razumem, da EKO sklad znižuje višino subvencij za električna vozila, za priključne hibride pa je sploh nima. Tukaj je možnost zgolj najetje ugodnega kredita (glejte povezavo ekosklad.si/public/prebivalstvo/pridobite-spodbudo/seznam-spodbud. Menim, da bi tudi za nakup priključnega hibrida morala obstajati nepovratna sredstva, saj bi samo tako lahko motivirali prebivalce, da bi sploh pričeli razmišljati o teh prevoznih alternativah in tako postopoma opuščati vozila, ki v celoti uporabljajo zgolj motorje na notranje izgorevanje.
V tem trenutku se priključnih hibridov ne izplača kupiti. Na spletu je več kalkulatorjev, ki omogočajo izračun stroška elektrike. Osebno lahko povem, da bi me v primeru uporabe priključnega hibrida, pot v službo in nazaj (ca. 50 km) stala zgolj 1,5 eur na dan (če bi ga polnil ponoči v nižji tarifi).
Ko si narediš kalkulacijo lahko vidiš, da so ta vozila zelo uporabna in stroškovno učinkovita (za tiste, ki imajo večji del obveznosti v rangu vožnje do 50 km), saj bi tako lahko uporabljali le elektriko.
V upanju, da nas čim več prispeva k izboljšanju podnebnih sprememb pozivam vlado in odgovorne, da pričnejo konkretno ukrepati in ponudijo realne vzpodbude in rešitve za prebivalstvo, ne pa da se zgolj pripravljajo suhoparne podnebne strategije, ki ostajajo, v veliki večini, zgolj mrtva črka na papirju.
Hvala in lp.