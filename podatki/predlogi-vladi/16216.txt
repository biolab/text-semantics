Predlagam, da se izvede pokojninska reforma v smislu, da se vsem z doseženimi 40 leti pokojninske dobe in dopolnjeno starostjo 60 let omogoči odhod v pokoj z ZPIZ-ovo pokojnino v višini 750 € kar približno predstavlja mejo revščine v R Sloveniji. V enaki višini naj se odmerijo tudi vdovske in družinske pokojnine po umrlem svojcu kateri je dosegel zgoraj navedene pogoje.
Vsi kateri želijo in so sposobni lahko delajo tudi dlje vendar to ne vpliva na njihovo ZPIZ-ovo pokojnino. Morda se v tem času njihovi prispevki za pokojninsko zavarovanje (ZPIZ) nalagajo v sklad dodatnega pokojninskega zavarovanje. Seveda v tem času ne prejemajo ZPIZ-ove pokojnine.
Pokojnine tistih kateri ob starosti 65 let niso dosegli pogoja 40 let pokojninske dobe se odmerijo v manjšem znesku in jih hkrati ZPIZ avtomatsko napoti na CSD za odmero varstvenega dodatka.
Vse pokojnine katere so višje od tega zneska se več ne usklajujejo do takrat ko dosežejo višino meje revščine v R Sloveniji. Takojšnji prehod na znesek zajamčene pokojnine bi bil preveč stresen, ker imajo nekateri prejemniki kredite, obveznosti...
V okviru ZPIZ-a se ustanovi sklad dodatnega pokojninskega zavarovanja z jamstvom države. Dodatne pokojnine naj se izplačujejo dosmrtno (brez zagarantiranih dob), naj se usklajujejo z inflacijo... Zbrana sredstva naj se vlagajo v državne vrednostne papirje, v delnice in obveznice dobro stoječih podjetij.....
Sistem naj bo enostaven, pregleden in ekonomsko sprejemljiv za javne finance. Tako omogočimo, da se ne dviguje ne starostni pogoj, ne dolžina pokojninske dobe oz. delovne dobe za dosego polne starostne pokojnine.
Izvajanje predloga bo sprostilo nepremičninski trg, kajti vemo da imajo starejši v lasti veliko nepremičnin katere so dejansko predimenzionirane za njihovo uporabo in vzdrževanje. Namesto v bankah se bo varčevalo v pokojninskem skladu. Državni vrednosti papirji se bodo tržili doma, se pravi, da bodo obresti ostajale doma.
Mislim, da je predlog vreden širše obravnave. Prehod je postopen, ne obremenjuje javnih financ in je dolgoročno vzdržen.