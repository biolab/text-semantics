V zadnjem času se pojavlja vedno več sodb, kjer sodniki dejansko ne upoštevajo navodil nadrejenih sodišč. Tako imamo primer, kjer po vračanju iz višjega sodišča sodnica na prvi stopnji pove, da ne bo spoštovala navodil ne EU sodišč in ne višje stopnje, ker ona pač že ve in dosodi tudi v drugo popolnoma enako. Takšni sodniki mečejo slabo luč na celoten sodni sistem in uveljavljao svoj ego na račun udeležencev v postopku, v primerih kadar zadeva pride na ESČP pa tudi na škodo davkoplačevalcev.

Takšen samovoljen prisotp k sojenju in selektivno upoštevanje sodb EU, imajo tudi sodniki na VS kar so nenavsedanje zapisali tudi v izjavi na svoji splenti strani. Izjavo so kasneje sicer umaknili kar pa seveda ne pomeni, da so spremenili način dela.

Takšni sodniki ne morejo opravljati svoje naloge saj niso sposobni presojati v skladu z zakoni, niti ne spoštovati določil pravnega reda EU, ki smo jih z vstopom v EU sprejeli. Nadzora nad takšnim delovanjem ni, zato tudi ni nujno potrebnih sankci in sodniki počnejo kar jih je volja.

Predlagam, da se zakonodaja ustrezno dopolni in sodnikom, ki kršijo osnovna pravna načela in ne spoštujejo zakonodaje ter pravnega reda v Sloveniji in EU, takoj in trajno mandat odvzame brez možnosti ponovnega opravljanja sodniške funkcije na kateremkoli nivoju sodne veje.