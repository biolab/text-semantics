Vladi Republike Slovenije in pristojnemu Ministrstvu za finance predlagam uvedbo različnih davčnih stopenj za hrano.
Sedanja davčna stopnja za vso hrano za ljudi je 8,5 odstotka.
Predlagam različne davčne stopnje za hrano, ker je hrana, ki jo uživamo pridelana na različne  načine in tudi vsebuje različne sestavine, med katerimi so številne tudi škodljive. Davčne stopnje bi uvedel po stopnji škodljivosti določene hrane na zdravje ljudi. Manj škodljiva hrana bi imela nižjo davčno stopnjo.
Davčni izplen bi bil precejšen. Ekološko pridelana hrana bi se po ceni močno približala ceni konvencionalno pridelane hrane. Tako bi bilo še več posameznikov motiviranih pridelovati tako hrano. Ljudje bi jedlo bolj zdravo hrano. S tem pa bi se na dolgi rok zmanjšalo tudi število oseb z boleznimi, ki jih prinaša uživanje nezdrave hrane. Prihranek bi tako bil tudi v zdravstveni blagajni. Kdor bo hotel jesti nezdravo hrano, bo moral plačati več.
Predlog, o katerem je vredno razmisliti.