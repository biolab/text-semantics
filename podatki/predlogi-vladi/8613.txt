Z uvedbo davčnih blagajn, je FURS razvil (oz. plačal nekomu, da razvije) t.i. mini blagajno - t.j. davčno blagajno pod kontrolo furs-a, ki je brezplačna za uporabo (seveda z nekaj omejitvami), a zelo enostavna in primerna za uporabo za tiste podjetnike, ki letno izdajo manjše število računov (npr. ni možno voditi evidence artikov, ipd, ampak je treba ročno vpisati vsak račun, itd.).
Z uporabo take davčne blagajne, je podjetnik miren, ker ne rabi skrbeti za softwareske posodobitve, spremembe pri certifikatih, ipd, in tudi ve, da je vsak račun natisnjen pravilno (vkolikor so seveda vpisani pravilni podatki v vsa polja).
Predlagam izgradnjo oz. nadgradnjo tega sistema tako, da se doda še povezavo z letnimi in mesečnimi poročili, predvsem za normirance. Torej, da ima podjetnik možnost uporabe 'mini blagajne' kot edinega sistema za izdajo računov, s tem pa pridobi avtomatsko izdelavo in oddajo vseh obveznih poročil (letno poročilo furs, ddv, ipd.) z enim klikom.
To bi bilo še posebej koristno za vse normirane popoldance, razne dlje časa trajajoče storitvene dejavnosti, ipd. (torej vse tiste, ki izdajo le nekaj računov na dan/teden/mesec), olajšalo bi delo inšpekcijam (ker imajo evidenco vseh računov stalno dsotopno), in olajšalo bi izdelavo poročil (ker bi jih izdelal in oddal sistem že sam).