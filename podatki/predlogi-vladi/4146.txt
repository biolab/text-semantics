Predlagam, da se uzakoni, da so lastniki gozdov dolžni čistiti gozdove (ležeča hlodovina in večji ostanki krošenj dreves). Nekateri sicer zagovarjajo tezo, da je to gnojivo za gozd, kar vsekakor je. V razgovoru z logarjem sem ugotovil, da je za gozd popolnoma dovolj gnojiva odpadlo listje z dreves in manjše vejevje, ki pade na tla in nato strohni.
Pozitivni učinki tega bi bili, da bi postali pri oskrbi z gorivi bolj samozadostni. Mogoče bi se marsikatera občina oz. mesto, kjer poteka ogrevanje na daljavo, odločila, da bi namesto kurilnega olja za ogrevanje uporabljala lesne sekance.
S tem, ko bi se gozdovi čistili "odpada", ne bi bilo toliko potrebe po sekanju oz. podiranju novih dreves in bi se gozdovi lepše obnavljali. 
S tem, ko bi se uporabljali lesni sekanci, bi se odprle nove možnosti zaposlitev, saj bi marskido pričel z izdelavo lesnih sekancev, prav tako bi posledično več dela imeli tudi avtoprevozniki, ki bi lesne sekance dovažali odjemalcem.
Ljubljana (toplarna) in občina Lenart bi nam tukaj morali biti za vzgled. Denar in nove zaposlitve nam dobesedno ležijo na tleh, država pa ne naredi nič, da bi uzakonila stvari, ki bi povečali zaposlovanje ljudi. 
Hkrati s tem bi bilo potrebno uzakoniti, da občine oz. mesta kjer se ogrevajo večinoma s kurilnim oljem, postopoma preidejo na ogrevanje z biomaso, pa naj bodo to sekanci, peleti, ali briketi.  