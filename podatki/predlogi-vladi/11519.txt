Spoštovani,
pred časom sem kot fizična oseba na EKO sklad j.s. poslal vlogo za EKO kredit za izgradnjo samooskrbne sončne elektrarne. Ker v pričakovanem času nisem prejel odgovora, sem jih danes poklical po telefonu in povprašal, kaj se dogaja z mojo vlogo. Odgovorili so mi, da imajo odločbo pripravljeno, le odpremiti da je ne morejo zaradi določb Zakona o začasnih ukrepih v zvezi s sodnimi, upravnimi in drugimi javnopravnimi zadevami za obvladovanje širjenja nalezljive bolezni sars-cov-2 (ZZUSUDJZ).
To me čudi, saj Pošta Slovenije normalno funkcionira in ne vidim razloga, zakaj mi odločbe ne morejo odpremiti preko pošte (priporočeno), če že, kot navajajo, osebna vročitev ni mogoča.
V prilogi pošiljam link na njihovi spletni strani, s katerim utemeljujo svojo trditev o nezmožnosti izročanja odločb: www.ekosklad.si/prebivalstvo/novica/obvestilo-o-zaprtju-vlozisca-eko-s....
Vnaprej hvala za odgovor.
Lep pozdrav!
Anton Lampret