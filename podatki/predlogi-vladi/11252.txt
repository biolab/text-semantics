Z ženo spoštujeva priporočila glede preprečevanja okužb z COVID-19 in ostajamo doma. Pričakujem, da bo Vlada in MIZŠ podaljšala šolsko leto 2019/2020 za vsaj 2 tedna in dodala še dva tedna organiziranega varstva po uradnem koncu šolskega leta 2019/2020.
Imava dva otroka v prvi triadi in sva oba z ženo zaposlena, žena v JS, jaz v gospodarstvu. Starih staršev nimava, so pokojni, imava le taščo, pa je tudi ta bolehna in oddaljena več kot 100 km. Pred izbruhom virusa sva naredila natančen načrt izrabe dopusta in nadur, da pokrijeva vse počitnice otrok (zimske, prvi maj, poletne, krompirjeve, božične...), saj otroka sama ne moreta biti doma (7 let in 8,5 l). Ženi so prejšnji teden ukazali, da mora izkoristiti v celoti lanski dopust (5 dni). Sedaj dela od doma, kot tudi jaz od vsega začetka epidemije (2 tedna).
Naš urnik sedaj izgleda takole: z ženo vstaneva ob šestih, oba delava kakšno uro (otroci se zbujajo ob sedmih). potem je tu zajtrk, in priprava za učenje doma. K sreči sva oba dipl.ing in imamo dovolj elektronskih naprav za izvajanje. Potem prispejo naloge na portal, jih natisnem in vsak z ženo vzameva svoj kupček in se vsedeva z otroci. Šola od doma poteka 3-4 ure pri prvošolčku ter 4- 5 ur za tretji razred. Potem je tu kosilo, ki ga pripravi žena , medtem ko jaz prevzamem oba ali je eden na risankah. Med izvajanjem pouka, oba z ženo odgovarjava na telefonske klice, imamo skype konference, bereva in piševa maile, skratka norišnica. Po kosilu cca ob 14:00 so otroci prosti, ampak večkrat je naloga, da odidemo v gozd (pomlad, orientacija) ali da otroci berejo domače branje, si ogledajo zgodbo na internetu in potem pišejo, rišejo..-.-..Pri tem seveda ne gre za ponavljanje za nazaj, ampak veselo jemljemo snov naprej (smo že na novem delovnem zvezku ta teden). Jasno je, da nihče od naju ne zmore opraviti aktivno dela od doma za 8 ur, pa če delava do desetih zvečer, ker je treba še skuhat, pospravit, oprat in otrok ne morva dati v hladilnik do zjutraj naslednjega dne.Če hočem biti pošten do delodajalca, vsak dan koristim kakšno uro, dve, kar sem imel v dobrem, ker ne zmorem 8 ur opravljati dela.
 
NEDOPUSTNO je, da bodo šole po uradnem izteku šolskega leta zaprte, šolniki na počitnicah, mi pa se bomo utaplali v delu za nazaj v službah, pri čemer ne bomo vedeli kam z otroci, ker ne bomo imeli več ur/ dopusta v dobrem in bomo imeli le dve opciji: Vzeti vsak enega otroka s sabo v službo ali pa plačevati draga počitniška varstva (12€/dan/otrok), kar pomen za oba otroka za 2 tedna cca 250€, za en mesec 500€.
Prosim za realen premislek o tem, da se šolsko leto 2019/2020 podaljša oziroma, da se otrokom v prvi triadi uredi ustrezno brezplačno aktivno varstvo z doplačilom za šolsko prehrano, kot je to med šolskim letom.