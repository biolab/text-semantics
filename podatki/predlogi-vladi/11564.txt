Znano je, da Slovenija izstopa po številu samomorov. Vzrok zato je prav gotovo v naši kulturi in vzgoji, saj že otroci običajno poslušajo, v čem so slabi in česa ne zmorejo, kot pa v čem izstopajo in v čem so dobri. Ugotavljam, da se isti vzorec pojavlja tudi v tej situaciji. Kadarkoli nam sporočate ukrepe, pri katerih pričakujete negodovanje, to z valite na grbo ljudstva, češ , glejte kakšni ste, niste pridni.
Teorija in praksa kažeta, da so uspehi v družbi odvisni predvsem od dobrega sodelovanja, ki temelji na realnih in podkrepljenih povratnih informacijah in ne na nenehnem žuganju. Zmaga, ki jo bomo morda izbojevali, bo plod nas vseh in ne samo tistih , ki v tej situaciji postavljate meje. Prosim, usmilite se nas in postanite sodelovalni. Ni še prepozno.