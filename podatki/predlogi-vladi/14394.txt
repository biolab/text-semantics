Spoštovani, s prehodom iz standardne lepljive vinjete na E-vinjeto je morda čas, da se razmisli tudi o načinu njene uporabe. Namreč kot se ve je vinjetni sistem precej zaželjen pri dnevnih migrantih, ki naredijo veliko kilometrov po avtocestah. Na drugi strani pa imamo v Sloveniji tudi ljudi, ki so od prve avtoceste oddaljeni tudi uro ali več vožnje. Z vinjetami so v cestninski sistem zapadle tudi vse obvoznice (LJ; KP;...) itd, ki so v sosednjih državah brezplačne. Premikanje skozi center Ljubljane ali Kopra v petek popoldan ni ravno alternativa obvoznici npr. Ker sedaj sistem bere registriske tablice pa je čas, da se razmisli o tem, da bi lastniki več vozil lahko koristili eno vinjeto. Seveda je pogoj, da je lastnik vozila isti ter, da se ob morebitni kršitvi (sistem zazna dve vozili istega lastnika istočasno) definira primerno - precej višjo - kazen. So ljudje iz odročnih krajev, ki imajo tudi dva ali tri avtomobile po avtocestah pa naredijo morda nekaj dni na leto. Na te ljudi se je z vinjetnim sistemom čisto pozabilo, sedaj pa je prilika, da se tudi to uredi. Ker gre za istega lastnika in uporabnika vozila, sistem zaradi tega ni nič prikrajšan. Le ti lastniki pa bi si olajšaji delo s tem, da si kupijo letno vinjeto in ne razmišljajo vsakič, s katerim vozilom lahko gredo zaradi vinjete. V hribih se ima velikokrat za zimsko vozilo nekaj robustnega na štirikolesni pogon, ter nekaj normalnejšega za uporabo v poletnih mesecih.