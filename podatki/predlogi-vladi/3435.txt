Predlagam vladi, da odpravi anomalijo v Zakonu o uveljavljanju pravic iz javnih sredstev v zvezi z znižanim plačilom vrtca. Gre za izračun dohodka na družinskega člana z upoštevanjem celotnega premoženja, pri čemer se v premoženje ne šteje stanovanje do določene velikosti.
Vzemimo za primer dve štiričlanski družini, ki imata povsem enake prihodke, npr. 2000 EUR neto/mesec.
Družina A ima v lasti 130 m2 veliko stanovanje, v vrednosti 250.000 EUR, ki se ne šteje kot premoženje pri izračunu znižanega plačila vrtca.
Družina B si ne more privoščiti lastnega stanovanja in ima v najemu 130 m2 veliko stanovanje, za katerega plačuje tržno najemnino (npr. 800 EUR/mesec). Na TRR ima družina 30.000 EUR prihrankov, ki ji za primer izgube zaposlitve zagotavlja minimalno socilano varnost, t.j. zagotovilo, da takoj po izgubi službe družina ne bo na cesti.
Po veljavni zakonodaji bogatejša družina A za vrtec plačuje 35% cene programa, revnejša družina B pa 43 % !!!
Zakonodaja je torej diskriminarorna, saj v določenih primerih revnejši plačujejo več od bogatih. Oz. bolje rečeno - nova zakonodaja še vedno dopušča primere, ko za vrtec najmanj plačujejo starši, ki otroke z mercedesom!