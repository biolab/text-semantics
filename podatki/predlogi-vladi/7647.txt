Namen davčne blagajne je zmajšanje sive ekonomije pri običajnih storitvah (npr. gostinske ali frizerske storitve). Trenutno pa je zakon oz. njegovo tolmačenje s strani FURS zastavljeno tako, da se pod gotovinsko poslovanje šteje tudi poslovanje preko spleta (odgovor na vprašanje 220), kar je popolni nesmisel. Povzroča samo težave in zmanjšuje konkurenčnost slovenskih podjetij.
Tudi če bi hoteli, bi plačilo preko kreditnih kartic, ki ga prejmemo preko t.i. payment gateway-ev kot so npr. Paymill ali Braintree težko skrili, saj ta podjetja enkrat na teden ali dva celoten znesek prodaje nakažejo na TRR podjetja in vse je popolnoma transparentno.
Zato predlagam vladi RS, da prilagodi bodisi zakon, bodisi tolmačenje FURS-a tako, da davčne blagajne za spletno poslovanje niso potrebne.