V zadnjem obdobju se vsepreveč govori o javnih uslužbencih kot bremenu države, vendar jih vsaka država potrebuje za razvoj in delovanje. Zelo malo pa se govori o viziji našega (beri slovenskega) gospodarstva, od katerega smo odvisni vsi - od Vlade RS do mene kot zadnjega državljana te naše prelepe dežele.
Predlagam, da začne država oziroma pristojna ministrstva intenzivno iskati, financirati in zaščititi tiste rešitve, ki bodo Slovenijo popeljale do neslutenih možnosti zasluška in s tem blaginje vse državljanov. Možnosti je ogromno, sam predlagam naslednje: 
- razvoj in izdelava novih, bistveno zmogljivejših baterij za električna vozila oziroma plovila
. razvoj in izdelava zmogljivih nizkoenergetskih agregatov za motorna vozila, morska in zračna plovila
- trajnostni razvoj države (to sem prepričan, da zmoremo v 10 letih) v smeri uporabe obnovljivih virov energije in električne energije, v okviru katerega bo v vsako gospodinjstvo uveden vsaj en obnovljiv vir, za zasebni promet, transfer potnikov in tovora pa bomo uporabljali 90% elektro motornih vozil, zračnih in vodnih plovil 
. iskanje novih zdravil in načinov zdravljenja za ljudi in za živali...
Če nam glede na našo velikost, voljo, trmo in ogromno odličnega znanja, ki ga že imamo in dosedanjih inovativnih rešitev uspe poiskati ustrezno rešitev, jo ustrezno zaščititi in začeti proizvajati samo v Sloveniji (ja, tu moramo biti egoisti),  na samo enem izmed navedenih področij (sam verjamem, da nam lahko uspe na vseh), potem se ne bomo pogovarjali koliko bomo morali privarčevati, ampak kako bomo vse porabili.
Upam, da bom žel uspehe teh predlogov, za katere želim, da ćimprej postanejo meso in kri.