Predlagam uvedbo e-volilnega sistema, ki bi omogočal večjo transparentnost, nižje stroške, rezultate takoj po zaključku volitev in višjo volilno udeležbo. Sistem bi bil narejen po vzoru sistema kot ga je predstavil g. David Bismark v predavanju z naslovom E-voting without fraud (http://www.ted.com/talks/david_bismark_e_voting_without_fraud.html).
Večja transparentnost: vsak bi lahko sam preveril če se je njegov glas pravilno štel.
Nižji stroški in rezultati takoj po zaključku: Preštevanje bi opravil računalnik, kar poleg manjše potrebe po človeškem delu pomeni tudi visoko zanesljivost rezultatov.
Višja udeležba: takšen sistem bi bilo razmeroma enostavno narediti dostopen preko interneta, kar bi omogočilo glasovanje tudi tistim, ki na (običajno lepe) volilne nedelje zaradi različnih razlogov ne morejo priti na volišče v domači kraj, imajo pa svoj računalnik in dostop do interneta (g. Bismark sicer v svojem predavanju ne govori o oddaji glasov preko interneta, to je moj dodatek).