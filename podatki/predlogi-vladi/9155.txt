Mislim, da bi se lahko zgledovali po razvitih državah in motoristom, v primeru, da je promet upočasnjen(kolone), omogočili, da avtomobile in tovornjake prehitijo če je med njimi dovolj prostora. Enako velja pred semaforji, če je dovolj prostora bi moralo biti dovoljeno, da gredo motoristi do črte in ne čakajo v vrsti. Tako bi namreč razbremenili ceste in bi avtomobilsti čakali manj časa, saj motorji hitreje speljejo in na avte niti ne vplivajo. Če pa čakajo v vrsti zavzamejo mesto enega avtomobila, od tega pa ni nobene koristi. To pa pišem zato, ker velikokrat opazim motoriste, ki se prebijajo naprej, avti pa jim trobijo in se nanje jezijo (verjetno, ker jim ne privoščijo, da pridejo prej, ne vem kaj drugega bi jih lahko motilo). Sam se motoristom vedno umaknem, ko vidim da prihajajo naprej.
Za primer, če na semaforju čaka 17 vozil v koloni, od tega sta 2 motorja, luč pa je zelena toliko časa, da gre v križišče 15 vozil bosta 2 avta na koncu ostala in čakala spet. Če pa bi bila motorja na začetku kolone ob prvem avtu bi lahko vseh 17 vozil prišlo čez semafor.
Kot vem je to pri nas prepovedano, legalno pa je v nekaterih državah ZDA, Italiji, Veliki Britaniji,... Da si boste boljše predstavljali si poglejte Royal Jordanian kanal na youtubu, kjer se možakar vozi po Londonu in na vsakem semaforju gre naprej.