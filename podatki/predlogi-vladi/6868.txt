Pozdravljeni!
Vsi vemo, da je letos v veljavo stopil zakon, da se od 1.2.2015 vsakemu študentu, ki dela preko študentskega servisa, od zaslužka trga delež, ki gre za pokojnino, s tem pa študent pridobi določeno število dni delovne dobe. To se mi zdi odlično! Imam pa naslednji predlog, ki se po mojem mnenju marsikateremu študentu (predvsem tistim, ki delajo že kar nekaj let) ne bi zdel napačen. Razmislite o tem, da bi vsem študentom ponudili možnost odkupa delovne dobe za nazaj. Sklepam, da ima vsak študentski servis zabeleženo kje, kdaj, koliko časa je delal in kakšen je bil zaslužek posameznega študenta pri posameznem delodajalcu. Če podam primer: npr. da je študent od 1.1.2011 do 31.1.2015 zaslužil 9000€ neto zaslužka. Glede na ta znesek bi dodali delež za pokojnino in preračunali delovno dobo. Če sem prav preračunala, bi lahko znesek (1650,87€), ki ga delodajalci niso plačali državi v preteklih letih, ker zakon še ni bil aktualen, po želji plačal študent sam in s tem odkupil delovno dobo za nazaj (naneslo bi 1 leto 0 mesecev 27 dni).
Ideja se mi ne zdi slaba in upam, da bo sprožila kakšno debato in razmislek.