 Vsi po vrsti ugotavljamo izredno zanemerajeno cestno omrežje v Sloveniji in to kljub temu, da državljani ves čas in brez izjem plačujemo tako imenovano cestnino ob registraciji vozil, trošarine ob nakupu goriva, DDV in druge dajatve, od koder bi se popravilo cest lahko financiralo, ter da so se vse te dajatve v zadnjem obdobju za povrh še zvišale, ceste pa se vendarle niso primerno vzdrževale. Do takega stanja ni prišlo čez noč, za to so bila potrebna leta zanemarjanja in odvajanja denarja drugam. To smatram za izjemno slabo gospodarjenje in opuščanje dolžnega ravnanja, smatram, da odgovorni (kar nekaj vlad zapovrstjo) niso opravili svojega dela, kot bi ga morali. Še več, s tem povzročajo materialno škodo (na vozilih) in nevarnost (večje število nesreč) državljanom, ki smo primorani take ceste uporabljati. Za povrh vsega nam želi sedanja vlada naložiti še dodatno dajatev, s katerimi bi ceste popraviili, čeprav smo ta denar vozniki (in ostali!) že plačali. Taka situacija je povsem nesprejemljiva in pričakujem preiskavo, ki bo ugotovila odgovornosti in krivce imenovala ter ustrezno sankcionirala. 