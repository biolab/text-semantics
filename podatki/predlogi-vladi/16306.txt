Spoštovani, predlagam vam, da uvedete nekakšen nadzorni organ kateri bo preverjal delodajalce, ki izkoriščajo delavce. Pišem v zvezi z podjetjem Iskra iz Semiča v katerem se ne ve kdo pije in kdo plača. Nekatere delavce so v nekem času kar brez pogodb prezaposlili na drugo podjetje, ki deluje v Iskrinih prostorih to je podjetje Pro RRP, ki ima že več kot tristo dni blokiran račun, delavci pa kljub temu dobivajo plačo. zanima me, kako je to možno saj sem pred leti, ko sem bil samostojni podjetnik bil "mrzel", ko mi je davčna blokirala račun? Zadnja plača je bila delavcem nakazana v soboto kljub temu, da pri nas takrat plačilni sistem ne deluje.
Podjetje Iskra obvladuje družina Šešok, ki je bila lani po podatkih revije Finance na tretjem mestu najbogatejših slovencev. Moje vprašanje je kdaj bo kdorkoli v katerikoli vladi imel "jajca" in bo skupaj z sodstvom temu naredil konec?. Upam, da mi boste podali kakšen konkreten odgovor preden bom začel o temu pisati poslanskim skupinam in tudi medijem. Hvala za odgovor. Vinko Papež, Črnomelj