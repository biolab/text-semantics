Pozdravljeni,
 
predlagam, da se v Sloveniji uvede zakon, ki bi vsakega ki ni IZRECNO proti darovanju organov po smrti uvrstil med darovalca organov. Obstaja ogromno ljudi, ki so pripravljeni darovati svoje organe po smrti, vendar niso na listi darovalcev. Vpis na listo namreč zahteva obisk RK oz. druge institucije, izpolnjevanje obrazcev itd. Večini ljudi je to odveč, niti ne vedo kje lahko opravijo vpis in registracijo. Trenutno je na listi darovalcev manj kot 4.500 ljudi, potencialnih darovalcev pa je vsaj 100x toliko.
Druga možnost bi bila, da bi obrazce za vpis na listo dobili domov po pošti. Obrazce bi poslali vsem državljanom, pa naj se vsak sam odloči ali bo darovalec, ali ne.
 