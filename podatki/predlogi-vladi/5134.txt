Predlagam vladi, da v zakonodajo uvede prepoved postavljanja hitrostnih ovir (grbin) in postopno odstranitev že postavljenih. Predvsem naj se čim prej odstrani nestandardne previsoke ovire in nerazukno gosto postavljene ovire.
Ugotavljam, da je v Sloveniji (najbolj pa v Ljubljani) ogromno umetnih grbin. Toliko jih nisem videl nikjer na svetu. Postavitev je prepuščena iniciativi lokalnih skupnosti. S preštevilnimi grbinami vsi vozniki (ne samo divjaki) uničujemo avtomobile. Na grbinah se uničujejo amortizerji tudi če jih prevoziš z 10km/uro, da ne govorim o previsokih grbinah, na katerih marsikatero vozilo podrsa.  Zlasti so na udaru nizki in dolgi avtomobili, zglobni avtobusi, vozila za prevoz tovora. Grbine povzročajo velike preglavice bolnikom, invalidom, staršem z majhnimi otroki. Grbine upočasnjujejo tudi intervencijska vozila; gasilce, reševalce ...
Na ključnih mestih bi grbine nadomestili z videonadzorom (radarji) in opozorilnim znakom. S tem bi promet ravno tako upočasnili, izognili pa bi se zgoraj naštetim težavam. Kaznovani bi bili le nevestni vozniki. Eventuelne kazni bi polnile proračun, omogočale preventivne akcije in financirale nadaljnje zamenjave grbin za videonadzor.