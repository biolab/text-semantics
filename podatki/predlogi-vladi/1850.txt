Lep pozdrav,
že mesece spremljam nemoč te vlade, da bi uvedla bistvene spremembe in reforme na vseh področjih. Še zdaleč od tega, da jih ne podpiram, podprl sem na referendomu tako predlog o malem delu kot bom tudi prihodnjega o pokojninski reformi! O RTVju, arhivih in sosedskem delu se ne bom izjasnil, ker sem mnenja, da o tako marginalnih vprašanjih ne rabimo referendumov in bi o njih morala odločati vlada oz. parlament.Zakaj ga navsezadnje imamo?
No pa da se vrnem k razlogu zakaj vam sploh pišem. Mislim, da nam je vsem v državi jasno, da ljudje na referendomu enostavno ne bodo odločali o samem zakonu, ki je po mojem mnenju več kot potreben temveč o sami vladi. Vsak namreč pričakuje, da bo le ta v primeru neuspeha odstopila.
Ker mi je izredno žal že, da ni bila sprejeta reforma študentskega dela in ker je očitno, da bo tudi pokojninska reforma padla, bi vladi predlagal, da svoje lastne interese postavi pod interesi države in naredi sila neljubo potezo, kar se tiče nje same. Menim, da ima pokojninska reforma edino možnost za uspeh, če bi glavni predstavnik te vlade gospod Pahor pred referendomom oblubil, da bo v primeru sprejetje pokojninske reforme odstopil! Tako bi razbremenil ljudi, ki bi nato dejansko glasovali o samem predlogu zakona in ne o vladi. Ker sem predstavnik mlade generacije v tej državi se tako ali tako zavedam, da bo moja generacija delala še dlje kot sedaj predlaganih 65let in se bo ta meja tako ali tako še zvišala. Prej ko bomo te potrebne spremembe uvedli, manj nas boste zadolžili!
Na žalost je vzdušje v državi takšno, da ljudje apriori ne bodo glasovali za bilokateri zakon predlagan s strani te vlade, pa tudi če bi bil očitno boljši ali bi ponujal več kot sedanja ureditev, kar ste lahko spoznali pri padcu zakona o malem delu!
Zato upam, da boste predstavniki koalicijskih strank to uvideli in sprejeli predlagano rešitev v dobro nas vseh!  LP
 