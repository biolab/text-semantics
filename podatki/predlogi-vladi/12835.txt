Spoštovani.
V času epidemije se osnovnoeolci in dijaki šolajo na daljavo. V nekaterih šolah so se odločili, da dijake pošljejo na prakse in PUD v podjetja za več tednov ravno sedaj, ko je ponovno povečano število okužb. Smatram, da je praksa in PUD nujen del izobraževanja, vendar se ne bi smela izvajati sedaj, ko se šola na daljavo, temveč z zamikom ob boljši epidemiološki sliki. Dijaki uporabljajo javni prevoz, ki je sedaj delno omejen, t.i. mehurčki pa se precej razširijo. Dijaki so morali na PUD kljub temu, da imajo v družinah rizične osebe. Že v prvih dveh tednih po novem letu se v podjetjih veča število okužb, dijaki, ki so bili poslani na PUD v podjetja in prakse v podjetja pa tako niso v enakopravnem položaju z drugimi dijaki, ki se varno šolajo od doma. Predlagam, da se vse PUD v podjetjih in prakse, ki se izvajajo, zamaknejo za čas epidemije, v obdobje po končani epidemiji, oziroma na čas, ko bodo tudi ostali dijaki imeli pouk v šoli.