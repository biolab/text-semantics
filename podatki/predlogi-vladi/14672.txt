Apeliram na vlado, da zakonsko uredi nekakšno kompenzacijo za poskusno delo, ki se ga opravlja kot pogoj za možnost zaposlitve, saj to nekateri delodajalci izkoriščajo za zastonj opravljeno delo. Kompenzacija bi morala biti ali delno plačilo prispevkov ali delno plačilo ali oboje ali podobno.
Obrazložitev:
S poskusnim delom imam v mislih nek manjši projekt, ki ga mora oseba, ki se prijavlja na delovno mesto, narediti za potencialnega delodajalca. Sam sem to poskusno delo oddelal pri večih delodajalcih na področju oblikovanja, a kljub temu, da imam ustrezno izobrazbo in da je en delodajalec rezultat poskusnega dela delno uporabil, službe nisem dobil. Skupno sem s poskusnim delom sem oddelal ur za slab mesec delovne dobe, a na papirju sem še vedno nezaposlena oseba (brez delovnih izkušenj).
Lep pozdrav!