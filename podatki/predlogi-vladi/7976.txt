 
V zadnjih letih opažamo katastrofalno degradacijo slovenskih gozdov!  Zaradi posledic žleda ter še posebej napada lubadarja je potrebno  odstraniti enormne količine dreves. To se kaže tako v degradirani  pokrajini, kot tudi v gospodarski  lesni industriji ter konec koncev  tudi v turistični 'industriji'. Gozd je zaščitni znak in prednost  Slovenije (npr. nevtralizacija toplogrednega plina CO2!)!
PREDLAGAM da se posekano drevje in goloseki nadomestijo z, s strani  države Slovenije, organiziranim in sofinanciranim sajenjem avtohtonih  drevesnih vrst ki so značilne za slovensko področje.V končni fazi to pomembno prispeva tudi k slovenskemu BDP.
PREDLAGAM da se sprejme Zakon, ki določa da mora vsak lastnik gozda  organizirati da se v roku 6 mesecev ali 1 leta poskrbi, da se posekano  drevje nadomesti z novimi sadikami slovensko avtohtonega drevja  (zaželjeno z listavci kot so npr. bukve, vendar ne monokulturnim  sajenjem oziroma v skladu z mnenjem gozdarske stroke). Pri tem naj  Država  poskrbi za 100% sofinanciranje (nepovratnih sredstev) sadik ter  stroškov pri sajenju.
Poleg tega naj se v Zakonu, v izogib pretiranim stroškov sajenja,   določi, da na primer javne ustanove, kot so npr. osnovne šole (v okviru  športnih dnevov oz dnevov kot so 'Naravoslovni dnevi'), organizirajo  organizirano sajenje novih drevesnih mladik na večjih površinah tako  javnih gozdov kot tudi zasebnih gozdov (npr. nad 1000m2), v sodelovanju z  javnimi gozdarskimi službami. Šole bi morale biti s strani države/občin  sofinancirane v zvezi s to dejavnostjo. Tako kot je že bilo v  preteklosti (jaz sem npr. v osnovni šoli sodeloval pri organiziranem  pogozdovanju gozda). Tako bi naši otroci (naši zanamci) neposredno  spoznavali kaj je naše največje slovensko bogatstvo.
Poleg tega predlagam da se v tem trenutku gozd s strani občin ne sme prekategorizirati v zazidlive površine.
Nekoč je bilo slovensko znanje o gozdarstvu ter ravnanje z gozdom  vodilno v svetu! Zato bi bilo potrebno ohraniti to našo prednost v  svetu! In v današnjem času pretiranega onesneževanja je pomembno  ohranjati tak ekosistem gozda kot ga imamo v Sloveniji.