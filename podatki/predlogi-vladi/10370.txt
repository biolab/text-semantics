Predlagam preverjanje - tudi na terenu, upravičenost različnih bonitet za mame samohranilke. Z vsem spoštovanjem in sočutjem do dejanskih mam samohranilk!!!

Osebno poznam 3 mame "samohranilke", ki so vse drugo prej kot to, saj vse lepo živijo skupaj s partnerji (zelo dobro "finančno stoječimi"), le da so ti dejansko prijavljeni na drugem naslovu - dva pri svojih starših, eden v bivalnem vikendu. Ena izmed njih je samohranilka že od rojstva prvega otroka naprej, vendar ima potem z istim partnerjem še tri otroke (to bi moralo vsakemu jasno, da nekaj ni vredu). Drugi dve pa sta prav tako samohranilki že od rojstva prvega otroka naprej in imata potem z istim partnerjem še po enega otroka. Zavedam se, da bodo ljudje vedno iskali načine, kako zaobiti sistem, na račun njih pa so prikrajšani tisti, ki si bonitete in pomoč dejansko zaslužijo.

Bi pa z inšpektorji, ki bi preverjali stanje na terenu in tudi poizvedovali pri sosedih, ter za ugotovljene lažne "mame samohranilke" brez opozoril izrekli tudi visoke kazni, ustvarili precej strahu pri neupravičencih in gotovo bi se število le teh občutno zmanjšalo. 