Predlagam spremembo sistema DDV, in sicer, da bi imeli eno osnovno davčno stopnjo (npr. 15 %), nato pa dve ali tri zvišane davčne stopnje glede na škodljivost proizvodov, in sicer:
- 1. zvišana davčna stopnja na proizvode in storitve, za katere obstaja sum, da so škodljivi, ni pa še tehtnih dokazov za to (npr. mobiteli - zaradi sevanja),
- 2. zvišana davčna stopnja na proizvode in storitve, ki so dokazano škodljivi, vendar ne neposredno in takoj (npr. plastične vrečke, hrana s previsokim glikemičnim indeksom do določene vrednosti, itd). V to skupino bi šteli tudi vse tiste proizvode in storitve, pri proizvodnji katerih nastane tudi ob uporabi najboljše tehnologije čezmerno onesnaževanje, isto velja za čezmerno onesnaževanje v potrošnji (npr. bencin), 
- 3. zvišana davčna stopnja (ki naj bo še najmanj enkrat tako visoka kot osnovna) na vse neposredno in takoj škodljive proizvode in storitve (pirotehnični izdelki, cigarete) in proizvode in storitve, ki nimajo kaj početi na trgu (npr. razna antihrana, kot je npr. margarina). Prav tako bi v to skupino sodili proizvodi in storitve, pri katerih tudi ob uporabi najboljše tehnologije nastanejo za okolje izredno strupene snovi, ki jih je nemogoče reciklirati (npr. aluminij).
 
Ukine pa naj se dosednja znižana davčna stopnja DDV, saj je povsem nesmiselna, saj med življenjske potrebščine všteva tudi stvari, ki to niso.