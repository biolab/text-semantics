Spoštovani, enako pismo, kot sem ga že posredoval vsem slovenskim evropskim poslancem in poslankam, posredujem tudi vam, ki ste predstavniki vseh nas in ker srčno upam, da se bo na tem kaj spremenilo na bolje, za vse nas: ot prvo podpiram vse, ki se borite za dobro slovenskega naroda v Bruslju in v Ljubljani in  na vseh drugih področjih. Zadnje dneve sem spremljal malce medije, ko je bila organizirana konferenco o evropskih koridorjih. Slovenija je na križišču teh koridorjev, saj nas prečkata koridor 10 in koridor 5, imamo pa željo tudi po koridorju 3 (Jadran - Baltik). Na žalost je Slovenija v razvoju teh koridorjev zamudila kakih 10-15 let, saj so nas okoliške države \"grdo\" prehitele(Hrvaška , Avstrija,..). Slovenija ne samo da potrebuje močno luko s tretjim pomolom, kot tudi dolgo pričakovani drugi tir Divača - Koper. Slovenija, tako kot je bilo omenjeno, potrebuje tudi drugi tir na relaciji Pragersko - Graz, ali pa naprej proti Madžarski ( ki pa je na našo žalost začela vlagati v infrastrukturo na Hrvaški in v reško pristanišče). Vendar bi pa rad poudaril še nekaj - smo ena redkih evropskih držav, v kateri za vožnjo med največjima mestoma (Maribor - Ljubljana) z vlakom potrebuješ cca 2,5 ure, kar je za moje pojme in današnje čase ter tehnologijo, nesprejemljivo. Tu raje ne pomislim na Deutsche Bahn, s katero se z našimi tiri iz časa Franca Jožefa na žalost ne moremo primerjati. Dve uri in pol vožnje z vlakom se potrebuje tudi na primer iz Hodoša do Maribora  Pa vendar, ob razvoju avtocestnega križa, bi morali del sredstev nameniti železnicam, v postavitev popolnoma nove trase - primerna bi bila postavitev ob sami avtocesti, kot je v drugih državah. S tem bi postali močna konkurenca drugim državam v Koridorju, razvila bi se naša luka še hitreje, povečalo in razvijalo bi se naše gospodarstvo (predvsem gradbeništvo ob gradnji, slovenska podjetja bi morala prispevati levji delež k temu; predvsem pa bi se razvijalo gospodarstvo v mestih ob trasi, Slovenske železnice bi imel veliko več potniškega prometa, kot tudi tovornega - delovale bi pozitivno). Ljudje iz Maribora v Ljubljano bi prišli v manj kot 1 uri, in to z vlakom. In naprej proti obali. In kaj naj bi to pomenilo? Več ljudi bi se vozilo z železnicami, manj ljudi bi bilo na avtocesti, kar pomeni manj nesreč, manj onesnaževanja, pa glede na situacijo v Sloveniji, poznal bi se tudi ekonomski učinek v naših denarnicah. Ne verjamem, da se je sploh kdo od politikov v naši deželici peljal z vlakom iz Ljubljane do Maribora in naprej proti Prekmurju ali obratno proti morju. Hvala še 1x za vaših 5 minut in upam, da se bodo Sloveniji počasi začeli obetati lepši časi in da bomo kdaj postali tudi gospodarsko, transportno in življenju ter okolju prijazni, podobni razvitim državam v EU. Nisem zaposlen ne v SŽ, ne v gradbenem sektorju, temveč tako kot vi, delam za našo državo.  Hvala in lep pozdrav