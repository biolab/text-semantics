Pozdravljeni.
V kolikor bi želeli upoštevati 1. in 3. člen Ustave RS, ki govorita da je Slovenija demokratična država in ima oblast ljudstvo, bi ljudstvu morali dati pravico o izglasovanju nezaupnice funkcionarju ali poslancu, torej predsedniku vlade, predsedniku državnega zbora, ministru, sekretarju, nadzornemu svetu, županu, državnemu tožilcu in na splošno vsem, ki jih izvoli ljudstvo ali jih v imenu ljudstva izglasuje državni zbor oziroma imenuje vlada.
Pravica do izglasovanja nezaupnice se deli na državno in lokalno. V tem smislu je kot dopolnitev volilne pravice dodana pravica do izglasovanja nezaupnice. Povedano direktno, to pomeni, da ima večinska skupina občanov pravico odpoklicati župana, funkcionarja ali svetnika v lastni občini, kot tudi pravico do odpoklica poslanca izvoljenega v lastnem volilnem okraju. Večinska skupina državljanov, pa lahko odloča o odpoklicu katerega koli poslanca v državnem zboru, ali državnega funkcionarja, ki je imenovan direktno ali posredno.
Potrebna večina glasov za izglasovanje nezaupnice je pri direktno izvoljenih funkcionarjih je 50%+1 od števila vseh, ki so se udeležili dotičnih volitev. Pri posredno imenovanih državnih funkcionarjih pa se odloča po principu referenduma, kjer šteje večina oddanih glasov za nezaupnico, vendar je absolutni minimalni prag 30% od števila tistih, ki so volili na zadnjih državnozborskih volitvah.
Glasovanje za nezaupnico se lahko vzporedno izvaja za več funkcionarjev naenkrat, pri čemer ima državljan pravico različno odločiti o vsakem posebej.
Po izglasovani nezaupnici, ista oseba ne sme več opravljati svoje ali katere koli lokalne ali državne funkcije v času štirih let od trenutka izglasovanja nezaupnice.
----
Demokracija je stvar vseh, zato je prav, da imajo vsi pravico odločati o ljudeh kateri naj bi jih zastopali in odločali v njihovem imenu.