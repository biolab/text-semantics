Spoštovani,
Predlagam, da se ob upokojitvi bolnikov s terminalno boleznijo upošteva mnenje stroke o pričakovani življenjski dobi, v kolikor je le ta manjša od 5 let in ustrezno korigira višino pokojnine.
Primer: oseba je delala 30 let, je diagnosticirana z razsejanim rakom, za katerega zdravniki na podlagi vseh izvidov ocenijo, da je neozdravljiv in pričakovana življenjska doba 2 leti. Menim, da bi ta podatek morali pri izračunu pokojnine vsaj nekako ovrednotiti, saj bo dotični posameznik pokojnino prejemal zgolj približno 2 leti, prispevke pa je vplačeval 30 let.
Že res, da je naš pokojninski sistem solidarnostno naravnan, a določene korekcije v smislu individualnih izravnav bi bile vsekakor nujne. Človek nenazadnje dela zase, po obstoječem pokojninskem modelu pa ob prerani smrti skoraj vse prispevke »podari« sodržavljanom.
Alternativa temu predlogu bi bila lahko izplačilo pokojnine svojcem na način, da bi vsakdo, ki je dopolnil vsaj 20 let delovne dobe dobil izplačanih minimalno 4 leta pokojnine, kdor je dopolnil 30 let minimalno 7 let in kdor je dopolnil polno delovno dobo minimalno 10 let pokojnine (zgolj kot primer). Vkolikor je ne bil prejel upravičenec, bi se izplačala svojcem, ki jih upravičenec navede kot "zapustnike". Trenutni vdovski del pokojnine je zelo nizek, prav tako upravičenci, katerih partner je že umrl, otroci pa so odrasli, vse vplačane prispevke "podari" sodržavljanom, bi pa moral imeti možnost, da del svojih vplačanih prispevkov podari nekomu po lastni izbiri.