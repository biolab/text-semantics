Predlagam, da se v Republiki Sloveniji prepove ali vsaj močno omili prodajo tobaka in tobačnih izdelkov ter kajenje.   Vemo, koliko nevšečnosti in zdravstvenih težav povzroča kajenje in mislim, da si vsakdo, ki kadi, v sebi prej ali slej želi opustiti kajenje. Problem je v tem, da se tu vrtijo ogromni denarci. Kadilci bodo kupovali tobačne izdelke -> mimogrede bodo izpostavljeni še pasivni kadilci -> zdravje jim bo pešalo -> potrebna bodo zdravila -> rak -> še več zdravil -> kemioterapija. Tobačna in farmacevtska industrija se tukaj močno prepletata – izkoriščata nas! Tega se morda ne zavedamo vsi.  Ali je to res to, česar si želimo? Bolehen narod, bolehni ljudje, bolestna vzdušje in življenjski standard? Morali bi se zavedati, da ni vse v izkoriščanju in sebičnosti. Morali bi delovati v skupno dobro, ne biti zavistni, kakršni smo, in ustvariti zdrav, čist in popoln svet, v katerem bi vsi lahko kakovostno živeli. Začnimo pri sebi, začnimo pri Sloveniji. Bodimo eni izmed prvih na svetu, ki bi uspešno prepovedali prodajo tobaka in tobačnih izdelkov in kajenje. Korak do postopne ukinitve bi bil tudi ta, da bi v večjih mestih ustanovili kadilnice oz. t. i. smoking lounges, kjer bi bilo edino javno dovoljeni kraj kajenja v mestu (shema kadilnice).     