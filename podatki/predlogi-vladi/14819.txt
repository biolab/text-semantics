Nujna sprememba ZPIZ-2 v delu, ki pravi, da moški ne more koristiti olajšave za otroka, če je ženska že upokojena (ne glede na to, da ona te olajšave ni koristila).
 
Zakon je dostopen na www.racunovodstvo.net/zakonodaja/zpiz.
37. člen 10. odstavek pravi (BERI VELIKE TISKANE):
ZAVAROVANCU, ki je izpolnil pogoje za pridobitev pravice do predčasne, starostne ali invalidske pokojnine, SE ZARADI SKRBI ZA vsakega rojenega ali posvojenega OTROKA, ki je državljan Evropske unije in za katerega je skrbel V PRVEM LETU njegove starosti, ODSTOTEK odmere POKOJNINE POVEČA ZA 1,36 %, vendar največ do višine 4,08 %. Do dodatnega odmernega odstotka je praviloma upravičena ženska, razen če je pravico do nadomestila iz naslova starševstva v trajanju vsaj 120 dni užival moški, o čemer se za vsakega posameznega otroka sporazumno dogovorita. Če ni sporazumne odločitve, je do dodatnega odmernega odstotka upravičen tisti od staršev, ki je v pretežnem delu uveljavil pravico do starševskega dopusta. Če nobeden od staršev ni bil na starševskem dopustu ali sta uveljavila pravico do starševskega dopusta v enakem delu, je do dodatnega odmernega odstotka upravičena ženska. Ob sporazumnem dogovoru LAHKO dodatni odmerni odstotek UVELJAVI MOŠKI, ne glede na pogoj uživanja nadomestila iz naslova starševstva, ČE ŽENSKA ŠE NI UVELJAVILA PRAVICE DO predčasne, starostne ali invalidske POKOJNINE. V primeru smrti ženske, ki ni uveljavila pravice do predčasne, starostne ali invalidske pokojnine, lahko moški uveljavi dodatni odmerni odstotek brez sporazumnega dogovora.
 
Gre za veliko krivico, saj moški ne more uveljaviti te pravice, ko je ženska upokojena (ne glede na to, da ona te pravice ni koristila). Lahko bi jo koristil le, če bi šel v pokoj prej kot ženska.
PREDLOG POPRAVKA ZAKONA:
Spremeni se 37. člen ZPIZ-2, 10. odstavek , 5. stavek tako da se pravilno glasi:
Ob sporazumnem dogovoru lahko dodatni odmerni odstotek uveljavi moški, ne glede na pogoj uživanja nadomestila iz naslova starševstva, če ženska še ni uveljavila PRAVICE IZ TEGA ČLENA ob uveljavitvi pravice do predčasne, starostne ali invalidske pokojnine.