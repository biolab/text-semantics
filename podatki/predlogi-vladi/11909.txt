Predlagam, da se vsa dolgotrajna oskrba starejših plačuje iz državnega proračuna in da bi do plačila dolgotrajne oskrbe iz proračuna brezpogojno imeli pravico vsi državljani, ki jo iz zdravstvenih razlogov potrebujejo. Edino stroške samega bivanja v domovih starejših občanov (tj. stroški namestitve - elektrika, voda, ogrevanje, in stroški prehrane, brez dodatnih stroškov dietne prehrane), naj plačajo oskrbovanci. Vse ostalo naj plača država iz proračuna vsem, ki dolgotrajno oskrbo potrebujejo. Plačilo dolgotrajne oskrbe iz državnega proračuna naj ne bo vezano na dohodek ali premoženje osebe, ki dolgotrajno oskrbo potrebuje. Lahko pa se na dohodek in premoženje veže plačilo stroškov bivanja v domovih starejših občanov za tiste, ki nimajo dovolj sredstev ali dohodkov, da bi si ga lahko plačali sami in/ali njihovi svojci. Menim, da bi tako ubili dve muhi na en mah: rešili bi problem dolgotrajne oskrbe tistih, ki dolgotrajno oskrbo potrebujejo, vključno s problemom pomanjkanja negovalnega in zdravstvenega kadra v domovih starejših občanov; in ne bi bilo treba uvajati dodatnih zavarovanj, dodatne administracije (razen za ugotavljanje, ali oseba, ki zaprosi za dolgotrajno oskrbo, dolgotrajno oskrbo res potrebuje (to bi se lahko dokazovalo z medicinsko dokumentacijo, predloženo instituciji, ki izvaja dolgotrajno oskrbo).