Predlagam, da se osnovna stopnja DDV zniža na 20 %, znižana stopnja DDV na proizvode obdavčene z znižano stopnjo DDV,, ki so cenovno elastični (npr. hotelske storitve, kulturne dobrine in storitve, športno udejstvovanje - tako udeležba kot tudi ogledi tekem), pa na 5 %. S tem se bo spodbudilo potrošnjo, saj bodo cene na proizvode, ki so cenovno elastični (kar pomeni, da znižanje cene za 1 % poviša potrošnjo za več kot 1 %) nižje, potrošnja pa bo temu ustrezno višja. Da pa se zaradi znižane osnovne stopnje DDV ne bosta pocenila tobak in alkohol (ker bi to imelo kvarne učinke), pa predlagam povišanje trošarin na tobak in alkohol tako, da bo njihova cena ostala enaka. Menim, da bi izvedba takšnega ukrepa v proračun prinesla več denarja (od DDV) kot pa ohranitev zvišanih stopenj DDV, poleg tega pa se bo zaradi višje potrošnje povišal tudi BDP. 