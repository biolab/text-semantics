Predlagam obvezno napoved obnovitvenih del na javnih cestah (državnim in občinskih) na sami predvideni lokaciji v obliki začasnega prometnega znaka postavljenega vsaj teden dni (ali kakšno bolj smiselno časovno obdobje) prej. Znak mora seveda vsebovati tudi predvideni datum konca del ter informacijo, kaj se bo tam delalo ter točno kaj se bo spremenilo (polovična zapora, popolna zapora, itd.). Recimo to, kar trenutno dela Dars je hvalevredno, vendar bi bilo treba še nadgraditi v kot rečeno samo napoved del, ne samo obveščanje, ko je gradbišče že vzpostavljeno.
Smiselno bi bilo napovedi vzpostaviti tudi na spletni strani Prometno-informacijskega centra. Prav tako bi bilo smiselno obvezno obveščanje PICa s strani občin o zaporah občinskih cest, ki zdaj niso pokrite.
Prepričan sem, da bi to prihranilo veliko vroče krvi med vozniki, ter jim pravočasno omogočilo, da se informirajo o primernem obvozu. Seveda je takšna rešitev smiselna predvsem v naseljih ter na bolj prometnih cestah, najbrž na manj prometnih cestah takšno obveščanje ne bi imelo veliko učinka.