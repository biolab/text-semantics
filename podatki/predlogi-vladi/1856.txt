Predlagam vladi, da sprejme predlog o organiziranju RR multidisciplinarnega projekta izdelave modela INTELIGENTNE SOLARNE CESTE. Zamisel obsega integracijo fotovoltaike, LED osvetlitve voznih pasov ter ogrevanja v cestišče.
V ta namen bi se uporabili drugačni materiali (steklo), kompoziti, mehansko bolj vzdržljivi in obnovljivi, z daljšo življensko dobo (vsaj 3x napram asfaltu) in cenejšim vzdrževanjem. Omogočijo naj čim višji izkoristek pri transformaciji svetlobe in toplote (asfalt se poleti ogreje tudi na 60 stopinj C in več, kar omogoča tudi izrabo termoelektričnega učinka) v elektriko.Cestišče bi v zimskem času sistem ogreval in s tem odpravil drago zimsko vzdrževanje, napajal električna vozila (morda celo indukcijsko) in proizvajal elektriko in toploto   za druge uporabnike. Npr. panel 4x4m z 16 moduli 1m2 in 15% izkoristkom s povprečno 4urami svetlobe dnevno pridela 7,6 kWh/dan. Upravljanje sistema naj bo decentralizirano z mikroprocesorjem v vsakem panelu.
Izraba javnih površin kot so ceste, parkirišča in podobnih, ki so površinsko ogromne, bi bila postopoma najbolj primerna za pridobivanje obnovljivih virov energije. Prehod v manj ogljično družbo zahteva nove tehnologije. Rad bi, da se RR resursi združijo v predlaganem projektu in da bo Slovenija v špici razvoja enega (ali več) segmenta novih tehnologij.
Vlada ima prav gotovo možnost, da predlog verificira na inštitutih za materiale, fiziko in elektroniko kot tudi v visokem šolstvu in proizvodnji.