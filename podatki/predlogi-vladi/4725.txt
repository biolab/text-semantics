Predlagam, da se omeji višina plačevanja z gotovino, na nek znesek, recimo 200 eur.
 
S takim ukrepom bi se omejilo sivo ekonomijo, ki predstavlja okoli 20-30% neobdavčene potrošnje, prav tako bi se do neke mere omejilo tudi delo in zaposlovanje na črno. Še posebej bi se pa s takim ukrepom omejilo legalizacijo denarja pridobljenega s kriminalom. Znano je, da preprodajalci drog, tisti, ki se ukvarjajo s trgovino z ljudmi,... preko normalnih plačil z gotovino (za prehrano, obleke, vozila, stanovanja, gostinske storitve,...) očistijo denar, ki so ga pridobili s kaznivimi dejanji. 
S sprejemom predlaganega ukrepa, bi se precej otežilo legalizacijo nezakonito pridobljenega denarja, ker se moralo vsak večji nakup plačati z bančno kartico ali pa preko nakazila z računa. To pa pomeni, da bi moral biti denar na bančnem računu. Za bančne račune pa je znano, da morajo banke za določene prilive oziroma odlive z računov poročati uradu za pranje denarja in tudi DURS-u. Ker bi z uvedbopredlaganega ukrepa prišle večje količine gotovine na bančne račune, bi lahko urad za preprečevanje pranja denarja in DURS ukrepala proti sumljivim osebam.