PREDLAGAM VLADI: Vlada naj omogoči oziroma predpiše plačevanje davkov po normiranih stroških vsem, ki dosegajo do 200.000 eur prometa (in plačujejo prispevke za redno zaposlitev). S tem bodo manjšim podjetnikom zmanjšani visoki stroški računovodenja ter potrebe po “napihovanju stroškov”, sive ekonomije bi tudi bilo manj zaradi tega (primer Avstrija, Nemčija...) Država pa bo ta denar, ki ga sedaj dobijo računovodje in razni svetovalci, dobila v proračun. Nadzornim organom, kjer je velika večina že itak pred upokojitvijo in so kadrovsko podhranjeni, pa bi se s tem omogočilo, da se posvetijo nadzoru kritičnih subjektov, kjer se utajujejo veliki zneski davkov, ne pa da se izgublja čas z “malimi ribicami”.
Berem, da naj bi vlada ukinila normirano plačevanje davkov za s.p., kar je po moje čisto zgrešeno. Normiranec z redno dejavnostjo plača poleg prispevkov tudi 4% davka, npr. pri 50.000,00 eur prihodkov 2.000,00 eur davka. Če bo FURS opravil analizo, koliko davka plačajo zavezanci z dejanskimi dohodki, s prihodki okoli 50.000,00 eur sem prepričan, da zaradi olajšav in uveljavljanja stroškov plačajo manj davka kot normiranci oziroma jih je veliko, ki ne plačajo nič.