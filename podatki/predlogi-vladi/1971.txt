Vladi R Slovenije predlaga, da ohrani enotni plačni sistem za policiste, carinike in pravosodne policiste (paznike). Gre za enakovredna delovna mesta in kakršen koli poseg v enotni plačni sistem bi povzročil nepopravljive posledice, ki bi določene poklicne skupine degradirale, demotivirale in postavile v rang nekakšnih varnostnikov, s čimer mislim predvsem na pravosodne policiste ter inkasantov v kar bi bili postavljeni cariniki.
To so službe, ki so bile dolga leta primerljive in enakovredne ter nujno potrebne za normalno funkcioniranje države.
Zavedati se moramo, da bomo s prenosom schengenske meje na hrvaško-bosansko mejo kmalu po l. 2013 imeli nenadoma višek tako carinikov kot tudi mejnih policistov. Zato je med temi službami nujno ohraniti enakost in primerljivost zlasti zaradi morebitnih kasnejših prerazporeditev. Tudi sam zaporski sistem se bo moral racionalizirati in posodobiti  tako da v nekaj letih lahko pričakujemo ukinitev nekaterih manjših in povečanje kapacitet matičnih zavodov ne glede na priporočila raznih strokovnjakov kajti Evropa gre v to smer.