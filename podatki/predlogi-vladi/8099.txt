Pred leti je bil spremenjen zakon, ki ureja nadomestilo za invalide, ki polnega delovnika ne morejo več opravljati. Pred spremembo je bilo takole: del je upravičenec "zaslužil" pri delodajalcu, manjkajoči del do 100% plače upravičenca je kril SPIZ. Primer: ugotovi se, da je oseba sposobna polovičnega delovnega časa. Plačo ima 1.000 evrov neto. 500 mu izplača delodajalec, 500 pa SPIZ. Po spremembi zakonodaje pa namesto nadomestila s SPIZA do 100% plače, posameznik prejme nadomestilo v odstotku do prihodnje pokojnine. V zgornjem izračunu tako posameznik prejme od SPIZA namesto 500 zgolj 210.50 evra. Tisti, katerim je bila pravica do skrajšanega delovnega časa priznana pred spremembo zakonodaje, še vedno prejemajo polno plačo. Seveda bodo zato imeli tudi bistveno višjo pokojnino. Tisti, pri katerih je upravičenost nastopila po spremembi zakonodaje, pa so obravnavani po novem (zanje bistveno manj ugodnem) sistemu. Vladi predlagam, da poenoti zakon za vse, ne glede na čas nastanka upravičenosti do skrajšanega delovnika.  