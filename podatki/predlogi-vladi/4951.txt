Predlagam, da se pri noveliranju zakonodaje spremeni sistem letnega ocenjevanja javnih uslužbencev. Doslej so se ocenjevali z ocenami od 1-5 (v bistvu tako kot v osnovni šoli), predlagam pa, da bi se po novem ocenjevali z ocenami od 1-3 (slabo, dobro, zelo dobro). S tem se bi izognili psihološkim vidikom, s katerim se srečujejo tako ocenjevalci kot tudi javni uslužbenci, ki se ocenjujejo, saj le-ti te ocene vedno jemljejo iz vidika primerjave ocen iz šole. Primer: posledično za nekoga, ki je npr. bil vedno odličnjak, pomeni ocena 4 zelo slabo, saj je bil navajen petic iz šole, čeprav tudi ocena zelo dobro pomeni, da si delo opravil nad pričakovanju; če pa daš takemu oceno 3, pa se s tem sploh ne more sprijazniti. Zaradi tega je celoten sistem ocenjevanja zgrešen in je povprečna ocena v javnem sektorju zelo visoka in s tem možnost napredovanj zelo velika, kar pomeni posledično vedno večjo porabo finančnih sredstev v javnem sketorju.