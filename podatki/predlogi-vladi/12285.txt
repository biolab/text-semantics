Po Zakonu o osebni asistenci, ki je stopil v veljavo 1.1.2019 vsem osebam z izgubo sluha nad 95% po Fowlerju pripada komunikacijski dodatek v višini cca. 150 EUR mesečno (8. člen).

Uveljavljajo ga lahko takoj po postopku, ki je naveden v 9. členu Pravilnika o osebni asistenci.  www.uradni-list.si/glasilo-uradni-list-rs/vsebina/2018-01-2823/praviln...
Ta dodatek je mišljen kot neko nadomestilo invalidnine ali dodatka za pomoč in postrežbo, ki osebam z okvaro sluha ne pripada medtem ko mnogim drugim kategorijam invalidnosti vse to pripada. S tem je država nekako le priznala dolgoletno krivico do invalidnosti naglušnih.
Naglušni imajo le to smolo, da je njihova invalidnost nevidna. Neka ameriška študija govori o tem, da slepega človeka zlahka prepoznaš in slehernemu vzbuja sočutje medtem pa, ko gluhega človeka ne prepoznaš. Ko to ugotoviš je prva misel strah, ker ne veš kako mu pomagati oziroma kako komunicirati z njim in se rajši umakneš. Zato so slepi deležni nekega spoštljivega spoštovanja medtem, ko so gluhi deležni povsem drugačnih opazk
Predlagam, da se sedanji komunikacijski dodatek (150 EUR ) poviša oziroma izenači z DPP, to je 300 EUR.