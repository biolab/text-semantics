Predlagam da vlada uvede subvencije za zaposlovanje delodajalcem, kateri želijo zaposliti delavce za nedoločen čas ali vsaj za dobo dveh let. Subvencije naj bi bile dodeljene izrecno delodajalcem, kateri želijo zaposliti delavce na čekalnih listah na borzi dela. Na tak način bi delodajalci bolj zaposlovali in bi se s tem razbremenilo državo za nadomestila, ki jih izplačuje nezaposlenim.
Če je na zavodu za zaposlovanje prijavljenih 115.000 brezposelnih in od teh 50.000 oseb prejema minimalna nadomestila v znesku 350Eur je to kar zajeten mesečni izdatek v znesku 17,5 mio Eur. Če to vse skupaj pomnožimo z 12 meseci je kar lepa vsota katera se nabere za izplačilo iz državnega proračuna. Poleg tega, da ne bi izplačevala astronomskega zneska bi blo več zaposlenih, ki bi doprinašali v proračun države. Razen tega se je za zamisliti, ali preostanek nezaposlenih ne pridobiva nikakršnih nadomestil in če jih ne, na kakšen način živijo( od zraka sigurno ne).
To pomeni, da se nobeden ni zamislil ali se na tak način pospešuje delo na črno in prepušča malega človeka, da se znajde na kakršen koli način, ne glede nato ali država pobere kakšno dajatev ali ne. To ne pišemi z razloga, da bi se omenjene reveže kontroliralo in jih še bolj "privijalo", temveč zato, da bi razmislili na kakšen način ljudem ponuditi možnosti do pravice do dela , dostojnega življenja z zaslužkom, ki naj bi bil vreden človeškega dostojanstva.