Predlagam, da se določi starostna meja, ki bo določala pri kateri starosti lahko otroci kupujejo oz. uživajo energijske pijače (ter posledično tudi ozaveščanje na tem področju).
Nihče izmed staršev svojim otrokom ne da denarja za nakup kave ali jim kavo kar skuha doma.
Vse pogosteje poslušam osemletnike, ki pravijo, da jim je red bull ali shark najljubša pijača. Vedno več otrok je hiperaktivnih in ravno taki posegajo še po tovrstnih pijačah.
Ozavešča se le škodljivost uživanja alkohola in tobačnih izdelakov, na področju uživanja energijskih pijač nisem zasledila razprav.