Spoštovani,
predlagam, da se uvede kazen za neudeležbo na volitvah. Ljudje preprosto ne dojamejo, da so volitve dolžnost. Izostanek bi morali opravičevati tako kot v šoli, če si bolan, je kriva višja sila itd. Med drugim naj stranke pred volitvami izdelajo kratke in jedrnate brošure o njihovem programu (nekaj strani), da bodo ljudje vedeli, za kaj se zavzema posamezna kandidatka. Žal v njih ni bilo niti približno dovolj informacij. 2 uri Soočenj na televiziji pa tudi ni dovolj, ker si predstavniki strank samo skačejo v besedo, ljudje pa so tako neumni, da nato volijo tako, kakor novinarja obrneta oddajo. Zakaj to pišem? Ker me jezi, da je ljudem vseeno, kdo vlada, zaradi česar potem ne gredo na volitve, nato pa govorijo, da je država zavožena (se zavedam, da je bilo to napisano/izrečeno že neštetokrat).  Tisti, ki mislite pisati komentarje kot so: "Tako ali tako so vsi isti." ali pa "Saj vsi kradejo.", raje ne komentirajte. Na žalost ali pa na srečo niso vsi isti in vsaka stranka ima nekoliko drugačen program. Če nimate pred volitvami nekaj ur svojega predragocenega časa, da se odločite, koga bi volili, vas je lahko sram. Če ste za vikend na dopustu, imate tudi predčasno možnost glasovanja. Politika mora vsakega državljana vsaj toliko zanimati, da ve, katero številko obkrožiti. Ni rešitev, da se ne udeležite volitev, ker s tem ne pokažete da ne zaupate nikomur, temveč da ne premorete dovolj discipline, da bi opravili eno glavnih državljanskih dolžnosti. Sicer predvidevam, da vas je na tej strani večina tistih, ki se zanimate za politiko in ste volili. Upam, da začnemo konstruktivno debato brez prepirov.
Lep pozdrav