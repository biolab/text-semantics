Ljudje imamo o vsem izdelane predstave kakšno naj bi kaj bilo. Tako tudi o podjetjih. Ko vstopimo v neko podjetje, odvisno od velikosti, pričakujemo, da nas bo sprejel receptor ali prodajalec, itd. Če se to ne zgodi v skladu z našimi pričakovanji se nam podjetje zdi čudno in prvo kar pomislimo je, da na stranke ne dajo prav veliko. Verjetno imamo prav.
 Marsikatero podjetje, ki deluje tako, pokriva neko nišo in zalsluži "dovolj". Tako se zaposlenim ni treba naprezati, da bi zaslužili še več. Ta status quo traja toliko časa dokler ne pride konkurenca ali pa se zgodi kak drug pretres katerega "ravno prav bogato" podjetje ne prenese in postane zgodovina.
Ta nonšalanca je posebno vidna pri internetnih straneh. Mnogo podjetij in tudi obrtnikov ima zelo slabo internetno stran ali pa je celo nima. Posledično je dobiček toliko manjši. Ker poznam primere, kjer je promet zelo pomembno poskočil le zaradi kvalitete na internetu ( vsaj 50%) predlagam, da se uvedba internetnih strani predpiše z zakonom kot nacionalni interes in da se določi vsaj minimalna kvaliteta.
Ker bi uzakonitev omenjenega predloga pomenila strošek za zavezanca (kasneje sicer profit) naj se določi tudi cene. Oblikovalci strani bi morali to pozdraviti, ker bi jim država s tem zagotovila dodatno delo in profit.
Prav tako naj se določi kdo ni zavezanec (recimo lokalni popravljalec čevljev, pa še ta bi lahko imel stran, ampak recimo) Redno naj se preverja kvaliteta,  redno naj se razglaša najboljše, pa tudi najslabše. To bi moralo zvečati promet marsikateremu slovenskemu podjetju, posledično pa tudi priliv v davčno blagajno.
Določi naj se tudi kdo naj ima večjezično stran, itd. Dodelave predloga so seveda še možne ampak v grobem je to, to.
 
 
 
 