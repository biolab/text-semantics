Predlagam, da vlada oz. ministrstvo za finance enakopravno in enakočasno obravnava vse zavezance za dohodnino.  Zdi se mi nepošteno, da finančno ministrstvo odpošilja odločbe za dohodnino v dveh paketih, vedno najprej t.i. zavezance brez uveljavljanja olajšav, v drugem paketu zavezance, ki uveljavljajo olajšave. v prvi skupini so praviloma ljudje, ki morajo dohodnino doplačati, imajo razliko 0 ali dobijo minimalno izplačilo, v drugi skupini pa so praviloma ljudje, ki dobijo vrnjeno tudi več kot 1000 EUR preplačanih davkov, kar pomeni, da se država na ta račun tudi na račun svojih državljanov za velike zneske brezobrestno financira. Zaradi prednostne obravnave oseb brez izplačila državnega proračuna oz. celo doplačila državljanov, ima druga polovica, ki čaka na milost ministrstva za finance, da izda "izplačilni" sklep oz. odločbo morda celo večje finančne težave, saj gre praviloma za osebe, ki uveljavljajo kot olajšavo svoje brezposelne partnerje, svoje mladoletne otroke ipd. in kjer je po navadi denar vedno "dobrodošel".  Če že na davčni niso sposobni na enkrat obdelati vseh vlog, naj velja pravilo, da so eno leto prve na vrsti vloge oseb brez uveljavljanja olajšave, drugo leto pa skupina, ki so uveljavljali olajšave (predlog bi moral biti sprejemljiv za finančno ministrstvo, saj tam vsako leto trdijo, da njihov dosedanji sistem ni v tem, da država nebi mogla poplačati preveč plačanega davka - naj to končno dokažejo in državljane obravnavajo enakopravno tudi glede na čas izdaje dohodninske odločbe). Še najbolj pravično pa bi bilo, da bi bile dohodninske odločbe izdane vsem na isti dan.  Ampak to je verjetno preveč za Slovenijo - državo pravičnosti, enakosti, enakopravnosti.. bla bla bla