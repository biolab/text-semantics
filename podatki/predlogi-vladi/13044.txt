V Gibanju za dostojno delo in socialno družbo predlagamo Vladi, da se na ravni resornih ministrstev (seznam spodaj), povezanih s problematiko prekarnega dela oblikujejo delovne skupine predstavnikov države in strokovne javnosti z namenom reševanja vprašanja prekarnosti na ravni trga dela ter posledično preprečevanjem vse večjo prekarizacije življenja prebivalk in prebivalcev naše države v splošnem.
 
Ministrstva in njihove službe na katere apeliramo so:
- Ministrstvo za delo, družino, socialne zadeve in enake možnosti - MDDSZ,
- Ministrstvo za gospodarski razvoj in tehnologijo - MGRT,
- Ministrstvo za zdravje – MZZ,
- Ministrstvo za finance – MF,
- Ministrstvo za javno upravo – MJU,
- Svet za socialno ekonomijo pri MGRT,
- Inšpektorat za delo pri MDDSZ.
 
V seznanitev, vpogled in pomoč v priponkah pošiljamo analizo področja in smernice za reševanje prekarnosti (v pričujočem raziskovalnem poročilu iz konca 2020 jih najdete od strani 25 dalje).
 
V prezentaciji na strnjen način dobite vpogled v širino ter globino problematičnosti področja prekarnosti za vse nas in vsakega posebej.
 
Zraven pripenjamo še e-monografijo FF, UL pri kateri smo sodelovali Prezentizem in bolniško nadomestilo samozaposlenih, 2020, ur. G. Kovačič, o ureditvi bolniških nadomestil za samozaposlene pred 30 dnem trajanja odsotnosti z dela zaradi bolezni in posledično nezmožnosti za delo.
Na voljo tukaj: e-knjige.ff.uni-lj.si/znanstvena-zalozba/catalog/book/235.
 
Spodaj nekaj najpomembnejših dejstev o prekarnosti:
 
- PREKAREN - označevalec za »negotovo, navadno slabo plačano začasno zaposlitev«.
Prekarno delo je negotovo, najpogosteje nestandardno delo. Gre za nestabilno vrsto zaposlitve posameznice*, ki se izraža v njeni omejeni socialni, pravni in ekonomski varnosti.
 
- PREKARNO DELO je vsakršno delo, pri katerem obstajajo negotovosti – dohodkovna in/ali zaposlitvena negotovost, v kombinaciji z drugimi negotovostmi glede delovnega in/ali socialnopravnega položaja delavke.
 
- PREKARNOST ni odvisna (samo) od oblike dela.
Poleg časovne komponente delovne aktivnosti, je zanjo značilno še nizko plačilo in prelaganje socialno-varstvenih kategorij zaposlitve na posameznico – delavko (tj. prekarko).
Dandanes pred prekarnostjo ni zares varen več nihče. V prekarnem delovnem položaju se pogosteje znajdejo ženske in mlajše ter starejše delavke.
 
- PREKARIZACIJA ŽIVLJENJA
PREKARKE določa nekakšna brezkončna ujetost v t.i. večno sedanjost.
Negotove delovne okoliščine prekarke vodijo v težko predstavljivo prihodnost, tako na osebni kot poklicni ravni. Definirata jih nizka socialna varnost in življenje v konstantnem, neprekinjenem stanju nedorečenosti. Živijo v neprekinjeni sedanjosti, ves čas le tukaj in zdaj. Nimajo ne varne identitete ne občutka delovnega in/ali osebnega razvoja.
 
Sledijo nekateri ključni predlogi za izboljšanje problematike področja, iz: raziskovalno poročilo Prekarno delo in prekariat - Smernice za razvoj, Stanje v Sloveniji 2020, iz: prvega zakonodajnega in drugega strateško-institucionalnega področja (strani 27 - 29).
 
V priponki v: besedilo predloga, Tabela 1/ Zakonodajno področje in Tabela 2 / Strateška in institucionalna vprašanja.
 
 
Že danes, tukaj in zdaj pa smo priče počasni, a uničujoči prekarizaciji vsakdana na ravni dela, prostega časa, odnosov ter celo entitet posameznikov kot socialnih in družbenih bitij.
 
Pozivamo k skupnemu ukrepanju za izboljšanje razmer na trgu dela ter k solidarnosti za dobro nas vseh!
 
Gibanje za dostojno delo in socialno družbo
E: info@socialna-sluzba.si
FB: www.facebook.com/socialna.druzba/
 
Društvo Gibanje za dostojno delo in socialno družbo
Dimičeva 14, 1000 Ljubljana
W: socialna-druzba.si / E: info@socialna-druzba.si
 
 
PRIPONKE:
- raziskovalno poročilo, analiza in smernice za razvoj Prekarno delo in prekariat
- .ppt prezentacija Pekarno delo
- besedilo predloga
 
 
 
*Splošno uporabljeni ženski slovnični spol se nanaša na katerikoli spol in opozarja na močno spolno zaznamovanost slovenskega jezika, kjer je moški slovnični spol t. i. nevtralen, ne omogoča pa vidnosti transspolnih oseb, katerih spol se umešča onstran spolnega binarizma (ženska-moški). Za ženski nevtralni spol zapisa pa smo se odločili tudi zato, ker so ženske v primerjavi z moškimi veliko bolj ranljiva skupina znotraj prekariata.
 
 