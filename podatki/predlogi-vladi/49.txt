Predlagam, da se sprejme poseben zakon ki bi uvedel licenco za točenje alkoholnih pijač.
Licenco bi morali imeti brez izjeme vsi gostinci in trgovci ki prodajajo alkoholne pijače. Licenca bi bila plačljiva in bi jo morali zavezanci obnavljati vsako leto. Licenca bi se izdajala za vsak posamezni lokal in za vsako posamezno trgovino, tako da bi moral lastnik pridobiti licenco za vsak posamezni poslovni prostor kjer se prodaja ali toči alkoholna pijača, če je lastnik več lokalov. Letni znesek bi bil najmanj1.000, največji pa 10.000€. Višina bi se določala na podlagi višine plačanega davka. Licenčnina bi se stekala v proračun RS.
Namen uvedbe licence pa je večji red na področju točenja in prodaje alkoholnih pijač. Z zakonom bi se uvedle tudi globe in sicer za sledeče kršitve:
-točenje in prodaja alkoholnih pijač brez licence
-točenje in prodaja alkoholnih pijač mlajšim od 18 let in vidno pijanim .
 
Za prvo kršitev bi se izrekel začasni odvzem licence za 3 mesece in 3.000€ globe, za drugo ugotovljeno kršitev 6 mesecev in 6.000€ kazni, za tretjo kršitev trajni odvzem licence in 10.000€ globe. Globe bi lahko izrekale inšp.službe, policija in carina v hitrem postopku z odločbo. Lastnik licence bi moral ob ugotovljeni kršitvi lokal začasno zapreti in takoj odstraniti vse alkoholne pijače iz lokala. Do veljavnosti prepovedi bi lahko v lokalu ali trgovini točili ali prodajali le brezalkoholne pijače.