Predlagam ustanovitev Pisarne za Ekonomske in Kulturne odnose Republike Slovenije v Tajpeju (nadalnje okrajšano PEKORS), za izboljšanje ekonomskih in kulturnih odnosov med Republiko Slovenijo in Republiko Kitajsko, Tajvan (nadalnje poimenovano samo Tajvan).
Ker Republika Slovenija ne priznava Tajvana diplomatično in priznava da je Tajvan del Ljudske Republike Kitajske, ampak Republika Slovenija si privzema pravico do nediplomatskih odnosov s Tajvanom.
Tajvan je ena največjih ekonomij na svetu, ki se specializira v razne visoko-tehnološke smeri, zato je priporočljivo da Republika Slovenija izboljša ekonomske odnose s Tajvanom, ter si tako omogoča krajši postopek prenosa znanja, tehnologije in investicije. Ustanovitev PEKORS bi olajšala postopek slovenskim podjetjem iskanja invisticije na Tajvanu, ter obratno omogočalo Tajvanskim invistitorjem možnost invisticije v Sloveniji. Posledica bi bila ustanovitev novih delovnih mest za slovenske državljane, ter povečanje izvoza in uvoza, kot tudi bruto domači proizvod (BDP) Republike Slovenije.
Ker Republika Slovenija nima diplomatskih odnosov s Tajvanom, bi financiranje PEKORS v Tajpeju prišlo preko razpisov Ministrstva za Finance in Ministrstva za Kulturo in Šport, ali preko drugih posrednih metod. PEKORS v Tajpeju bi tudi lahko delovala kot posrednik za konzularne zadeve med Slovenskimi in Tajvanskimi državljani z Veleposlaništvom Republike Slovenije v Pekingu. Ker bi PEKORS v Tajpeju delovala kot posrednik in ne kot konzulat ali veleposlaništvo, bi s tem se izogibali problemu o diplomatskih odnosih.
Nazadnje, sistem odnosov s Tajvanom preko ekonomskih predstavništev je bil že ustanovljen po letu 1972, s tako imenovano "Japonsko metodo" odnosov s Tajvanom. Trenutno Republika Slovenija ima samo posredne odnose z Tajvano (odnosi potekajo preko predstavništev tretje dršave), zato bi ustanovitev PEKORS v Tajpeju predstavljalo neposredni in hitrejši dostop do tajvanskega trga, kar predstavlja velik donos do Republiki Sloveniji.
Hvala za vašo pozornost in za vaš odgovor.