Ta predlog pišem na podlagi dogodkov na višjih šolah in univerzah (fakultetah). Na njih ni nobenega nadzora, zato prihaja do selekcije med študenti in se otežuje tudi delo samim študentom. Sistem je postavljen tako, da imajo realne možnosti za napredovanje le tisti najboljši (odličnjaki), ki so za vstop na fakulteto tudi po selekcijah izbrani pred tistimi "navadnimi". Poleg tega se mi ne zdi prav, da profesorji več truda vlagajo v raziskoavlno dejavnost in ne v predavanja študentom, ki bi morala biti primarna naloga profesorjev na univerzah. Tako imamo preprosto akademike, ki so zaposleni na fakultetah in raje delajo za akademijo, saj je to za njih bolj koristno in najverjetneje dobijo tudi dodatke za tovrstno delo. Poleg tega posamezni profesorji ne znajo držati visoke ravni interakcije s študenti tako imamo nekatere, ki grozijo, spet drugi imajo previsoka merila, tretji se na predavanjih sploh ne pojavijo a zahtevajo na izpit znanje kot, da bi predavali vso snov normalno. Kot posledica tega lahko korektno zatrdim, da so posledica tega tudi izredno slabi rezultati (število diplomantov).
Kot svoje predloge predlagam naslednje zadeve:
1. spremenite člen v ustavi, ki zagotavlja univerzam avtonomijo. S tem, ko imajo univerze avtonomijo lahko počnejo kar hočejo (glej prejšnji odstavek).
2. uvedite strog nadzor nad delom na univerzah.
3. naj bodo profesorji plačani glede na uspešnost (tudi študentov na izpitih), saj je tudi to odraz dela profesorja).
4. da bodo predlogi iz prejšnjih točk pošteni tudi profesorjev uvedite v pravilnik obvezno preverjanje prisotnosti študentov (lahko z čekiranjem študentskih kartic kot za delo v podjetjih).
5. Naj se sestavi komisija, ki bo pregledala nacionalne načrte učenja na univerzah in jih tudi uredila v točkah, ki preveč bremenijo študente.