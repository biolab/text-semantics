Vlada nima nobenega mandata volivcev za podžiganje vojne v Ukrajini z dobavo orožja in proizvodnjo streliva. Gre za temo, ki ni bila predmet predvolilne kampanje in vladajoče stranke v zvezi s tem niso nagovarjale volivcev. Prav tako ni nobene podlage v meddržavnih sporazumih, saj Ukrajina ni članica Nata, niti članica EU. Vlado zato pozivam, da na posvetovalnem referendumu preveri, če je pot odkritega vojnega hujskaštva pravilna oz. če ima podporo državljanov oz. je večina državljanov morda podpira prizadevanja za mirno rešitev konflikta. Da je drugačna pot možna tudi v okviru Nata in EU je jasno razvidno iz primera Madžarske.