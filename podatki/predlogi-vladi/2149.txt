Zimski čas je izrazito neugoden za državljane, saj je večina ljudi v službah v dopoldanskem času. Praviloma odidejo v službo, ko je še temno in se vrnejo, ko je spet tema.
Ker večina ljudi dela v zaprtih prostorih, v katerih je na voljo umetna razsvetljava tudi ni potrebe, da bi ves čas, ko je zunaj dan preživeli v službah.
Zato predlagam vladi, da s stališča javnega zdravja in kvalitetnega preživljanja prostega časa državljanom omogoči, da več prostega časa preživijo na dnevni svetlobi.
Dejstva, da je poletni čas ugodnejši za prebivalce tudi v zimskem času, se zaveda več držav, najodmevnejši primer pa je Ruska Federacija, kjer so z letošnjo jesenjo ukinili zimski čas in ostajajo na poletnem.

english.pravda.ru/history/09-02-2011/116833-russia_summer_winter_time-...
Zavedam se, da je predtavljanje ure regulirano z evropskimi direktivami, zato predlagam vladi, da začne na evropskem nivoju z aktivnostmi, ki bi vodile k ukinitvi prestavljanja ure. Prepričan sem, da bi bil predlog pri državljanih vseh članic dobro sprejet. Obenem lahko z njim slovenska diplomacija zopet opozori nase na evropskem nivoju.
 