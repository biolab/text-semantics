Predlagam postopno uvedbo elektronskega evidentiranja prisotnosti na delovnem mestu v celotnem javnem sektorju. Evidentiranje bi se uvajalo v obdobju npr. 5-10 let, oz. po finančni zmožnosti.
 
Obrazložitev:
V gospodarstvu je elektronsko evidentiranje preverjanja prisotnosti na delovnem mestu zaradi svojih koristi praviloma dodobra uveljavljeno, medtem ko v javnem sektorju ponekod ni prisotno, ali je pomanjkljivo, kljub temu da prinaša prednosti, kot so nadzor kršitev delovnega časa in neupravičenih izplačil, lažje delo tajništev in računovodskih služb, pregled in lastna evidenca delovnega časa za zaposlene same, izvzem časa kajenja ali drugih "opravkov" izven delovnega mesta iz delovnega časa. Ker bi bila uvedba enotnega elektronskega evidentiranja po vsej državi finančno zahteven projekt, predlagam, da se sprejme načrt uvedbe za srednjeročno obdobje - npr. v roku 5-10 let.