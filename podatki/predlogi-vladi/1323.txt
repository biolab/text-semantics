Pozdravljeni.
Moj predlog bo zelo kratek in sicer, da se zakon, ki obravnava referendume in volitve na vseh nivojih spremeni tako, da se določi, da je udeležba na referendumu in volitvah obvezna.
 
Obrazložitev:
Priča smo, da se referendumov in volitev na vseh nivojih udeležuje vse manj ljudi, predvsem zato, ker jim je popolnoma vseeno, kaj in kako se z državo dogaja, po drugi strani pa kot nekakšni protesti proti aktualni oblasti. Posledica so dragi referendumi in volitve, ki pa se jih udeležuje vse manj ljudi. Referendum pač stane, če kdo pride na volišče, ali ne.
Takšna ureditev s strani človekovih pravic ni sporna, saj jo že uporabljajo države v Evropi, pa do sedaj še ni bilo ugotovljeno, da bi šlo za kakšne kršitve, saj se nikogar ne prisiljuje kako naj glasuje (lahko glasuje za, proti, ali pa odda neveljavno glasovnico,pač po želji oz. občutku), hkrati pa vlada in parlamen dobita realnejšo sliko o tem, kaj si narod želi oz. kaj zahteva.