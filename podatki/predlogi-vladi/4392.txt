 Zadnje čase poslušam veliko zgodb kjer prihaja do zelo "bizarnih" opominov in izvršb s strani DURS-a tudi naprimer kadar je na E-Davkih saldo 0,00 je pa naprimer na enem kontu preplačilo na drugem pa dolg.
Glede na to da se konec koncev ves denar steka v isto malho državnega proračuna, bi bilo smiselno, da preden DURS pošlje opomin ali pa celo kar izda izvršbo, da se pred tem pogleda stanje na različnih kontov, in bi se različni konti med samo poravnali.
Osebno se mi zgodi da zamudne obresti napačno obračunam (tudi z kalkulatorjem obrest na strani sodstva :/) in potem imam recimo na DDV dolg 0,02 EUR. Mislim da je jasno da za 0,02 EUR ne bom šel delati novega naloga, saj (tudi s pomočjo naše vrle vlade) to sploh ni poceni, in bo provizija stala 20x toliko kot je sam dolg. Ponavadi potem ko recimo plačujem prispevke, dodam ta dolg k plačilu, in potem je v trenutnem stanju, potrebno kontaktirat DURS, da se potem ti centi prikotalijo na pravi konto.
Kaj res ni možno naredi neke spremembe okoli tega? Kar se tiče IS mislim da ne bi smel bit problem glede na to koliko smo plačali za njega, torej je treba samo zakondajo nekoliko spremenit - baje da zdaj samodejna poravna zakonsko ni možna.
Predlagam naslednje: ko proračun prejme nakazilo na posamezni konto, in po obračunu ostane na kontu preplačilo, IS samodejno preveri ostale konte, in če je na kakšnem dolg, se ta samodejno poravna, v okviru preplačila seveda.
Tudi če je recimo na nekem kontu dolg, in se potem izvede plačilo na nek drug konto, in se spet pojavi preplačilo, bi lahko IS tudi samodejno preveril če na katerm kontu obstaja preplačilo in ga pokrije.
Predstavljajte si koliko časa bi prihranili naši vrli uradniki, ker ne bi potrebovali spremljati e-pošte in potem ročno knjižiti stvari? Mislim da glede na to koliko milijonov smo vrglo skozi okno za davčni IS bi ta moral biti sposoben izvajati takšne osnovne funkcije, uradniki pa bodo imeli tudi več časa loviti tajkune namesto podjetnikov ki imajo od 0,01 to 10,00 davčnega dolga.
Prosim, prosim, prosim dajte razmislit o tem! Lahko Janša, lahko pa tudi Bratovškova, če ji uspe sestaviti vlado.
Hvala!