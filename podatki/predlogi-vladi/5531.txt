 Predlagam vladi, da morda razmisli v tej smeri, da bi tudi prejemniki socialne pomoči morali nekaj delati za to, da bodo prejeli denarno socialno pomoč. Ni logično, da marsikdo niti s prstom ne migne in prejme na mesec 260,00 EUR. Seveda bi mu ob opravljanju kakšnega dela morali pripadati tudi povrnjeni potni stroški in malica. V mislih imam predvsem tiste, ki nimajo nobenega premoženja in socialne pomoči v vsakem primeru ne bodo vračali. 
Tako bi bili brezposelni vseskozi v stiku z delom in tudi večjo možnost bi imeli, da se predstavijo kakšnemu delodajalcu, ki bi ga kasneje lahko tudi zaposlil. 
Berem veliko o tem, koliko je pritožb zaradi neočiščenih cest, pločnikov, ki jih je povzročila obilica snega. Zakaj se brezposelne ne pošlje kidat, da vsaj vemo, zakaj si zaslužijo tistih 260,00 EUR na mesec? Jaz takemu, ki niti s prstom ne migne, ne bi dala več socialne pomoči. Sploh v krizi, v kakršni smo se znašli. 