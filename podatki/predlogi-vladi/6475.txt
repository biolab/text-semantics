NOVO: Pozdravljeni :) Mogoče nisem dovolj dobro poudarila, ampak v predlog ni všteto sodstvo, šolstvo, zdravstvo ... Glede  javne uprave in zniževanja sem izračunala samo za naštete v oklepaju,  ti pa so NEVLADNI PRORAČUNSKI PORABNIKI (urad predsednika, državni zbor,  državni svet), VLADNE SLUŽBE (vse v zvezi z vlado), MINISTRSTVA IN  ORGANI V SESTAVI, UPRAVNE ENOTE, OBČINE. Jaz mislim, da bi delali  za TAK denar. Imamo 100.000 brezposelnih, ki bi delali za tak denar.  Tudi ne razumem kaj za vas pomeni tak, ker v privatnem sektorju veliko  ljudi dela za tak ali manjši denar in če pogledate od kod dobi plačo  zaposleni v javni upravi-dobi jo, ker je odtrgana tistemu, ki dela za  tak denar v privatnem sektorju. V privatnem sektorju, če podjetje nima  dela odpusti delavce, jim zmanjša plače, ukine bonitete, najde nove  kupce, izboljša organizacijo, ... vse, da bi preprečilo da propade in  zakaj bi moralo biti državno toliko drugačno. Če se zaposlis v državnih  ustanovah primarni cilj ne bi smel biti bogatenje in življenje na veliki  nogi, ampak delati v korist družbe, ki te za to tudi plačuje. Če želiš  veliko zaslužiti je za to privatni sektor, lahko ustanoviš svoje  podjetje, dandanes v nekaj korakih in bogatiš. Dober zaslužek na račun  ljudi, ki delajo cele dneve in komaj preživijo, pa se mi ne zdi  upravičen. Poleg tega veliko ljudi prostovoljno  izboljšuje zakone, tako da razišče probleme in predlaga rešitve. Veliko  je tudi prostovoljnih organizacij in društev, ki se vsakodnevno trudijo,  da bi bila Slovenija lepša in boljša, zato ker jim je v interesu, da  živimo v dobri državi. Tako da zaposlitev v javni upravi ne bi nikakor  smela biti povezana z dobrim zaslužkom.
Izračun:-V povprečju dobijo plačo 1800 eur/mesec, skupaj (je v zgoraj naštetih) zaposlenih 34.600 ljudi. Država izplača 34.600*1800=62 280 000/mesec, 747 360 000/ leto, od tega dobi nazaj 40% prispevkov in davkov 300 000 000 (298 944 000) ter dohodnine (27%, brez olajšav) 121 072 320, skupaj izguba (zaokroženo)= - 325 000 000; plača posameznika 1800 bruto, neto 1080 (-40%), po odbitku dohodnine  (-27%) 788,4 eur.
               -Predlagano 1000 eur/mesec. država izplača 34.600*1000= 34 600 000/mesec, 415 200 000/leto, od tega dobi nazaj 40% prispevkov in davkov 166 080 000 ter dohodnine (16%, brez olajšav) 39 859 200, skupaj izguba (zaokroženo)= -210 000 000; plača posameznika 1000 bruto, 600 neto (-40%), po odbitku dohodnine (-16%) 504 eur.
Razlika: država prišpara 325 000 000-210 000 000=115 000 000; razlika v plači, zaradi katere potrošniki manj potrošijo 788-504=284 eur/mesec, 3408/leto, vsi skupaj 3408*34600= 117 916 800, od tega 65%= 76 645 920.
PRIHRANKI države vsaj (115 000 000- 77 000 000)=38 000 000/ leto, pri tem nismo upoštevali olajšav (kar pri dohodkih od plače 1800 znese bistveno manj dohodnine), ter globalnega, odprtega gospodarstva, kjer se v državo vrne bistveno manj kot 65%.
Če lahko v šolstvu učitelji zastonj delajo nadure, sestre 12 ur z  minimalno plačo.. morajo tudi voditelji, ker kako bodo vedeli kaj je  treba narediti, če tega ne občutijo na lastni koži...
Še en dober primer. Učenci so v razredu, v katerem so štiri klopi v treh  vrstah, ena za drugo. Učitelj pred prvo vrsto klopi postavi koš za  smeti. Vsakemu učencu razdeli kos papirja in jim naroči naj ga zmečkajo.  Potem jim reče naj vržejo papir v koš in tisti, ki bo zadel bo naredil razred. Pritoževali so se samo tisti iz zadnjih klopi, ki koša sploh niso videli, mogoče kakšna pritožba iz sredine, iz prve vrste pa nobene pritožbe. Iz prve vrste se tudi nihče ni ozrl nazaj, da bi videl kako je drugim in jim pomagal (recimo lahko bi odmaknili mize, lahko bi jim dali napotke, lahko bi predlagali učitelju, da se menjajo sedeži med metanjem, proavnajo vrste...), ampak niso, ker niso v njihovi koži in ne vejo kako je biti zadaj, medtem ko zadnji vidijo tudi tiste pred sabo in kako je njim. Rezultat je bil jasen, zadeli so vsi prvi, kakšen iz sredine in nihče od zadaj.
Tako, da če bodo tisti, ki upravljajo z denarjem tudi sami v položaju, da je za eno zamenjavo pri elektriki potrebno plačati 1000 eur, oni pa toliko zaslužijo, se bodo stvari veliko hitreje začele izboljševat in popravljat, že zaradi tega, ker bodo videli od zadaj.
Bom predlagala še enkrat, ker ni bilo dobro pojasnjeno ;)
PREJ:Če želi vlada oziroma finančni minister varčevati, lahko to stori pri plačah v javni upravi (nevladni proračunski uporabniki, vladne službe, ministrstva in organi v sestavi, upravne enote in občine) tako, da vsem, ki imajo plačo večjo od 1000 eur, jo zmanjšajo na 1000 eur (če ima nekdo plačo 2500 eur, bi jo zmanjšali na 1000 eur, če ima 1800, bi zmanjšali na 1000 eur, tako bi pri teh dveh prihranili 1500+800=2300 eur), vsi zgoraj našteti bi dobili največ 1000 eur plače.
Podatke sem dobila na AJPES, plače javni sektor, poročila.
Naredila sem izračun, na podlagi povprečnih plač in števila zaposlenih za javno upravo (nevladni proračunski uporabniki, vladne službe, ministrstva in organi v sestavi, upravne enote in občine), rezultat pa je, da bi tako lahko privarčevali 200 milijonov eur na leto.
Podobno bi lahko izračunali pri pokojninah tistih, ki so bili zaposleni v javni upravi in jim pokojnine ustrezno zmanjšali. 