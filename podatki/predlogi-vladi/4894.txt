Za prispevek k zmanjšanju javnega dolga naj parlament sprejme zakon s katerim se na javni dražbi odprodajo vse počitniške kapacitete državnih, občinskih in sodnih organov oz.institucij ter javnih zavodov, agencij, institutov in skladov v lasti države ter občin. Sredstva naj se uporabijo izključno za odplačilo dolga države.
Hkrati naj se po istem zakonu odprodajo počitniške kapacitete podjetij v lasti države ter občin, ki poslujejo z izgubo. Sredstva naj se uporabijo za pokrivanje izgube.
V nasprotnem primeru naj počitniške kapacitete celotnega javnega sektorja pod enakimi pogoji koristijo vsi državljani države Slovenije.
Obrazložitev: Glede na število delavcev, ki so izgubili delo v gospodarstvu in nimajo finančnih možnosti dopustovati je vsaj nehigienično, da zaposleni v javnem sektorju bahato koristijo počitniške kapacitete ki so last države Slovenije in torej državljanov.
S prodajo vseh počitniških kapacitet javnega sektorja se bo lahko javni dolg zmanjšal vsaj za 2 miljarde Eurov, kar naj bo prispevek javnega sektorja k zmanjšanju dolga države.
Razen tega je vzdrževanje počitniških kapacitet nepotreben strošek, ki ga gospodarstvo v teh razmerah ne more pkrivati.
 