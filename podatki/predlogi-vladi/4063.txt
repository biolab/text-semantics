 
Vladi RS oz. pristojnemu ministrstvu predlagam, da takoj izvede revizijo tako naročila (snovne narave z navodili o črpanju podatkov iz raznoraznih evidenc, vključno z lastništvi in nelastništvi premičnin in nepremičnin,  kot tudi ostalih parametrov), kot seveda izvedbe, preizkušanja, uvajanja in spremljanja oz. servisiranje programa IS CSD. In po vsem naštetem še oceno nastale škode ljudem. In povračilo te škode.
Namreč na Ministrstvo za družino in socialne zadeve je od uvedbe IS CSDja prispelo na tisoče pritožb. Človek zdrave kmečke pameti se vpraša, zakaj je toliko pritožb. No, še veliko več bi jih bilo, če bi se ljudje znali »prebiti skozi podatke« v odločbah, oz. če bi delavke in delavci znali preračunati podatke in ali je odločba pravilna ali ne.
Pritožbe so preprosto zato, ker stvari ne delujejo, kot bi morale ali pa so nalašč tako pripravljene,da delujejo kot delujejo. In ko slišimo informacijo tozadevnih češ: »Veste, izdanih je bilo že nekaj sto tisoč odločb,« je to nič drugega kot pesek v oči. Pritožb je na kupe.
Zgodba bi lahko nosila tudi naslov v obliki vprašanja: Kako naj domiselen podjetnik preživi v teh kriznih težkih časih najbolje in najuspešneje? Odgovor bi bil sila preprost: »Naj se »priključi« na »državne seske«
Žal pa je zaradi zgoraj omenjene porazno pripravljene oz. blago rečeno nepopolno delujoče aplikacije povzročena težava, ali recimo kar naravnost škoda tisočem državljanom Republike Slovenije. Kdo bo za to odgovarjal? Spet nihče?!
Quo Vadis Slovenija?!
 