V primeru, da v enem letu od denarja, ki ga imaš naloženega v bankah v Sloveniji ali EU, pridobiš obresti za več kot 1000 evrov, plačaš precejšen davek.
Vladi želim sporočiti, da je takšna zakonska obveznost po mojem mnenju slaba, saj kaznuje nekoga, ki varčuje, ki ne zapravlja, ki si morda tudi ne privošči (luksuznih avtomobilov, potrošništva, ...). Če to usodo primerjam z nekom, ki zapravlja, troši, uživa čez mejo svoje finančne zdržnosti, je tisti, ki si je nekaj prihranil, zaradi davka na bančne obresti precej kaznovan. To pa je zelo slab zgled nam državljanom in tega država ne bi smela podpirati. Preveč očitno je, da država samo polni svoj proračun tam, kjer lahko. Pozablja pa, da tisti, ki denar ima v naših bankah, na nek način dokapitalizira naše banke - in zakaj ga torej kaznovati??? - ne pa se mu zahvaliti???
Veste, dobim občutek, da varčevanje ni več naša vrednota, pač pa samo trošenje, ki je tudi okoljsko sporno.
In ko državljan tako plača omenjeni davek ali dohodnino, mora še pri banki plačati provizijo plačila. Mislim, da bi država lahko in mogla omogočiti, da bi državljani plačevali obveznosti do države na državnih uradih, ne pa preko bank, ki si odvzamejo prevelik del.