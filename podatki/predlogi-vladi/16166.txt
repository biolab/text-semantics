Po trenutno veljavni zakonodaji so oskrbovana stanovanja navadna najemniška stanovanja, nudenje oskrbe od leta 2011 ni več zakonsko predpisano, zato je v večini primerov najemodajalci ne nudijo.
Predlagam naslednje zakonske spremembe:
1. V 3.odst.8. člena Stanovanjskega zakona se črta beseda »lahko« in se člen glasi:
Oskrbovana stanovanja so stanovanja za starejše, v katerih stanovalci dobijo pomoč 24 ur dnevno iz določene ustanove, pod pogojem, da so arhitektonsko prilagojena kot stanovanja za starejše ljudi z lastnim gospodinjstvom v večstanovanjski stavbi ali v drugi obliki strnjene gradnje. Minister predpiše standarde in normative socialnovarstvenih storitev v oskrbovanih stanovanjih.
2. Aktivirajo se brisani členi 21. do 25. Pravilnika o minimalnih tehničnih zahtevah za graditev oskrbovanih stanovanj za starejše ter o načinu zagotavljanja pogojev za njihovo obratovanje.