Prelagam sprejetje zakona, s katerim se v celoti odpravi privilegije socializma in 20 let trajajoče škodljive tranzicije. S tem se bo s položajev odstranilo vse, ki priviligirance in pripadnike nekdanje obveščevalne službe UDBA. Izvedba lustracije je nujno potrebna za obstanek te države.
 
ZAKON o Odpravi Privilegijev Socializma in 20 let trajajoče škodljive tranzicije
I. SPLOŠNE DOLOČBE
1. člen
Ta zakon ureja nekatera še vedno odprta  vprašanja iz obdobja od leta 1941 dalje, ko je bila pod pretvezo narodno  osvobodilnega boja (s kratico NOB) proti tedanjemu okupatorju  slovenskega ozemlja izvedena krvava komunistična revolucija in  državljanska vojna.
Na podlagi tako prikritih ciljev pa je  bil po osvoboditvi leta 1945 ustvarjen politični in gospodarski sistem,  ki je bil dolga desetletja večinoma škodljiv za pretežni del slovenskega  naroda.
Za uvajanje in vzdrževanja takega  sistema na slovenskem sta brez najmanjšega dvoma odgovorni takratna  politična organizacija Komunistična partija Slovenije (KPS), ki je bila  glavni pobudnik in organizator navedene NOB, in njena naslednica Zveza  komunistov Slovenije (ZKS) ter njena politična policija, ki se je  najprej imenovala Uprava državne varnosti (UDV), kasneje pa se je  preimenovala v Službo državne varnosti (SDV).
S krvavo revolucijo pridobljeno oblast  sta navedeni organizaciji KPS in ZKS obdržali z vzpostavitvijo tako  imenovanega "socialističnega" družbenega sistema, ki je bil v bistvu  totalitaren (celoten, vseobsegajoč, povzemajoč, vse v svoje območje),  saj je le navidezno državnim ciljem podredil vse javno in zasebno  življenje, pri čemer je izključeval vsako drugačno mnenje ali opozicijo,  kar je bilo zapisano tudi v tedanji (jugoslovanski) slovenski ustavi.
S tem totalitarnim režimom (politično  ureditvijo) so bile tako že v kali zatrte nekatere temeljne človekove  pravice in svoboščine, kar je po tem trajalo vse do leta 1990, ko je  bila sprejeta nova (izključno) Slovenska ustava.
V vsem tem obdobju so bili mnogi zaradi  uveljavljanja svoje temeljne pravice do svobodnega mišljenja in gibanja  tudi sodno preganjani ali drugače omejevani. Zaradi ugodnejšega  zunanjega videza je bila taka državna ureditev preimenovana v "sistem  socialističnega samoupravljanja", ki naj bi tak totalitarizem (totalni  politični sistem) zagotovil tudi dolgoročno.
Navedeni službi tajne politične policije  pa sta ga vzdrževali z metodami represije (zatiranje, podtikanje,  zaprtje in kazenski ukrepi).
Na podlagi izmišljene znanstvene teorije  je bil vzpostavljen tudi tako imenovani "socialistično-samoupravni  gospodarski sistem", ki je v bistvu omogočal odločanje v zelo ozkih  izključno političnih (partijskih) krogih, temeljil pa je na visoki  inflaciji in zadolževanju v tujini.
Zaradi neracionalne in zelo šibke  organizacije ter gospodarske neučinkovitosti ter skozi to veliko slabših  poslovnih rezultatov je ta sistem terjal tudi večje zadolževanje v  tujini od potrebnega, kar pa je v bistvu pomenilo prelaganje večine  tedanjih problemov na poznejše rodove.
Odkriti podporniki tega totalitarnega  režima so zgolj na podlagi tega članstva prišli najbolj odgovornih ter  najvišje plačanih delovnih mest, čeprav zanje največkrat niso imeli  potrebnih strokovnih referenc. Dovolj je bila pripadnost in t.i.  moralnopolitična neoporečnost.
Vsa navedena dejstva so splošno poznana  in podkrepljena tudi z mnogimi uradnimi arhivskimi podatki in analizami  iz tega obdobja, posledice tega nerazumnega, samoljubnega (egoističnega)  in skrajno škodljivega početja za pretežni del državljanov Slovenije pa  so strnjene v sedanjem javnem dolgu Republike Slovenije, ki je večinoma  nastal prav v tem obdobju, se pa povečuje še naprej, odplačevati pa ga  bodo morali še otroci današnjih otrok.
Ta zakon ne ureja ugotavljanja  odgovornosti in iskanje krivcev za vzpostavitev in sodelovanje v  navedenem totalitarnem režimu, ker to prepušča pristojnim državnim  tožilstvom, da to storijo po uradni dolžnosti na podlagi pobud  prizadetih posameznikov, ki bodo po določbah tega zakona zahtevali  popravo storjenih krivic. Z določbami tega zakona se:
- Odpravljajo nekateri privilegiji  (posebne, izjemne pravice določene družbene plasti), ki so si jih  neupravičeno in predvsem na škodo drugih prilastili samo eminentni  (najbolj vidni) predstavniki bivšega totalitarnega režima;
- Preprečuje možnost , da bi podobne  stvari dogajale tudi v prihodnjem obdobju, zaradi česar preverjenim  zagovornikom in podpornikom bivšega totalitarnega režima za določen čas  prepoveduje opravljanje vodilnih delovnih nalog;
- Samo omogoča, da se bo na podlagi  izvajanja določb tega zakona Republika Slovenija dokončno izvila izpod  jarma nekdanjega totalitarnega režima in postala sodobna ter napredna  evropska država.
II. IZROČITEV ARHIVOV
2. člen
Odgovorni predstavniki najvišjega in  najožjega vodstva v 1. členu navedene organizacije ZKS in službe SDV ter  KOS v obdobju od začetka tako imenovane "slovenske pomladi" v sredini  leta 1988 do prvih demokratičnih volitev v letu 1990 morajo v 30 dneh od  dneva uveljavitve tega zakona izročiti Arhivu Republike Slovenije  celotno svoje arhivsko gradivo, ki se je v tem obdobju nahajalo v tajnih  podzemnih objektih zgradbah na več desetletji zaprtem območju okrog  Gotenice in Kočevske Reke in drugod, vendar so ob odprtju tega območja v  letu 1990 našli le prazne arhivske police in omare, s čimer je bila  preko televizije doslej že večkrat seznanjena tako slovenska kot tudi  mednarodna javnost.
Predvideti je mogoče, da so se v tem  arhivskem gradivu med drugim nahajali tudi podatki o izvršenih povojnih  pobojih na tem območju, o čemer pričajo tamkajšnja množična grobišča,  razen tega pa tudi zaupni podatki o članstvu organizacije KPS in ZKS ter  o delovanju službe SDV in o njenih tajnih sodelavcih.
V primeru neupoštevanja te določbe v  navedenem roku prevzemajo neposredno kazensko odgovornost po tem zakonu  vsi, ki so aktivno delovali v ožjem vodstvu najvišjega organa navedene  organizacije ZKS in najvišjega vodstva službe SDV v prej navedenem  obdobju, kar mora zagotoviti pristojno državno tožilstvo po uradni  dolžnosti bodisi po lastni inciativi ali na pisno pobudo posameznikov,  ki poznajo take okoliščine in jih bodo s svojim pričanjem tudi dokazali.
III. POPRAVA KRIVIC
3. člen
Na podlagi neposrednega vpogleda v  arhivsko gradivo (navedeno v 2.členu) v okviru Arhiva Republike  Slovenije in v skladu z veljavnim zakonom o uporabi tega gradiva lahko  popravo krivic, ki so bile povzročene s partijsko revolucijo v obdobju  od začetka leta 1941 do konca leta 1945, zahteva bodisi še živeči  neposredno prizadeti ali njegovi zakoniti dediči.
Navedeni upravičenci lahko dosežejo  popravo krivic na ta način, da pri pristojnem državnem tožilstvu vložijo  zahtevo za ustrezno materialno nadomestilo za povzročene krivice in  moralno zadoščenje, proti neposredno odgovornim za povzročitev teh  krivic oz. proti še živečim neposrednim krivcem za takšna dejanja pa  zahtevajo tudi uvedbo kazenskega postopka.
O taki zahtevi, ki mora biti utemeljena  in podkrepljena tudi z ustreznimi dokazi ali pričevanji, mora pristojno  tožilstvo presoditi po uradni dolžnosti in v okviru zakonsko določenega  roka ter ustrezno ukrepati.
4. člen
Na podlagi neposrednega vpogleda v  arhivsko gradivo (navedeno v 2.členu) v okviru Arhiva Republike  Slovenije in v skladu z veljavnim zakonom o uporabi tega gradiva lahko  popravo krivic, ki so bile povzročene v obdobju od konca leta 1945 do  prvih demokratičnih volitev v letu 1990 s strani oblastniških organov  oz. v 1. členu navedenih služb UDV, SDV proti tako imenovanim "notranjim  sovražnikom in nasprotnikom samoupravnega socializma" zahteva bodisi še  živeči neposredno prizadeti ali njihovi zakoniti dediči.
Navedeni upravičenci lahko dosežejo  popravo krivic na ta način, da pri pristojnem državnem tožilstvu vložijo  zahtevo za ustrezno materialno nadomestilo za povzročene krivice in  moralno zadoščenje, proti neposredno odgovornim za povzročitev teh  krivic oz. proti še živečim neposrednim krivcem za takšna dejanja pa  zahtevajo tudi uvedbo kazenskega postopka.
O taki zahtevi, ki mora biti utemeljena  in podkrepljena tudi z ustreznimi dokazi ali pričevanji, mora pristojno  tožilstvo presoditi po uradni dolžnosti in v okviru zakonsko določenega  roka ter ustrezno ukrepati.
IV. ODPRAVA PRIVILEGIJEV
5. člen
S tem zakonom se ukinjajo privilegiji  glede določitve izjemne pokojnine za vse udeležence v 1. členu navedene  NOB in druge borce oz. za vse nosilce pomembnih družbenih funkcij v  obdobju pred koncem leta 1990 na ta način, da se jim nova pokojninska  osnova določi zgolj na podlagi njihove dejanske delovne dobe in dosežene  strokovne izobrazbe, katero morajo dokazati z ustreznimi dokumenti.  Nova pokojninska osnova se jim začne izplačevati z dnem uveljavitve tega  zakona.
Za izvajane te odločbe so odgovorni vsi  pristojni v okviru Zavoda za invalidsko in pokojninsko zavarovanje  Slovenije, za kar v primeru neizvajana te določbe prevzemajo tudi  neposredno kazensko odgovornost po tem zakonu.
Izvajanje te določbe mora zagotoviti  pristojno državno tožilstvo po uradni dolžnosti bodisi po lastni  iniciativi ali na pisno pobudo posameznikov, ki poznajo take okoliščine  in jih s svojim pričevanje tudi dokažejo.
6. člen
S tem zakonom se ukinjajo privilegiji  glede predčasnega upokojevanja ali določitve izjemne pokojnine za vse  uslužbence državnih organov in drugih institucij ter družbenopolitičnih  organizacij v obdobju pred koncem leta 1990 na ta način, da se jim nova  pokojnina določi zgolj na podlagi njihove dejanske delovne dobe in  dosežene strokovne izobrazbe. Katero morajo dokazati z ustreznimi  dokumenti. Nova pokojninska osnova se jim začne izplačevati z dnem  uveljavitve tega zakona.
Za izvajane te odločbe so odgovorni vsi  pristojni v okviru Zavoda za invalidsko in pokojninsko zavarovanje  Slovenije, za kar v primeru neizvajana te določbe prevzemajo tudi  neposredno kazensko odgovornost po tem zakonu.
Izvajanje te določbe mora zagotoviti  pristojno državno tožilstvo po uradni dolžnosti bodisi po lastni  iniciativi ali na pisno pobudo posameznikov, ki poznajo take okoliščine  in jih s svojim pričevanje tudi dokažejo.
7. člen
S tem zakonom se ukinjajo desetletja  trajajoči privilegiji glede zasedanja pomembnih delovnih mest zgolj samo  s strani preverjenih članov v 1. členu navedene organizacije ZKS na ta  način, da morajo v roku 30 dni od dneva uveljavitve zakona vsi aktivni  pripadniki oz. člani organizacije ZKS na začetku tako imenovane  "slovenske pomladi" sredi leta (30.junija) 1988 in vsi tajni sodelavci v  1. členu navedene službe SDV do prvih demokratičnih volitev leta 1990  samostojno odstopiti z vseh javnih funkcij in tako imenovanih  "menedžerskih", vodilnih in vodstvenih delovnih mest v vseh državnih  organih ter uradih, državnih institucijah, javnih zavodih, občinskih  organih in upravah, v gospodarskih družbah in podjetjih, ki so v  večinski lasti države.
Prepoved opravljanja takih funkcij ali  delovnih nalog traja za člane organizacije ZKS naslednjih 15 let, za  člane najvišjega organa te organizacije in tajne sodelavce službe SDV pa  naslednjih 20 let. Naslednjih dvajset let ne smejo opravljati  odgovornih javnih funkcij tudi kadri, ki so to delali v organih bivše  SFRJ in KOS-a (Kontra obveščevalne službe v JLA). V tem času lahko  opravljajo samo strokovne delovne naloge za katere so dejansko strokovno  usposobljeni in niso v nasprotju z 8. členom tega zakona.
V primeru neupoštevanja te določbe v  navedenem roku prevzamejo vsi v prejšnjem odstavku navedeni neposredno  kazensko odgovornost po tem zakonu, kar mora zagotoviti državno  tožilstvo po uradni dolžnosti, bodisi po lastni iniciativi oz. na  podlagi prijav posameznikov, ki takšne okoliščine poznajo in jih lahko s  svojim pričevanjem tudi dokažejo.
8. člen
S tem zakonom se ukinja privilegij, da  so bili mnogi akademski nazivi oz. magistrski in doktorski naslovi  zlasti na družboslovnih področjih podeljeni na podlagi utemeljevanja  marksistične in izmišljene socialistično-samoupravne ideologije, ki se  je v vseh družbenih sistemih izkazala kot skrajno škodljiva in je bila  zato povsod (z izjemo Kube in na nek način Kitajske) tudi odpravljena.
To se doseže na ta način, da se  odvzamejo vsi na podlagi utemeljevanja navedene ideologije podeljeni  znanstveni naslovi, kar mora v 30 dneh od dneva uveljavitve tega zakona  prijaviti pristojni fakulteti vsak, ki je svoj znanstveni naslov dosegel  na tej podlagi, pristojni urad take fakultete pa mora izdati ustrezno  odločbo. Vsem na ta način prizadetim se omogoči, da odvzeti znanstveni  naslov lahko povrnejo s ponovno obrambo istega ali spremenjenega  znanstvenega dela po veljavnih zakonih in pravilih pristojne fakultete.
Za izdajo prej navedene odločbe o  odvzemu znanstvenega naslova so odgovorni pristojni v okviru vseh  fakultet in drugih visokošolskih institucij, ki so podeljevale prej  opisane znanstvene naslove in je to razvidno tudi iz arhiviranega  znanstvenega dela. V primeru neizvajanja te določbe pa prevzamejo tudi  neposredno kazensko odgovornost po tem zakonu.
Izvajanje te določbe mora zagotoviti  pristojno državno tožilstvo po uradni dolžnosti bodisi po lastni  iniciativi ali na pisno pobudo posameznikov, ki poznajo take okoliščine  in jih s svojim pričevanje tudi dokažejo.
V. KAZENSKE DOLOČBE
9. člen
V primerih neizvajanja določb v zgoraj  navedenih členih tega zakona morajo pristojni sodni organi na podlagi  ustreznega gradiva pristojnega državnega tožilstva uveljaviti naslednje  kazenske določbe:
Z denarno kaznijo najmanj 3.000.000.00  EUR za prekršek ob neizvajanju določb tega zakona se kaznujejo vsi v 2.  členu navedeni posamezniki glede izročitve arhivov organizacij KPS in  ZKS ter delovanju službe SDV ter njihovih predhodnic.
Z denarno kaznijo najmanj 2.000.000.00  EUR za prekršek ob neizvajanju določb tega zakona se kaznujejo vsi v 7.  členu navedeni posamezniki glede samostojnega odstopa in prepovedi  opravljanja funkcij in opravljanje delavnih nalog.
Z denarno kaznijo najmanj 1.500.000.00  EUR za prekršek ob neizvajanju določb tega zakona se kaznujejo vsi v 8.  členu navedeni posamezniki glede samostojne prijave pristojni fakulteti,  da jim je bil neutemeljeno podeljen znanstveni naslov.
Z denarno kaznijo najmanj 150.000.00 EUR  za prekršek ob neizvajanju določb tega zakona se kaznujejo vsi v tem  zakonu navedeni, ki so pristojni in odgovorni za dosledno izvajanje tega  zakona, vendar tega potem zaradi kakršnegakoli neupravičenega razloga  ne bodo storili.
Pristojni sodni organi navedenih zneskov  denarne kazni v nobenem primeru ne smejo spremeniti v zaporno kazen,  ampak morajo narediti vse potrebno za izterjanje plačila kazni z zasegom  in odprodajo zasebnega premoženja kršiteljev in ožjih družinskih  članov. Vsi navedeni zneski denarnih kazni v tem členu se morajo ob  plačilu revalorizirati glede na rast inflacije in v primeru ne  takojšnjega plačila obračunati zakonite zamudne obresti po veljavnem  zakonu.
V primeru dane pobude posameznikov  pristojnemu državnemu tožilstvu za ukrepanje po določbah tega zakona,  ker vedo za kršenje določb tega zakona in to po tem s svojim pričanjem  dokažejo tudi na pristojnem sodišču, se takim pobudnikom kot nadomestilo  za izgubljeni čas in tveganje morebitnega maščevanja prizadetih izplača  ustrezno denarno nadomestilo.
Takšno nadomestilo mora znašati najmanj  eno petino navedenih zneskov denarne kazni za prekršek, ki se v primeru  večjega števila pobudnikov za posamezen primer kršitve določb tega  zakona razdeli na enake dele.
VI. KONČNA DOLOČBA
10. člen
Ta zakon začne veljati naslednji dan po objavi v Uradnem listu RS.
Avtor: magister Janez Šček