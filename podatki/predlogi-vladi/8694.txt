Predlagam, da se ukine možnost, da lahko na slovenskih lokalnih volitvah volijo tudi tuji državljani, ki živijo v Sloveniji z dovoljenjem za stalno prebivanje in prijavljenim stalnim  prebivališčem, in slovenski državljani, ki v Sloveniji nimajo prijavljenega stalnega prebivališča.
Po sedanji zakonski ureditvi imajo volilno pravico na lokalnih volitvah tudi državljani drugih držav  članic EU z dovoljenjem za stalno prebivanje in prijavljenim stalnim  prebivališčem v Republiki Sloveniji oziroma potrdilom o prijavi  prebivanja in prijavljenim začasnim prebivališčem v Republiki Sloveniji  ter tujci z dovoljenjem za stalno prebivanje in prijavljenim stalnim  prebivališčem v Republiki Sloveniji.
Ker je število tujih državljanov v Sloveniji, ki imajo dovoljenje za stalno prebivanje in prijavljeno stalno  prebivališče, znaten delež, to pomembno vpliva na izid lokalnih volitev in s tem na to, kdo bo izvoljen v organe lokalnih skupnosti.
Predlog razširjam tudi na slovenske državljane, ki nimajo prijavljenega stalnega prebivališča v Republiki Sloveniji.
O tem, kdo bo odločal o pravicah slovenskih državljanov, naj odločajo samo slovenski državljani s prijavljenim stalnim prebivališčem v Republiki Sloveniji, ne pa tudi tujci z dovoljenjem za stalno prebivanje in prijavljenim stalnim  prebivališčem v Republiki Sloveniji ter slovenski državljani brez prijavljenega stalnega prebivališča v Republiki Sloveniji.