V Evropi so človekove pravice svetinja, na katere se sklicujejo vsi. Vendar imam občutek, da gre le za načelno podpiranje le teh brez podrobnih in načelnih opredelitev, ki bi te pravice dejansko opredelile in ščitile. Na nek način obstaja zmeda v kateri pravice dejansko postajajo farsa. Sled navedenega predlagam sprejem Zakona o človekovih pravicah. V zakonu bi podrobneje opredelili, kaj so človekove pravice in zagotovili njihovo uveljavitev in varovanje.
Človekove pravice so sicer že opredeljene z Ustavo RS, vendar so zelo širok pojem in se zajedajo v vsa področja življenja, zato menim, da jih ne bi bilo odveč še podrobneje opredeliti. Na podlagi ustave je uveljavljanje nekaterih opredeljeno z zakoni, ki urejajo posamezna področja, vendar še zdaleč ne vseh. Predlog utemeljujem med drugim tudi s tem, da imamo Zakon o varuhu človekovih pravic, ne pa tudi zakona, ki bi podrobneje opredeljeval le te.
Od ustreznega ministrstva ne bi pričakoval odgovor, da so te pravice že zagotovljene z ustavo in ni potrebe po sprejemu. Vsekakor so potrebne podrobnejše obrazložitve in zakaj ne bi bili v Evropi v nečem prvi. Sprejetje bi po moje mnenju moralo biti v DZ potrjeno z 2/3 podporo.