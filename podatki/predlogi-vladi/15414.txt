Predlagam, da se na predsedniških volitvah uvede rangiranje kandidatov z uporabo Tidemanovega algoritma (Ranked Pairs). Kandidat, ki dobi prvo preferenco na večini veljavnih glasovnic, zmaga. Če ni takega kandidata, se najvišje uvrščena kandidata uvrstita v drugi krog.
To je tisto, kar ustava predpisuje. Večina veljavnih glasov. Enako, kot do zdaj ostane pravilo, da če v prvem krogu nihče ne dobi večine, se izvede še drugi krog. Hkrati bo nova zakonodaja izpolnjevala kriterij, da če se da kandidate razdeliti v dve skupini, tako da bi v drugem krogu vsak kandidat iz prve skupine z večino veljavnih glasov premagal vsakega kandidata iz druge skupine, potem na koncu zmaga nekdo iz prve skupine. To v trenutni ureditvi ne velja, saj se lahko sedaj v drugi krog uvrstita kandidata, ki ju bi vsak od preostalih kandidatov premagal z večino veljavnih glasov.
Večina = več kot polovica
Glas = volivčeva izbira med dvema ali več kandidati
Veljaven glas = glas s pravilno izpolnjene glasovnice