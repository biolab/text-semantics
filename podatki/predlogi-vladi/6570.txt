Predlog spremembe 1.odst. 22. člena Zakona o volilni in referendumski kampanji: 
 
»Organizator volilne kampanje, ki ni politična stranka, mora morebitni presežek zbranih sredstev najkasneje ob zaprtju transakcijskega računa nameniti v humanitarne namene, kot so določeni v zakonu, ki ureja humanitarne organizacije, razen sredstev, ki jih je organizator volilne kampanje prenesel iz svojega transakcijskega računa na poseben račun (dodano: M)«.
Obrazložitev: 
Po trenutni ureditvi je potrebno ves presežek zbranih sredstev na posebnem transakcijskem računu (v nadaljevanju: TRR račun) nakazati v humanitarne namene. Po mojem prepričanju je takšna ureditev povsem nelogična in neživljenjska. Veliko organizatorjev volilne kampanje (v nadaljevanju: organizator) je hkrati tudi kandidat na posameznih volitvah (ni pa to nujno), in večina le-teh financira (svojo) volilno kampanjo zgolj in samo iz lastnih sredstev. V ta namen se mora organizator sredstva, namenjena za volilno kampanjo, prenesti iz svojega osebnega TRR računa na poseben TRR račun. Zelo pogosto pa se po končanih volitvah zgodi, da del predhodno nakazanih sredstev s strani organizatorja ostane na tem posebnem TRR računu. Povsem normalno in logično bi bilo, da se ta presežek sredstev lahko prenese nazaj na osebni TRR račun organizatorja. V predlagani ureditvi bi šlo za povsem enostavno in transparentno operacijo nakazila med isto osebo oz. istima računoma (pod predpostavko, da so bila vsa sredstva zbrana v skladu z zakonom).

Primer: Oseba A je kandidat in hkrati organizator. Odpre poseben TRR račun, na katerega nakaže iz svojega osebnega TRR računa 1500 € (dovoljena poraba v konkretnem primeru znaša več – 2000€). Po končanih volitvah in plačanih računih na posebnem računu ostane 400 €. Po predlagani ureditvi bi lahko kandidat in organizator ta sredstva prenesel nazaj na svoj osebni račun.

Predlagam, da se v 1. odstavku 22. člena Zakona o volilni in referendumski kampanji na koncu doda pristavek z izjemo, da trenutna ureditev ne velja za primere, ko je organizator sredstva prenesel iz svojega osebnega TRR računa na posebni TRR račun.

 Lep pozdrav, M
 

 

 
 
 

 

 