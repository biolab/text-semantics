Predlagam, da se sektorskega nadzora hitrosti na avtocestah NE uvede.

(Novica o tem: n1info.si/novice/slovenija/avtocestni-radarji-trije-odseki-kjer-bodo-n...)
Tak ukrep služi zlasti ustvarjanju občutka nenehnega in vseprisotnega nadzora ter inkasantstvu. Nikakor ne varnosti, saj na avtocestah v nesrečah umre zelo malo ljudi. Varnost v prometu se zagotavlja drugače, zlasti z izboljševanjem cestne infrastrukture. Glede na gnečo na avtocestah je sektorsko merjenje hitrosti tudi popolnoma nesmiselno.
Sredstva, ki so bila dodeljena v ta namen, naj se uporabi za obnovo cest, saj je marsikatera cesta v nezavidljivem stanju.
Če smo lahko vsa desetletja do zdaj preživeli brez takšnega nadzora, bomo zlahka tudi še naprej. Ljudje želimo MANJ, ne več represije.
Samo zato, ker tehnologija nekaj omogoča, to še ni zadosten razlog, da se jo vedno uporabi proti ljudstvu.