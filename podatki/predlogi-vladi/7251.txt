Moderatorja prosim, da ta predlog pobriše, ker zaradi nove interpretacije zakona ni več relevanten. 
 
Hvala
 
Po novem zakonu naj bi očetje, ki imajo otroke rojene po letu 2010 in niso koristili neplačanega očetovskega dopusta bili upravičeni do dodatnih petih dni plačanega dopusta, ki ga lahko koristijo dokler otrok ne konča prvega razreda.
Centri za socialno delo in očitno tudi zakonodajalec, koriščenje očetovskega dopusta enači z izdano odločbo, v kateri je zapisano da ima oče ta dopust pravico koristiti. To je skregano z vsako logiko, saj izdana odločba nima ničesar z dejanskim koriščenjem. Glede na to da ta del odločbe v preteklosti ni ničesar jemal, je seveda logično, da so se takrat praktično vsi odločili za to možnost oz. so jim tako predlagali celo svetovalci na centru za socialno delo, češ: "Itak nimate kaj izgubiti, če to obkljukate".
Ocenjujem da je takšna interpretacija izjemno nefer in neživljenjska, saj so tisti ki imajo sedaj otroke starejše od treh let ostali brez obojege in to nikakor ne po lastni krivdi, ampak po krivdi zakonodajalca oz. CSD jev.
Predlagam, da dodatnih 5 dni pripada vsem očetom, ki neplačanega dopusta DEJANSKO niso koristili.