Spoštovani,
vse več je razpisov, kjer naročniki v razpisno dokumentacijo dodajo člen v smislu »da bodo šli v naročilo le v kolikor bodo pridobili sredstva (saj jih še nimajo)«. V takšnih primerih se nam zdi, da gre le za "tipanje trga" in tratenje časa ter denarja ponudnikov, saj so ponudbe vedno bolj zahtevne in zahtevajo veliko vloženega časa/denarja. Naročnik pa lahko ko prejme ponudbe s celotnim tehničnim delom (celotni "know-how" ponudnika) nato z lahkoto razpis razveljavi.
Četudi takšen način priprave razpisa ostane takšen kot je in s čimer se ne moremo strinjati, bi v takšnih primerih bilo smotrno, da bi Zakon naročniku, ki ni pridobil sredstev za projekt in takšen postopek razveljavil, ponudnikom pa nepovraten strošek s pripravo ponudbene dokumentacije, naložil, da mora ta strošek v celoti povrniti ponudnikom (npr. v odstotkovni vrednosti ponudbe).
S takšnim načinom kot ga zdaj dopušča Zakon, dela predvsem veliko škodo gospodarstvu in podjetjem, ki jim je vsak vložen € v pridobivanje posla izrednega pomena - po drugi strani pa naročnik ne nosi nikakršne odgovornosti za takšno početje.
Za ugodno rešitev se vam vnaprej zahvaljujemo.
S spoštovanjem!