Glede na to, da v večini evropskih in drugih držav uradna medicina priznava (nekatere) alternativne oblike zdravljenja, menim, da je skrajni čas, da se navedeno stori tudi pri nas.
Po mnogo mnogo letih se je pri nas priznala akupunktura, pa še to se na zdravljenje čaka po več mesecev. V LJ na koncesijo deluje zgolj 1 ambulanta! Medtem ko se v tujini celo zdravniki izobražujejo za takšne in drugačne alternativne načine zdravljenja, v Nemčiji in še nekaterih drugih državah imajo bolnišnice, kjer se ukvarjajo zgolj z zdravljenjem s postenjem. Glede na to, da gre za metode, ki so se izkazale za učinkovite pri mnogo ljudeh, je prav žalostno, da v Sloveniji medicina navedeno "zavrača". Zanima me, zakaj je temu tako in kdaj se bo kaj premaknilo?
Ni v interesu zdravstva zdravje ljudi - na kakršenkoli način se že doseže? Priznane metode zdravljenja niso nič bolj učinkovite kot alternativne - nekatere še mnogo manj. Zakaj se ne bi odprlo vseh možnosti? Namesto da državljani slovenije, ki celo življenje plačujejo zdravstveno zavarovanje, v čedalje večji meri odhajajo na različna samoplačniška zdravljenja v tujino.
In ne želim odgovora v smislu, da metode niso dovolj znanstveno dokazane, ker navedeno ne drži. V tujini je mogoče najti mnoge raziskave, znanstvene prispevke, študije in še in še - če se človek le zanima.
Prosim za utemeljen odgovor in upam, da se bo čim prej kaj premaknilo tudi v tej smeri.
 
 