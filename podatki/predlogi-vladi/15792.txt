Predlagam vzpostavitev javnega informacijskega sistema za centralni pregled delovanja in obveščanja vseh javnih informacijskih sistemov.
Na njem bi državljani videli:
- enoten pregled vseh elektronskih storitev, ki so na voljo vsem državljanom RS in so v javni uporabi
- trenutno stanje delovanja vseh javnih državnih informacijskih sistemov (service performance and aviabilty monitoring)
- časovnico načrtovanih izklopov zaradi vzdrževalnih del.
Težave obstoječega stanja IS javnih informacijskih servisov so:
-državljani ne poznajo vseh storitev, ki jih omogoča javni državni informacijski sistem - ne poznajo informacijske sisteme, ki so jim na voljo
-v primeru izpadov nastane zmeda, zastoji in stroški saj ni jasno kdo je kriv za nedelovanja sistema (primeri - danes - 8.1.2023 ne deluje ERAR - error 502 - bad gateway - očitno je okvara na strežniku, primerno bi bilo vsaj obvestilo da so storitve nedosegljive, pa niti tega ni... pogosti so izpadi na nivoju podpisnih komponent elektronskega podpisovanja kar popolnoma ohromi poslovne procese v podjetjih, pogosto je vzrok posodobitev podpisnih komponent kar je s strani upravljalca podpisne infrastrukture terminsko jasen poseg za uporabnike pa nepričakovan izpad, tudi tukaj gre poleg vsega za izpad osnovnega bontona).
-v primeru napovedanih izpadov bi državljani in poslovni subjekti prilagodili svoje posle in preprečili nepotrebne stroške in zastoje zaradi izpadov
Za začetek bi bilo treba narediti popis digitalnih storitev na nivoju države oziroma ministrstev, ki so v javni uporabi, del storitev je opisan tule:
www.portalosv.si/digitalna-pismenost/digitalni-drzavljan-uporablja-e-s...
Primer spletnega servisa za vpogled v delovanje storitev na globalni ravni, z jasnim in preprosto razumljivim uporabniškim vmesnikom:
downdetector.com
Drobljenje in parcialno dodajanje digitalnih storitev v sodobnem svetu že dolgo ni več prepoznano kot napredek prej kot stanje zmede in kaosa v katerem ni mogoče pridobiti kvalitetne storitve pravočasno.
Sodobni informacijski sistemi so povezani navzven delujejo homogeno koherentno kljub temu da so skupek več različnih podsistemov z različnimi tehnološkimi pplatformami kar zahteva dodaten vložek strokovno usposobljenega kadra na več področjih.
Tudi tukaj velja preprosto dejstvo, učinkovit sistem je pregleden, preprost in jasen.