Ugotavljam, da Kapitalska družba ne zna ali ne želi aktivno pobirati prispevke za poklice, ki štejejo v beneficirano delovno dolo.
SODPZ naj bi bil obvezen vendar, če se podjetje samo ne prijavi vanj, ga tudi nobeden ne terja. Zaposleni sami, sploh pa tisti, ki se prvič zaposlijo po letu 2001 sploh ne vedo, da jim njihov poklic omogoča poklicno pokojnino - seveda, če ga delodajalec prijavi pri Kapitalski družbi.
Da ne govorim o dejstvu, da je podjetje, ki teh prispevkov ne plačuje konkurenčnejše, saj "prihrani" strošek v višini 10,55% bruto plače, ker Kapitalska družba od njega ne zahteva plačila.
Predlagam, da se tako pobiranje prispekov ukine in se ga prenese na ZPIZ, katero je pristojno za pokojnine in se bo od delodajalca avtomatsko zahtevalo že ob prijavi, da za določena delovna mesta plačuje ta prispevek.
Ali pa enostavno ukinite beneficirana delovna mesta, če ne morete prispevkov pravično pobrati od vseh.
Moja ocena je da država ne pobere letno okoli € 1.000,00 prispevkov po zaposlenem. Če je samo 1.000 delavcev ne prijavljenih (predvidevam, da jih je nekajkrat več) imate € 1.000.000,00 letno več v pokojninski blagajni, pa še jaz bom vesel, ker bom enako konkurenčen s tistim, ki do sedaj teh prispevkov ne plačuje, ker ga niti nobeden ne terja.
Potem pa lahko mogoče vrnete pokojnine vsem tistim, ki ste jim jih sedaj znižali :)
P.S. Ko sem prijavil delavca v SODPZ, me je zaposleni pri kapitalski družbi najprej vprašal ali sem siguren, da si to želim, ker itak večina podjetij delavcev ne prijavlja!