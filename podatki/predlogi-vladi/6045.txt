Predlagam, da se v Republiki Sloveniji za vsakega otroka, ki se zakonskemu ali zunajzakonskemu paru rodi več kot četrti, uvede dodatni svarilno-preprečevalni davek. Na svetu je namreč preveč ljudi, kot jih naša Zemlja lahko premore in vzdržuje, zato je tudi toliko gorja in lačnih otrok. Čeprav nas je Slovencev v naši deželi morda malo, še ne pomeni, da je dvig natalitete prava stvar za povečanje števila prebivalstva. Morali bi malo pogledati, koliko je ubogih brezdomih sirot po svetu in spodbujati k posvojitvam, saj bi se s tem zahodnemu svetu pokazali kot zelo dobrosrčna dežela, hkrati pa bi s tem pripomogli tudi k izboljšanju biološke kompetentnosti populacije in izboljšavi genov, ki bo naši državi zagotovila boljše zdravje.