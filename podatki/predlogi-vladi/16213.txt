Predstavljam predlog za državno zastavo in grb. Navdih so Plečnikovi grbi in upodobitve Triglava, ki so znane kot prve stilske upodobitve naše najvišje gore. Pri ustvarjanju me je vodila želja po jasnih in sporočilnih simbolih, ki se opirajo na zgodovino, upoštevajo heraldična ter veksikološka pravila in so nezamenljivi s simboli drugih držav.
Slovensko zastavo spoštujem in jo imam zelo rad. Namen predloga ni poziv k spremembi, temveč le odgovor na vprašanje Kakšna zastava me predstavlja?. Odgovor se mi je zdel dovolj dober, da bi ga rad delil z ostalimi. Predlagam, da vlada in stroka ob morebitnih pogovorih o možnostih, ki so na voljo, poleg ostalih predlogov preuči tudi tega. Vesel bom utemeljene kritike.
Hvala in lep pozdrav, MD