V ZDA obstaja pogoj, da predsednik države ne more postati katerikoli državljan, ampak samo v ZDA rojen (t.j. ne "samo" naturaliziran) Američan.
Po meni dostopnih informacijah takih varovalk v naši zakonodaji še ni (kar je rahlo nenavadno, če ima tako varovalko celo ZDA, ki so po definiciji imigrantska država).
Predlagam, da se tovrstno varovalko uvede in sicer, da na nekatera ključna visoka mesta v državi (kamor spadajo predsednik republike, predsednik vlade, predsednik parlamenta, določene pozicije v (proti)obveščevalni in varnostni sferi, in mogoče še katero) ne more in ne sme kandidirati naturalizirani državljan, ampak le:
-v Sloveniji rojen državljan, ki izpoljnjuje vse pogoje, ali
-pripadnik slovenskega naroda, ki je bil izseljen ali so bili izseljeni njegovi predniki, pa ima slovensko državljanstvo in izpolnjuje vse pogoje.
 