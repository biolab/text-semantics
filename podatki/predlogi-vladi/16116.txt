Pozdravljeni,
imam željo da bi se na vrhu Mangrta postavil majhen ampak atraktiven bivak, kateri bi povečal prepoznavnost naših gor in varnost.
Lokacija bi bila skoraj na samem vrhu. (8m od geodetske točke proti križu - kjer na pripeti sliki leži nahrbtnik).

maps.google.com
Bivak bi bil narejen iz 5mm debelih aluminijastih plošč zvarjenih skupaj. Aluminij ni potrebno barvati proti koroziji.
Oblika bi bila okrogla in bi nekoliko spominjala na vesoljsko plovilo NLP. S tem bi bivak bil aerodinamičen in bi se lažje upiral močnemu vetru.
Vrata bi se odpirala drsno. S tem bi preprečili da se vrata odlomijo zaradi tolčenja ob močnem vetru.
Bivak bi stal na šestih stebrih (aluminijastih "H" profilih)
Na zunanji strani bi vse okrog bila klopca, narejena iz aluminijastih "I" profilov, da se lahko pohodniki usedejo nanjo ter naslonijo s hrbtom na bivak.
V notranjosti bi bila tudi klopca, na kateri bi lahko sedelo 5 ljudi.
okna bi bila majhna 10x10cm narejena iz 4 slojnega lepljenega kaljenega stekla v skupni debelini 32mm. Vse skupaj bi bilo 100 oken, katera bi ob sijanju sonca obijala svetlobo v vse smeri, tako iz doline bilo videti bivak da lesketa kakor diamant na vrhu Mangrta. Vsa okna skupaj bi merila en kvadratni meter. Steklca bi bila lepljena na aluminijast "L" profil s silikonom za lepljenje avtomobilskih stekel.
Vem da je bivak nekoliko fantazijski, ampak tisti kateri se na turizem razumejo, vedo obiskovalce pritegnejo posebnosti, da bi se ob njih fotografirali in objavili sliko na svojem profilu.