Vlada je pred časom predlagala ponovno poskusno dobo za sodnike. Vzroki za to so bili verjetno
a) nezaupanje v kvaliteto sodstva
b) posledično želja po spremembi konkretnih imen v sodstvu
Po pričakovanju je bil vladni predlog deležen kritik s strani sodstva zaradi bojazni po političnem vplivanju na kadrovske odločitve ob sprejetju takšnega predloga. Zato predlagam (predvsem po branju članka www.iusinfo.si/DnevneVsebine/Aktualno.aspx) alternativni predlog:
Predlagam (postopno?) znižanje zgornje starostne meje za upokojitev sodnikov iz 70 let na neko nižjo vrednost, recimo 65 let.
S tem bi pospešili pomlajevanje sodnikov, poskrbeli za hitrejšo menjavo generacij in zaposlili neko število mlajših pravnikov, ki sedaj ne morejo realno kandidirati za sodnike, ker je prostih mest premalo. Tak mehanizem je tudi bolj politično nevtralen kot poskusna doba.