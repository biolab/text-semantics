Za vse delodajalce, se naj vodi BONITETA ZAPOSLOVANJA da se zavaruje nove zaposlene in oškodovanje proračuna zaradi neplačevanja prispevkov. V oceno bonitete se naj zajema stalnost zaposlovanja, redno plačevanje prispevkov, fluktuacija delovne sile, zaposlovanje tuje delovne sile, panoga (npr. prevozniki, gradbeništvo, gostinstvo itd.), neplačevanje prispevkov, ugotovitve inšpektoratov (npr. delo na črno), davčni dolg, stečaji, odgovorne osebe, povezane družbe..... Trenutno je v Sloveniji 66.000 nezaposlenih in 3.500 prostih delovnih mest. V napovedniku zaposlovanja pa je navedena potreba za 25.000 tujih delavcev. Kateri so ti delodajalci, iz katere panoge in ali gre za napovednik zaradi velike fluktuacije delovne sile v določenih panogah?. Delodajalec s slabo boniteto zaposlovanja, bo tudi v prihodnje vse breme za neplačane prispevke in socialne transfere prevalil v breme države in davkoplačevalcev. S tem naj bi novo zaposlene varovali pred delodajalci s slabo boniteto, ki ne plačujejo prispevkov, imajo veliko fluktuacijo tuje in domače delovne sile zaradi slabih delovnih pogojev, breme za socialne transfere pa prevalijo na državni proračun. Urediti zakonsko neplačevanje prispevkov. Kdor ne plačuje redno prispevkov, ne more na novo zaposlovati, saj gre za oškodovanje delavcev in njihovih socialnih pravic.