Španska socialistična vlada premierja Zapaterosa je kot enega prvih zakonov, ki jih je sprejela ob nastopu mandata, sprejela zakon o dodelitvi "človekovih pravic" primatom. Bil sem navdušen in sem mislil, da bo to sprožilo sprejetje podobnega zakona po vseh ostalih državah. Vendar pa nisem zasledil, da bi jim kdo sledil.
Ko je nastopila vlada Boruta Pahorja sem upal, da bodo oni sprejeli kaj podobnega. V nedeljo sem na arte tv gledal prispevek o primatih, kako se vedno bolj pojavljajo dokazi o njihovi kulturi, o uporabi orodja, o njihovem jeziku. Znanstvenik, ki je komentiral oddajo je dejal, da je sedaj prišel čas, da tudi primati dobije pravice do življenja, do svobode. Tudi črnci in ženske so morale dolgo čakati. Zdaj je čas, da jih izborimo tudi za primate.
 
 Predlagam, da tudi slovenska vlada predlaga sprejem zakona identičnega španskemu.  Vem, da ravnanje s primati v Sloveniji ni ravno problematično, pa vendar.  Sprejem takega zakona bi bil nedvomno lepo sprejet tudi v tujini, kjer smo sicer na slabem glasu zaradi slabega ravnanja z medvedi. 
 
Lep pozdrav