 
V zadnjem času je odprava plačnih nesorazmerij v javnem sektorju deležna precejšnje pozornosti javnosti. Želel pa bi opozoriti na še en problem, ki je s tem povezan. Ob pregledovanju tabel najvišjih in povprečnih izplačanih bruto plač proračunskih uporabnikov, ki jih na spletni strani objavlja AJPES, me ne motijo toliko same številke, ampak mi v oči bodejo ogromne razlike znotraj skupin enakovrednih izvajalcev javnih dejavnosti. Res ne vem, ali teh tabel nihče ne pregleda in se nikomur ne zdi nič čudno. Pri tem ne gre za slučajni pojav, ker te tabele spremljam večkrat in vedno iste inštitucije zelo izstopajo. Te razlike so po mojem prepričanju v veliki meri posledica zlorab in pomanjkljivega nadzora in niso upravičene, vsaj v takšni meri ne. V nadaljevanju navajam pet primerov, ki najbolj izstopajo, navedene pa so najvišje bruto plače v €, izplačane v avgustu 2009, v naraščajočem vrstnem redu. Bodite pozorni predvsem na razlike, ne na same zneske, ki v večini primerov niso problematični, edino v zdravstvu so absolutno pretirani. 
 
1) Okrožna sodišča:
Kranj 4820, Krško 5095, Murska Sobota 5188, Novo mesto 5693, Maribor 5698, Celje 5779, Slovenj Gradec 5871, Ljubljana 5879, Koper 5919, Nova Gorica 5939, Ptuj 7102
 
2) Fakultete Univerze v Ljubljani
Teološka fakulteta 4556, Fakulteta za šport 5070, Fakulteta za arhitekturo 5183, Fakulteta za računalništvo in informatiko 5234, Naravoslovnotehniška fakulteta 5400, Fakulteta za matematiko in fiziko 5617, Veterinarska fakulteta 5622, Biotehniška fakulteta 5647, Pravna fakulteta 5699, Fakulteta za farmacijo 5740, Filozofska fakulteta 6387, Fakulteta za strojništvo 6422, Fakulteta za kemijo in kemijsko tehnologijo 6546, Fakulteta za gradbeništvo in geodezijo 6571, Fakulteta za pomorstvo in promet 6590, Ekonomska fakulteta 6916, Fakulteta za družbene vede 7011, Fakulteta za elektrotehniko 9192, Medicinska fakulteta 9688
 
3) Lekarne
Lekarna Krško 3564, Lekarna Kočevje 3652, Žalske lekarne 3900, Lekarna Slovenska Bistrica 4029, Lekarna Ajdovščina 4049, Lekarna Ribnica 4103, Mestne lekarne Kamnik 4120, Lekarna Ormož 4132, Lekarna Brežice 4190, Pomurske lekarne 4234, Lekarna Velenje 4310, Celjske lekarne 4541, Kraške lekarne Ilirska Bistrica 4597, Koroška lekarna 4609, Gorenjske lekarne 4649, Goriška lekarna 4681, Mariborske lekarne 4835, Obalne lekarne Koper 4845, Lekarne Ptuj 4931, Lekarna Ljubljana 5016, Lekarna Sevnica 5031, Lekarna Mozirje 5472, Zasavske lekarne 6088, Dolenjske lekarne 6400
 
4) Splošne bolnišnice
Sežana 4259, Trbovlje 4356, Novo mesto 7373, Brežice 7695, Jesenice 8822, Murska Sobota 9800, Nova Gorica 9953, Ptuj 10381, Celje 10796, Slovenj Gradec 10936, Izola 11196, UKC Ljubljana 12569, UKC Maribor 12853
 
5) Zdravstveni domovi
Metlika 3266, Ilirska Bistrica 3628, Piran 3630, Vrhnika 3634, Lenart 3953, Novo mesto 4019, Sežana 4052, Ivančna Gorica 4465, Trbovlje 4693, Ajdovščina 4964, Grosuplje 5090, Logatec 5143, Nova Gorica 5156, Ljutomer 5193, Slovenske Konjice 5295, Brežice 5460, Kočevje 5688, Ptuj 5796, Mozirje 5817, Šentjur 5965, Krško 6296, Ljubljana 6299, Ribnica 6352, Radeče 6371, Slovenska Bistrica 6377, Postojna 6443, Hrastnik 6451, Kamnik 6576, Zagorje ob Savi 6636, Velenje 6737, Idrija 6788, Domžale 6804, Laško 6842, Izola 6878, Gornja Radgona 7208, Črnomelj 7212, Dravograd 7225, Ravne na Koroškem 7361, Tolmin 7411, Žalec 7495, Ormož 7826, Radlje ob Dravi 8303, Šmarje pri Jelšah 8360, Slovenj Gradec 8478, Trebnje 8499, Lendava 8539, Celje 8559,  Cerknica 8697, Sevnica 8882, Maribor 9065, Koper 9251, Murska Sobota 10635, Litija 10990
 
Vladi zato predlagam, da zagotovi učinkovitejši nadzor nad plačami v javnem sektorju, ker imamo veljaven sistem s plačnimi razredi, ti podatki pa izgledajo bolj kot da si v vsaki inštituciji ljudje samovoljno določijo plače. Nadzor nad temi izdatki naj izvaja katera od inšpekcijskih služb ali Računsko sodišče, to pa naj dobi pristojnosti, ki bodo rezultirale v pravno in kazensko obvezujočih ukrepih, ne le v mnenjih, ki nimajo pravnega učinka. Ne glede na to, da gre v teh primerih največkrat za direktorje, kar pomeni, da ne gre za veliko oseb (in posledično prihranek ni astronomski), je te zadeve potrebno urediti. Navsezadnje je takšna politika do plač izjemno nepoštena do vseh tistih, ki si plače izplačujejo po predpisih.