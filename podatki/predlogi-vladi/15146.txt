Predlagam, da ZDR spremeni tako, da se izplačilo regresa ne veže na obdobje 12 mesecev ampak se regres izplača 2x letno in sicer prva polovica
za mesece zaposlitve 1-6 in druga polovica za mesece 7-12 (božičnica). Rok izplačila prvega dela bi ostal enak, drugega bi bil 31.12.
Sedaj se namreč dogaja, da zaposleni počakajo na 1.7 da dobijo regres za polnih 12 mesecev potem pa menjajo delodajalca, tuji delavci zapustijo
Slovenijo. Vračilo preveč izplačanega regresa v praksi ne deluje, pri tujih delavcih je praktično nemogoče izterjati preveč plačan regres.
Sedanja ureditev tudi ni skladna s pravico koriščenja dopusta. Ta namreč določa sorazmernost, pri regresu pa le-te ni. Torej, če je delavec zaposlen
pri podjetju 1 mesec ima pravico do 1/12 dopusta in sorazmernega deleža regresa, ki je lahko tudi 11/12.
Sistem 14-tih plač (12 + regres in božičnica) je uveljavljen npr. v Avstriji in je urejen na predlagan način. S tem bi obračun regresa glede na čas trajanja
zaposlitve pri enem delodajalcu poenostavili, ne bilo več težav pri izplačilih in vračilih regresa. Zadnje, vračilo, pravzaprav sploh ne bi bilo več potrebno.