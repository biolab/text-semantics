Predlagam, da se spremeni postopek homologiranja skuterjev, na primer: ko opraviš izpit kategorije AM ali B lahko svojemu skuterju, ki je blokiran na 25km/h spremeniš blokado in homologacijo (seveda tega ne počneš sam, vendar v za to namenjenih ustanovah). Ta postopek je trenutno zelo zapleten in drag, do skrajnosti, kjer se bolj splača skuter, ki gre 25km/h prodati in kupiti novega oz. rabljenega, ki je v originalu narejen za doseganje hitrosti 45km/h z blokado.
Predlagam tudi, da se voznikom, z opravljenim izpitom kategorije B, dovoli vožnja odblokiranega skuterja/mopeda (seveda govorim o skuterjih/mopedih, katerih prostornina motorja ne presega 50cm3). To predlagam, ker bi se s tem omogočila varnješa vožnja skuterjev/mopedov tistim, ki so že šli skozi postopek opravljanja izpita kategorije B in poznajo vsa prometna pravila in predpise. Pravim, da bi bila taka vožnja (hitrejša od 45km/h) varnejša vožnja zato, ker je 45km/h v mnogo primerih prepočasi, kar se tiče varnosti. Vozniki skuterjev/mopedov, ki jim je trenutno dovoljeno voziti 45km/h so prehitri za na kolesarsko stezo, vendar mnogokrat prepočasni za na cesto, sploh če govorimo o cestah izven naselja, kjer ostali vozijo 90km/h, voznike na skuterjih/mopedih pa opozarjajo z svetlobnimi in zvočnimi signali, prehitevajo na premajhni bočni razdalji ipd.
Torej, predlagam, da se spremeni postopek na novo homologiranja skuterjev/mopedov s prostornino motorja, ki je manjša od 50cm3, ter da se vsem tistim, ki imajo izpit kategorije B, dovoli voziti skuterje/mopede brez blokad, torej tudi več kot 45km/h. Tistim, ki imajo izpit kategorije AM, pa naj bo kot do sedaj dovoljena vožnja skuterja/mopeda do 45km/h, ko pa opravijo izpit kategorije B, se jim dovoli, da skuter odblokirajo, ga po novem postopku na novo homologirajo, registrirajo in ko vse to opravijo, se jim dovoli vožnja tudi preko 45km/h.
Lep pozdrav