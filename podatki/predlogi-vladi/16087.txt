Pozivam Ministrstvo za digitalno preobrazbo in vlado, da nekaj ukrene glede projekta RUNE Slovenija. Podjetje Runetec d.o.o. je na razpisu GOŠO4 pridobilo sredstva za izgradnjo optičnega telekomunikacijskega omrežja. Skupaj s podjetjem RuneEnia d.o.o. sta se zavezali zgraditi optično omrežje skoraj za dve tretjini slovenskega podeželja. In kje smo danes? Ali ste sploh preverili, če razpolagajo z ustreznimi resursi, da izpeljejo projekt? Bomo ponovno izgubili del evropskih kohezijskih sredstev? Ljudje, ki živijo na podeželju čakajo že desetletja na ustrezen širokopasovni priključek. Ali bodo ponovno ostali brez?
Zato prosim za jasna pojasnila v kateri fazi je projekt in kdaj bo zaključen?