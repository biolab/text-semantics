Pozdravljeni,
na sodišče lahko podjetja deponirajo generalna pooblastila za svoje zaposlene pravnike, tako da se zaposlenim ob prihodu na sodišče ni potrebno ukvarjati s pooblastili.
Vendar pa je deponiranje pooblastil precej zapleteno in nekonsistentno.
Določena okrožna sodišča (kot mi je znano Okrožno sodišče v Ljubljani in v Krškem) deponirajo pooblastila tudi na svoja okrajna sodišča in v tem okrožju vodijo skupno številko za posameznega pravnika.
Nekatera okrožna sodišča pa tega sistema ne vodijo, tako da je potrebno za npr. Okrožno sodišče v Novem mestu in vsa okrajna sodišča, ki spadajo v omenjeno okrožje zaprositi vsako sodišče posebej za deponiranje generalniga pooblastila.
Predlagam, da se vodi skupno evidenco generalnih pooblsatil na enem mestu, nabolje na Vrhovnem sodišču. S tem bi skrajšali postopek deponiranja pooblastil in imeli enotno evidenco, preko katere bi sodniki dostopali in preverjali generalna pooblastila.
 