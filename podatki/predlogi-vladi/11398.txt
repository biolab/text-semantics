Predlagam ureditev (podobno kot imajo to urejeno v Luxemburgu - nimam točnih podatkov kako imajo tam, ampak vlada lahko to razišče, če želi), da se začne graditi stanovanja ter stanovanjske soseske na občinskih parcelah, pri čemer občina odda parcelo v najem za 100 let za simbolično ceno (1 EUR recimo). Na tej parceli se zgradi stanovanjsko zgradbo ter proda stanovanjske enote. Posledično bi bila stanovanja bolj cenovno dostopna mladim, saj ob nakupu stanovanjske enote ne bi plačali parcele na kateri ta stanovanjska enota stoji.
 
Pred potekom 100 let najema občina oz država določi bodisi podaljšanje najema parcele ali pa se zgradbo poruši oziroma porabi za drug namen. Lastništvo stanovanjskih enot pa se konvertira v solastniški delež kasnejše namembnosti te parcele. Za iskanje ostalih potencialnih rešitev je še dovolj časa.
 
Kaj bi s tem pridobila družba: priseljevanje mladih, spodbujanje podjetništva (posamezniki bodo lahko več denarja namenjali npr podjetništvu, kot sicer za reševanje stanovanjske stiske), hitrejša osamosvojitev mladih in hitrejši doprinos družbi (davkoplačevalstvo).
Kaj bi s tem pridobila občina: prirast prebivalstva ter mladih, ki bi soustvarjali skupnost in podjetništvo v tej občini.
Kaj bi s tem pridobil posameznik: lažje osamosvajanje mladih ter povečanje mladih družin zaradi zmanjšanja stanovanjske stiske.