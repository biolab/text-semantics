Bioresonančna terapija je celovita metoda zdravljenja, ki je usmerjena k spodbujanju lastnih zdravilnih moči telesa. V Sloveniji je ena od bolj razširjenih komplementarnih metod zdravljenja, za katero se ljudje odločajo pri različnih bolezenskih stanjih in težavah. Bioresonanca je naše valovanje – edinstvena energija. To energijo pri bioresonančni terapiji s posebnim aparatom izmerijo in jo terapevtsko popravljajo. 

Bioresonanca je v evropskih državah in drugod po svetu priznana vrsta zdravljenja in jo večinoma opravljajo terapevti komplementarne medicine (šolski sistem je v teh državah drugačen), ki se te metode učijo v formalnih oblikah izobraževanja. V svoji praksi zdravijo z združitvijo različnih "alternativnih pristopov" TKM (tradicionalno kitajsko medicino), homeopatijo, bioresonanco in le te združujejo s klasično šolsko medicino. 

V človeškem telesu so prisotna elektromagnetna nihanja od zelo kratkih do zelo dolgih valovnih dolžin. Telo vzpostavlja dinamično ravnovesje z avtoregulacijo, ki uravnava normalna in tudi bolezenska nihanja. Bolezenska nihanja nastanejo bodisi zaradi vplivov iz okolja (elektrosmog, strupene sestavine iz hrane, težke kovine iz okolja …) bodisi zaradi bolezenskih stanj v telesu. Ko se ravnovesje v telesu poruši, se razvije bolezen.  

Terapija lahko pomaga tako pri akutnih stanjih kot pri kroničnih boleznih. Kot dobra pomoč se je izkazala pri obolenjih, kot so alergije, astma, bronhitis, laringitis, akne, ekcemi, dermatitis, težave z zanositvijo, migrena, bolečinska stanja, revmatična obolenja in druga degenerativna kronična obolenja, bolezni ledvic, bolezni debelega in tankega črevesa. Poleg tega bioresonanca pospešuje celjenje ran po poškodbah in operativnih posegih. Trajanje terapije je odvisno od teže bolezni in diagnoze.

Bioresonančna terapija je v prvi vrsti namenjena harmoniziranju delovanja naših celic in razstrupljanju telesa, zato vsakomur ponudi možnost, da stopi na pot samozdravljenja in ter doseže, da se bolezen omili ali celo povsem izgine. Seveda je pri tem pomembno sodelovanje med bolnikom in terapevtom. 

V Sloveniji ni določeno, kdo lahko izvaja bioresonančno terapijo, zato se pri odločanju za bioresonančnega terapevta pozanimajte o njegovem strokovnem znanju in izobraževanjih, ki jih je opravil. Sicer pa v Sloveniji potekajo strokovna predavanja in šolanja s tega področja.  

Predlagam, da do sedaj veljavna zakonodaja dovoli/uveljavi povrnitev stroškov zdravljenja s to terapijo. Namreč tovrstne terapije so samoplačniške.  