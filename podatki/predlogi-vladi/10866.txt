Pozdravljeni
Pripravljena je Novela Zakona o orožju, kjer se predvideva za imetnike orožnih listin preverjanje - po uradni dolžnosti - izpolnjevanja določenih pogojev na vsakih pet let. Do sedaj te časovne omejitve ni bilo.
Predlagam, da se iz te obveze izločijo tisti, ki posedujejo orožno listino za varnostno orožje.
Pogoji za pridobitev varnostnega orožja so izredno rigorozni - ogroženost prosilca mora biti izredno visoka (življenjsko ogrožujoča), potrebnih je ogromno dokazil, prič, pričanj, potrdil s policije, delodajalca, zapisnikov .... kar je nenazadnje povezano tudi s stroški. Tako visoka ogroženost ne poteče v času 5ih let, oziroma sploh nikoli. Če te "dotična" oseba življenjsko ogroža, potem ta ogroženost ne izgine kar čez noč, hkrati pa je nemogoče ugotoviti ali sploh kdaj mine. Kako se naj preverja (in ponovno dokazuje!) kje je oseba, ki je vzrok ogroženosti, kje se giblje, je še v zaporu, se je morda preselila v "sosednjo ulico" ...
V kolikor se bo ta rok petih let uveljavil tudi za osebe, ki imajo varnostno orožje, si upam trditi, da bo ravno zaradi ponovne (ne)zmožnosti pridobitve vseh dokazil, marsikomu varnostno orožje odvzeto, s tem, pa se ga po pahnilo v izredno osebno stisko in se bo nenazadnje moralo prevzeti odgovornost za njegovo življenje, v primeru napada nanj.
Lep pozdrav.