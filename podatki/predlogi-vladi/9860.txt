Elektrika ni čista energija. Električna vozila naj bi v bližnji prihodnosti zavzela primat na cestah. Nisem vedež, da bi lahko napovedoval bodoči razvoj, nekaj pa vem: takšne revolucije ne gre pričakovati čez noč. Kar 2/3 električne energije na svetu se pridobi iz umazanih virov in nikakor ni čista energija, za kar jo nekateri razglašajo. So pa električna vozila rešitev za zmanjšanje onesnaženosti velikih mest, denimo na Kitajskem. Moje mnenje je, da bo večja sprememba možna in upravičena takrat, ko bodo začeli električno energijo industrijsko pridobivati s fuzijo jeder. Na proizvodnjo in pogon električnih vozil se pripravljamo tudi mi. Bega me elektrifikacija prometa z osebnimi avtomobili. Zakaj? In koliko bodo električni avtomobili stali državo? Če člankov niste prebrali, vam to toplo priporočam (ŽIT 9 in 10/18) Električni avtomobili niso ne ekološko čisti ne ogljično nevtralni. Skrajno neumno se mi zdi, da državljane, ki kupujejo taka vozila, nagrajujemo s subvencijami in jim vzbujamo lažno zavest, da z nakupom takega vozila dejansko prispevajo k čistejšemu okolju.Tukaj spet prevlada dejstvo, da so takšni avtomobili primeri za v mesta, saj dejansko (v končnem seštevku pa večje) onesnaženje povzročajo drugje. Menim, da bodo naslednje generacije motorjev z notranjim izgorevanjem v kombinaciji z lahkim 48 V hibridnim (morda tudi priključnim) sistemom, ki bo omogočal čisto vožnjo v mestih, daleč najbolj ekološka vozila za osebni promet, končni cilj pa naj bi bil pogon na vodik.

Glede na navedeno predlagam prilagoditev predpisov dejanskemu stanju. Preneha naj se s subvencioniranjem ekološko spornih popolnoma električnih vozil - vsaj dokler ne bodo razviti ustreznejši sistemi za hranjenje električne energije. Subvencije naj se nameni vozilom z dejansko nizkimi izpusti. 