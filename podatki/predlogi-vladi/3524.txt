Gospod predsednik slovenske vlade, Ivan Janša, že dlje časa zavrača vabila na sodišče. Čeprav je obtožen različnih nečednosti, je iz objav v slovenskih medijih razvidno, da se razprav iz različnih razlogov ne udeležuje. 
Predlagam, da se premier Ivan Janša ob prvem mogočem datumu zglasi na sodišču in s tem izrazi spoštovanje pravne države, katere temelje je pred dvajsetimi leti pomagal vzpostavljati. 
Predlagam, da ljudje premiera Ivana Janšo nagovorimo z jasno podporo in razumevanjem, da na dan obravnave država Slovenija ne bo obratovala na 100%, temveč samo na 34%, saj Ivana Janše ne bo za krmilom.
Predlagam, da predsednik vlade Ivan Janša pomaga sodnim organom razrešiti obtožnice, ki ga bremenijo in tako enkrat za vselej dokaže, da je pošten in pokončen politik, ki mu je mar za državljane, pravno državo in zgodovino! 
 