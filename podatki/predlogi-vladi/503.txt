Pozdravljeni!
Mene zanima, kaj meni vlada in uporabniki spletne strani o legealizaciji golote na javnih plažah. Golota v javnosti je bila že od nekdaj tabu tema. Različne kulture so imele različne poglede na goloto v javnosti. V stari Grčiji je bila golota popolnoma normalna stvar. V času rimskokatoliške cerkve pa je bila golota v javnosti moralno nesprejemljiva zadeva. Ta tradicija se je ohranila vse do danes in ljudje še vedno menijo, da je golota v javnosti moralno nesprejemljiva. Seveda pa obstajajo posamzniki, ki menijo, da je golota čisto normalna stvar in se je ne bi smeli sramovati. Tem ljudjem pravimo naturisti. Prav zanje je država ustanovila nudistične plaže in kampe, kjer je golota dovoljena, za razliko od javnih plaž, kjer je golota prepovedana. Torej imamo v 21. stoletju 2 vrsti plaž: javne in nudistične. Na javnih plažah velja pravilo, da je golota prepovedana, na nudističnih pa dovoljena.
Zakaj država ne razmišlja v tej smeri, da bi namesto 2 vrst plaž, ustanovila 3 plaže: javno, nudistično in klerikalno. Na nudističnih plažah bi bila golota obvezna, na klerikalnih prepovedana, na javnih pa bi ljudje imeli možnost izbere. Naturisti si razlagajo pravico do golote kot človekovo pravico. Če se že gremo liberalno državo, naj bo liberalizem za vse! Kdor je ljubitelj tradicionalnega obiska plaž in se počuti ogroženega v družbi naturista, imamo zanje klerikalne plaže. Isto pravilo velja za naturalista, ki se počuti nelagodno v družbi osebe, ki obiskuje plažo v kopalkah. Zanj imam nudistične plaže, kjer je golota obvezna. Tisti, ki sprejema obe možnosti, pa se lahko normalno kopa na javnih plažah. S tem predlogom menim, da bi bila izključena celotna diskriminacija tako do naturistov, kot tudi do tradicinalistov, ki prisegajo samo na tradicionalno kopanje v kopalkah.
Naprošam vlado in uporabnike spletne strani, da podajo svoja mnenja glede tega. Rad bi slišal mnenja tistih, ki moj predlog podpirajo in mnenja tistih, ki temu predlogu nasprotujejo. Prosil bi, da podate konkretne razloge, zakaj ta predlog podpirate in razloge, zakaj ste proti predlogu!
Lep pozdrav!