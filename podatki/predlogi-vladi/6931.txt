 Predlagam, da se v zakonodaji jasno in nedvoumno dovoli, da smejo zavezanci preplačati prispevke (zlasti za zaposlovanje in starševsko varstvo) in da se morebitna preplačila kompenzirajo z obveznostmi v prihodnih mesecih.
Pri plačilu minimalnih prispevkov na s.p. znašata prispevka za zaposlovanje in za starševsko varstvo vsak po 1,66€ mesečno, bančni stroški pa za vsakega po 1 €. To je le nepotrebno bogatenje bank na račun malih podjetij.
Veliko podjetnikov bi želelo poravnati te prispevke 1x letno v naprej in s tem prihraniti 22 € nepotrebnih bančnih stroškov (država pa bi v naprej dobila denar...brezobrestno posojilo.).
Če sedaj plačaš 20 EUR za celo leto v naprej, si nakoplješ nemalo težav in ponavadi preplačilo celo dobiš vrnjeno na TRR. 
Država se na eni strani pritožuje nad plačilno nedisciplino, če pa kdo želi plačati v naprej, pa mu do konca zagreni življenje. 
Predlagam, da se JASNO IN NEDVOUNMO dovoli preplačilo prispevkov, in se nato preplačila le zapirajo z mesečnimi obveznosti (ob oddaji mesečnega obračuna).S tem imamo vsi (razen bank) korist (država že v naprej pobere prispevke in bo s tem vsaj nekaj manj neplačnikov, podjetja prihranijo na bančnih stroških in državljanom ne bo potrebno plačevati za neplačnike).
(Zgolj v razmislek: ker je preveč težav v primeru preplačil, je smotrno zamuditi s plačili teh malih prispevkov in se jih plača 1x na 3-4 mesece za nazaj. Stroški zamudnih obresti so nižji od bančnih stroškov, zato je zamujanje s plačilom 1,66€ ekonomsko najbolj smotrna poslovna odločitev. Do 10 € pa načeloma ne smejo začeti izvršbe...Sem sicer proti plačilni nedisciplini....pa vendar: če se preplačil branijo, potem bo pač potrebno zamujati.).
 