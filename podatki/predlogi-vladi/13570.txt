Predlagam, da se uvedejo naslednje spremembe glede prehoda med kategorijami: Pri prehodu med kategorijami za motor, naj ne bi bilo potrebno odvoziti 11 ur v avtošoli in brez ponovne izpitne vožnje, ko kandidat izpolnjuje vse pogoje:
Iz A1 na A2, ko kandidat dopolni 18 let
Iz A2 na A, ko kandidat dopolni 24 let oziroma ima kategorijo A2 vsaj 2 leti.
 
Za prehod bi moral opraviti le zdravniški pregled, ter delavnico v obliki varne vožnje, ki bi trajala vsaj par ur, v centru varne vožnje, z motorjem prave kategorije.
 
Zakaj bi bila sprememba smiselna?
- Trenutni sistem je brez smisla, saj sili voznike motorjev, da se ponovno udeležijo celotne procedure, ki je že tako zamudna.
- Manj stroškov iz strani kandidatov za kategorijo (Trenutno je ura vožnje 40€ ali več - kar pomeni, da je končna cena izpita, če opraviš v minimalno 22 urah (20 + 2 izpitne) 1100€ (PP + CPP + Taksa CPP in Izpit) )
- Kandidat se skozi dve leti nauči zadosti, da zlahka premore večjo kategorijo motorja. Konec koncev zvozi več kot le 11 ur.
- Veliko držav že ima ta način in statistično niso nič na slabšem glede varnosti v prometu.
- Skozi dve leti se naučiš veliko "slabih" navad, ki pa so obvezne, če želiš dočakati 30 let, te pa so prepovedane na izpitni vožnji.
- Zmanjšamo nepotrebne emisije in prisotnost avtošole na cesti.