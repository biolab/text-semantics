Predlagam ukinitev dohodnine na pokojnine, upravičenosti po 40 čl. tega zakona, torej s doseženimi polnimi pogoji, do višine prejemka povprečne slovenske plače.
Utemeljitev:
Pri vsakokratnem izplačilu osebnih dohodkov se odvaja prispevek od plače in na plačo , ki je že davčno obremenjen, torej je davščina odvedena. Popoln nesmisel in nepošteno je pri izplačilu pokojnine ta prejemek ponovno obdavčiti. Ta denar je last posameznikov, ki ga dajemo v upravljanje ZPIZ za zagotavljanje varne starosti.
Zakaj bi morali na 'prihranjen denar', ponovno plačevati dohodnino. To zveni kot bi prijavil svoje prihranke v nogavici pa bi doniral dohodnino.
V teh dneh so poštni nabiralniki polni obračunanih akontacij od pokojnin, ki so grajene iz odvajanj lastnih prejemkov zaposlenih.
Drugače velja za vlaganje v sklade kjer se te vloge uporablja za davčne razbremenitve to so t.i. 2 in 3 stebri.