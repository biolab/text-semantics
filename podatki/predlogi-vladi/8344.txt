 Predlagam, da Vlada sistemsko uredi ravnanje s čebelami, postavitvijo panjev in čebeljimi družinami. Namreč, kot sosedje čebelarja, smo popolnoma nezaščiteni in lahko ima čebele vsak, ki si jih želi, čeprav je to izredno moteče. V dveh mesecih je imel namreč pet pobegov čebel in je na vse prošnje o umiku ali drugačni postavitvi panjev ignorantski.
Predlagam Vladi, da zakonsko zaščiti neposredne sosede v urbanih naseljih oz. soseskah, vsaj z nekimi minimalnimi standardi.
Npr. pred postavitvijo panjev pridobitev soglasij od neposrednih sosedov; prepoved posedovanja čebel, če ima kdo od sosedov potrjeno alergijo nanj; denarno kaznovanje tistega ali prepoved opravljanja čebelarstva za tistega, ki poseduje čebele, če ne stori vse, da ne bi z njimi razburjal sosesko ipd. To ureja zaenkrat samo čebelarski kodeks, ki pa ni pravno zavezujoč.
Predlagam, da se zaščiti tudi ljudi ne samo čebel in čebelarjev. 