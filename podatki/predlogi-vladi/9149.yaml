Text file: 9149.txt
author: verso verso
downvotes: 2
end consideration date: 2018-05-09
id: '9149'
number comments: 10
number views: 2810
proposal type: Odziv pristojnega organa
response: "Odziv Ministrstva za pravosodje\nUvodoma pojasnjujemo, da predsednik Vrhovnega\
  \ sodi\u0161\u010Da Republike Slovenije na podlagi 60.c \u010Dlena Zakona o sodi\u0161\
  \u010Dih (ZS; Uradni list RS, \u0161t. 94/07 \u2013 uradno pre\u010Di\u0161\u010D\
  eno besedilo, 45/08, 96/09, 86/10 \u2013 ZJNepS, 33/11, 75/12 \u2013 ZSPDSLS-A,\
  \ 63/13, 17/15 in 23/17) in s soglasjem ministra za pravosodje vsako leto sprejme\
  \ \u010Dasovne standarde za prihajajo\u010De leto, s katerimi je dolo\u010Den pri\u010D\
  akovani \u010Das opravljanja tipi\u010Dnih procesnih dejanj in re\u0161evanja zadev\
  \ na posameznih vrstah ter stopnjah sodi\u0161\u010D. \u010Casovni standardi so\
  \ merilo u\u010Dinkovitosti poslovanja posameznih sodi\u0161\u010D in predstavljajo\
  \ orodje, ki sodi\u0161\u010Dem omogo\u010Da prilagajanje delovnih procesov z vidika\
  \ hitrosti re\u0161evanja zadev ter zagotavljanja pravice do sojenja v razumnem\
  \ roku, in tako prispevajo k varovanju interesa strank, da brez nepotrebnega odla\u0161\
  anja pridejo do zakonite in pravilne sodne odlo\u010Dbe. Njihova javna objava vsem\
  \ zainteresiranim omogo\u010Da dodaten vpogled v poslovanje sodi\u0161\u010D, uporabnikom\
  \ sodi\u0161\u010D (strankam, odvetnikom, dr\u017Eavnim to\u017Eilcem in drugim)\
  \ pa okvirno informacijo o hitrosti re\u0161evanja zadev na posameznem sodi\u0161\
  \u010Du, s \u010Dimer pripomorejo k ve\u010Dji pravni varnosti in predvidljivosti\
  \ postopkov ter transparentnosti poslovanja sodi\u0161\u010D. Sodstvo se je v okviru\
  \ Strategije za pametno, trajnostno in vklju\u010Dujo\u010Do rast Evropa 2020 tudi\
  \ zavezalo, da bo pri\u010Dakovani \u010Das re\u0161itve pomembnej\u0161ih zadev\
  \ skraj\u0161alo na 6 mesecev, pri\u010Dakovani \u010Das re\u0161itve ostalih zadev\
  \ pa na 3 mesece. Glede predloga, ki se nana\u0161a na ukrepe za nadzor nad kvaliteto\
  \ dela sodnikov pojasnjujemo, da odgovornost sodnikov in sodi\u0161\u010D normativno\
  \ urejajo Ustava RS (Ustava; Uradni list RS, \u0161t. 33/91-I, 42/97 \u2013 UZS68,\
  \ 66/00 \u2013 UZ80, 24/03 \u2013 UZ3a, 47, 68, 69/04 \u2013 UZ14, 69/04 \u2013\
  \ UZ43, 69/04 \u2013 UZ50, 68/06 \u2013 UZ121,140,143, 47/13 \u2013 UZ148, 47/13\
  \ \u2013 UZ90,97,99 in 75/16 \u2013 UZ70a.), Zakon o sodni\u0161ki slu\u017Ebi \
  \ (ZSS; Uradni list RS, \u0161t. 94/07 \u2013 uradno pre\u010Di\u0161\u010Deno besedilo,\
  \ 91/09, 33/11, 46/13, 63/13, 69/13 \u2013 popr., 95/14 \u2013 ZUPPJS15, 17/15 in\
  \ 23/17) in ZS.\nTrajni mandat sodnikov dolo\u010Da Ustava v 129. \u010Dlenu in\
  \ je ena izmed prvin sodni\u0161ke neodvisnosti. Trajnost sodni\u0161ke funkcije\
  \ ne pomeni nedotakljivosti in neodgovornosti. V 132. \u010Dlenu Ustave s podnaslovom\
  \ prenehanje in odvzem sodni\u0161ke funkcije je dolo\u010Deno, da sodniku preneha\
  \ sodni\u0161ka funkcija, \u010De nastopijo razlogi, ki jih dolo\u010Da zakon; da\
  \ lahko dr\u017Eavni zbor na predlog sodnega sveta sodnika razre\u0161i, \u010D\
  e sodnik pri opravljanju sodni\u0161ke funkcije kr\u0161i ustavo ali huje kr\u0161\
  i zakon; da dr\u017Eavni zbor sodnika razre\u0161i, \u010De ta naklepno stori kaznivo\
  \ dejanje z zlorabo sodne funkcije, ugotovljeno s pravnomo\u010Dno sodno odlo\u010D\
  bo.\nUstava prepu\u0161\u010Da ureditev razlogov in postopka za ugotovitev teh razlogov\
  \ ter ugotovitev prenehanja sodni\u0161ke funkcije zakonu. ZSS tako podrobno ureja\
  \ razloge, zaradi katerih lahko preneha sodni\u0161ka funkcija, iz \u010Desar izhaja,\
  \ da sodniku, ki ne ustreza sodni\u0161ki slu\u017Ebi, sodni\u0161ka funkcija preneha.\
  \ Sodnik je tudi disciplinsko odgovoren. ZSS v 81. \u010Dlenu dolo\u010Da vrsto\
  \ dejanj, ki pomenijo disciplinske prekr\u0161ke in za katere izreka disciplinsko\
  \ sodi\u0161\u010De predpisane sankcije. Zaradi te\u017Eje disciplinske kr\u0161\
  itve, zaradi katere sodnik ne bi bil ve\u010D primeren za opravljanje sodni\u0161\
  ke funkcije, se izre\u010De sodniku prenehanje sodni\u0161ke funkcije.\nZakonodaja\
  \ pozna \u0161irok nabor institutov nadzora nad kvaliteto dela sodnikov, kot so\
  \ ocena sodni\u0161ke slu\u017Ebe, ugotavljanje disciplinske odgovornosti, slu\u017E\
  beni nadzor sodnikovega dela, in institutov, ki se nana\u0161ajo na delo sodi\u0161\
  \u010Da, kot so pregled poslovanja sodi\u0161\u010Da in izvajanje nadzora nad sodno\
  \ upravo. Uporaba posameznih institutov je primarno v pristojnosti predsednikov\
  \ sodi\u0161\u010D, sodnikov samih in sodnega sveta, dolo\u010Dene vzvode pa ima\
  \ v omejeni obliki tudi minister za pravosodje oziroma Slu\u017Eba za nadzor organizacije\
  \ poslovanja sodi\u0161\u010D, ki deluje v okviru Ministrstva za pravosodje.\nPomembna\
  \ novost je krepitev polo\u017Eaja in pristojnosti sodnega sveta. Zakon o sodnem\
  \ svetu (Uradni list RS, \u0161t. 23/17), ki se uporablja od 20. 11. 2017, zagotavlja\
  \ prenos pristojnosti glede disciplinskega sankcioniranja sodnikov s sodi\u0161\u010D\
  \ na sodni svet, kar poenoti standarde pri\u010Dakovanega delovanja sodnikov na\
  \ vseh slovenskih sodi\u0161\u010Dih in prispeva k pove\u010Danju splo\u0161nega\
  \ zaupanja v pravosodje ter spremembe strukture disciplinskih organov.\nV okviru\
  \ pravnih sredstev pa poznamo varstvo pravice do sojenja brez nepotrebnega odla\u0161\
  anja, ki omogo\u010Da uveljavljanje od\u0161kodnine za nepremo\u017Eenjsko \u0161\
  kodo, ki je posledica prekomernega trajanja sodnih postopkov. Zakon o varstvu pravice\
  \ do sojenja brez nepotrebnega odla\u0161anja (ZVPSBNO; Uradni list RS, \u0161t.\
  \ 67/12 \u2013 uradno pre\u010Di\u0161\u010Deno besedilo) ureja opravljanje zadev\
  \ sodne uprave iz pristojnosti sodi\u0161\u010D in zadev pravosodne uprave iz pristojnosti\
  \ ministrstva, pristojnega za pravosodje, za varstvo pravice do sojenja brez nepotrebnega\
  \ odla\u0161anja, sodno varstvo te pravice in pravi\u010Dno zado\u0161\u010Denje\
  \ v primerih njene kr\u0161itve.\nGlede na vse zgoraj navedeno zaklju\u010Dujemo,\
  \ da sta pobudi, kot ju naslavlja dr\u017Eavljan, v posameznih predpisih \u017E\
  e ustrezno normirani.\n "
response date: 2018-06-18
response due date: null
sent date: 2018-04-18
title: "odgovornost sodnika za zavla\u010Devanje"
upvotes: 24
url: https://predlagam.vladi.si/predlog/9149
