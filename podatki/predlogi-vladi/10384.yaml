Text file: 10384.txt
author: "znal\u010Dek"
downvotes: 3
end consideration date: 2019-10-10
id: '10384'
number comments: 11
number views: 916
proposal type: Odziv pristojnega organa
response: "Odziv Ministrstva za infrastrukturo\nPo\u010Divali\u0161\u010De je po Zakonu\
  \ o cestah opredeljeno kot s posebno prometno signalizacijo ozna\u010Dena servisna\
  \ prometna povr\u0161ina, namenjena kratkemu postanku udele\u017Eencev cestnega\
  \ prometa. Na zemlji\u0161\u010Dih, objektih in napravah, potrebnih za opravljanje\
  \ spremljajo\u010Dih dejavnosti na avtocestah in hitrih cestah (po\u010Divali\u0161\
  \u010Da, parkiri\u0161\u010Da, bencinski servisi in podobno) ima skladno z zakonom\
  \ lastninsko pravico dru\u017Eba DARS d.d.. Vsa po\u010Divali\u0161\u010Da imajo\
  \ po prostorsko izvedbenih aktih predpisane programe in vsebino ureditve spremljajo\u010D\
  ih dejavnosti. Glede na tako ureditev v zakonodaji so torej po\u010Divali\u0161\u010D\
  a namenjena uporabnikom avtocest in hitrih cest v daljinskem prometu (turizem, prevozniki\
  \ manj\u0161ih in ve\u010Djih tovornih vozil in dnevni migraciji) predvsem za kratkotrajni\
  \ po\u010Ditek ter potrebno oz. nujno oskrbo z gorivom in hrano. V obmo\u010Dju\
  \ slovenskih avtocest in hitrih cest so ume\u0161\u010Deni \u0161tirje tipi po\u010D\
  ivali\u0161\u010D, ki se razlikujejo po programu in vsebini spremljajo\u010Dih dejavnosti.\
  \ Najbolj osnovno po\u010Divali\u0161\u010De je malo po\u010Divali\u0161\u010De\
  \ (brez to\u010Dilnih mest za gorivo), najvi\u0161jo ponudbo ima zagotovljena oskrbna\
  \ postaja oz. oskrbni center. Vsak tip po\u010Divali\u0161\u010Da mora po osnovni\
  \ vsebini opremljenosti imeti zagotovljene sanitarne povr\u0161ine. Katero po\u010D\
  ivali\u0161\u010De uporabniki avtocest izberejo bodisi za po\u010Ditek, predah ali\
  \ lastne potrebe, je seveda njihova odlo\u010Ditev. \_ Sanitarije na vseh 12 malih\
  \ po\u010Divali\u0161\u010Dih so na razpolago vsem uporabnikom avtocest, njihova\
  \ uporaba pa je brezpla\u010Dna. Po\u010Divali\u0161\u010Da ostalih treh tipov so\
  \ v obratovanju in pristojnosti najemnikov povr\u0161in za izgradnjo objektov spremljajo\u010D\
  ih dejavnosti (polnilne postaje, sanitarije, gostinski obrat), s katerimi ima DARS\
  \ sklenjene dolgoro\u010Dne najemne pogodbe. Zgrajeni objekti spremljajo\u010Dih\
  \ dejavnosti so v lasti najemnikov, skladno s pogodbenimi obveznostmi pa so le-ti,\
  \ poleg dogovorjene ponudbe storitev, zavezani opravljati manj\u0161a investicijska\
  \ dela ter izvajati redno vzdr\u017Eevanje na objektih spremljajo\u010Dih dejavnosti,\
  \ kakor tudi na celotni servisni povr\u0161ini po\u010Divali\u0161\u010Da. To zajema\
  \ tudi skrb za urejene sanitarije. \_ DARS redno spremlja in meri zadovoljstvo uporabnikov\
  \ z na\u0161imi avtocestami in hitrimi cestami. Zadovoljstvo uporabnikov iz leta\
  \ v leto raste, upo\u0161tevajo\u010D tudi okoli 4% letno rast prometa. Med dejavniki\
  \ zadovoljstva, ki se merijo, so: preto\u010Dnost, elektronsko cestninjenje, vinjete,\
  \ zastoji, informiranje, parkiri\u0161\u010Da, itd. Iz raziskave izhaja, da je za\
  \ uporabnike slovenskih avtocest najpomembnej\u0161a varnost, urejenost po\u010D\
  ivali\u0161\u010D, mo\u017Enost parkiranja in \u0161ele nato dostopnost. Po\u010D\
  ivali\u0161\u010Da kot dejavnik zadovoljstva so kot pomanjkljiva zaznana zlasti\
  \ s strani anketiranih voznikov tovornih vozil, \u0161e posebej tujih, ne pa osebnih\
  \ vozil. Med pripombami, zbranimi s strani anketiranih uporabnikov po posameznem\
  \ kraku, se med 30 do 40 odgovori pla\u010Dljivost sanitarij kot problem pojavi\
  \ 1 ali 2 krat na posamezen krak.\nZa zagotavljanje urejenosti sanitarij, prepre\u010D\
  evanja kraj in vandalizma so potrebni ve\u010Dkratni \u010Distilni obhodi, kar vse\
  \ predstavlja znaten stro\u0161ek. Pla\u010Dilo za uporabo sanitarij je najve\u010D\
  krat v obliki kavcije, ki se upo\u0161teva kot popust pri nakupu prehrambnih ali\
  \ drugih storitev oz. nabavi materiala na bencinskih servisih. Podobno prakso pri\
  \ uporabi sanitarij imajo tudi v tujini, prakti\u010Dno vse sosednje dr\u017Eave\
  \ imajo pla\u010Dljive sanitarije na svojih avtocestnih omre\u017Ejih.\nZavedajo\u010D\
  \ se pomena urejenosti po\u010Divali\u0161\u010D \u0161e posebej pred vrhuncem turisti\u010D\
  ne sezone DARS predhodno pozove vse najemnike, da zagotovijo ve\u010Djo frekvenco\
  \ \u010Di\u0161\u010Denja sanitarij, s \_poudarkom na dnevnem zagotavljanju obveznega\
  \ higienskega minimuma. Glede na nara\u0161\u010Dajo\u010D promet in razli\u010D\
  no kulturo vedenja uporabnikov je izpolnjevanje takih zadev kadrovsko in finan\u010D\
  no zahtevno. Na tak na\u010Din se po\u010Dasi in vztrajno dviguje nivo kulture uporabe\
  \ sanitarnih povr\u0161in in toaletnih prostorov na obmo\u010Dju avtocestnih po\u010D\
  ivali\u0161\u010D. V okviru preventive ohranjanja \u010Distih rok se uporabnikom\
  \ pri oskrbi vozila in to\u010Denju ogoriva zagotavlja za\u0161\u010Ditne PVC rokavice\
  \ za enkratno uporabo.\_\nV okviru veljavne zakonodaje ne obstaja predpis, ki bi\
  \ opredeljeval problematiko uporabe javnih sanitarij proti pla\u010Dilu oz. nepla\u010D\
  ilu na avtocestnih po\u010Divali\u0161\u010Dih, zato ta segment v najemnih pogodbah\
  \ ni reguliran. Pogodbe z najemniki so dolgoro\u010Dne, sklenjene za 30 let, zato\
  \ je ta segment te\u017Eko poenotiti.\nPla\u010Dilo cestnine je povezano z uporabo\
  \ avtoceste in ne pomeni hkrati tudi pla\u010Dila oz. zagotovitve brezpla\u010D\
  ne uporabe sanitarij. Cestnina je vir prihodka upravljavca avtocest in hitrih cest\
  \ (DARS, d.d.). Kavcija za uporabo pa je nadomestilo za uporabo dolo\u010Denih sanitarij,\
  \ ki delno krije stro\u0161ke njihovega vzdr\u017Eevanja in je povezana s poslovanjem\
  \ najemnika, ki ima z DARS sklenjeno najemno pogodbo."
response date: 2019-11-19
response due date: null
sent date: 2019-09-11
title: "WC na \u010Drpalkah"
upvotes: 19
url: https://predlagam.vladi.si/predlog/10384
