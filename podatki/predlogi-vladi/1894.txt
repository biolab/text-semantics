Predlagam, da se ukine podpisovanje volilnih upravičencev, torej volivk in volivcev v volilne imenike. To je le dodatno delo za volilno komisijo in nesorazmeren poseg v zasebnost posameznika, ki s samimi volitvami nima nič skupnega. Zaradi daljšega postopka priprave na volitve, ko volivka ali volivec stoji pred volilno komisijo, se v prostoru, kjer se volitve odvijajo, zadržuje več ljudi, ki znižujejo nujno potrebno intimo ob izrekanju posameznika o svojem izboru. 
Volitve naj bi bile praznik demokracije. Praznovanja se ne začne s podpisovanjem. Samo podpisovanje je bilo uvedeno pred tremi leti. Če se vprašamo zakaj je podpisovanje potrebno ni logičnega odgovora. Volilni upravičenec sicer lahko odkloni podpis a s tem naloži komisiji le dodatno delo, ker morajo oblikovati še seznam tistih volilnih upravičencev, ki so podpis odklonili. Tako vsaj eden od članov skrbi le za podpisovanje tekom celega dne. Torej bi bila volilna komisija manj obremenjena, oziroma bi bilo lahko manj članov v njej.
Identiteto volilnega upravičenca mora komisija preveriti iz prinesenega osebnega dokumenta ali na drug način (na primer da someščana, sovaščana, sokrajana) poznajo. Podpisovanje v volilni imenik pa z izbiro kandidatov ali odločanje na referendumu nima nič skupnega. Lahko le ugotovimo, da je nepotrebno zbiranje podpisov in končno namesto podpisa lahko volivec vpiše karkoli.