Predlagam, da bi uvedli kavcijo za zbiranje odpadne embalaže pijač podobno kot imajo to sosedje Hrvati (povratna naknada).
Kot navdušen tekač poznam vse ceste in cestice v polmeru 15 km od doma in kamorkoli grem, pa naj bo to ob avtocesti, ob regionalni cesti, ob cesti, ki pelje le do treh zidanic ali celo ob bolj obljudeni pešpoti so stalnica odvržene pločevinke od piva, energijskih pijač, razne plastenke... Tega je bilo že pred korono kar precej, v zadnjih dveh letih pa je količina odvrženih odpadkov še občutno zrasla !
Občasne čistilne akcije vsakih nekaj let očitno ne pomagajo dovolj, miselnosti ljudi (sploh tistih nevzojenih packov, ki odmetavajo pločevinke skozi okna avtomobilov) se ne spremeni kar tako.
Tudi pri nas so ljudje, ki bi jim kak cent za vsak zbran cent nekaj pomagal, "naša" industrija pijač je takointako v veliki večini že v tuji lasti in kdor je pripravljen plačati 50 centov za pollitrsko plastenko vode, je gotovo pripravljen plačati tudi 51 ali 55 centov (z vključeno kavcijo).
Pa mogoče bi s tem tudi kakšna pločevinka manj končala ob cesti !
Naša dežela, lepa in gostoljubna. Še lepša bo brez odvrženih odpadkov !