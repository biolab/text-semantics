Spoštovani.
Predlog za spremembo Zakona o zavarovalništvu
 
Organizacije ki izvajamo tehnične preglede se že veliko let ukvarjamo s težavami s kadri na področju referentov in kontrolorjev. Namreč pogoji za nastop na delovno mesto so zakonsko predpisani in zelo specifični, zato nimamo širokega nabora za izbiro kandidatov za nastop na delovno mesto referentov in kontrolorjev. Ko pa zaposlimo osebo ki mora te pogoje še izpolniti preden lahko samostojno prične delati, mora ta oseba opraviti številne izpite in nekateri so (po nepotrebnem) zelo obsežni in zahtevni. Za delovno mesto referent na tehničnih pregledih je tako predviden čas usposabljanja in pridobivanja pooblastil pri raznih agencijah (AZN, AVP, strokovni izpit ZUP...) cca 1 leto ali več! Kar se nam zdi za tako delovno mesto absolutno preveč. Lahko si predstavljate kako težko je nadomestiti osebo ki zapusti tako delovno mesto.
 
Danes bi Vas rad opozoril na nesmiselnost izpita za licenco za zavarovalnega zastopnika, ki ga mora referent opraviti v celoti, tudi za področja, s katerimi se temu delovnemu mestu ne bo NIKOLI srečal saj bo na temu delovnemu mestu sklepal samo zavarovanje avtomobilske odgovornosti. Izpit za licenco zavarovalnega zastopnika pa obsega 8 področij :
 
1 finančno področje
2 zavarovalno-pravne osnove
3 trženje zavarovanj in pozavarovanj, varstvo potrošnikov in poslovna etika ter varovanje osebnih podatkov
4 premoženjska zavarovanja
5 življenjska zavarovanja
6 zavarovalni naložbeni produkti
7 pozavarovanja
8 preprečevanje pranja denarja in financiranja terorizma na področju zavarovalništva
 
www.zav-zdruzenje.si/izobrazevanje/poklic-licenca-za-zavarovalne-zasto...
 
Menim, da vsaj 4 od navedenih 8 točk niso potrebne za osebo, ki sklepa samo avtomobilska zavarovanja.
Predlagam, da se za referente tehničnih pregledov pripravi ločen izpit s področji, ki so dejansko potrebna za sklepanje avtomobilskih zavarovanj na tehničnih pregledih. Licenca za zavarovalno zastopanje pa naj velja samo za avtomobilska zavarovanja.
Sporen se mi zdi tudi način ocenjevanja komisije, kjer mora kandidat, ki opravlja pisni izpit opraviti vseh 8 področij s pozitivnim izkupičkom vsaj 60 % za posamezno področje, torej tudi če 7 od 8 področij opraviš z odliko in ti spodleti samo pri enem področju, ne opraviš izpita. Tako veliko kandidatov ne opravi izpita v prvem poskusu. Ne pozabimo da kandidati niso študenti, ampak zaposlene osebe, ki se za izpit pripravljajo v svojem prostem času.
 
V upanju na razmislek o smiselnosti tako zahtevnega in obsežnega izpita za delovno mesto referenta na tehničnih pregledih, Vas lepo pozdravljam.
 
Želim pa ostati anonimen ker se ne želim izpostavljati pred zavarovalnim združenjem in agencijo za zavarovalni nadzor!