Predlagam, da se umakne ali vsaj "zmehča" določilo, da morajo imeti vozila med vožnjo ves čas prižgane luči. To določilo je stopilo v veljavo s pravim (samostojno) slovenskim zakonom o varnosti cestnega prometa leta 1998 (dan uveljavitve je bil 1. maja). Do sedaj to določilo ni pokazalo (napovedane) primerne večje prometne varnosti. Ima pa vrsto negativnih posledic predvsem na okolje in seveda kazni za zalotene, ki luči pozabijo prižgati.
Določilo naj ostane za motorna kolesa (ne samo enosledna vozila pač pa vse kar je po obliki enako motornemu kolesu ali kolesu z motorjem torej tudi MP 3 in podobni), ki imajo sedaj zaradi razumne varnosti (nezakonito) prižgane dolge luči. Edino tako se namreč bolje vidijo, a hkrati slepijo nasproti vozeče. Za vse ostale torej osebne avtomobila, avtobuse, tovornjake, delovne stroje itd pa naj se to določilo umakne ali zmehča z dikcijo kdor želi ima lahko prižgane luči tudi podnevi. 
Možnost je tudi ta, da naredimo kot Hrvatje (sosedje bi morali imeti podobne zakonske rešitve v splošni rabi domačega prebivalstva in turističnih tokov in tranzita), kjer so dnevne luči obvezne le v zimskem obdobju to je od od zimskega preimika ure. Poleti ko je vidljivost dobra pri sosedih Hrvatih luči vozniki osebnih vozil, tovornjakov, avtobusov...lahko ugasnejo.
S tem se zmanjša poraba goriva in kisika ter posledično tudi izpusti. Zmanjša se tudi obremenjenost žarometov, žarnic, akumulatorja itd. To so elementi, ki onsenažujejo naše okolje.