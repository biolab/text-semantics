Veliko prometnih nezgod se začne zaradi neizkušenih voznikov. Žal pa imamo na cestah tudi veliko že izkušenih voznikov, ki so izpit opravljali v času, ko krožišč še niti ni bilo, prav tako je bilo bistveno manj več-pasovnih cest ter razvrščanja med pasovi in drugih sodobnejših prometnih ureditev in razumljivo je, da jim "nove" oblike prometnih ureditev (žal so nekatere stvari enim še danes "nove") povzročajo težave, nezaupanje vase in posledične mnoge nezgode zaradi napačnih razumevanj pravil ali pričakovanj drugih udeležencev v prometu.
Zato predlagam periodična predavanja na temo "novosti v CPP odkar ste opravili izpit ali nazadnje obiskali to predavanje". Udeležba bi morala biti obvezna vsakih nekaj let (na primer 10). Na koncu predavanj je lahko zahtevan preizkus znanja ali pa tudi ne, zaenkrat je bistveno predvsem informiranje.