 Pozdravljeni,
predlagam vladi, da bi uvedla UTD (univerzalni temeljni dohodek) za podjetja. Razložil vam bom, kako bi ta stvar potekala.
V prejšnjem sistemu, socializmu, je bila stvar taka, da se je dobiček, ki so ga ustvarjala uspešna podjetja morala dati manj uspešnim podjetjem, da bi jih reševala pred propadom. Na koncu se je zgodilo to, da ni napredovalo ne eno ne drugo podjetje in na ta način ni bilo gospodarske rasti.
V sedanjem sistemu, kapitalizmu, je stvar taka, da ves dobiček poberejo uspešna podjetja, neuspešna pa so obsojena na propad, ker niso dovolj konkurenčna, da bi se lahko kosala z uspešnimi.
V prvem primeru imamo nizko brezposelnost, vendar tudi nizko gospodarsko rast. V drugem primeru pa imamo visoko gospodarsko rast, vendar na račun visoke brezposelnosti.
Predlagam vam, kompromisno rešitev, ki bi lahko združila pozitivne lastnosti obeh sistemov, to je uvedba UTD. Če se ne motim, je sedaj korprativni davek 20% in se počasi niža na 15%. Če se motim, me popravite. Predlagam torej, da bi se ves ta denar, ki država zbere od podjetij (točne vrednosti ne poznam) enakomerno razdelila med vsa slovenska podjetja. Tako bi manj uspešna podjetja dobila nazaj več denarja, kot so ga dale državi, bolj uspešna pa bi ga dala več, kot bi ga dobile povrnjenega.
Sedaj se bo pojavil pomislek:"Kaj če bo nekdo namenoma odpiral s.p.-je samo zato, da bi lahko dobil UTD in izkoriščal državo?"
To rešimo tako, da država regulira višino korporativnega davka. Če gospodarstvo rase, pomeni, da je večinoma podjetij uspešnih in zato lahko država za nagrado dvigne davek na recimo 20% in tako pomaga manj uspešnim podjetjem. Ko pa gospodarstvo začne nazadovati, lahko zaključimo, da nekdo izkorišča UTD. To država kaznuje tako, da zniža davek na 15% in tako tisti, ki izkoriščajo UTD, ne bi mogli več naprej izkoriščati.
Predlagal sem vam en zelo dober predlog, ki bi združil pozitivne lastnosti obeh sistem. Zato naprošam, da predlog podprete, v nasprotnem primeru mi s proti argumenti navedite, zakaj predlog ni primeren za nadaljno obravnavo.
 
Lep pozdrav
 