Predlagam, da vlada RS čimprej angažira gozdna gospodarstva (in brezposelne po sistemu javnih del) da opravijo čiščenje državnih gozdov po žledolomu ter zbrani les ustrezno (metrsko) rezanega deponirajo in ga pred zimsko sezono, ko se les posuši, z odločbami CSD, razdeli po vnaprej določenih kriterijih med državljane.
Saj ni težko izračunati, kolikim družinam (s povprečno porabo 10m3 letno) bi s tem lesom lahko pomagali. Verjetno pa tudi ni težko izračunati, koliko bi država prihranila na račun zmanjšanja različnih socialnih transferjev (manj prošenj za izredno socialno pomoč pri plačilu elektrike, ogrevanja, nakupa drv). 
Narava je (na nek način tudi državi) dala priložnost. Vlado RS in njene organe pozivam, da naj kot dobri gospodarji preprečijo, da ta les postane blago za mašetarjenje za lesnem trgu v Italiji in Avstriji!!!
 