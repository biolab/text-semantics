Predlagam, da se uvede za vse nezaposlene državljane možnost brezplačne uporabe (oz. "100 % popust") vseh oblik javnega prevoza na ozemlju celotne Slovenije. Tako bi se olajšalo gibanje oz. mobilnost nezaposlenih državljanov in hkrati lahko odpravilo številne birokratske postopke pri naknadnem pridobivanju povračil prevoznih stroškov, pri večini katerih gre bolj ali manj le za prestavljanje denarja "iz enega v drug žep" (torej z ene na drugo postavko javnih financ) in "kratkoročno kreditiranje države" s strani nezaposlenega.
Za preprečevanje možnih zlorab bi nezaposleni imel eno ali več vozovnic, ki bi jih pridobil bodisi pri posameznem izvajalcu prevoznih storitev bodisi bi veljala enotna izkaznica na državni ravni. Izdala bi se na podlagi veljavnega stanja nezaposlenosti državljana (iz Zavoda za zaposlovanje, Davčne uprave ipd.) in imela omejen rok trajanja, po katerem bi jo moral uporabnik podaljšati, če se med tem ni zaposlil.
 