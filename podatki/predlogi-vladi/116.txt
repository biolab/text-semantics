Predlagam mandatni sistem v visokošolstvu. Danes se pri nas dogaja, da profesorji, ko enkrat pridobijo status profesorja to vlogo poskušajo zadržati kar se da dolgo. Posledično se dogaja da njihovo "praktično" znanje iz realnega življenja usiha in študenti so iz leta v leto deležni slabših predavanj. Kakršna koli osvežitev z novimi profesorji pa je mogoča le v primeru upokojitve kakšnega profesorja.
Zato predlagam da se profesorjem podeli mandat za 4 leta. Profesorju se mandat lahko podaljša za še en mandat v kolikor so ocene študentov zadovoljive. Po preteku 2 mandatov, se profesorju lahko podaljša delo na fakulteti za še en mandat, vendar samo na izrecno željo študentov.
Po preteku dveh mandatov (ali treh) lahko profesor kandidira za nov mandat, vendar  samo, če je po preteku zadnjega mandata bil vsaj 4 leta zaposlen v gospodarskem sektorju.
Na ta način bi profesorji bili redno seznanjeni z dejanskimi problemi v gospodarstvu in ne tistimi ispred 20 let. Prav tako pa bi se v gospodarskem sektorju povečala stopnja strokovnega znanja. 
 