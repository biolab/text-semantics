Predlagam, da se uvedejo neodvisni skladi, v katera pritekajo kazni za prekrške ter se jemljejo spodbude na sorodnih področjih. Stanje v skladih naj se javno objavlja in sproti osvežuje npr. na zaslonih stavb pripadajočih ministrstev.
Predlog je prenosljiv v več modelov skladovitosti, zato prilagam dva primera:
 
1. SKLAD ZA OKOLJE
V sklad pritekajo kazni za napačno ločeno zbiranje odpadkov (dober primer je komunala v Občini Piran, ki nadzira vsebino vrečk, oštevilčenih z oznako gospodinjstva) - iz sklada se jemljejo sredstva za povratno embalažo, ki bi se (po hrvaškem vzoru) lahko vračala tudi posamično in tudi za plastenke, ne le za steklenice in kot odštevek pri nakupu naslednjega tovrstnega kosa embalaže.
 
2. SKLAD ZA CESTE
V sklad pritekajo kazni za prometne prekrške - iz sklada se sredstva neposredno namenjajo za obnovo cestne infrastrukture, pri čemer se sredstva ne prenašajo v zdajšnji Sklad za ceste in železnice, kvečjemu se sredstva od tam prenašajo v Sklad za ceste.
 