Novemu strateškemu svetu za digitalizacijo predlagam izdelavo državnega portala v obliki ikon (npr. kot Start meni MSWindows) z velikimi ikonami in logično hierarhično strukturo.
Obrazložitev: starejši imajo okorne prste, slab vid in sluh, zato bi bilo portal upravnih enot in drž. uprave 'eUprava' nujno predelati, tako hierarhično, kot vizualno.
Sicer enotna podoba trenutno ima ikone, a brez dobrega znanja branja slikovnih sporočil je to starejšim nerazumljivo. Celo jaz moram zraven kdaj prebrati, da razumem kaj se pod ikono skriva.
Dodatno predlagam, da se jim razdelijo tablice s prednaloženo opremo za eUpravo in banke.
Pri slednjih bi morali doseči konsenz o enotnosti vmesnika vsaj za najnujnejša opravila.
Banke bi lahko tablice sofinancirale, a cena ni nujno huda (npr. Kindle).
Podprto z neko 'Cortano' bi lahko delovalo še bolje.
Seveda se pa začne z internetom v vsak dom (na obrobjih), kar se da rešiti tudi s subvencijo satelitskega (morda), ki bi jo financirali iz prispevkov (neke vrste 'davka') ponudnikov, ki omrežja v odročnih krajih ne uspejo zagotoviti, ali preprosto iz naslova državne elktrične omrežnine.