 <style type="text/css"> </style> 
Ob neskončnem zavlačevanju razveznih postopkov v SLO se pojavlja še vsebinski problem. Sodnik tako imenovanega družinskega sodišča zaprosi za mnenje sodnega izvedenca psihološke stroke na katerem kasneje gradi sodbo.  Toda...izvedeniška mnenja so katastrofa, polna neresnic in prikrojenih opisov, pregledane osebe pa obvezno "malo čez les". Kako je mogoče, da ni nikakršnega nadzora nad vsebino mnenj. Izvedenec lahko brez vsakršne odgovornosti napiše skoraj karkoli. Rezultat takega neodgovornega dela je, da sodišča prepovedo stike otrok z lastnimi starši. Tako izpade, da ima zapornik, obsojen za hud zločin večjo pravico do obiska, kot popolnoma nič kriv otrok, ki mu je s strogo sodno odredbo(staršu) z zagroženo denarno kaznijo 2000.00€ popolnoma prepovedano videvati starša.
Predlagam vladi, da se uvede nadzor dela sodnih izvedencev s strani neodvisne institucije. Ta bi morala filtrirati poročila sodnih izvedencev in izločati vsa tista, ki vsebujejo v nebo vpijoče neresnične podatke. Primer: sodni izvedenec v poročilu mirno napiše, da ima obravnavana oseba štiri otroke. Pa saj je vendar skoraj v hipu možno preveriti, čigavi so otroci. Toda ne, obravnavana oseba mora v obširnem zagovoru dokazovati, da nima štirih otrok?? Drug primer: sodišče išče dohodninske napovedi za določeno osebo od leta 1981 dalje, čeprav je kristalno jasno, da smo državljani SLO oddajali te napovedi vsaj deset let kasneje. In če sodni izvedenec ne najde racionalnega pojasnila za svoja stališča, ki so pogosto kar v večjem delu prepisana od prejšnjih sodnih izvedencev, ga je za to potrebno kaznovati in odvzeti licenco za delo. Nemudoma.