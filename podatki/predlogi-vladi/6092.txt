
Pozdravljeni Opis preoblematike: Kot lahko vidimo različna ministrstva z odgovori na predloge vladi zamujajo ali pa nanje celo namenoma ne odgovarjajo. Primere si lahko ogledate v zavihku POSREDOVANI, kjer je velika množica neodgovorjenih predlogov vladi predlagam.vladi.si/webroot/idea/list_categories/null/11 . Razlogi temu niso navedni nikjer in v posamezen predlog vladi naknadno nikoli ni podane obrazložitve zakaj se z odgovori zamuja oz. se na mnoge predloge vladi z zadostnim številom podpore niti ne odgovori. Na portalu so namreč neodgovorjeni predlogi vladi z zadostnim številom podpore še iz leta 2012. Tak način komunikacije je do državljanov žaljiv in nesprejmljiv, saj odstopa od namena delovanja tega portala, truda vloženega s strani državljanov v posamezen predlog vladi, časa, ki ga ljudje namenijo za poglabljane v tematike in posamezne predloge vladi, komunikacijo in medsebojno komunikacijo ter razprave itn. Z neodgovarjanjem na predloge vladi z zadostnim številom podpore vlade državljane postavljajo v sekundarno in nepomembno vlogo odločanja oz. v vlogo, ki ni upravičena do lastnega mnenja. Tak način pa ne moremo imenovati demokracija. Uredništvo tega portala očitno nima moči, da bi vplivalo na posamezna ministrstva v zahtevi po odgovoru saj so mnenja, da je dosedanja praksa pokazala, da je "prijazen opomin" najučinkovitejša metoda za zagotovitev odgovora s strani posameznega ministrstva. - S tem kot državljan ne morem biti zadovoljen, prav tako tudi uredništvo in odgovorni tega portala ne bi smeli biti, saj je tak način kontraproduktiven za delovanje tega portala v njegovem namenu. Torej se vprašam ali je delovanje tega portala opravičuje njegov namen in ali opravičuje davkoplačevalska sredstva namenjena delovanju tega portala. Zaključek in predlog vladi: Vladi predlgam, naj v bodoče kot za nazaj na VSE predloge vladi, ki dobijo zadostno število podpore preko glasovanja s strani državljanov, odgovori v predhodno podanem in točno določenem roku za odgovor na posamezen predlog vladi, ki ga pridobi vsak predlog vladi. V kolikor obstajajo objektivni razlogi za to, da na določen predlog vladi z zadostnim številom podpore določeno ministrstvo ne more odgovoriti, naj to objasni v samem predlogu vladi, hkrati pa naj navede kdaj bo lahko odgovorilo. Lep pozdrav