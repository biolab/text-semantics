 Predlagam, da se v Sloveniji omogoči nadomestno materinstvo, in sicer za ženske, ki otrok iz zdravstvenih razlogov ne morejo donositi. 
 Vem, da je bil predlog nedolgo nazaj že izpostavljen, vendar prej na tej strani nisem bila aktivna, da bi lahko prispevala svoj glas ZA.
Nadomestno materinstvo naj se omogoči za ženske, ki imajo zdravstvene težave:
- telo zarodek zavrača in zato vedno znova pride do spontanega splava
- ženska zaradi določene bolezni sama fizično ni zmožna donositi otroka
- ženska je ostala brez maternice, jajčnike ima še aktivne (poznamo tudi primere, ko je ženska zanosila in rodila mrtvega otroka, zaradi komplikacij pa so ji morali odstraniti maternico)
Bi bilo res prav, da se v takšnih primerih ženskam pomaga.
Vsaka prošnja za nadomestno materinstvo naj gre skozi postopek komisije, da potrdi, da so vzroki za takšno odločitev res zdravstvene narave.