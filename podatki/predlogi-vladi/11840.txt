Predlagam, da delodajalec, ki odreja nadurno delo delavcem, ob tem pa ima ljudi tudi na skrajšanem delovnem času, ker naj se jih ne bi dalo uvesti na druga delovna mesta, mora plačati tistim, ki jim odreja nadurno delo, vsaj dvojni krizni dodatek.
Tako bi se izognili temu, da bi delodajalec molzel državo na račun korona zakona, ki je namenjen pomanjkanju dela, in bi nadurno delo odrejal res samo takrat, ko ne bi šlo drugače. Ker je zdaj v realnosti slika precej drugačna in delodajalci del delavcev izkoriščajo z nadurami, medtem, ko imajo druge na skrajšanem delovnem času. Verjamem, da korona zakon za pomoč podjetjem ni namenjen omenjenemu načinu, pač pa temu, da bi podjetja ostala pri življenju s čim manj odpuščanji.
Luknja v zakonu, ki se glasi "V obdobju prejemanja subvencije in še mesec dni po tem obdobju delodajalec ne sme odrejati nadurnega dela, neenakomerno razporediti ali začasno prerazporediti delovnega časa, če to delo lahko opravi z delavci, ki jim je odrejeno delo s skrajšanim delovnim časom." je prišla nekaterim delodajalcem zelo prav za dodatno izkorišanje, saj gre za ndividualno presojo.
Dvojni dodatek pa bi preprečil takšno izkoriščanje tako države kot delavcev.