Predlagam vladi, da spremeni trenutni sistem vrednotenja znanja in kompetenc z ocenami od 1 do 5 v osnovni in srednji šoli ter ga razširi v skalo ocen od 1 do 10.  Na osnovni šoli bi lahko veljalo, da je 4 (40 %) dovolj za zadostno, medtem ko bi na srednji šoli bilo potrebnih 50 %, tj. ocena 5. Tako bi se bolj ločilo med ocenami, laže bi se razvrščalo učence in dijake v skupine glede na uspeh tudi pri vpisu na višjo raven izobraževanja in morebitnem iskanju zaposlitve, hkrati pa bi učitelji lahko bolj natančno ovrednotili znanje svojih učencev, saj bi bila skala večja in izognili bi se neformalnemu "ominusovanju" in "oplusovanju" ocen.