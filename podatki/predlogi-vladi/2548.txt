Kakovostne in dobro vidne talne označbe na splošno veljajo za najbolj stroškovno  učinkovite metode za izboljšanje varnosti v cestnem prometu. Analize vzrokov prometnih nesreč kažejo, da je eden od razlogov neustrezna  prometna signalizacija na posamičnih ali celotnih cestnih odsekih.  Dosedanje študije kažejo, da lahko z uporabo sodobnih tehnologij in z  metodološkim pristopom pri načrtovanju in obnovi prometne signalizacije bistveno  zmanjšamo število prometnih nesreč in na ta način povečamo nivo prometne  varnosti. Eden od preventivnih ukrepov je preverjanje kvalitete talnih  označb na vozišču in s tem povečanje njihove kakovosti na želeno raven. Posebej  pomembno je spremljanje vrednosti nočne vidnosti (retrorefleksija  RL), ker te vrednosti definirajo vidnost talnih označb ponoči in v  slabi vidljivosti takrat ko so talne označbe nepogrešljiva pomoč vozniku pri  določanju položaja vozila na vozišču. Za vse udeležence v prometu so  talne označbe na vozišču zelo pomembne, saj jasnost prejetih obvestil, katera  voznikom predstavljajo talne označbe na vozišču, neposredno vplivajo na varnost,  hitrost in udobje vožnje. Predlagam, da se nivo retrorefleksije (nočna vidnost) talnih označb na državnih in lokalnih cestah dvigne na minimalno raven 150 mcd (kot je v sosednih državah) in tako nam uporabnikom cest zagotoviti boljšo prometno varnost.