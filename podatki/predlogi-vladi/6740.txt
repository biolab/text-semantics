Vladi predlagam, da čim prej vzpostavi enotno spletno mesto, na katerem bodo na pregleden način zbrani vsi razpisi za delo po vseh ministrstvih in ostalih organih.
Na ta način bo državljanom - iskalcem zaposlitve omogočeno enostavnejše in pregledno iskanje potencialnih služb, obenem pa bo tudi zaposlovalcem na voljo več kandidatov.
V trenutnem sistemu se namreč lahko hitro zgodi, da za kakšen razpis ne izveš pravočasno in se zato ne moreš prijaviti. Ali pa ga sploh ne najdeš, saj se na spletnem mestu sploh ne uspeš preklikati do njega.
Če se motim in takšno spletno mesto že obstaja, pa ga objavite na vidnem mestu na spletnih mestih ministrstev in naredite zanj malo reklame, saj najbrž želite, da bi se na razpise za delo prijavilo čim več primernih kandidatov.