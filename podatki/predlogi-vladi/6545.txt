Spoštovani!
Predlagam Vladi RS, da resno pristopi k reševanju anomalij v zvezi sistematizacije delovnih mest v policiji. Na večjih policijskih postajah namreč policisti, katerim je z delovnim mestom priznana V. stopnja izobrazbe, opravljajo zelo zahtevna dela, kjer se zahtevnost lahko nesporno primerja z delom, ki se opravlja na nekaterih drugih delovnih mestih drugje v javnem sektorju, kjer pa delodajalec oziroma država določa, da ja za opravljanje dela na takšni zahtevnosti predpisana 7. stopnja izobrazbe uslužbenca in kot taka seveda tudi ustrezno plačana. Za primer: policist na policijski postaji, na delovnem mestu za 5. stopnjo izobrazbe, rešuje zahtevne zadeve s področja varstva družine (obravnava kaznivih dejanj s področja varstva družine in otrok, izvajanje ukrepov s posegi v družinska razmerja itd), kar je nesprejemljivo, saj npr. organ socialnega skrbstva, točneje CSD, njihovemu uslužbencu za delo na takšnem področju zagotovi delovno mesto za 7. stopnjo izobrazbe in ustrezen plačni razred za tako zahtevno delo. Poleg tega je potrebno poudariti, da ogromno število policistov, imajo 7. stopnjo izobrazbe, se pravi izpolnjujejo pogoje za zasedbo omenjenih delovnih mest, vendar jim neustrezna zastarela sistematizacija preprečuje karierni razvoj, kljub temu, da opravljajo zgoraj omenjena dela, katerih zahtevnost se nihče noče zavedati. Še kakšen primer se lahko doda, npr. delo policista na policijski postaji, ki rešuje kompleksne zadeve s področja gospodarske kriminalitete, delovnih mest, na katerih bi takšen policist opravljal tako zahtevno delo in kjer bi se priznala 7. stopnja izobrazbe, pa na policijskih postajah skorajda NI. Iz napisanega izhaja, da je sistemtizacija delovnih mest na policijskih postajah zastarela in preživeta, zaradi česar bi bilo v teh organih potrebno vzpostaviti nov sistem delovnih mest.
 
 
 
 