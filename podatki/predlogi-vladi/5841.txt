Predlagam, da se omogoči, da bi lahko obvezne dajatve in druge javnofinančne prihodke (upravne takse, sodne takse, denarne kazni, plačila storitev javnih zavodov (med njimi tudi RTV  naročnino), agencij, skladov,...) plačevali brez provizije. S tem bi tako prebivalstvo kot tudi gospodarstvo razbremenili stroškov plačevanja navedenega. Plačali bi samo davke, prispevke, ne pa tudi provizije, kar bi omogočilo, da bi privarčevali del denarja, ki bi ga lahko namenili za kaj drugega.