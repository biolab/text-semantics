 Predlagam spremembo zakona oz. člena v zakonu, v katerem ima inšpektorat za kulturno dediščino uradno Inšpektorat RS za kulturo in medije, resnično moč, da prepreči nedovoljeno kot tudi "namerno dovoljeno" uničevanje in rušenje zaščitene kulturne dediščine (premične in nepremične), saj lahko preberemo iz medijev, da je pri tem nemočen. Pred letom smo lahko prebrali članek v Delu, kako inšpektor za kulturo ni mogel nič proti rušenju nekega objekta, kar je sramotno za državo. 
Tako Zakon o varstvu kulturne dediščine kot Gradbeni zakon sploh nista usklajena in tako smo priča namernemu uničevanju in rušenju zaščitenih objektov po Sloveniji v dobrobit škodljivih investitorjev.
Zakaj potem sploh plačujemo take uslužbence beri inšpektorje, ki nimajo pristojnosti, da preprečijo taka dejanja?
Vlada mora takoj to pravilno uzakoniti pri vseh ministrstvih.