Čehi so naredili velik korak, zgled so pa vzeli kar pri nizozemcih - legalizirali bodo lahke droge.
Čemu je taka legalizacija sploh smiselna in kakšne prednosti prinaša?
Če izpostavimo najbolj znano mehko drogo, marihuano, vemo, da je uporaba daleč najbolj razširjena, tako pri nas, kot po svetu. Legaliziranje le te, kot prvo prednost prinese to, da se ohromi črni trg in s tem tako imenovano "švercanje", ko prihaja iz praktično vsepovsod in ima država samo delo in stroške s tem. Kot drugo prednost osebno vidim tudi v sami bolj kvalitetni uporabi, če lahko tako rečemo, ko bi ljudje vedeli, kaj sploh kadijo, saj razni produkti, ki prihajajo iz črnega trga iz raznih držav, vemo da vsebujejo razne dodatke, ki so zdravju veliko bolj škodljivi, kot pa sama uporaba teh drog. Kot tretjo prednost, pa vidim seveda novi vir prihodkov za državo, kjer se lahko država sama angažira pri dovoljenju proizvodnje in trgovine pod ostro kontrolo in s tem seveda pridobi vir novih davkov, novih delovnih mest. Sama trgovina te rastline, pa je še kako dokazano dobra za turizem! V Amsterdamu se še kako dobro ve, da turizem zelo dobro cveti predvsem zaradi dovoljenega konzumiranja raznih mehkih drog, v določenih lokalih seveda. Doma pa se tako ali tako take zadeve že dogajajo pri nas.
Edine negativne stvari, ki bi jih lahko prinesle, bodo nekateri (ne jaz osebno) dejali, da bo to sprožilo širjenje uporabe teh drog, kar pa sploh ni res. Te se širijo z ali brez legalizacije, saj se brez problema dobi pravzaprav vse na ulici. Torej je stvar posameznikov če bodo uživali v temu ali ne, kot je to stvar že pri tobaku in alkoholu. Drugo negativno mnenje bi bilo mogoče ogorčenje določene javnosti, češ, kako se lahko podpira drogiranje, ampak to se tako ali tako že počne z alkoholom, ki je pa v družbi veliko večji problem, kot je denimo en zvitek zelene domačice.
Torej, eni bodo dejali, da predlog ni resen, osebno pa menim, da bi se take droge moralo že davno omiliti in omogočiti njeno uporabo ter z njimi polniti tudi državno blagajno in privabljati turiste. Uspeh je v tej zgodbi zagotovljen, čeprav del javnosti tega ne bi nikoli podprl.
Upam, da se bo ta predlog dopolnil in celo podprl.
LP