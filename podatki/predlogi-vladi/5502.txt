Pozdravljeni, predlagam, da se za vpis na fakulteto upoštevajo naslednji kriteriji: – povprečje ocen pri zahtevanih predmetih skozi vse obdobje srednješolskega izobraževanja (20 % točk) – uspeh pri maturi iz zahtevanega/-ih predmeta/-ov (35 % točk) – uspeh pri sprejemnih izpitih (45 % točk) Zakaj tako?  Zdi se mi namreč nepošteno, da se moramo učiti 4 leta, upošteva se pa uspeh le iz 3. in 4. letnika + matura, ki ni realen odraz tega, koliko znamo. Lahko imamo slab dan, lahko nam zmanjka časa, lahko nas učitelj/ica ni dovolj dobro pripravil/a. Bolj pošteno je, da ima prednost pri vpisu tisti kandidat, ki je bolj uspešen na področju, ki ga vpisuje. Primer: Hotel bi se vpisati na FF; smer anglistika + germanistika. Vsa 4 leta gimnazije sem pri ANG in NEM bil odličen (100 %). Maturo sem opravil iz ANG in NEM, obeh na višji ravni. Nemščino sem opravil z 88-% uspešnostjo, angleščino pa s 100-%. Sprejemni izpit sem opravil z 91-% uspešnostjo. Izračun: 100 % x 0,20 + ((88 % + 100 %) : 2) x 0,35 + 91 % x 0,45 = 94 %