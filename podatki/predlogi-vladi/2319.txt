Predlagam, da se uvede možnost opravljanja dela na delovnem mestu, kljub temu, da je oseba v bolniškem staležu zaradi poškodbe. Ob tem pa se naj osebi, ki ima sklenjeno zavarovanje za dnevno odškodnino zaradi poškodbe, izplača odškodnina za čas trajanja zdravljenja.
Sedaj se dogaja, da je nekdo v bolniškem staležu npr. zaradi zvina gležnja in ima mavec, opravlja pa delo v pisarni. Če bi sam želel na delo bi se lahko vrnil na delo ob odobritvi lečečega zdravnika, khrati pa bi dobil izplačano zavarovalnino za dnevno odškodnino za čas trajanja zdrvaljenja, ne pa kot sedaj, ko jo dobi izplačano za čas trajanja bolniškega staleža. Odškodnina bi naj bila zaradi bolečin, trpljenja itd, ne pa da je za čas odsotnosti z dela.
S tem bi se doseglo, da bi bilo manj odsotnosti z dela in posledično več prihranka za podjetja, hkrati pa tudi denarnica zaposlenega ne bi tako trpela. Zaradi bolezni in obiskov pri zdravniku ima tako že večje stroške, ko je v bolniški pa ima zaradi tega še manj denarja. Tudi če delavec pride opravljat delo in ga opravlja komaj polovično, je to bolje kot če ga ni in ga sploh ne opravlja.