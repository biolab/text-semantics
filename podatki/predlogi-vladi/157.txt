Potreben je temeljit razmislek o koristih in negativnih vplivih študentskega dela kakršnega poznamo danes v Sloveniji. Kratkoročne koristi zagotovo imajo/imamo študentje, ki s pomočjo tega mezdnega dela zaslužimo kak euro,, to pa je tudi vse kar od tega dela imamo. Dolgoročne koristi imajo nedvomno delodajalci, ki s pomočjo študentskega dela bistveno nižajo stroške dela.
        Preko študentskega dela naj bi pridobili potrebne delovne izkušnje,, vendar je tako, da kar ima predznak "študensko" pač nima prave resne teže reference. Študentov je zmeraj več in delodajalec jih lahko zlahka nadomesti, zato v strahu za svoj študentski euro prav ponižno igrajo vlogo "deklice za vse".
   Nenazadnje pa gre za grobo zlorabo študenskega statusa, saj obstaja mnogo posameznikov, ki so preko tega statusa v breme državi in v korist delodajalcem!
    Predlagam da se ukine študentsko delo v obliki kot ga poznamo danes, saj so dolgoročne koristi za študente premajhne. Ukinitev študenskega dela bi imela za takojšnjo posledico odprtje mnogih rednih zaposlitev, kar bi zmanjšalo brezposelnost,, po drugi strani bi se pa znatno zmanjšal delež oseb s statusom študenta,, saj bi študirali dejansko samo tisti, ki to zares želijo in ne tisti, ki želijo status zgolj za delo preko študentskega servisa.