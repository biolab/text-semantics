Nepremičninski davek tak, kot je, je nepravičen do amena. Sploh v kombinaciji s sedanjimi obdavčitvami.
Za 5000€ mesečne plače na TRRju moraš kot podjetje odkartati nekje proti 15000€ na mesec. Se pravi, da prispevaš v blagajno 10k€, katerih nikoli ne dobiš nazaj.
Ker imaš višji standard, si boš seveda privoščil večjo nepremičnino in vzel večji kredit. Z večjim kreditom več prispevaš banki in državi, s 5000€ plačo pa prav tako. Cca 66% zakaj? Za sedanji sistem šolstva, ki ne pelje nikamor? Za zdravstvo, katerega je itak treba doplačat, da se zadeva kamorkoli premakne? Za 400€ penzije?
Razumem, da v skandinavskih državah s tem nimajo problema, ampak tam dejansko dobijo nekaj v zameno. Tudi pot do nepremičnine tam ni niti 20% tako trnova, kot v Sloveniji.
Za nagrado za odrekanja vsako leto, za reskiranje vsega za uresničitev sanj o sanjski nepremičnini, za metanje enormnih količin denarja državi, pa te doleti še temu sorazmerno višji davek na nepremičnine? Katastrofa.
Ko sem imel 12 let, sem na stran dajal žepnino, da sem si privoščil kolo. Bilo bi ironično, če bi mi ob nakupu starši dejali, da zdaj bom pa plačeval parkirnino za kolo v kleti, ki je sorazmerna vrednosti kolesa. S tem davkom dejansko ne naredite nič. Mogoče si bo manj ljudi privoščilo luksuzna stanovanja in nepremičnine in mogoče bo sosedov Janez boljše volje, ker njegov sosed ne bo imel tako višjega standarda. To je pa tudi vse.