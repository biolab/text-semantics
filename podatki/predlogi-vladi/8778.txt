Volilna udeležba na predsedniških volitvah je bila v nedeljo precej nizka in dobro bi bilo, da bi bila udeležba v bodoče višja. V Belgiji imajo višjo volilno udeležbo, kot v marsikateri drugi državi. Razlog je v tem, da so pri njih volitve obvezne in tudi zato, ker imajo njihovi volivci pravico pooblastiti drugo osebo, da voli namesto njih. Belgijski volivec ima pravico pooblastiti sorodnika ali drugo osebo, da voli v njegovem imenu, prej pa osebi, ki ji izročijo pooblastilo, povedo, kaj naj namesto njega obkroži na volilnem listku.
Predlagam, da tudi pri nas zakon omogoči volivcu pooblastiti drugo osebo in ta oseba ima s tem pravico voliti namesto njega.
Pooblastilo bi lahko izdali na upravni enoti, kjer bi oba volivca izpolnila vlogo za izdajo pooblastila. Pooblastilo naj bi veljalo do preklica.