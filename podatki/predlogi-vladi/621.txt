Motijo me določbe Zakona o prijavi prebivališča, ki določa, da morajo hoteli, prenočišča, hostli, gostilne legitimirati svoje goste in osebne podatke gostov, ki se nastanijo pri njih, v času 12. ur sporočiti policiji. Stavim, da veliko ljudi tega sploh ne ve, ker prenočitelji tega gostom ne razlagajo. Gre za grob poseg v svobodo in osebno integriteto posameznika. Varuhinja osebnih podatkov se o tej zadevi ni opredelila, obstaja le njeno neposredno mnenje, da je potrebno za obvezno razklago tega zakona povprašati zakonodajalca. To me čudi, saj so po drugi strani ljudje alergični že na ABC tablice, češ naj bi sledilo njihovo gibanje.   Želim, da vlada poskrbi, da se ukine obveznost legitimiranja gostov v prenočitvenih zmogljivostih ter posredovanje njihovih podatkov policiji. Gre za kontrolo nad lastnimi državljani, vdor v zasebnost, kar je značilno za policijske države in je ostanek prejšnjega režima.