Pozdravljeni
 
Predlagam spremembo zakonodaje za vožnjo tovornih vozil na območju RS. Predlog se nanaša predvsem na popolno prepoved prehitevanja tovornih vozil (nad 7.5 t) na avtocestah RS. S tem bi uredili kar nekaj težav, katerim smo priča v tem trenutku. Povečala bi se pretočnost in varnost na avtocestah saj bi vozniki osebnih vozil lahko vozili v skladu z omejitvami na AC in ne bi rabili polagati povečane pozornosti na voznike tovornih vozil in posledično na njihove nevarne in dolgotrajne manevre prehitevanj. Povečala bi se varnost saj bi s tem preprečili težkim tovornjakom, da bi menjavali vozne pasove in bi bili primorani uporabljati skrajni desni vozni pas, ki je namenjen počasnejšim vozilom. Posledično bi se zmanjšali izpusti CO2 s strani tovornih vozil, saj bi vozili vsi tovornjaki z enakomerno hitrostjo s pomočjo tempomatov.