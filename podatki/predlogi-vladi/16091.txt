Vladi predlagam dopolnitev zakona o Trgovini, ki ureja obratovalni čas manjših trgovin z lokalnimi izdelki za delo ob nedeljah, če to želijo.
Zakon o Trgovini nam trenutno onemogoča prosto odprtje trgovine v nedeljskem času. Tuji obiskovalci večjih mestnih središč, predvsem glavnega mesta Ljubljane, pa ravno takrat množično obiskujejo naše glavno mesto.
V nedeljo smo jim omogočili gostinsko ponudbo, odprli smo jim muzeje, nimajo pa kje kupiti kvalitetnega slovenskega izdelka.
Zakon sicer dovoljuje poslovanje v nedeljskem času z izjemo, da v prodajalni deluje nosilec dejavnosti ali njegov prokurist. V primeru enega delovnega lastnika je to težko, saj si tudi lastnik želi ohraniti razmerje med delom in časom, ki ga posveča družini in to pomeni zanj delo vsako nedeljo. Že vodenje lastnega podjetja vzame ogromno časa in angažiranosti, sploh če gre za manjša, družinska podjetja.
Na nasprotni strani, pa so v sezonskih mesecih na voljo študentje, ki bi z veseljem delali in si zaslužili sredstva za dvig kvalitete študentskega življenja. Vemo, da danes mladi odlično govorijo jezike in se lahko turistu ob obisku trgovine posvetijo na način, da komunicirajo, pridobivajo izkušnje, se učijo veščin za nadaljnji študij in zaposlitev.
Epidemija Covida je trgovinam, ki delajo v turizmu zadala velik finančni udarec, od katerega se marsikatera ni pobrala, hkrati pa se je z zaprtjem trgovine ob nedeljah prihodek trgovine in posledično dobaviteljev, slovenskih dobaviteljev, občutno zmanjšal.
Turist se nima možnosti vrniti v ponedeljek po nakup, tako kot to lahko stori domači kupec in tako je prihodek in posledično tudi DDV izgubljen.
Z vsem zgoraj opisanim, je predlog vladi, da bi omogočila dodatno izjemo v nedeljskem obratovalnem času in da bi poleg gostinstva, muzejev in drugih z zakonom opredeljenih izjem, dovolila trgovinam v strogem centru mestnega središča, ki podpirajo izključno SLOVENSKO LOKALNO KVALITETO, da so odprte tudi ob nedeljah, brez zakonskih omejitev.
Imate posluh za turizem, saj ste omogočil prodajo ob nedeljah v turistično-informacijskih centrih, muzej, letališčih – žal pa je staro mestno jedro ostalo spregledano.
Zahvaljujem se vam za obravnavo predloga in za njegovo odobritev, ki bo pokazala, da smo poleg ustvarjalnosti tudi razumen in gospodaren narod, ki še zna ceniti domače proizvode.