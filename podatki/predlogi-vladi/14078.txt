Med virusno okužbo se imunske celice, ki proizvajajo protitelesa, hitro razmnožijo in krožijo v krvi, zaradi česar se raven protiteles »dvigne v nebo«. Ko okužba oziroma bolezen mine, večina teh celic odmre, raven protiteles v krvi pa pade. Določena populacija celic, ki proizvajajo protitelesa – gre za tako imenovane dolgo živeče plazemske celice, se preseli v kostni mozeg in se tam naseli. Nenehno izločajo nizke ravni protiteles v krvni obtok, da telo zaščitijo v primeru ponovnega srečanja z virusom. Ključ do dolgotrajne zaščite zoper povzročitelja covid-19 se skriva v kostnem mozgu, pravi Ellebedy.