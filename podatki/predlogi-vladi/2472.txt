Glede na slabo stanje naših cest in dejstvo, da Direkcija za ceste republike Slovenije (DRSC) nima zagotovljenega namenskega vira prihodkov, predlagam da se sredstva, ki jih plačamo ob registraciji avtomobila vsako leto, ponovno namenijo za delovanje DRSC (kot so se včasih), in se prenehajo stekati v državni proračun, kjer se porabljajo za razne dokapitalizacije pa odpravnine in ne vem kaj še vse. Če to ni možno, pa naj se uredi drugače, npr. da del trošarin na goriva, ki gredo sedaj v proračun, ostane na področju prometa, ali pa naj del od davka na zavarovanje avtomobila, ki gre sedaj prav tako v proračun, raje ostane za ceste.