Trenutna prometna ureditev vožnje in razvrščanja v krožnem križišču je zasnovana tako, da mora voznik zapustiti krožišče v najskrajnejšem desnem pasu. Enako velja tudi za krožišča z več kot enim uvoznim in več kot enim izvoznim pasom (križišče dvopasovnih cest) – to dela dodatni izvozni pas neuporaben, saj je po pravilih namenjen le poznejšemu razvrščevanju vozil za razbremenitev prometa na zunanjem (voznem) pasu, torej šele potem, ko se vozila izključijo iz krožišča, in se tega pasu za izvažanje zato ne sme uporabljati. Prisotnost drugega pasu (po obstoječi ureditvi, da ga ne uporabljamo) je torej samo zavajajoča, saj je v navzkrižju z njegovim razumljivim namenom, če bi le-ta bil v normalni uporabi.
  Drugačna ureditev razvrščanja v krožišču – dovoljena uporaba drugega izvoznega pasu – bi torej osmislila njegov obstoj in dala krožišču pravi namen, in to je znižanje števila kontaktnih točk pri križanju poti. S tem vozila ne bi sploh prihajala v kontaktne točke z drugimi vozili – tako bi bil  odnos z drugimi vozili edino čakanje na prosto pot pri uvozu v krožišče.
 
www.erevija.com/slike//promet/krozisce-001.jpg
Za uresničitev namena krožišča (za krožišča z dvema uvoznima in izvoznima pasovoma) bi morala veljati naslednja ureditev: 
(1) Vozilo, ki zapušča krožišče na prvem izvozu, mora le-tega prevoziti po skrajnem desnem pasu – s čimer je v odnosu z drugimi vozili samo v toliko, da mora za uvoz v krožišče počakati na prosto pot.
(2) Vozilo, ki zapušča na drugem ali katerem naslednjem izvozu, se mora pred krožiščem razvrstiti na levi privozni pas ter se v krožišče vključiti v notranji krožni pas – s čimer je v odnosu z drugimi vozili samo v toliko, da mora za uvoz v krožišče počakati na prosto pot.
S tem se odpravi problem, da bi moralo vozilo, ki vozi po notranjem krožnem pasu, biti pozorno na voznike zunanjega krožnega pasu, saj se tam znajdejo edino tisti, ki krožišče zaobidejo, vsi ostali pa se vanj vključujejo na prav isti (notranji) krožni pas, zato so za vključevanje v vsakem primeru odvisni od njih.