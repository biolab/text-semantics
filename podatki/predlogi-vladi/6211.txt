V Sloveniji je veliko opuščenih hiš premalo zaprtih ali sploh niso, zato vanje vdirajo nepovabljeni, pogosto se v njih zbirajo brezdomci in narkomani v nemogočih razmerah. To ni dobro za nikogar, tudi za brezdomce ne. V tujini sem opazila, da so opuščenim hišam zazidana okna v pritličju in prvem nadstropju in imajo posebno močna vhodna vrata. Predlagam ustrezno zakonsko ureditev, da se prepreči propadanje takšnih hiš ter odvrne nevarnost za okolico. Za to naj poskrbijo lastniki, če teh ni mogoče zadolžiti  ( z izvršljivo odločbo upravnega organa)  pa občina, ki naj za kritje stroškov po zakonu pridobi delno lastninsko pravico na stavbi. Delno lastništvo občine bi lahko pomagalo urediti tudi pogosto zapletena lastninska razmerja v takih hišah, ki jih nihče ne rešuje.   