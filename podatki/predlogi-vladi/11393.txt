Predlagam da se tretja alineja odloka (do nadaljnjega se prepoveduje: -gibanje izven občine stalnega ali začasnega prebivališča, razen če ta odlok ne določa drugače), spremeni v: -gibanje na javnih krajih in površinah izven občine stalnega ali začasnega prebivališča, razen če ta odlok ne določa drugače.
Obrazložitev: Če potuješ iz lokacije A na lokacijo B, ki je zasebna površina in se nato vrneš na lokacijo A, pri tem pa v tem času nisi bil na nobenem javnem kraju (park, trgovina, lekarna, črpalka) ni nevarnosti prenosa virusa na druge osebe. Hkrati bi ta dopolnitev olajšala nadzor. Niso potrebna potrdila, kam in zakaj potuješ z osebnim vozilom, ker samo potovanje ni prepovedano, prepovedano je samo gibanje (ki ni z lastnim avtomobilom) na javnih krajih. Nadzor je v tem primeru smiseln na javnih krajih v občinah in ne na cestah med občinami.
S tem predlogom boste najlažje nadzirali tiste, zaradi katerih je bil ta odlok sprejet (sprehajalci v turističnih krajih).
Lep pozdrav, Tomaž Koklič, Ljubljana