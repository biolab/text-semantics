Predlagam vladi, javno mesečno objavo plač za namen primerjave plač v zasebnem in javnem sektorju. Zdaj je samo skupna primerjava povprečne plače v gospodarstvu in javnem sektorju, ki ne pove nič. Od 1.1.2023 je potrebno na REK-O obrazcu (odda vsak mesec delodajalec) posredovati podrobne podatke o plači. Dodajte na obrazec tudi obvezno poročanje stopnje izobrazbe posameznega delavca/delovnega mesta. Tako boste imeli podrobnejše in vse potrebne podatke za primerjavo. Kolektivno pogodbo je že zdaj treba poročati.
Nato te bruto plače (z vsemi dodatki-minulo delo, uspešnost...) po stopnjah izobrazbe, regijah in branži (kolektivna pogodba) mesečno javno objavite. Enako storite s plačami v javnem sektorju-podatke že imate, občasno pa jih objavi kak medij in šokira javnost. Portal javnih plač, ki deluje trenutno ve brati samo računovodja v javnem sektorju, zakomplicirano do te mere, da je neuporabno. Torej predlagam objavo mesečnega poročila oz. še bolje vzpostavitev portala v katerem bo mesečno zajet prikaz bruto plač (ne poimensko seveda) zaposlenih po regijah, izobrazbi in branži v gospodarstvu oz. javni instituciji v javnem sektorju (kolektivna pogodba merilo v gospodarstvu, izvzete pa plače direktorjev po individualni pogodbi, v javnem sektorju merilo sama institucija).
Po občasni objavi plač javnih uslužbencev zadnji 2 leti (zaradi stavk) je razvidno, da imajo javni uslužbenci-policija, šolstvo, gasilci, zdravstvo,... za 50 in več procentov višje plače za enako izobrazbo in primerljivo zahtevnost dela kot delavci v zasebnem sektorju. Zato bi iz vidika realne slike višine plač za posamezne stopnje izobrazbe bila smiselna tovrstna primerjava, obvezno upoštevan kriterij ločevanja po regijah. Apetiti javnega sektorja so namreč nerealni in preveliki.