Ker se na splošno plače ne dvigujejo v skladu z rastjo BDP (le izjemoma vodstvenim kadrom), podjetja izkoriščajo delovno silo v smislu manj aktivnega prebivalstva, ki mora delati za tri osebe ali več, zaposluje na črno ipd, stroški (stanovanjski, hrane, obleke) naraščajo, bi morali skladno z podatki dohodov iz ZPIZ omejiti dvig cen in določiti skrajno rast cen vseh stroškov. ZPIZ navidezno deluje samo kot zbiratelj podatkov o plačah in ostalih prejemkih in izdatkih, predlagam pa, da zaposli strokovnjake, ki bi lahko ovrednotili dejansko stanje razmerja med plačo in stroški, ki bi na koncu rezultirali v smiselnih cenah najemnin, cen nepremičnin in stroškov gospodinjstev. Menim, da so v večstanovanjskih hišah še vedno prevelika odstopanja v potrošnji in ne izkazujejo realnega stanja porabe energentov v smislu varčevanja s porabo vode ipd.. Prav tako bi na ta način morali omejiti cene nepremičnin in najemnin saj le te ne spodbujajo dostojnega življenja ne mladim, ne starejšim in ne starim ljudem. Torej celotni populaciji, ne moremo več govoriti, kdo je na slabšem, če smo iskreni. Povečati je potrebno nadzor nad neizpolnjevanjem zakonskih podlag, v kolikor bi bile le te izvedene v smislu omejitev cen. Namreč, če bi z zakonom omejili tudi neskladje razmerij med plačami, s tem sami ne bi dopuščali revščine ter dopustili prekarno delo. Zakaj je menedžer tako sposoben, da ima lahko dobesedno 10 ali še več kratnik plače delavca, ne glede na vrsto izobrazbe. Kar opažam je, da so razlike velike ne glede na to, kakšna je stopnja izobrazbe in vrsta dela. Predlagam, da se prav tako za menedžerje, v privatnem sektorju omeji plačo menedžerjem, saj bi tako lahko omogočili večjo zaposljivost, ki je bolj potrebna, kot da imajo menedžerji tako velike plače. Menim , da trenutno gospodarstvo, ki zagovarja konkurenčnost, ne vidi, da kapital s tem, ko ga ne omeji, dopusti odtekanje kapitala v tujino. Poleg tega ni čudno, da se spodbuja tudi delo na črno. Sprašujem se, ali se res zgledujemo po severno evropskih državah ali si to samo želimo, naredimo pa nič za to. Kar lahko predlagam ljudem, je da omejimo nakupe in ne gremo po nakupih vsak dan, če se le da. Saj smo izvolili, da trgovine ne bodo odprte ves čas, kajne? Mislim, da vsega ne moremo prodati ali pač.