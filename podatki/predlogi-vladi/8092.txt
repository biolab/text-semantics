LPP je možno z nekaj ne predragimi posegi in ne pretežko logistiko bistveno izboljšati s hitrimi mestnimi železniškimi progami, zametki katerih obstajajo že danes. Te bi namreč bistveno skrajšale potovalni čas pri daljših poteh z enega na drugi konec mesta, zelo uporabne so tudi za navezavo na P+R-sistem parkiraj in se pelji.
Potrebna je kvečjemu izgradnja nekaj betonskih peronov in čakalnic ter nekaj informacijske mrežne opreme. Taka nadgradnja mestnega potniškega prometa je bila že večkrat spoznana za poceni in dobrodošlo in že bila obravnavana kot ena prednostnih, ki jih je smiselno uvesti).
Tudi cena (1,28 eur od glavne železniške postaje do črnuške, npr.) je že primerljiva s tisto na avtobusu (1,20 eur), kazalo bi le še vključiti hitre železniške proge v integrirani mestni promet, po možnosti tudi z BicikLJem.
 
Smiselna je nadgradnja obstoječih prog (z novimi postajališči v oklepaju):
1. CENTER--VIŽMARJE:  Center, (Samova), Litostroj, Stegne, Vižmarje
2. CENTER--ČRNUČE:  Center, (Samova), Brinje, (AC), Ježica, Črnuče
3. CENTER--BREZOVICA:  Center, Tivoli, (Vič), (Dolgi most), Brezovica
4. CENTER--ZALOG:  Center, (Kajuhova), (Fužine), Polje, Zalog
5. CENTER--RUDNIK:  Center, Vodmat, (Roška), Rakovnik, (Dolenjska), Rudnik