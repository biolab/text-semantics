Če se delavec s covidom-19 okuži na delovnem mestu oz. če je verjetno, da se je okužil na delovnem mestu, se lahko to smatra kot poškodba na delovnem mestu. V tem primeru delavcu pripada 100 % nadomestilo plače za čas bolniške odsotnosti. Mora pa delodajalec izpeljati birokratski postopek - izpolniti precej obsežen in zapleten obrazec ER-8, ki ga mora nato dopolniti osebni zdravnik delavca in nato mora delodajalec vse skupaj poslati na Inšpektorat za delo. V primeru okužbe s covidom-19 (ali drugo infekcijsko boleznijo) na delovnem mestu je takšen postopek nesmiseln. Predlagam vladi, da postopek v takšnih primerih poenostavi. Predlagam, da zadostuje izjava delodajalca, da se je delavec okužil na delovnem mestu oz. da obstaja verjetno, da se je delavec okužil na delovnem mestu. Izjavo delodajalec posreduje osebnemu zdravniku delavca, da le-ta to upošteva pri izdaji e-bolniškega lista.