Spoštovani,
predlagam, da se spremeni format potnega lista. Ta naj po vzoru mnogih evropskih držav ne vsebuje podatka stalnega prebivališča, oziroma naredi ta podated opcijski. Če izhajamo iz naše uradne definicije potnega lista "Potni list je javna listina, ki slovenskemu državljanu služi za prehod državne meje ter dokazovanje njegove istovetnosti in državljanstva. Do potne listine je upravičen vsak državljan Republike Slovenije."
Po tej definiciji je podatek o stalnem prebivališču nepotreben za dokazovanje državljanstva in istovetnosti. Za državljane, ki se v roku veljavnosti potnega lista večkrat selijo, ali pa so dlje oddaljeni od najbližjega predstavništva v tujini (v primeru izseljencev), to namreč predstavlja nepotrebne stroške, in nepotrebno izgubo časa, saj so dolžni spremembo stalnega prebivališča vnesti v potni list v roku 30 dni.
Hkrati, za osebe ki se selijo zelo pogosto (na primer vsak mesec ali dva) ta zakon predstavlja ogromno oviro tudi kar se tiče davkov. Iz svojega primera vem da imam še vedno prijavljeno stalno prebivališče v Sloveniji, saj po naši definiciji stalnega prebivališča v tujini nimam. Zarad tega sem tudi še vedno 'rezident' Slovenije, kar pa tehnično ne drži. Kot vidite ta ena malenkost naredi domino efekt težav.
V primeru da bi bil podatek o stalnem bivališču opcijski, bi tako tisti ki ga želijo imeti v potnem listu obdržali - in tako še vedno imeli benefit v izjemnih situacijah kot je izguba potnega lista ali pa nesreča. Ostali ki pa tega ne želijo in so v situaciji da se večkrat letno selijo ne bi imeli birokratskih težav. Hkrati bi vi imeli manj vlog in manj nepotrebnega dela.
In še več potni listi so biometrični torej so vsi podatke o osebi sharanjene v bazi podatkov, ki se veliko lažje ažurirjo kot birokratski postopek o izdaji novega potnega lista.
Hvala za pozornost in podporo!