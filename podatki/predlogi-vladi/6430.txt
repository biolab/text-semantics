Jaz ne vem kaj razmišljajo vsi visoko šolani ekonomisti, ki svetujejo vladi in so pri koritu za polnjenje proračuna. Če bom napisal kaj narobe, me naj kakšen ekonomist popravi. Zakaj vztrajajo pri tako visokih trošarinah za gorivo, da smo daleč najdražja država v okolici, razen Italije. Če bi občutno znižali trošarine, tako, da bi bili konkurenčni Hrvaški, Avstriji in Madžarski, bi Slovenci tankali doma, ne pa preko meje, pa tudi ves tranzit bi takrat tankal pri nas, ne pa v sosednjih državah. Predvidevam, da izkupiček za proračun ne bi bil nič slabši, saj bi se prodalo veliko več goriva in bi tako v proračun priteklo enako ali celo več denarja kot sedaj. Sedaj pa vsi Slovenci, ki živijo ob meji ali v bližini meje hodijo tankat čez mejo, hkrati pa opravijo še nakup v trgovini in je tako izpad dohodka v proračun dvakraten. Predvidevam, da se vozniku tovornjaka splača iz Ljubljane peljat recimo v Avstrijo, kjer je gorivo cenejše za več kot 20 centov, kar znese pri 1000 literskem rezervoarju prihranek 200€. HALO!!! Če plača avtoprevoznik delavca in cestnine, je še vedno na profitu vsaj 100€, če gre samo natočit gorivo v Avstrijo ali Hrvaško, če pa vmes opravi še prevoz, pa je tako ali tako zmagovalec. Če bi bila cena goriva na ravni sosednjih držav, bi družinam, ki se prebijajo iz meseca v mesec (takih pa je tako že polovica v Sloveniji) ostalo med 25 in 50€ v denarnici (če bi porabili samo dva rezervoarja goriva na mesec). Ta denar bi tako ali tako porabili v trgovinah, ker bi bili srečni, da si lahko nekaj več privoščijo. s tem, ko bi več trošili oz. nakupovali v trgovinah, bi se povečala poraba, s porabo bi se povečala proizvodnja, s proizvodnjo bi se povečalo zaposlovanje in hkrati več prihodkov v proračun, hkrati pa manj nezaposlenih in ponovno velik plus za proračun, ker ne bi bilo potrebno plačevati socialnih transferjev. Ampak žal gleda vlada samo kratkoročno, kako bi čimprej napolnila proračun, ne pa dolgoročno. Takšno je moje razmišljanje (zdrava kmečka pamet), ekonomisti pa me demantirajte.