Potrebno je zagotoviti dodatni nadzor nad izvajanjem Uredbe o jadralnem zmajarstvu in jadralnem padalstvu.
V Posočju je kup problemov z nenadzorovano plovbo in turizmom tujih agencij na Soči (ker se to nikdar ni v praksi uredilo).
Enako pa se začenja dogajati v zraku z jadralnimi padali.
Če je letalskih inšpektorjev premalo, da bi redno opravljali nadzor nad letenjem z zmaji in jadralnimi padali, naj se izvedejo dodatna šolanja za policiste, naravovarstvene nadzornike in redarje.
(dnevno v Sloveniji vzleta ogromno število jadralnih padalcev, ki jih v praksi nihče ne nadzira).
Dodatno pa naj se razširi pristojnost za nadzor nad izvajanjem Uredbe o jadralnem zmajarstvu in jadralnem padalstvu tudi na občinske in mestne redarje, ter občinske inšpektorje, ki naj tako kot policisti (opisano spodaj) opravljajo nadzor iz razlogov varovanja življenja ljudi.
Iz razlogov varovanja življenja, osebne varnosti in življenja ljudi lahko policisti preverijo:
1. dovoljenje pilota letalne naprave v skladu s 30. členom te uredbe;
2. tehnični pregled letalne naprave na podlagi nalepke iz 10. člena te uredbe, ki se mora nahajati na letalni napravi.

www.pisrs.si/Pis.web/pregledPredpisa