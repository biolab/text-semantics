Vladi R Slovenije predlagam, da ukine sklad obveznega dodatnega pokojninskega zavarovanja Republike Slovenije. Z zbranimi sredstvi dokupi pri SPIZ-u zavarovancem pokojninsko dobo v višini do zdaj zbrane dodane dobe. Od letos dalje se namesto dodane dobe ponovno uvede benificirana delovna doba in sicer 3 mesece za vsako dopolnjeno  leto dela. To velja za poklice, ki so bili do zdaj na dodani dobi npr. policisti, rudarji itd.
Navedeno obrazložim s tem, da dobi SPIZ svež denar, donos sklada obveznega dodatnega pokojninskega zavarovanja RS je minimalen (poglejte si izpisek vplačanih zneskov in saldo računa!), stroški vodenje sklada so previsoki, pokojnine bodo tako enakovredne normalnim pokojninam (premalo vplačana sredstva za dobrih 9 let se praktično izničijo, saj se ob upokojitvi upošteva najboljših 18 let in 40 let pokojninske dobe za polno pokojnino), onemogoči se tiste, ki mislijo, da je SODPZ nekaj za zraven (ki bi delali, če bi jim naravni zakoni in delodajalec to dopuščali 50 let - imeli zvišano polno pokojnino, SODPZ pa bi dvignili v gotovini, enako tisti, ki bi se invalidsko upokojili in bi SODPZ dvignili v gotovini).
Zato predlagam, da se ponovno uvede benificirana delovna doba v višini 3 mesece za vsako polno leto dela, kar je najbolj ekonomična in učinkovita rešitev. Letos predvidoma odhajajo v pokoj zadnji kadri ki so še imeli staro benificirano delovno dobo 4 mesece in več na vsako dopolnjeno leto dela. Sama benificirana delovna doba je veliko boljša rešitev in onemogoča kakršne koli manipulacije (zgoraj navedene), je tudi transparentna za kadre, ki po nekaj letih zapuščajo določne poklicne skupine, saj vsak trenutek vedo kaj so pridobili. Prav tako ni nobenih malusov, pridobljene pravice pa niso odvisne od nihanj na finančnih trgih itd.