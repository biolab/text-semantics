Predlagam, da se ukine posredovanje dela, kot pridobitna dejavnost, kot nepridobitna dejavnost pa naj posredovanje dela prevzame zavod za zaposlovanje. Namreč zlorabe posredovanja dela za bogatitev in izkoriščanje socialno najšibkejših je kriminalno dejanje in nima kaj iskati v sodobni socialni državi, kakršna naj bi Slovenija bila. Predvsem pa je potrebno ukiniti delo preko študentskih napotnic,  saj s provizijo služijo le nekateri funkcionarji študentskih organizacij.
Vprašajte se raje zakaj celo državni Petrol na svojih bencinskih servisih redno delo pokriva s študenti, prav tako pa vse bolniške in redne letne dopuste. Začasno zaposlene nosečnice pa odpusti, brez možnosti da bi koristile porodniški dopust.
Zdravstvene ustanove pa raje plačujejo nadure, dežurstva po 24 in 48 ur, ko dežurni v miru spi ali študira ali se le pripravlja za delo v zasebni ambulanti. Le kdo bi se pustil oprerirati osebi, ki že 40 ur ni spala, pa četudi je edini na svetu. Vemo da dežurajo z minimalno delovno obremenitvijo le šefi, da si izboljšajo plačo, vse ostalo gre v rok službe
Sočasno naj se vsem delodajalcem, ki ne izplačujejo plač svojim zaposlenim, ali ne plačujejo njihovih prispevkov za PIZ, ZZ in starševsko varstvo, takoj prepove razpolaganje z vsem premoženjem, podjetja, poslovodnih oseb in njihovih družinskih članov ( skupno gospodinjstvo). Ker Zakon o gospodarskih družbah ni dovolj jasen in rigorozen do teh podjetniških barab, ga je potrebno popraviti  tako, da bodo sedeli za rešetkami in do konca življenja žulili svoje dolgove.
Zakaj sedaj lahko zdrava oseba recimo z dolgom 30.000 evrov, stara 45 let objavi osebni stečaj in čaka, da mine preizkusna doba 5 let, medtem pa še prejema denarno socialno pomoč. Delo na črno pa lahko še naprej opravlja in prejema zaslužek na roko.
Ti osebki, ki so kao nezaposljivi, bi morali imeti obveznost dela prek javnih del brez nadomestila 10 ur dnevno, da bi odplačali svoj dolg družbi. Uvedite že davčne blagajne, da bo mir, mi pošteni davkoplačevalci pa bomo razbremenjeni.