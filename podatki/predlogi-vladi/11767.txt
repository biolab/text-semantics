Ustavna podkomisija za določitev simbolov RS je na 12. seji 21. 6. 1991 ugotovila, da je predlog grba, ki je zmagal na razpisu, ZAČASEN. Naj spomnim, da je največ glasov prejel predlog grba, ki ga je oblikoval Celjan Branko Vovk, a je predsednik skupščine dr. France Bučar zaobšel zmagovalni predlog in izbral drugo uvrščeni simbol, ki ga je izdelal kipar Marko Pogačnik. Problem je, da izbrani (beri: aktualni) simbol NI GRB, saj ne izpolnjuje heraldičnih kriterijev. Avtor pravi, da je "kozmogram", t. j. zapis položaja zvezd in planetov ob dnevu ter uri rojstva v horoskopu. Tudi zastava ni bila izbrana na natečaju, podkomisija jo je izbrala mimo razpisa.
Naj vlada razpiše javni natečaj za nova državna simbola (zastavo & grb). Stopnjo zaželenosti oz. priljubljenosti simbolov, ki bi zmagala na natečaju, lahko preveri tudi na referendumu (ki ga lahko izpelje skupaj s kakšnim drugim referendumom ali volitvami).