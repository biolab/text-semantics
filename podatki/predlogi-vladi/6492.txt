Predlagam vladi R Slovenije, da od vseh članic slovenskih univerz zahteva, da v vseh javnih razpisih za študijske programe obvezno objavijo procent študijske uspešnosti. To pomeni, da javno objavijo kolikšen procent  od vpisanih študentov na rednem in izrednem študiju je diplomiral in na kateri stopnji. To naj se na vsaki fakulteti ugotovi za obdobje od uvedbe bolonjskega študija.
To povdarjam zaradi tega, ker zlasti v zadnjih letih postajajo izredni študentje vse bolj le financerji študijskih programov posameznih fakultet. Fakultete jim zaradi prehoda na bolonjski sistem študija oz. doseganja elitnosti nalagajo vedno nove obveznosti in povečujejo zahtevnost na izpitih. Prav tako vse bolj prihaja do izraza tekmovalnost med fakultetami (katera je boljša!). 
 Vse to je seveda lepo in prav dokler izredni študentje ne ugotovijo, da so si naložili preveliko breme, ki se ga ob službi ne da realizirati. In hkrati ugotovijo, da so vrgli nekaj tisoč evrov za šolnino enostavno stran.
Pred časom pokličem na filozofsko fakulteto v Ljubljani in povprašam kolikšen je pri njih procent diplomantov od vseh vpisanih na študiju zgodovine. Mi neki profesor prijazno pove, da oni tega ne ugotavljajo niti ne vodijo teh evidenc.