Trenutno v sloveniji ogromno ljudi študira ogromno raznih ved, za katere so že ob vpisu vedeli, da zaposlitev v konkretno teh smereh ni. Torej, namesto da davkoplačevalci plačujemo šolanje kadrov, ki jih potrebujemo, plačujemo šolanje mnogim ljudem, ki na koncu ne bodo teh znanj niti enkrat uporabili v dobro družbe.
Predlagam omejitve vpisnih mest glede na dejanske potrebe na tržišču. Poenostavljen primer, če slovenija rabi 30 novih farmacevtov letno, naj se omeji vpis na farmacijo na npr. 45 mest - torej 30 ki jih rabimo + osip + nekaj rezerve za bodoče spremembe v iskanju kadrov. V primeru da obstaja večji interes za študij, so lahko ostala mesta samoplačniška (izredna). In seveda tako za vse ostale smeri na vseh fakultetah.
S tem ukrepom bi potisnili mlade v izobraževanje v smereh, ki jih dejansko potrebujemo, omejili bi šolanje na fakultetah in smereh, ki proizvajajo nezaposljive kadre, zavod za zaposlovanje bi ljudem z nižjo izobrazbo lažje našel primernejšo službo, kdor pa si vseeno želi študirat nekaj neperspektivnega, pa še vedno lahko to počne, le da si strošek krije sam.