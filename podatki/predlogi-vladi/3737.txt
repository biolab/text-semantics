Predlagam vladi, da čimprej dopolni Zakon o preprečevanju zamud pri plačilih, v delu, kjer govori o izvršnici. Zakon je v tem delu zapisan tako, da v celotnem postopku, od izdaje izvršnice do vnovčenja izvršnice, ni niti enega instrumenta, ki bi preprečeval zlorabo tega dokumenta. Glede na izkušnje na Hrvaškem, kjer je prihajalo do zlorab in posledično do propada podjetij, je nujno uvesti spremembe v tem Zakonu, ki bodo preprečile morebitne zlorabe. Samo overitev podpisa, ne zadostuje pogojem, da je s tem onemogočeno zlorabiti to listino.
Načelo "najprej plačaj in se potem pravdaj", žal v Sloveniji omogoča še večje zlorabe.