Text file: 4522.txt
author: marjan nikl
downvotes: 2
end consideration date: 2013-05-17
id: '4522'
number comments: 7
number views: 2813
proposal type: Odziv pristojnega organa
response: "Odziv Ministrstva za pravosodje\nUstava Republike Slovenije v prvem odstavku\
  \ 83. \u010Dlena dolo\u010Da, da poslanec Dr\u017Eavnega zbora ni kazensko odgovoren\
  \ za mnenje ali glas, ki ga je izrekel na sejah dr\u017Eavnega zbora ali njegovih\
  \ delovnih teles, kar je ustavno dolo\u010Dena izjema od na\u010Dela enakosti. V\
  \ drugem odstavku 83. \u010Dlena pa je dolo\u010Deno, da poslanec ne sme biti priprt\
  \ niti se zoper njega, \u010De se sklicuje na imuniteto, ne sme za\u010Deti kazenski\
  \ postopek brez dovoljenja dr\u017Eavnega zbora, razen \u010De je bil zaloten pri\
  \ kaznivem dejanju, za katero je predpisana kazen zapora nad pet let \u2013 s tem\
  \ da, kot je navedeno, o za\u010Detku kazenskega postopka odlo\u010Da dr\u017Eavni\
  \ zbor, ki lahko tudi odlo\u010Di, da dovoli uvedbo kazenskega postopka.\nOdgovornost\
  \ funkcionarjev z vidika kazenskega materialnega prava je urejena v Kazenskem zakoniku\
  \ (v nadaljevanju: KZ-1) in sicer so funkcionarji navedeni med uradnimi osebami\
  \ v prvem odstavku 99. \u010Dlena, med njimi so med drugim tudi poslanci in poslanke\
  \ ter sodniki in sodnice. Kazniva dejanja, ki omenjajo uradne osebe, tako veljajo\
  \ tudi za funkcionarje v Republiki Sloveniji, npr. tretji odstavek 131. \u010Dlena\
  \ KZ-1 (kaznivo dejanje \xBBKr\u0161itev enakopravnosti\xAB), 257. \u010Dlen (kaznivo\
  \ dejanje \xBBZloraba uradnega polo\u017Eaja ali uradnih pravic\xAB), prvi odstavek\
  \ 257.a \u010Dlena (kaznivo dejanje \xBBO\u0161kodovanje javnih sredstev\xAB), 261.\
  \ \u010Dlen (kaznivo dejanje \xBBJemanje podkupnine\xAB) in podobno.\nObi\u010D\
  ajno je v primerih, ko je posebej dolo\u010Dena kaznivost dejanj uradne osebe kot\
  \ znak kaznivega dejanja, predpisana tudi primerno stro\u017Eja kazenska sankcija\
  \ (kazen), ki ima poleg tega dolo\u010Den tudi dalj\u0161i zastaralni rok (splo\u0161\
  ne dolo\u010Dbe o zastaranju v prvem odstavku 90. \u010Dlena KZ-1). Kar pomeni,\
  \ da je poseben polo\u017Eaj (vplivanja, delovanja \u2013 torej odgovornosti) \u017E\
  e upo\u0161tevan v kazenskem materialnem pravu \u2013 preko instituta uradnih oseb\
  \ in s tem povezanih dalj\u0161ih zastaralnih rokov.\nMenimo, da bi bila uvedba\
  \ druga\u010Dnega na\u010Dina zastaranja pregona kaznivih dejanj, npr. po preteku\
  \ opravljanja funkcije ali pa uvedba znatno dalj\u0161ih zastaralnih rokov za kazniva\
  \ dejanja, ki jih storijo funkcionarji, nesorazmerna (2. \u010Dlen v zvezi s tretjim\
  \ odstavkom 15. \u010Dlena Ustave Republike Slovenije) oziroma neenaka (14. \u010D\
  len Ustave Republike Slovenije), kar pomeni \u2013 neustavna. Posebej opozarjamo,\
  \ da na\u010Delo enakosti iz 14. \u010Dlena Ustave Republike Slovenije ne omogo\u010D\
  a, da bi funkcionarje dr\u017Eavnih organov izlo\u010Dili iz splo\u0161nega sistema\
  \ zastaralnih rokov za kazenski pregon po KZ-1, saj v primeru kaznovanja ne gre\
  \ za kaznovanje zaradi statusa, ampak za kaznovanje glede storjenih kaznivih dejanj\
  \ (glede uradnih dol\u017Enosti uradnih oseb) in bi bilo morebitno \xBBrazlikovanje\
  \ glede na status\xAB kr\u0161itev na\u010Dela enakosti.\nGlede na podano pojasnilo\
  \ menimo, da je veljavna ureditev s podro\u010Dja KZ-1, ki vklju\u010Duje funkcionarje\
  \ med uradne osebe in za uradne osebe dolo\u010Da huj\u0161e kazni ter preko splo\u0161\
  ne ureditve zastaranja tudi dalj\u0161e zastaralne roke \u2013 ustrezna.\_\_\_"
response date: 2020-03-24
response due date: null
sent date: 2013-04-18
title: Uveljavitev retroaktivnosti za funkcionarje in poslance ter sprememba zastaralnih
  rokov
upvotes: 24
url: https://predlagam.vladi.si/predlog/4522
