Predlagam, da se vse antibakterijske kreme oz. kreme, ki vsebujejo antibiotik, dobijo za otroke na zeleni recept, torej da teh zdravil ni potrebno plačati.
Pojavlja se veliko okužb na koži, v ustni votlini, ki jih je potrebno zdraviti s temi kremami, ki vsebujejo antibiotik. Vse te antibakterijske kreme je sedaj potrebno plačati v celoti. So zelo drage in stane ena tubica od 10 do 15 EUR. Če je zdravljenje otrok po mednarodni konvenciji o otroških pravicah pravica otrok, potem mora biti tudi ta način zdravljenja brezplačen. Če dobimo sirup, tabletke, ki vsebujejo antibiotik brezplačno, ni jasno, zakaj je potrebno mazila, ki vsebujejo antibiotik, plačati.
Iz Zavoda za zdravstveno zavarovanje Slovenije sem na svoje vprašanje, zakaj antibakterijske kreme za otroka niso brezplačne, dobila naslednji odgovor:
»..za otroke in odrasle je razvrščenih veliko zdravil. Stroka je odločila, da za norice ne pomaga nobeno specifično zdravilo, zato nobeno ni krito. Tudi protibakterijske kreme niti za otroke niti za odrasle niso krite.
Doslej še nismo prejeli predloga dermatološke stroke, da bi bilo potrebno ta zdravila kriti iz javnih sredstev.«

Sama menim, da bi predlog lahko posredovali otroški zdravniki. 