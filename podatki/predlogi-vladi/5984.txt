Vladi RS predlagam dopolnitev Zakona o izvršbi in zavarovanju (ZIZ), ki v svojem 102. členu (omejitve izvršbe) določa, da sme upnik poseči na dolžnikove dohodke le do višine zajamčene plače, ki trenutno znaša 789,15 EUR.
Nesprejemljivo je namreč, da imajo dolžniki zajamčeno pravico do višje socialne varnosti (minimum za preživetje 789,15EUR), istočasno ko je brezposelnemu upniku zajamčena pravica do preživetja le v višini socialne pomoči, ki trenutno znaša 265,22 EUR. In še to bo moral vrniti on ali njegovi dediči ter ne glede na izid izvršilnih postopkov.
Pravosodni sistem RS, žal, ni zmožen zagotoviti izvršljivosti velikega števila pravnomočnih sodb sodišč. Zato Vladi RS predlagam spremembo ZIZ in sicer tako, da v primerih, ko je pravnomočni upnik brezposelna oseba brez lastnih prihodkov, se dolžniku sme z izvršbo poseči v osebne prejemke do višine socialne pomoči in ne do višine minimalnega OD (obratno sorazmerje).
Na ta način se bo število prejemnikov socialnih transferjev v breme skupnega državnega proračuna občutno zmanjšalo, pravnomočne sodbe sodišč bodo postopno izvršene, davkoplačevalci pa ne bomo podpirali bogatenja dolžnikov, ker pomanjkljiva zakonodaja bolj kot pravice upnikov, ščiti položaj in pravice njihovih dolžnikov. Lp, Majda Dreo
