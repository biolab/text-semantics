Predlagam, da se najprej tiste železniške postaje, kjer ni mogoče kupiti vozovnice pri prodajalcu, opremi z avtomati za nakup vozovnic, nato pa naj se z njimi opremi še vse ostale železniške postaje. S tem se bo znatno pripomoglo k produktivnosti v železniškem prometu, saj ne bo za vsako malenkost potrebna človeška delovna sila. Predlagam tudi, da bi namesto sprevodnikov na vsakem vlaku imeli le kontrolorje, ki bi po vzoru Ljubljanskega potniškega prometa izvajali kontrolo, če so potniki kupili vozovnice. S tem bi na področju železniškega prometa prispevali k povečanju produktivnosti. Delovne sile že primanjkuje in bodo takšni ukrepi slejkoprej nujni. 