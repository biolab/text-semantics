Glede na to,da je PCT potrdilo trenutno potrebno za skoraj vse storitve in dogodke v državi, predlagam vladi, da se določi nivo protiteles v krvi, ki naj bi ga posameznik moral izkazati, da bi bil zaščiten pred okužbo s covid 19 (glede na raziskave oziroma širši konsenz) in bi mu bilo priznano potrdilo PCT. Menim, da se trenutno dogaja diskriminacija med ljudmi, ki so z okužbo pridobili protitelesa in naravno imunost, ter med ljudmi, ki so polno cepljeni. Za nobenega od teh ljudi ni jasno, koliko protiteles in s tem možnosti za borbo proti virusu ima. Cepljeni imajo kljub temu časovno neomejen status prostega koriščenja storitev, omejenih s PCT pogoji, prebolevniki pa imajo časovno določen, omejen čas, nekateri pa statusa prebolevnika niti nimajo priznanega, ker se ob okužbi niso testirali. Raziskave sicer kažejo, da so prebolevniki dalj časa zaščiteni kot polno cepljeni, kar je še dodaten paradoks trenutne ureditve PCT pogoja.