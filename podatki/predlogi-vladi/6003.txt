Študentom prve bolonjske stopnje, ki končajo to stopnjo sproti že v junijskem roku, se v primeru oddane prijave na drugo bolonjsko stopnjo podaljša zdravstveno zavarovanje do konca septembra, ko je znan rezultat vpisa. Obrazložitev: Najbolj pridnim študentom, ki SPROTI opravijo vse izpite ter obveznosti, sedaj na dan zaključenega zadnjega izpita na prvi bolonjski stopnji (3. letnik) v junijskem roku izgubijo zavarovanje in ga morajo od tega dne naprej plačevati sami. Če niso tako pridni in (npr. preračunljivo) končajo septembra, jim tudi zavarovanje teče do tedaj. Tako, kot dijaki po končani srednji šoli ob vpisu na visokošolski oz. univerzitetni študij avtomatsko pridobijo zdravstveno zavarovanje do konca septembra, naj imajo tudi študentje tretjega letnika prve bolonjske stopnje enako pravico, namreč zdravstveno zavarovanje do konca septembra v primeru oddaje prijave na 2.bolonjsko stopnjo.  Sedaj so omenjeni študentje neenaki pred zakonom za podoben status. Še več, KER so bili NAJBOLJŠI V LETNIKU, SO KAZNOVANI in morajo SAMI plačati zdravstveno zavarovanje od dneva zadnjega izpita. Ko postanejo dosegljivi rezultati prijave ne 2. bolonjsko stopnjo je razumljivo, da takrat (ker prej tega postopka univerza NE izvede) tudi od njih ne moremo zahtevati dokazila o vpisu. Ker številni javno dostopni in statistični podatki kažejo, da je mlada generacija tako po brezposelnosti kot varstvu pravic pri delu (zaposlitev za določen čas, delo preko lastnega s.p. oz. podjetja, itd) že tako manj zaščitena od starejših generacij, je to MINIMALNI znak, da NAJBOLJŠIH mladih ne kaznujemo za dosežke. Andrej Cvelbar