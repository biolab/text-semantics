V odredbi o prodaji, ki jo izda sodišče v izvršbi in je objavljena na spletu, so navedeni podatki o upniku/upnikih kot fizične osebe/oseb: - ime in priimek, - naslov, - vrednost glavnice, ki se izterjuje. Glede na to, da se v sodbah, ki so javno objavljene in uporabljajo kot sodna praksa, ne objavljajo niti kratice tožeče/tožene stranke, niti kratice naslova, niti se ne zapiše vrednost spora, ni razloga, da se v primeru izdanih odredb o prodaji, v katerih so podatki za javno dražbo nepremičnin, objavljajo osebni podatki upnika/upnikov kot fizične osebe/oseb (ime, priimek, naslov) in vrednost glavnice, ki se izterjuje. Nekateri sodniki sicer redki izdajajo odredbe o prodaji, ki ne vsebujejo vrednosti glavnic, ki jih izterjujejo upniki, kar pa je posledica preobsežnega zapisovanja številnih glavnic, ki so v izterjavi kot pa, da bi bil namen zaščita upnika. Ker se v primeru drugih sodnih zadev (pravnih, nepravdnih, kazenskih, upravnih), ki so objavljene na spletu, ščiti podatke strank, ki so (bile) v postopku, bi bilo prav, da je tako urejeno tudi v izvršilnih zadevah. 