 Predlagam vladi, da s 1.1.2018 uskladi pokojnine. Vemo, da so se pokojnine v obdobju od l. 2010 do l. 2017 zvišale nominalno za zgolj 4,1 % namesto za 12,8 % kot je bilo predvideno po obstoječi zakonodaji o usklajevanju pokojnin. Vzrok naj bi bil ZUJF. Glede na izkazano gospodarsko rast in prenehanje veljavnosti ukrepov ZUJF-a predlagam vladi, da pokojnine zviša za nastalo razliko v višini 8,7 %.
Le tako bodo sorazmerno sledile višini plač in zagotavljale upokojencem človeka vredno življenje. V praksi to pomeni, da bi upokojenec z 500 € pokojnine po novem prejel 543,50 € pokojnine. 
Vemo, da je že sama pokojninska reforma l. 2013 občutno znižala pokojnine (odmerni %), čeprav je bilo ob sprejetju le te, zagotovljeno, da do tega vsekakor ne bo prišlo. Potem so strokovnjaki ugotovili, da so plače aktivne populacije katera se upokojuje prenizke. Za nastalo situacijo ni odgovornosti prevzel nihče in prav tako se je nihče ni trudil popraviti. Tako so postale pokojnine slovenskih upokojencev kolateralna škoda reševanja državnega proračuna. 
Vemo, da so se plače javnih uslužbencev uskladile (oz. se usklajujejo) in enako pričakujemo tudi za pokojnine slovenskih upokojencev.
 