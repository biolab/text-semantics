Spoštovani, glede na to, da nas večina upokojencev životari ob minimalnih pokojninah, in nič ne kaže, da se bo to kdajkoli spremenilo, vam predlagam, da za nas upokojence poskrbite za dostojno življenje. Za 40 let dela, je priteklo kar nekaj denarja v pokojninski sklad. Veliko upokojencev niti ne dočaka upokojitve, saj jih smrt prehiti. Nekateri med nami zbolimo in so nam leta šteta. Samo peščica upokojencev pa ima to srečo, da pokojnino uživa vsaj nekaj let. Zakaj ne uredite zakonodaje, da bi ob upokojitvi vsak od nas dobil iz pokojninskega sklada vplačan znesek za pokojnino. Tako je vsaj urejeno v Ameriki, ki sicer ni obljubljena dežela za svoje državljane. Z vplačanim zneskom bi upokojenci tistih nekaj let, ki nam jih je še preostalo, vsaj malo bolje živeli. V preteklosti se spomnim politikov, ki so jemali oz. si sposojali denar iz pokojninskega sklada. A nikoli vrnili. Razmislite o tem, je še vseeno najbolj pravično, saj ne verjamemo več, da nam bo način, ki je vsa leta uveljavljen pri nas, omogočil za delovno dobo dostojno življenje. Nikomur nismo ničesar dolžni, nam pa je, še vsaka oblast je nadaljevala s krajo pokojninskega sklada. Bodite drugačni, izstopite iz kroga slabih praks siromašenja delovnih ljudi in ne lenuhov.