Imam vprašanje v zvezi z uvedbo davčnih blagajn.
Uvedba davčnih blagajn, računalniških programov za 100 računov, bo velik strošek za vse, ki radi delajo, bi radi delali.  Poleg tega bodo računalniški programi za izdajo računov tudi povezani z davčno upravo. Kako pa bo povezava na terenu, če ni omrežja ? 
Pripravljajo se programi za prenosne telefone. Vsak tak program stane ( nakup, vzdrževanje, posodobitve..) Torej bomo poslovanje podražili, ne pa poenostavili, pocenili, ga naredili uporabnikom enostavnejšega.
Podpiram uvedbo blagajn za poklice, storitve, ki imajo fiksno lokacijo( lokali, trgovine, gostilne, pisarne,servisi, tržnice, ipd ).
Pri delu na terenu pa je to težje ali celo nemogoče. Terensko delo popravila, servisi se morajo opraviti pri stranki tudi preko vikenda. Cene so določene tudi z strani operaterja. Ne moreš si privoščiti obisk dvakrat, ker potem nič ne zaslužiš.  
Prvo je nujno poskrbeti za enostavne postopke odprtja s.p. ali firme. V prvem poskusnem času jim omogočiti , da delajo delo, ki si ga želijo, brez davkov,  izdajo račun, denar pa se jim nabira kot zagonski kapital.
Najprej si pridobijo izkušnje in prepotrebne stranke. Seveda je potrebno voditi promet in druge evidence. To bi bilo poskusno obdobje. Če se ugotovi, da ni na pravi poti, da lahko enostavno zapre firmo, s.p. Plačati mora tudi račune. Moti me da moraš takoj plačai dajatve ? Ali res ni mogoče ustvariti poskusnega obdobja. Z davčno upravo bi se bilo treba dogovoriti.
Tako pa tudi mladim takoj zapremo pot z obvezno plačo in davki že v prvem mesecu dela .
Tudi zato ne vidim pa nobene stimulacije za uporabnike, da bi vzeli ali zahtevali račun.  Naročniku "kuhinje, prenove kopalnice, električnih instalacij, " ne bo v interesu, da plača dražjo storitev z računom, če pa jo lahko dobi brez računa ceneje. Enako velja za vse adaptacije, prenove, gradbene storitve. Verjetno je takšnih storitev še cel kup.
Če bi te račune zbirali vse leto in nato bi nam davčna uprava priznala kot strošek, bi plačali manj davčnih obveznosti ali pa tudi nič. Če smo investirali v gradnjo prenovo, bi izvajalci izdali račune za delo in material bi država pobrala veliko več davkov.  Je pa res, da bi se tega potem morali držati vsi. 
Od občana - do poslancev - do predsednika države.   Potrebno je stimulirati končne uporabnike, da zahtevajo račun, so tudi pravično nagrajeni ob koncu leta, ko jim davčna uprava naredi bilanco davkov. Stranke bodo raje najele izvajalca, ki bo izdal račun, jim dal garancijo za opravljeno delo.
Davek na plače ?
Davek na plače pa je še ena slaba stimulacija za gospodarstvo in potrošnike,nove zaposlitve.  Če bi davke na plače znižali bi državljanom ostalo več denarja, povečali bi porabo. Potrošniki bi si več privoščili. Preko izdanih računov bi država nazaj dobila več davka, ki bi ga razporedila tam kamor sodi.
Poenostavite postopke, dajte možnost ljudem, da delajo, zaslužijo. Preveč je birokracije. 
Ne pričakujte od starejših, da bodo vsi uporabljali e - upravo - dostop. 
 
Janez
 
 