Pozdrav vsem,
 
zanima me, kdaj bo ukinjen ali vsaj ustrezno spremenjen pravniški državni izpit? V 21. stoletju je nekako neokusno, da se zadeve pišejo rokopisno ob tem, da nihče ne bo na delovnem mestu delal sodbe v rokopisu. Dalje bi predlagal tudi, da se bolj jasno dorečejo koncepti ustnega obravnavanja kandidatov, ki so uspešni na pisnem delu.
 
Mimogrede pa tudi menim, da je sam izpit nedorečen v smislu kandidatov, ki so invalidni predvsem tu mislim na slepe, slabovidne, gluhe, gluhoneme oziroma imajo težave z zgornjimi okončinami in v tem kontekstu bi me zanimalo pojasnilo, kako je urejena zadeva za te kandidate - pardon ni urejena, in kako jo bo v duhu vključevanja tudi invalidnih oseb v prihodnosti zakonodajalec oz izvajalec uredil. Menim, da gre za kršenje evropskih konvencij in za očitno diskriminacijo invalidnih oseb, ki jim je s tem po mojem praktično onemogočeno delo v pravosodju, ob predpostavki, da se seveda prebijejo čez univerzitetne prepreke, tudi tiste v glavah profesorjev in ostalih deležnikov.
 