Predlagam da se na študentsko delo plačuje enake prispevke, kot na redno delo.
Delodajalci namreč zaposlujejo samo še študente, ki so zaradi minimalnih dajatev bistveno cenejši.
Za znesek vplačanih prispevkov za pokojninsko zavarovanje naj se študentu konec leta prizna nekaj delovne dobe (npr. sorazmerno glede na povprečno plačo).
Tudi prispevek za zdravstveno varstvo je smiselen. Študentje so sicer zdravstveno zavarovani pri starših, vendar je z vidika solidarnosti, na čemer temelji sistem zdravstvenega varstva, povsem pravično, da prispevajo svoj delež, če imajo dohodke.
Obračun dohodnine lahko ostane enak. Študentom naj ostane olajšava.
V določenih panogah sploh ni redno zaposlenih ali pa minimalno. Zato bi lahko omejili delo študentov v posameznem podjetju s kvoto: npr.: za vsakih 10 zaposlenih podjetje lahko najame še enega študenta. Namreč: če podjetje potrebuje študente ves čas, potem delovno silo potrebuje, torej naj jo zaposli.
Naslednji korak pa bi bil, da je občasno delo omogočeno vsem (študentom, brezposelnim, upokojencem..), seveda z zgoraj opisanimi omejitvami.