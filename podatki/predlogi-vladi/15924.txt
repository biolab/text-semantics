V Sloveniji se premalo zavedamo, da je kvaliteta zraka na trenutke zelo slaba (seveda imamo ogromno slabših primerov, vendar nas zahod tu hitro prehiteva). Razlogi za to so, da smo ponosni na naravo in splošno čistost države ter pozabljamo na zrak, tretiramo kurjenje lesa kot nekaj neškodljivega, kar v primeru starih peči in vlažnih drv sploh ne drži, in posledično splošno nezanimanje za ta problem. Občutek imam, da Slovenci postanemo pozorni na ta problem za dan ali 2 na leto, ko je kvaliteta res najslabša, medtem ko menimo, da je ostale dni kvaliteta dobra. Realnost je, da je zrak v večini evropskih držav vsako leto boljše in imamo ogromno primerov, kjer so vlagali ogromno energije v ta problem, količino trdih delcev pa uspeli zmanjšati za zavidljiv procent. Nekaj primerov dobre prakse je prepoved dizelskih vozil starejših od XY let, subvencija novih peči ob menjavi staro za novo, po nekaj letih pa tudi prepoved starih peči ter kurjenja odpadkov in nadzor, kar poznajo v krakovski pokrajini na Poljskem, kjer je onesnaženost ogromen problem, vendar se vztrajno izboljšuje. Obtem potrebujemo tudi konkretno kampanijo, ki bi splošno prebivalstvo resno seznanilo s problemom. Vlaganja se obrestujejo predvsem pri srčnih in dihalnih boleznih, gotovo pa tudi pri turizmu ter zadovoljstvu in počutju prebivalstva.