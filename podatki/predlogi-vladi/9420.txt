Menim, da je za optimalno delovanje demokratičnega sistema dobra informiranost državljanov ključnega pomena. Da pa do tega lahko pride moramo poskrbeti za visok standard novinarjev in transparentno poročanje.
Čeprav novinarski kodeks že obstaja moramo vsakodnevno poslušati zavajanja in tako imenovan "fake news". Novinarji, ki se niso zmožni držati osnovnih pravil novinarstva ne smejo imeti pravice opravljati novinarskega poklica.
Predlagam, da postanejo novinarji in novinarske hiše s sedežem v Sloveniji kazensko odgovorne za zavajajoče, netočne in lažnive informacije, ki jih posredujejo kot resnico in dejstva. Kot osnovno merilo za etično obnašanje novinarjev bi predlagal že obstoječi novinarski kodeks sindikata novinarjev Slovenije. 
Kršenju kodeksa bi sledilo kratko obdobje za jasno opravičilo in popravek netočnih podatkov in izjav. V kolikor tega ne storijo sledi kazenski postopek. V primeru ugotovljene kršitve bi sledila globa, odvzem licence in celo zapor, če zaradi zavajanja nastane zadostna gmotna škoda ali celo žrtve.
 
sindikat-novinarjev.si/novinarski-kodeks/