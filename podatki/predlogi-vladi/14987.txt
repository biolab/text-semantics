Predlagam, da vlada po hitrem postopku zagotovi in razdeli sredstva gasilskim zvezam in društvom za nakup bolj sodobne opreme. Pri divjanju požara trenutno v Sloveniji sem opazil ogromno zastarelih preko 40 let starih tovornjakov-cistern, ki so hitele gasiti požar iz vse Slovenije. Ker so lahko takšne nesreče (tudi žled, poplave...) vedno bolj pogoste, bi bilo korektno, da ljudje, ki prostovoljno pomagajo, dobijo tudi ustrezno zaščitno opremo, ter vozni park, ki bo olajšal pa tudi povečal učinkovitost pomoči. Sodobna vozila imajo naprednejše sisteme, kot pa tista iz prejšnjega stoletja. Enako velja za oblačila in druge pripomočke. Gasilske cisterne in oprema niso poceni, zato predlagam konkretno državno nakazilo tem NVO.