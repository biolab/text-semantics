Vladi predlagam, da takoj prekliče dvig prispevka za obnovljive vire energije, ki se s 1.februarjem letos zvišuje za 334 % in ga bomo plačevali vsi uporabniki električne energije !!!
Tudi na tem portalu je bilo že večkrat predlagano, da se takoj ukine subvencioniran odkup električne energije iz sončnih elektrarn in bioplinarn. Ker vlada tega ni storila in so se sončne elektrarne v zadnjih letih množile kot gobe po dežju, je sedaj seveda zmanjkalo denarja za subvencije. Ob tem je ponovno potrebno izpostaviti, da so subvencije nerazumno visoke in se odkup vrši po 4x višji ceni od tržne!
Na račun subvencij nekateri neupravičeno bogatijo, saj se investicija v sončno elektrarno povrne v največ 8 letih, država pa se je obvezala elektriko odkupovati po subvencionirani ceni min. 20 let! Večina subvencij se torej steka direktno v žepe lastnikov sončnih elektrarn in sploh ni namensko porabljenih - lastnik sončne elektrarne bo lahko tako zbrana sredstva porabil za karkoli - npr. tudi za nakup špornega avtomobila, kar z ekologijo nima prav nobene zveze.
Vladi predlagam, da sklene anekse k obstoječim 20 - letnim pogodbam in doseže bistveno nižjo odkupno ceno. Hkrati naj se sprožijo postopi za ugotovitev odgovornosti za škodo, ki jo bomo očitno vsi skupaj plačevali še najmanj 20 let! 
 
 
 