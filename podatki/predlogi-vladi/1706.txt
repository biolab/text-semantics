Pozdravljeni,
po Ustavi Republike Slovenije so izvršna, zakonodajna in sodna veja oblasti ločeni. Ali menite, da je tudi temu tako v praksi!? Namreč izvršno oblast, torej v tem primeru vlado sestavljajo člani političnih strank. Če vlado sestavljajo člani političnih strank, je iz tega razvidno, da zakonodajna in izvršna oblast le nista ločeni. Vlada torej dela v interesu strank, ki jih sestavlja koalicija. Torej, izvršna in zakonodajna oblast le nista ločeni, kakor bi morali biti po ustavi.
Zato torej predlagam vladi, da spremeni ustavo tako, da bi vlado lahko sestavljali samo ljudje, ki v zadnjih 4 letih (dolžina enega mandata) niso bili člani nobene politične stranke. Torej, tisti, ki je bil kandidiran kot poslanec in je bil na listi volilnih strank za izvolitev v državni zbor, nima kaj početi v vladi. Praktični primer: če je Borut Pahor bil izvoljen kot poslanec in je ob enem član stranke SD-ja, potem ga ne bi smeli postaviti kot predsednika vlade ali ministra. Isto bi veljalo za podpredsednike in generalne sekretarje, ki delajo na ministrstvu. Le pod temi pogoji bi bila zakonodajna in izvršna veja oblasi popolnoma ločeni. Torej, tisti, ki hoče biti poslanec, ne more biti tudi minister ali predsednik vlade. Torej, vlado bi morali sestavljati administrativci in upravniki, ne pa politiki. Poltiki so zato, da pišejo zakone, ne pa da zakone tudi izvršujejo. Vlada bi torej morala bit tako kot vojska ali policija, torej politično neopredeljena in ne bi smela biti članica nobene politične stranke. Podoben sistem imamo že za predsednika države, ki mora biti apolitičen. Jaz bi to stvar rad razširil tudi za vlado.
Druga stvar je tudi ta, da ko nekdo zasede funkcijo predsednika vlade ali ministra, se nima časa ukvarjati s političnimi dejavnostmi, ker mu že ta funkcija vzame veliko časa. Torej je to že drugi razlog, zakaj bi bilo primerno, da  je izvršna oblast apolitična.
Trenutno politično dogajanje v slovenskem političnem prostoru je še en razlog več, da se sprejme moj predlog. DeSUS odhaja iz koalicije, Golobič predlaga, da se Borut Pahor, Katarina Kresal in Gregor Golobič umaknejo iz vlade in se vrnejo v poslanske klopi, da bi pridobili zaupanje volivcev. Osebno menim, da če bi koalicija hotela povrniti zaupanje volivcev, je najbolje, da se vsi politiki umaknejo iz vlade in postavijo na njihova mesta apolitične ljudi, obenem pa spremenijo ustavo po zgoraj navedenih predlogih.
Predlagam vladi in uporabnikom spletnega portala, naj podprejo moj predlog, v nasprotnem primeru naj mi s proti argumetni navadejo, zakaj moj predlog ni primeren za nadaljno obravnavo!
Lp