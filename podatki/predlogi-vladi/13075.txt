Če si s.p., ali pa d.o.o., imaš precej nekih papirjev vsako leto za izpolnit, nekaj za razne ddvje in dohodnine, za furs, nekaj za ajpes, nekaj za surs, nekaj za carino, za odpadke, zzzs, zpiz, itd. V primeru da kako stvar od teh narobe izpolniš, te kot odgovorno osebo, v večini primerov čaka denarna (ali celo zaporna) kazen, neglede na to, a je do napake prišlo ponesreči (če si se zmotil, ali pa nisi vedel), ali zanalašč (utaja davkov, itd.). In to velja za vse... od velikih firm do najmanjšega s.p. vodovodarja.
Po drugi strani imamo pa javni sektor, kjer od najnižjega uradnika na upravni enoti, do samih ministrov po ministrstvih izdajajo odločbe, odloke (in tudi zakone), ki niso skladni z zakoni (in ustavo), za katere se morajo potem posamezniki in podjetja boriti po višjih inštancah in sodiščih. V primeru uspeha in dokazane škode, potem država plačuje odškodnino nam, z našim lastnim davkoplačevalskim denarjem, in nadaljuje z napakami.
Predlagam osebno kazensko odgovornost vseh javnih zaposlenih, ki so odgovorni za izdajanje "česarkoli", od raznih odločb, dovoljenj (gradbenih,...), odlkov itd. V primeru napake (še posebej, če je zaradi te napake nastopila kakršnakoli škoda), se odgovorno osebo, ki je določen papir izdala kaznuje tako, kot bi se kaznovalo npr. s.p.-ja ali direktorja d.o.o. In to za vse, od ne-izdaje gradbenega dovoljenja, ki bi po zakonu moralo biti izdano, do kaznovanja ministrov (podpisnikov osebno) zaradi protiustavnih odlokov in zakonov samih.