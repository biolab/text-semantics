Pozdravljeni.
Najprej bi se Vam lahko zahvalila, ker so/smo bili slišani tudi študentje. No, v mojem primeru lahko rečem, da so bili (redni študentje). Sama sem namreč izredna študentka in vem, da nas ni malo in da se nas je kar nekaj znašlo v trenutno zelo neprijetni situaciji. Kar nekaj nas je takšnih, ki menimo, da ta enkratna pomoč - 150€ ne pomaga kaj dosti. In še več. Na nas - IZREDNE študente ste kar pozabili. Slišala sem komentarje kot so: "ja, saj če obiskujejo izredni študij je logično, da imajo denar". Prosim? Se kdo vpraša kje ga dobimo? Verjamem, da se najde veliko posameznikov, ki jim starši plačajo študij ali pa jim vsaj pomagajo. Ampak na drugi strani pa smo tudi tisti, ki starši tega ne zmorejo. Sploh pa ne zdaj v času epidemije. In kdo bo nam pomagu? Ki si študij plačujemo sami? Kdaj bomo slišani tudi mi? Pa da ne govorimo o tem, da nas je veliko takšnih, ki ni to naš edini strošek. Imamo tudi avte, stanovanja, itd. In nihče drug jih ne bo plačal kot mi sami. No, iskreno tudi meni ne bi 150€ kaj dosti pomagalo, glede na moje mesečne stroške, ki znašajo cca 600€. In vem, da nas ni malo takšnih. Pa ne potrebujemo veliko! Sama bi bila vesela, da imam samo za položnice, ostalo ne potrebujem oziroma luksuz lahko počaka, da je to mimo.
Torej, dejstvo je, da so nekateri študentje (tudi sama jih poznam veliko), ki podaljšujejo status, ležijo cele dneve doma, ne delajo prek študenta in nimajo nič stroškov. In takšni bi naj dobili pomoč? Zakaj že? Na drugi strani pa smo študentje, ki delamo veliko več kot kakšni običajni delavci in zraven opravljamo še izredni študij, kar prav tako ni ravno lahko. In nismo vredni nobene pomoči? In zaradi nas, ki delamo prek študenta, služijo tudi študentski servisi, ki pa bi prav tako lahko naredili kaj, da se nam pomaga! Da ne govorimo o izobraževalnih institucijah, ki prav tako delujejo na račun nas! Ki ta izredni študij itak preplačamo, ko pa kaj potrebujemo pa ni nobenga.
No, sama sem zato, da se predlaga, da vsak prikaže upad svojega dohodka in se mu na podlagi tega tudi pomaga. Ali pa prikaže svoje mesečne stroške. Najboljše bi bilo, da se gleda tudi zaslužek zadnjih 6 ali 12 mesecev.
Sicer pa vem, da nikoli ne more biti tako, da bi bilo vsem po godu! Ampak lahko smo vsaj slišani in ne morete na nas IZREDNE študente kar tako "pozabiti"!
Lep ppzdrav.