Spoštovani.
Vladi oz. pristojnim ministrstvom predlagam, da izboljšajo medsebojno komunikacijo organov v upravnih postopkih, zlasti kadar v postopku sodeluje več organov.
Nedavno sem namreč ugotovil, da je potrebno odjavo od plačevanja obveznega zdravstvenega zavarovanja osebno uredit najprej na ZZZS (kjer podpišeš obrazec, da z določenim dnem prenehaš biti samoplačnik), nato pa še na Davčnem uradu. Tu uradnik zgolj odpre postopek ukinitve bremenitve in priloži fotokopijo potrdila, da je bil status na ZZZS spremenjen.
Glede na to, da ZZZS, DURS in ZPIZ pri številnih postopkih glede socilanih transferjev sodelujejo, bi državljanom lahko oljašali opravke s tem, da bi šli le na en organ (ki je centralni), ta pa bi v postopku nato obvestil vse ostale organe. Tako bi v duhu ZUP-a odpravili popolnoma nepotrebno pošiljanje stranke med organi, ki bi bili dolžni skrbeti za medsebojno sodelovanje.