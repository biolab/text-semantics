
 Zadnje čase vedno pogosteje opažam, da se s hišnimi in nekaterimi rejnimi živalmi dela izjemno grdo, se jih muči, živijo v neprimernih razmerah.
Za ta čas bi bilo primerno, da se prepove t.i. "dvoriščne pse", ki cele dneve preživijo na verigi ali v majhnem pesjaku, da začnejo tekati v krogih in kazati znake stresa. Še vedno se dogaja, da ima nekdo dvoriščnega psa na verigi in ko gre družina na morje, pes ostane na tej verigi. Tudi kadar je zelo vroče in nima sence, kadar dežuje, kadar sneži, kadar je zunaj zelo mrzlo, kadar zmrzuje, kadar je narejeno tako, da se pes z verigo lahko kam zaplete in nima več dostopa do vode in hrane. 
Prav tako bi bilo za ta čas primerno, da se malo zbudi VURS. Opažam, da se tam nič ne dogaja v zvezi s prijavami mučenja živali. Tudi sama sem tja že pošiljala elektronsko pošto. Bolj konkretno je šlo za konja, ki je imel zlomljeno nogo in so se lastniki delali, da tak pač je in so ga takega jahali. Nisem bila deležna niti odgovora s strani VURSA. Prav tako obstaja več primerov zanemarjanja druge hlevske živine. Tu bi morala biti zakonodaja bolj stroga, potrebno bi bilo preverjanje in spodbujanje ljudi da sodelujejo - ker velikokrat si ti ne upajo sodelovati. Še en primer, ki sem ga v živo videla - nečloveško pretepanje krav mlekaric. Če se VURS s tem ne more ukvarjati, potem bi bilo dobro dati kakšno pristojnost več društvom, ki so namenjena pravicam živali?
Menim, da današnja zakonodaja dopušča veliko "zdrsov" in je zelo nedodelana. Morda Slovenija res še ni pripravljena za to, da se popolnoma opusti mučenje rejnih živali (za mleko, meso, itd.), toda nekaj več bi se definitivno moralo storiti v zvezi s pravicami domačih živali. 
Moralo bi se uzakoniti tudi obvezno s/k, neupoštevanje tega bi moralo biti strogo kaznovano, saj gre za malomarnost in namerno povečevanje števila živali, ki jih je že tako več kot je prebivalcev v Sloveniji (številke iz VURSa). Prav tako se s tem dogajajo še druga kazniva dejanja, kot so pogosto metanje živali v vrečkah v reke, na ceste, pohojanje, metanje v steno, zavijanje vratov, itd. Gre za grozovita dejanja, ki so v Sloveniji, sp