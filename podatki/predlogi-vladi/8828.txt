Po tem, ko so direktorji javnih zavodov in ravnatelji izsilili drastično povečanje njihovih plač (kar za 16 %) in dvig izhodiščnega plačnega razreda kar za 6 plačnih razredov, predlagam ukinitev variabilnega dela njihove plače, to je nagrade za delovno uspešnost, s katero so dosegli še najmanj eno do dve osnovni plači. Kriteriji za določitev nagrade so tako slabo določeni, da omogočajo visoko nagrado, kljub njihovemu slabemu delu. Naj naštejem nekatere anomalijeiz pravilnika o ocenjevanju: npr. če je realizacija pouka dosežena v deležu 99 % do 100 %, jim pripada 6 %, ali če je odstotek učencev, ki so napredovali v višji razred večji od 99,6 % so jim pripada 5 %. Na naši šoli tako spuščajo po usmeritvah ravnateljice naprej mnoge učence, ki ne dosegajo minimalnih standardov znanja. Tako se dosega dvojna škoda, učencem se dela medvedja usluga in trošenje davkoplačevalskega denarja za neupravičeno izplačilo nagrade ravnateljici.