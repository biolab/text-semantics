Spoštovani!
Glede na vsakodnevni porast sovražnega govora, groženj tudi s smrtjo na spletnih forumih kot npr. 24UR predlagam, da bi vsak registrirani uporabnik moral uporabiti lastno ime in priimek.
Uporabnik bi še vedno lahko uporabljal svoj psevdonim a vendar bi bil povezan z njegovimi osebnimi podatki. V primeru storjena prekrška bi bilo delo pristojnim institucijam pri iskanju lastnika sovražnega komentarja olajšano. Menim, da bi ljudje potem resnično premislili 3x kaj bi javno izgovorili, čeprav je že moralno sporno to, da o takšnih stvareh sploh razmišljajo v svojih glavah.
Ker uporablja večina novinarskih portalov tudi Facebook kot drugi kanal obveščanja zainteresiranih stvari bi bilo smiselno tudi tam uvesti zaklepanje komentarjev pri občutljiv temah, oziroma pri temah, pod katerimi bi ljudje neprimerno komunicirali. ( To možnost Facebook ponuja).
24ur na svojem portalu velikokrat onemogoči komentiranje, zakaj ga ne bi recimo tudi na Facebooku?
Mogoče vam na prvo branje ta predlog izpade precej diktatorno, ampak v vaš razmislek si želite živeti v državi, kjer ljudje po spletu grozijo funkcionarjem, drugače mislečim, ... ? Bi se počutili dobro, če bi bili vi na mestu tistega, ki ga javno linčajo "ljudje" za skrito indetiteto?