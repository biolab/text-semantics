Nacionalni energetski podnebni načrt vsebuje med drugim tudi smernice za učinkovito rabo energije in znižanje toplogrednih plinov, predvsem CO2. V ta namen predlagam, da se prepove neučinkovita poraba energije v starih blokih, predvsem že energetsko obnovljenih, kjer se še vedno kurijo hodniki celo na 20 stopinj in več, kljub temu, da po teh hodnikih hodimo pozimi v plaščih. Eksperiment je pokazal, da je temperatura na hodniku brez kurjenja celotno zimo cca 18-19 stopinj, ob temperaturah pod ničlo pa 17 stopinj, kar je za sprehod do stanovanja še vedno dovolj. Pri ogrevanju hodnikov gre za čisto energetsko potrato in ustvarjanje emisij CO2.