Spoštovani,
Kot poslušam in vidim pri medijih obveščanja se vlada zelo trudi, da bi omejila podražitve energentov za ogrevanje. Vendar tudi opažam, da se pri tem omejujete zgolj na plin in električno energijo. Pri tem pozabljate, da se več kot tretjina državljanov ogreva na trda goriva oziroma za ogrevanje uporablja drva in pelete. Predvsem pri slednjih je prišlo do nenormalne podražitve v zadnjih mesecih. Sam za ogrevanje uporabljam lesne pelete. V novembru 2021 je bila ena paleta teh peletov 315,36 €, sedaj je enaka količina 553,39 €. To je skoraj 75 % podražitev. Primer sem navedel za pelete LESOTEKA. Podatki se lahko najdejo tudi na spletu. Mislim, da se trgovci dogovarjajo za cene in namerno ustvarjajo pogoje za podražitve.
Predlagam, da se z neko regulacijo dotaknete tudi teh energentov.