Podatki, ki jih posreduje NIJZ in posredno mediji so zavajajoči in samo upam, da njihov namen ni zastraševanje ljudi. Vsak, ki ima malo pojma o statistiki ve, da je edini relevanten podatek o širjenju virusa procent okuženih, določen s PCR testom ali v primeru omikrona tudi s hitrim testom. Objavljajo se pa samo podatki PCR testa, kar je sprejemljivo, vendar pa ni primerljivo s podatki pred spremembo pošiljanja na PCR test. Jasno je, da je procent okuženih sedaj večji, ker selekcijo naredijo že zdravniki. Po mojem mnenju tudi objavljanje netočnih podatkov povzroča širjenje nezaupanja tudi v ostale informacije, med drugim glede cepljenja. Zaupanje je osnova za zajezitev kovida. NIJZ je inštitucija, ki bi ji morali najbolj zaupati, saj so v njej vrhunski epidemiologi, ki pa žal premalokrat pridejo do besede. Slišimo le infektologe in miokrobiologe, ki nimajo dovolj znanja o preprečevanju in ustavljanju epidemije.