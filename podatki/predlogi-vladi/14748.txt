Zaradi vse večje frekvence prometa na cestah po državi, so varnost, zdravje in življenje vseh udeležencev še kako pomembni. V velikem obsegu se je tudi povečala zavestna uporaba mobilnih naprav pri voznikih/šoferjih med upravljanjem vozila, s tem pa se je tudi povečala nepazljivost in nepozornost na dogajanje na cestah, ki predstavlja veliko nevarnost za povzročitev prometnih nesreč. Uporabo mobilnih naprav pri ogromno voznikih opažam vsak dan na dnevni relaciji dom-služba, prav tako pa tudi po vseh drugih regijah po državi. Ker sta življenje in zdravje v prometu na prvem mestu predlagam Belgijski model kaznovanja voznikov, ki pri vožnji uporabljajo mobilne naprave ali za telefoniranje, za pisanje sporočil in spremljanje informacij, to pa je takojšen odvzem vozniškega dovoljenja, ker namerno ugasnjeno življenje zaradi malomarnosti pri vožnji ne odtehta cene opravljanja novega izpita in vrnitev voznika pod status mladega voznika, s tem pa tudi odvzem vseh bonitet pri zavarovanjih vozilila. Prav tako se to nanaša na vse udeležence v prometu, tako na kolesarje in uporabnike rolerjev in skirojev (uporaba gsm aparatov, uporaba slušalk), brez izjeme. Olajševalne okoliščine so nične, kajti prav vsak udeleženec se lahko nekje varno ustavi in opravi klic ali uporabo mobilne naprave. Življenje in varnost človeka na cesti mora biti vedno na prvem mestu, ker pa mnogi to preprosto ignorirajo je čas, da se naredi red na tem podrošju in Belgijski model je odlična odskočna deska za uvedbo tega tudi pri nas, brez ugovarjanja in brez "kaj pa če ...". Zavedanje, da bosta pločevina in varnostna kletka v avtomobilu prestala trk, človeški organizem pa ne, je še kako pomemmbno, a se tega ogromno in čedalje več voznikov sploh ne zaveda. Ne ubija le hitrost, tudi nepazljivost in nezbranost za volanom je še kako nevarna.