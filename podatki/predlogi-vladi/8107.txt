Predlagam naslednji spremembi pri dodeljevanju nepovratnih sredstev Eko sklada:
-ukinitev dodeljevanja nepovratnih sredstev za ukrep vgradnje kurilnih naprav na lesno biomaso, ali alternativno ukinitev dodeljevanja za degradirana območja in večja naselja;
 -ukinitev omejitev dodeljevanja nepovratnih sredstev za toplotne črpalke v mestih, kjer je določen drug prednostni način ogrevanja - torej, da se iz pogojev dodeljevanja v celoti črta odstavek: "Nepovratna finančna spodbuda za naložbo vgradnje toplotne črpalke za centralno ogrevanje stanovanjske stavbe na območju občin s sprejetim Odlokom o načrtu za kakovost zraka ne more biti dodeljena, če občinski akt ali lokalni energetski koncept določa na tem območju drug prednostni način ogrevanja. Občina zagotovi Eko skladu podatke o mejah območij, kjer je določen drug prednostni način ogrevanja, na zemljiško parcelo natančno."  
Obrazložitev: Onesnaženost zraka, predvsem urbanih območij, je vsako leto bolj pereča. V zimskem času vsako leto koncentracije delcev PM10 presegajo dovoljene mejne vrednosti in Agencija za okolje redno poziva ljudi, da se naj zadržujejo v zgradbah. Škodljivost za zdravje in vir te vrste onesnaženja so dobro znani (poleg prometa predvsem kurjenje lesa - in kljub manjšim izpustom v primeru uporabe modernih peči in suhe biomase, so emisije vseeno prisotne) - najmanj, kar država lahko naredi, je ukinitev ali vsaj omejitev subvencioniranja virov onesnaženja (tukaj ne govorimo o obdavčitvi). Širitev daljinskega ogrevanja je sicer eden od urepov za zmanjševanje onesnaženosti, a tega nebi smeli početi z omejevanjem investicij v toplotne črpalke, ki so eden najučinkovitejših in najbolj ekoloških načinov ogrevanja.