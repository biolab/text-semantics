Vladi predlagam, da sprejme vse potrebno za spremembo pokojninske zakonodaje, s katero bi odpravili, po mojem mnenju neustavno segregacijo med prejemniki najnižjih pokojnin in invalidskih pokojnin ter socialnih transferjev. Namreč, prejemniki denarnih socialnih pomoči in drugih socialnih transferjev, če gre za samsko osebo, prejmejo 402,18 EUR denarne socialne pomoči. Tudi, če nimajo niti dneva delovne dobe. Med tem pa nekateri upokojenci, denimo z 20 let delovne dobe prejmejo povprečno 250,00 ali nekaj večjo pokojnino. Prav bi bilo, da tudi tisti, ki so bili delovno aktivni, ali bili zaradi različnih okoliščin invalidsko upokojeni prejemejo najnižjo pokojnino v višini denarne socialne pomoči, do katere so upravičene samske brezposelne osebe oz. upravičenci.