 Predlagam, da se določneje definira, kako se naj upoštevajo rezultati iz mature, namreč vse se gleda glede na ocene. Po mojem mnenju, bi bilo boljše, da se upošteva procent doseženih točk, torej npr. namesto ocene 5 (osnovni nivo) 97% (če jih kandidat toliko doseže) oziroma za isto oceno 89%, potem namesto ocene 4 (osnovni nivo) 88%, ali pa 76% (odvisno koliko kandidat doseže).
Tukaj me najbolj motijo tisti primeri, ko nekaterim zmanjka 1% do višje ocene, nekaterim pa 1% do nižje. V prvem primeru dijak ni sprejet na želen program, v drugem pa je. Res je, da se lahko vloži prošnjo za vpogled mature in nato vloži pritožbo na oceno, ampak so predmeti, pri katerih je subjektivnost odločilna za končno oceno. Seveda to vložijo samo tisti, katerim je zmanjkal 1% do višje ocene in veliko je takšnih, ki bi, če bi se upošteval vpogled dobili mogoče celo kakšnem procent manj, torej bi lahko tudi tisti, kateri so pisali spodnjo mejo ocene to višjo oceno izgubili, ampak takšni ne dajejo pritožb za vpogled. 
Moj osebni primer je bil takšen, da sem dva predmeta pisala na zgornji meji 97% (kemijo), 89% (matematika višji nivo, 2% do ocene 8) in anglešino 1% do višje ocene in ravno zaradi angleščine nisem bila sprejeta na željeno fakulteto. Prepričana sem, da če bi se ocenjevalo po odstotkih, bi bila, prav zaradi zgornje meje pri ostalih dveh predmetih. 
S tem bi torej dobili še bolj primerne kandidate, če je že merilo matura (kar po mojem mnenju ni pametno, ampak tako je).
Naj še omenim, da mi je zmanjal 1% pri slovenščini. Torej pri dveh predmetih, kjer je ocenjevanje lahko zelo subjektivno (kar se vidi tudi pri ocenjevanju sestavkov, nesprejemljivo je, da eden od ocenjevalcev podeli za jezik 5/5, drugi pa 3/5, kar je popolnoma druga raven znanja). Če bi bila pri ugovoru uspešna, bi lahko bila zlati maturant, dobila bi Zoisovo štipendijo in prejela več točk na listi za študentski dom. 
Po pogovoru še z drugimi dijaki, sem ugotovila, da je verjetnost, da ti na maturi zmanjka 1% pri dveh predmetih višji, zelo velika, v primerjavi s celo srednjo šolo. (2/5 in mogoče 5/100+ testov)