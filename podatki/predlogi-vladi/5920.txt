Spoštovani, glede na vse večjo nezaupljivost v delo stečajnih upraviteljev kot tudi izjemno visoke nagrade za opravljanje njihovega dela, ki obremenjujejo stečajno maso, predlagam, da se na Ministrstvu za pravosodje ustanovi posebni oddelek, oziroma, da Vlada ustanovi posebno državno podjetje "Stečajna uprava", ki bi opravljalo delo, ki ga sedaj opravljajo stečajni upravitelji. Delo bi opravljali zaposleni, torej prejemali bi plačo glede na plačilni razred, v katerem bi to delovno mesto bilo razporejeno.   Sedanji stečajni upravitelji ta poklic večinoma opravljajo kot stranski poklic, saj večina njih so tudi odvetniki. Denar iz stečajnih mas (nesprejemljivo visoki zneski nagrad za upravitelje) se pretaka v roke zasebnikov, namesto, da bi upniki bili poplačani v čim večjem znesku. Ministrstvo za pravosodje bi vršilo nadzor nad delom "Stečajne uprave". S tem bi bila tudi veliko večja kontrola nad temi postopki, kot je sedaj.  S spoštovanjem, Tanja Mehle   