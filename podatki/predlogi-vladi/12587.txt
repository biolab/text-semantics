Ko je zapadel prvi sneg so bili otroci, ki so se spuščali po hribčkih za bloki in obrobjih vasi glavni krivci za okužbe. Po ulicah so preganjali otroke, ki so se pogovarjali med seboj. Sedaj so za izbrance odprta smučišča ( če si iz prave občine, če imaš nepremičnino in izjeme, ki pač bodo vedno in povsod ), ki po vaše nikakor niso nevarna za okužbe. Kaj res virus napada reveža, ki se pelje na sankah, tistega v dobrih oblačilih na smučeh pa ne?
Starejša generacija sem, ne bom ne na sankah ne na smučeh, držim se vseh pravil, a v vse skupaj vse manj verjamem.
Otroci mesece ždijo doma, ko pokukajo ven jih spremljajo kot zločince, če pa bodo spadali med privilegirane bodo lahko ves dan veselo vijugali in uživali na snegu., a na sankah pred domačo hišo/blokom žal ne.
 
Se vam zdi to prav, zakaj vedno znova delite ljudi. Če je nevarno je nevarno za vse ali za nikogar.
Ne smemo na sprehod na hribček v sosednjo občino, kjer bi ne bilo daleč naokoli nikogar, lahko pa smučamo če smo med izbranci.
Ko bomo čutili, da pravila veljajo za vse jih sploh ne bo težko spoštovati.