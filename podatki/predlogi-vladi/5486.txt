Predlagam, da se asfaltiranje dovoli le še po cestah javnega prometa - kjer poteka glavni promet. Na vseh lokalnih cestah, kjer je omejitev npr. 30 km/h, pa se uporaba asfalta in betona prepove. Ravno tako se lahko prepove betoniranje in asfaltiranje dvorišč in dovozov k hišam, ter se to lahko tudi dodatno obdavči, kot so to naredile že nekatere evropske države. V urbanih naseljih in povsod, kjer je promet namenjen samo za stanovalce ipd., bi se lahko ves asfalt in beton zamenjal s tlakovci, ploščami, kockami ali čemurkoli, kjer bo lahko voda pronicala nazaj v zemljo. Recimo povsod, kjer se zaradi naselja zmanjša hitrost na 30 – 40 km/h, kjer gre izključno za dovoze k stanovanjskim hišam, blokom, garažam… Tam, kjer vozijo tovorna vozila, avtobusi, mestni promet, glavne prometne poti (regionalne ceste se asfalt pusti. Vse ostalo VEN! Tako bi se zmanjšalo segrevanje od betoniranih in asfaltiranih površin, poleg tega bi se zemlja napila vode, namesto da vso meteorno vodo speljemo v betonsko kanalizacijo in potem spet v z betonom zavarovane struge rek (!!!). Nič čudnega, da so tako hude suše in nič čudnega, da so poplave. Saj voda nima kam odtekati, ker je vse asfaltirano in betonirano. Poleg tega bi to tudi olajšalo delo komunalnim službam ob primeru posegov v komunalno in vodovodno infrastrukturo, saj bi samo odstranili tlakovce in bi lažje prišli do cevi. Po končanem posegu bi tlakovce samo vrnili na prejšnje mesto. Zmanjšali bi kupe razbitega asfalta na odlagališčih in ne bi bilo treba polagati novega. 