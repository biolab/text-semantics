Rezervni skladi večstanovanjskih hiš so izpostavljeni neupravičeni rabi s strani upravnikov teh stavb.
O delih, ki se bodo financirala iz rezervnega sklada odloča zbor lastnikov. Vsak zbor lastnikov ima svoj (najmanj) tričlanski nadzorni odbor. Udeležba člana (članov) tega nadzornega odbora pri obremenitvi računa rezervnega sklada bi upravniku onemogočil svojevoljno uporabo teh sredstev.
Nadzorni odbor bi bil udeležen kot podpisnik plačilnega naloga (kar še vedno ne preprečuje zlorabe s strani upravnika).
Če upravnik oddaja plačilne naloge fizično na banki,  bi bila prisotnost člana nadzornega odbora dovolj dobra zaščita. (s tem, da oba dokažeta svojo legitimnost z osebnim dokumentom in tudi dobita vsak svoje potrdilo o transakciji -datum, naslovnik, znesek).
V primeru, da upravnik posluje preko spletne banke, je zadeva precej bolj komplicirana. Račun rezervnega sklada bi moral imeti neko varovalko: transakcija izplačila bi se lahko izvedla šele po potrditvi: na nek način bi pooblaščeni zastopnik lastnikov dobil obvestilo o zahtevani transakciji. ki bi jo potrdil. Za to bi bila verjetno potrebna dodatna programska računalniška oprema.
Se opravičujem, zadeva ni domišljena, ker imam premalo informacij o tem, kako poteka poslovanje upravnikov z banko. Vsekakor pa se mi zdi, da bi bilo potrebno v postopke črpanja rezervnega sklada neposredno vključiti tudi lastnike, ki polnijo ta sklad.
Lep pozdrav,
    Breda
 