Predlagam, da se UKINE VIŠINA OSEBNEGA DOHODKA KOT KRITERIJ ZA DOLOČANE VIŠINE POKOJNINE.
Namreč, osebni dohodek je namenjen nagrajevanju za tekoče oz. za delo v preteklem mesecu, upokojenci pa pač ne delajo. Če pa so kako aktivni, so tudi za to nagrajeni z nekim dohodkom. Da posplošim: v pokoju s(m)o vsi enaki, za pretekle zasluge pa imajo nekateri (lahko) privarčevanega več ali manj denarja za lagodnejše življenje tudi v pokoju.
Namesto tega predlagam, da se UPOŠTEVATA le POKOJNINSKA DOBA oz. leta plačevanih prispevkov IN STAROST. Tako bi vsi, ki bi se upokojili ob enakih pogojih, prejemali enako pokojnino (ne glede na to, ali je to upokojeni vodovodar ali odvetnik). Vrste pokojnin kot so invalidska, družinska, vdovska, vojaška, se že zdaj obravnavajo še nekoliko drugače.
Seveda naj stopnje ostanejo, torej višja pokojninska doba in starost pomenita višjo pokojnino, vendar najvišji znesek naj ne bi presegal vsakokratnega povprečnega neto OD (januar 2009 = 917,15 €). Najnižja pokojnina naj bi znašala kolikor znaša vsakokratna višina denarne socialne pomoči.
Glede višine prispevne stopnje za pokojninsko in invalidsko zavarovanje pa predlagam dve možni rešitvi:
1. Še vedno naj se obračunavajo na obstoječi način, torej višji OD pomeni višje prispevke (načelo socialne države). Hkrati mora biti najnižji znesek določen številčno (in ne procentualno) ter zakonsko predpisan.
2. Na ravni podjetja se določi znesek za plačilo teh prispevkov, ki je za vse zaposlene ENAK, najnižji znesek določen številčno in zakonsko predpisan.
Lahko pa se zaradi možnosti zlorab in nestimulativnega načina plačevanja prispevkov vgradi nekatere varovalke, npr tale: podjetja, ki bi nakazovala višje prispevke, bi bila na nagrajena z nekimi ugodnostmi (npr. prednost pri subvencijah, kreditih ...), katerih vrednost pa seveda ne sme presegati skupnega zneska plačnih prispevkov nad zakonsko določeno mejo.  
Dodatne utemeljitve predloga:
Predlagam tudi, da se preneha izplačevati DODATEK ZA REKREACIJO v sedanji obliki. Upokojenec naj ga dobi izplačanega ob predložitvi dokazov (računov) za npr. nakup opreme za rekreacijo ali npr. za obiske telovadbe. Seveda so tu možne zlorabe, ko dedek kupi telovadne copate vnuku in predloži račun športne trgovine, a to lahko stori že sedaj, s svojim dodatkom za rekreacijo pač počne kar hoče.
Še nekaj podatkov, sicer za marec 2009:
Komentarji dobrodošli.