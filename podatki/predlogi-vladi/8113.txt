 Predlagam, da se pri spremembi Zakona o zdravstvenem varstvu in zdravstvenem zavarovanju upošteva, da pripada pravica staršem otrok s težko telesno in duševno prizadetostjo do sobivanja v bolnišnici ne glede na starost otroka. Prav tako naj imajo starši takega otroka po novem poleg brezplačne nastanitve in prehrane v bolnišnici zagotovljeno tudi pravico do nadomestila plače oziroma do začasne zadržanosti od dela v času zdravljenja v bolnišnici.
Dejstvo je, da otroci s težko duševno in telesno prizadetostjo tudi po 18. letu potrebujejo prisotnost in pomoč/nego staršev v času zdravljenja v bolnišnici.