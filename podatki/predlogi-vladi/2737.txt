Javna uprava 
Varčevanje/socialno naravnan model zniževanja plač 
1.      Vladi predlagam, da postavi prag pod katerim ne bo zmanjševala plač, ta prag naj bo 1200 EUR  neto z vsemi dodatki skupaj. Vsem ostalim pa naj progresivno zmanjša plače, da »privarčuje« željen znesek. Prav tako naj stori v podjetjih, kjer je večinski lastnik.
Obrazložitev
Vsi tisti javni uslužbenci, ki zaslužijo nad 1200 EUR dosegajo določen standard o katerem lahko vsi ostali, ki prejemamo minimalno plačo ali malo več, le sanjamo.  S takšno potezo bi vlada nastavila ogledalo sindikalistom, ki trdijo, da vlada varčuje na najšibkejših. 
2.      Progresivno varčevanje pri pokojninah, ki so večje kot 1000 EUR in revizijo vseh izrednih pokojnin, zakonsko določiti minimalno pokojnino za polno delovno dobo, ki bi morala dosegati  povprečno ceno oskrbe v domu upokojencev.
Obrazložitev
Ni jih malo upokojencev, ki so dobesedno garali po 40 let ali več  (brez bonificirane dobe) danes pa prijemajo pokojnino po 450 EUR ali celo manj, ti si niso mogli veliko privarčevati, saj so tako ali tako imeli mizerne plače in tem je nedopustno gledati na račune.  Tudi tukaj bi prišla do izraza solidarnost tistih, ki prejemajo kar zajetne pokojnine.  
Vsi tisti, ki nasprotujete obema predlogoma, pa mi po tem vi razložite, kako si naj delavec, ki zasluži minimalno plačo ali malo več, reši stanovanjski problem, da ne bo do 40 leta pri mami in kako si naj ustvari družino? Ali morda to, kam naj gre upokojenec, ki prejema 450 ERU pokojnine za polno delovno dobo, če vemo, da najcenejši dom upokojencev stane mesečno približno 550 EUR, če si seveda zdrav.
 
        Vsak izgovor, da to ne gre je zgolj izgovor za ščitenje bogatejšega dela naše družbe. 
 
 
 
 
 