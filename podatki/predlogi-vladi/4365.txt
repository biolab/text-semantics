Vladi predlagam, da javno diskreditacijo inštitucij pravne države opredeli kot hudo kaznivo dejanje, za katerega je zagrožena zaporna kazen minimalno 3 leta.
Utemeljitev predloga:
Zadnja leta smo priča popolni diskreditaciji inštitucij pravne države (sodišč, komisije za preprečevanje korupcije, tožilstva, policije,...). Politični veljaki (od najvišjih do najnižjih) odločitve sodišč javno označujejo za "politične" oz. delo "stricev iz ozadja" in podobno.
Če vladni funkcionar odločitev sodišča javno označi za politično, ima to podobno težo, kot če bi npr. nek sodnik nekemu politiku javno očital, da je skorumpiran. Mislim, da je popolnoma jasno, kaj bi se v opisanem primeru zgodilo s sodnikom. Kaj pa se zgodi politiku?!
Brez spoštovanja inštitucij ni pravne države. Javne osebe seveda imajo pravico, da se ne strinjajo z odločitvami inštitucij pravne države, nimajo pa nobene pravice diskreditirati dela oz. odvzemati avtoritete tem inštitucijam, saj jim s tem jemljejo vso legitimnost (tudi v odločitvah, ki jih sprejmejo proti "malemu" človeku).
 
 
 
 
 
 