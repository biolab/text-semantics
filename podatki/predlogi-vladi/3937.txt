Predlagam vladi oz. MKO, da na podlagi obsega zadnjih poplav opredeli minimalni obseg poplavnih območij, v katrerih naj bo v prihodnje izrecno prepovedana kakršna koli gradnja objektov, za katere bi država sicer plačevala sanacijo ali izplačevala pomoči zaradi škode (razen nujnih intrastrukturnih objektov). V tovrstnih območjih, ki so bila poplavljena v obdobju, ko je obseg poplav dovolj dobro evidentiran, t.j. zadnjih nekaj desetletij, naj bo v postopkih pridobivanj dovoljenj tudi onemogočeno dokazovanje poplavne varnosti s "študijami", ki jih podjetja zaradi zaslužka izdelujejo po nareku investitorjev in ne na podlagi strokovnih dejstev, posledice tovrstnih "študij", pa bremenijo vse državljane preko proračuna in ne izdelovalce "študij" ali nerazsodne investitorje. V zadnjih desetletjih so namreč legalno ali nelegalno zrasli celi zaselki na območjih, ki jih poplavljajo zgolj nekaj desetletne vode. V preteklosti so se bili ljudje zmožni takim območjem uspešno izogibati zgolj na podlagi zgodovinskega spomina.