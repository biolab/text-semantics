Vladi predlagamo, da za zaposlene v različnih organih v sestavi posameznih Ministrstev RS ukine obvezno predhodno pridobivanje pisnih soglasij s strani Predstojnikov posameznih organov v sestavi, v kolikor želijo zaposleni (udeleženci predavanj) posameznim predavateljem v okviru obveznih izobraževanjih zastaviti posamezna vprašanja, na kar udeležence predavatelji po koncu predavanj sami pozovejo in jim posredujejo svoje kontakte.
Zaposlenemu, ki se udeleži obveznega izobraževanja s strani področja njegovega dela, je danes namreč izrecno prepovedano po koncu predavanj predavatelju (ki je sicer tudi iz javnega sektorja) in kateri zaposlene (t.j. udeležence predavanja) ob koncu predavanj povabi, da v kolikor imajo kakršnokoli dodatno vprašanje, le-ta lahko pošljejo po e-mailu na njihov elektronski naslov, le-to prepovedano storiti, v kolikor vsak od udeležencev predavanj predhodno svojega vprašanja ne pošlje Predstojniku, ki mu nato pisno odobri, ali se vprašanje predavatelju sme poslati ali ne. Vsak od udeležencev mora tako predhodno pridobiti podpis Predstojnika na zastavljena vprašanja predavatelju, sicer zaposlenemu grozi uvedba disciplinskega postopka iz naslova prepovedanega pošiljanja vprašanj predavateljem (ki so tudi iz javnega sektorja) brez predhodne pisne odobritve Predstojnika organa v sestavi, v katerem je zaposlen udeleženec predavanj, ki vprašanje predavatelju želi zastaviti po koncu predavanj.
Menimo, da bi bilo veliko bolj koristno, da bi se na obveznih izobraževanjih smelo zastavljati vprašanja predavateljem (ki poslušalce na to sami povabijo), brez da bi na posamezno zastavljeno vprašanje predhodno potrebovali obvezno pisno soglasje Predstojnika posameznega organa v sestavi, ki naj bi se na vprašanja moral tudi predhodno osebno podpisati.