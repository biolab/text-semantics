Predlagam Vladi Republike Slovenije znižanje prispevka za osnovno zdravstveno zavarovanje na raven, kot je bila pred podražitvijo. 
Raven zdravstvenih storitev se po podražitvi prispevka za osnovno zdravstveno zavarovanje ni dvignila. Bolnišnice imajo še vedno izgubo, ker jim Zavod za zdravstveno zavarovanje Slovenije kljub občutno višjim prihodkom iz naslova prispevkov za osnovno zdravstveno zavarovanje ne želi plačati za opravljene storitve. Zdravstveno osebje iz tega razloga opravlja tiho stavko, kar pomeni, da delo opravlja počasneje, kot pa bi ga lahko.
Ob uveljavitvi novega zakona o pokojninskem in invalidskem zavarovanju  (ZPIZ-2) so se podražili tudi prispevki za obvezno zdravstveno zavarovanje. 
Obveznost brezposelnih se je tako zvišanja iz dotedanjih 14,17 evra na 46,71 evra, kar je 229,64-odstotna podražitev. Cena osnovnega zdravstvenega zavarovanja za samoplačnike se je povišala iz 14,17 evra na 22,70 evra, kar predstavlja 60,20-odstotno podražitev.
Prispevek osnovnega zdravstvenega zavarovanja za samostojne podjetnike se je zvišal iz 105 evrov na dobrih 123 evrov, kar je 17,14 odstotna podražitev.. Zaradi prekomerne podražitve so številni osnovno zdravstveno zavarovanje enostavno odpovedali, ker ne zmorejo plačevati toliko višjega zneska.
Obenem pa želim tule opozoriti še na to, da določena skupina prebivalstva (študenti nad 26 let starosti) osnovno zdravstveno zavarovanje plačuje dvojno. Enkrat to plačujejo kot samoplačniki, drugič pa kot študenti pri opravljanju študentskega dela. V kolikor je tega študentskega dela veliko, pride znesek osnovnega zdravstvenega zavarovanja študenta na študentskem delu višji od zneska osnovnega zdravstvenega zavarovanja, kot ga ta študent plačuje kot samoplačnik. Predlagam odpravo te dvojnosti, ker zaradi nje sama zdravstvena storitev ni nič boljša. Pa tudi sicer je to enako dvojnemu obdavčenju.