Predlagam spremembo Zakona o dohodnini ZDoh-2, poglavja III.6.1. Obresti, ki bi urejal določbo o davčni osnovi za obresti, primerljive z določbo iz četrtega odstavka 77. člena ZDoh-2, da bi lahko fizična oseba pri davčni osnovi od doseženih (vhodnih) obresti, od katerih se plačuje dohodnina po stopnji 25% lahko upoštevala tudi izhodne obresti, saj veljavni ZDoh-2 ne vsebuje opredelitve davčne osnove od obresti za primer, ko fizična oseba najame posojilo od druge fizične osebe, nato pa fizična oseba (posojilojemalec), to posojilo kot posojilodajalec da tretji fizični osebi.