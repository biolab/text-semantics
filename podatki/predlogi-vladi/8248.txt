 Opažam, da vedno manj ljudi, predvsem otrok, vedno manj zdravo je in se premalo giblje, ter so pod večjim stresom. V šole bi lahko uvedli predmet, ki bi spodbujal bolj kakovosten način življenja. Predlagam, da bi bil to obvezen predmet, ki pa se ne bi ocenjeval. Učitelji in profesorji v osnovnih in srednjih šolah bi poučevali o načinu prehranjevanja, o zdravih učinkih športa in načinih, kako se umiriti. Pametno bi bilo to uvesti že v nižje razrede osnovne šole, ko so otroci še najbolj dovzetni za take informacije. V nižjih razredih bi pouk potekal bolj praktično s športnimi aktivnostmi, ki bi jih izbrali otroci in bi tako najbolj uživali; s poukom zdravo pripravljene hrane (na preprost način), in poučevanjem osnovnih tehnik sproščanja ter obvladovanja stresa. V višjih razredih in srednjih šolah bi lahko pouk poleg praktičnih aktivnosti vseboval tudi več teorije pri kateri bi učitelji in profesorji predavali o pozitinih vplivih (znanstveno podprte) teh aktivnosti na telo, duha in možgane.
Menim, da bi se z uvedbo tega predmeta znižala populacija predebelih ljudi, izboljšali bi rezultate na področju šole in športa, ljudje bi bili bolj zdravi in posledično zadovoljnejši. 