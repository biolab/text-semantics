Spoštovani,
Predlagam vzpostavitev evidence lastnikov psov in uvedbo takse ali prispevka, ki bi omogočal uvedbo čiščenja površin, ki jih uporabljajo lastniki psov. Gre predvsem zaradi pokakanih in polulanih javnih površin v mestnih središčih. Veliko število stanovalcev v večstanovanjskih objektih si nabavi pse, potem pa le-ti nimajo kam na potrebo in jih vodijo po javnih površinah. Tudi ostali prebivalci bi se želeli kdaj usesti v travo ali se sprehoditi po parku, otroci bi se radi kdaj igrali, pa preprosto ne gre, ker takoj smrdiš ali pa si namazan z iztrebkom. Vem, da bodo vsi lastniki psov trdili, kako pridno pobirajo iztrebke, vendar tudi po pobranem iztebku ali polulani travi ni primerno hoditi ali se usesti. V tej luči vidim, da nelastniki psov nimamo enakovredne možnosti izrabe parkov, zelenic na javnih površinah in smo v slabšem položaju. Zato menim, da bi se tovrstna zbrana sredstva lahko namenila za čiščenje površin. Če ima lastnik psa v ruralnem območju, s svojim lastnim zemljiščem, kjer pes opravi potrebe in ne obremenjuje javnih površin, bi bil lastnik prispevka oproščen.
Hvala.