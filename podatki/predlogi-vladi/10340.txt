Republika Slovenija še danes plačuje verskim institucijam oziroma njihovim verskim voditeljem (duhovniki ipd.) deločeno vsoto denarja samo zato, ker imajo te verske institucije določeno število vernikov. Na vsakih 1000 vernikov v vsaki verski skupini dobi en posamezni vodja plačilo, ki mu omogoča kritje različnih stroškov.

Trenutno v Sloveniji ne vemo koliko je zares vernikov posamezne organizacije, saj urad Urad za verske skupnosti naredi le oceno koliko je vernikov, na podlagi tega pa država verskim institucijam oziroma vsaki vodji na 1000 vernikov pošilja denar.

Ne poznamo pravega števila vernikov, zato je ugibanje števila vernikov Urada za verske skupnosti problematično:

Popis prebivalstva glede verske izpovedi je star že več kot desetletje. Če se je nekdo opredelil kot katolik/protestant/musliman, ali če je pripadnik Čezvesoljne Zombi Cerkve blaženega zvonjenja, ali pa če so ga kot takega opredelili starši, ko je bil še premlad za lastno odločitev, a tej verski skupnosti v odrasli dobi ne pripada več, Urad za verske skupnosti tega ne ve.. Nihče tega ne ve, a vseeno se zaradi neke "ocene" (ki temelji na čem??) Urada za verske skupnosti iz našega proračuna izplača velika vsota denarja

V Nemčiji imajo urejeno tako, da se vsak človek lahko odloči, ali pripada neki skupnosti ali ne, na podlagi tega pa posamezniku od plače odtrgajo davek, ki se nameni verski organizaciji.

Predlagam, da se NE naredi isti sistem plačevanja davkov, kot v Nemčiji, temveč da naredimo zgolj zapisnik, kjer se vsak posameznik mora registrirati kot vernik, na podlagi tega, pa bi Urad za verske skupnosti nadaljeval svoje delo in jim izplačal tisto, kar jim zares pripada po natančnem številu in ne zgolj po nekih ocenah.