Pozdravljeni.
Prometna varnost v Sloveniji je na žalost zelo slaba. Razlog za to smo v veliki večini državljani sami, saj se ne držimo pravil varnosti, nastradajo pa v veliki večini nedolžni. Razlogi za "nesreče" so v alkoholu, preveliki hitrosti in uporabi telefona med vožnjo. Policija se trudi za izboljšanje prometne varnosti z raznimi akcijami ter njihovim delom, vendar je to žal premalo.
Moj predlog vladi ter odgovornim za prometno varnost je sledeč. Postavitev 10.000 stacionarnih radarjev (praznih) po celi Sloveniji, od tega pa naj bo aktivnih radarjev čim več oziroma po zmožnostih in seveda se cel čas spreminjajo lokacije aktivnih, tako, da udeleženci v prometu nikoli ne vedo kje na njih preži aktiven radar. Kjerkoli so postavljeni stacionarni radarji se udeleženci prometa držijo omejitve hitrosti, vendar samo tam kjer je nevarnost za kazen. S tem bi po mojem mnenju veliko pripomogli k varnosti v prometu.
Drugi predlog je obvezna vgradnja sistema za prostoročno uporabo med vožnjo.
Tretjo predlog pa se tiče prisotnosti alkohola med vožnjo. Predlog je čisto enostaven. Vsakemu, ki se vozi pod vplivom alkohola sledi najhujša možna kazen, kot je odvzem vozniškega izpita in vozila. Vozilo se odvzame ne glede na njegovo lastništvo, kar pomeni, da je voznik sam odgovoren za svoje dejanje in odgovarja sam z vsem svojim premoženjem. Policija pa ne napoveduje akcij za 0,0 promila alkohola, temveč jih nenapovedano cel čas izvaja.
To so predlogi, ki bi bistveno zmanjšali število prometnih nesreč na Slovenskih cestah in bi ustavili morijo po naših cestah. V prvi polovici letošnjega leta je umrlo že 70 ljudi na cesti. Se vam ne zdi to preve in da je potrebno sprejeti kakšne hujše ukrepe od trenutnih?
Lep pozdrav.