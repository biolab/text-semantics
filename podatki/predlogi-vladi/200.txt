Pri prvi spremembi Zakona o varnosti cestnega prometa naj se določi datum (rok od 2-5 let), od katerega naprej naj imajo vsa na novo registrirana vozila obvezno vgrajeno napravo za prostoročno telefoniranje, elektroinstalacijo pa izdelano tako, da ne bo mogoče izklopiti luči ob delujočem motorju. Mislim, da je tehničnih možnosti za izpolnitev obeh zahtev kar nekaj. V kolikor bi podobne zahteve uvedli v zakon že ob uvedbi obvezne uporabe luči (01.05.2000), bi bila sedaj že vsaj polovica vozil (obvezno) ustrezno opremljena.
Drugo kar bi predlagal pa je ponovna uvedba registrskih oznak vozila glede na kraj (UE) stalnega prebivališča lastnika vozila. Verjamem, da je za prebivalce mest in večjih naselij taka sprememeba čista neumnost in povsem odveč, na podeželju pa smo ljudje na registracijo vozil samozaščitniško pozorni. Sedajšnji sistem, ko se prvi sosed vozi z MB, drugi z KK, tretji pa z LJ, sam pa imam GO tako pozornost zmanjšuje, stem pa se seveda posredno zmanjšuje tudi varnost vseh nas.