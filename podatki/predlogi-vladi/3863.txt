Spoštovani!
Energijski napitki so v zadnjem času postali modna muha slovenskih osnovnošolcev, ki se ne zavedajo škodljivosti sestavin in negativnih vplivov na njihov organizem. Očitno se nevarnosti uživanja ne zavedajo niti slovenski starši oziroma vsaj nekateri izmed njih.
Kot ravnateljica ene izmed slovenskih osnovnih šol se obračam na vlado in javnost s predlogom o prepovedi prodaje energijskih napitkov otrokom in mladostnikom. Le tako bomo namreč omejili poseganje po tovrstnih pijačah, ki so še nedavno tega bile na t. i. "dopping" listi, na njihove škodljive vplive in negativne posledice pa opozarjajo tudi nekateri slovenski zdravniki.
Veselim se vaše pomoči in podpore!
 