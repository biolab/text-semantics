Spoštovana Vlada RS!
Aktiven sem v študentskem predstavništvu in imam predlog za 10 milijonsko varčevanje.
Študentsko predstavništvo v RS je danes binarno. Na eni strani delujejo študentski svetovi, ki delo opravljajo znotraj univerz brezplačno. Drugi tir pa so študentske organizacije, ki so izdatno financirane iz študentskega dela. Letni proračun Študentske organizacije Slovenije, je okoli 15 mio €. 
Predlagam, da se financiranje študentskim organizacijam ukine.
Študenti naj bodo v vladnih telesih predstavljani s člani Nacionalne koordinacije študentskih svetov, ki se je ustanovila pred 2 letoma in se kot organizacija lepo razvija. Glavno poslanstvo študentskih svetov je kvaliteta študija in splošni status študentov. Študentski svetovi niso obremenjeni z lastnim finančnim statusom in zato ne delujejo kot zagrizeni sindikalisti.
Vse obštudijske dejavnosti, ki jih danes študentom nudi študentska organizacija za 15 mio €, bi študentski svetovi lahko ponudili po moji oceni za 1€. Razdeljevanje študentskih bonov, in športne dogdke na večji ravni pa bi lahko brez težav izvedli z obstoječimi kadri na univerzah.
Kam z preostalim denarjem? Namenimo ga za povečanje števila mladih raziskovalcev, saj je to najbolj izobražen del naroda, ki že samo s svojimi kasnejšimi podjetji povrnejo sredstva z davki.
Hvala za branje.