Ko so bile v Sloveniji pred dvema letoma volitve v državni zbor, so volivci volili na kar 3.386 voliščih. Na dan volitev je na voliščih delalo približno 22.000 ljudi. Poleg teh volišč so imeli volivci možnost voliti tudi predčasno na upravnih enotah in po pošti.
Znano je, da so stroški za organizacijo referendumov in volitev v državni zbor zelo veliki, zato bi bilo dobro razmisliti o tem, da se stroški znižajo. Predlagam, da se obdrži sedanja možnost voliti na upravni enoti, volitve po pošti se nekoliko spremenijo, volitve na voliščih pa ukinejo.
Nov način volitve po pošti Volivec bo prejel na svoj naslov glasovnico in frankirano kuverto. Glasovnica bo vsebovala besedilo, ki bo pojasnila volivcu o čem se voli, besedi ZA in PROTI pa bosta namenjeni obkroževanju.
Novost, ki jo predlagam, je dodana črtna koda na glasovnici, ki bo preprečila zlorabe. V črtni kodi bo zabeležena številka volilnega upravičenca skupaj s štiri številčno šifro. Šifro bo vsak volivni upravičenec dobil v posebni kuverti pred volitvami in bo veljala za vse volitve. Podoben sistem poznamo pri bančnih karticah. Komitent banke dobi po pošti bančno kartico in v posebni kuverti še PIN kodo. Tudi to kodo lahko lastnik kartice večkrat vtipka v bančni avtomat pri dvigu gotovine.
Glasovanje  Volivec bo na glasovnici obkrožil besedi ZA ali PROTI, dopisal svojo šifro, glasovnico vtaknil v frankirano kuverto in jo poslal po pošti volilni komisiji.
Štetje glasov Član volilne komisije bo črtno kodo na glasovnici prebral s čitalnikom. Na zaslonu čitalnika se bo pokazala štiri številčna šifra. Glasovnica bo veljavna, če bo pravilno izpolnjena in če bo šifra, ki jo je volivec napisal na glasovnici enaka tisti na zaslonu čitalnika. Prednosti glasovanja po pošti  1. nižji stroški volitev; 2. volilcem ne bo treba hoditi točno določen dan na točno določen kraj, kjer so volišča;  3. glasovanje in štetje glasov bo enostavno; 4. zaradi novega načina glasovanja po pošti, bo volilo več volivcev kot sedaj; 5. rezultati volitev bodo znani precej prej, kot pri starem, doslej znanem načinu glasovanja.  