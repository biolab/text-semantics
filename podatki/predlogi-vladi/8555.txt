Ob pregledu zakonodaje s področja intelektualne lastnine sem ugotovil, da so v pravilniku uporabljene določene kategorije in norme, ki ne obstajajo. PRAVILNIK o nagradah za izume iz delovnega razmerja 8. člen ((3) Če je zadnja čista plača delavca nižja od povprečne mesečne čiste plače v gospodarstvu Republike Slovenije, se namesto zadnje čiste plače delavca za določitev višine nagrade po prvem in drugem odstavku tega člena smiselno uporabi povprečna mesečna čista plača v gospodarstvu Republike Slovenije. • Pojem »čista plača delavca« je določena samo v Slovenskem računovodskem standardu in v nobenem drugem zakonu, saj zakon pozna bruto in neto plačo. • Problem pa nastopi v 3. odstavku, ki pravi, če je zadnja čista plača delavca nižja od »povprečne mesečne čiste plače v gospodarstvu Republike Slovenije« . • NAVEDENA STATISTIČNA kategorija v Sloveniji ne obstaja že vrsto let,  kot je to tudi razvidno iz spletne strani SURS-a( link: www.stat.si/StatWeb/Field/Index/15/74).  • Tako praktično ni možno primerjati »čisto zadnjo plačo delavca« z navedeno kategorijo, oziroma navedene norme državnega pravilnika praktično ni možno uporabiti.  Prosim, da preverite pravilnik in ustrezno ukrepate. 