Iz podatkov objavljenih v Novicah (https://siol.net/novice/slovenija/jansa-razkril-koliko-cepiva-lahko-v-sloveniji-pricakujemo-na-zacetku-541336) sledi, da je zagotovljena dobava 247.650 odmerkov Pfizer cepiva, kar pomeni, da bo s tem cepivom v prvih treh mesecih možno cepiti 123.825 prebivalcev. Za ostala cepiva podatka o času dobave ne zasledim. Pomeni, da bo cepivo od tega dobavitelja zagotovljeno za 5,91% prebivalcev (upoštevaje število prebivalcev na dan 1.1.2020, ko je to znašalo 2.095.861. Navedeno pomeni, da bo v prvih treh mesecih, s tem cepivom mesečno cepljenjih 1,97 % prebivalcev). S takšnim tempom bo cepivo za predvideno cepljenje ca 60% prebivalcev (kolikor jih po anketah izraža pripravljenost za cepljenje) trajalo ca 51 mesecev ali 4 leta in tri mesece. Glede na ostale potencialne dobavitelje cepiv, ki jih je po podatkih za EU predvidenih še 5 (https://ec.europa.eu/info/live-work-travel-eu/coronavirus-response/public-health_sl ), se sprašujem koliko časa bo cepljenje dejansko trajalo. Če bi bilo s podobnim tempom in količino zagotovljeno cepivo še ostalih 5. dobaviteljev, in povprečnim trimesečnim zamikom odobritve, bi za cepljenje 60% prebivalcev potrebovali ca 8,5 mesecev, za vse pa hipotetično 14 mesecev.
Iz navedenega sklepam, da bo cepljenje potekalo prepočasi in bojim se, da bo zaradi tega v EU kar nekaj vroče krvi. Glede na določilo pogodb s posameznimi ponudniki cepiv, bodo lahko cepivo posamezne države kupile in preusmerjale tudi v druge evropske države bo to še posebej vroča tema.
Ob navedenem je ob tako dolgotrajnem cepljenju, po mojem mnenju, velika bojazen, da bo cepljenje manj učinkovito). Kakorkoli, menim, da bi morala Vlada RS o tem razmisliti in zagotoviti cepljenje v razumnem končnem roku, ki po moji oceni ne bi smel biti poznejši kot 1. maj 2021. Pomeni, da bi morali razmisliti o dodatnem angažiranju pri nakupu varnih cepiv. Verjemite, da tako razmišljajo v vseh razvitejših državah, ki bodo storile vse za ljudi in posledično gospodarsko prednost.
Torej Vladi predlagam, da stori vse za pravočasno in zadostno zagotovitev cepiva proti covid 9, za cepljenje v razumnem roku, po mojem mnenju do 1.5.2021.