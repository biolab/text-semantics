Predlagam, da se vzakoni pravica do skrajšanega delovnega časa v primeru, da moraš skrbeti za na smrt bolnega starša.  Plača se ti sorazmerno zmanjša, prispevke do polnega delovnega časa pa za določeno obdobje plačuje država, nato si jih lahko kriješ sam. Pravica do plačevanja manjkajočih prispevkov za pokojninsko zavarovanje bi bilo torej časovno omejena, koristila pa bi jo lahko le ena oseba ali pa bi se ta pravica delila med več oseb, pri čemer bi skupno obdobje ostalo nespremenjeno. Po preteku tega obdobja, bi si lahko prispevke do polnega pokojninskega zavarovanja še določeno obdobje plačeval sam.  Sedaj je situacija je naravnost grozljiva. Imaš bolnega starša, v bolnici mu ne morejo več pomagati, domovi upokojencev so polni in ga na hitro ne moreš nikamor dat (če pustimo ob strani to, da si večina želi umreti doma). Ob popolnoma zdravem otroku, ti po koncu porodniške pripada možnost, da delaš skrajšan delovnik (do 3. leta če imaš enege otroka in kar do 6. leta, če imaš 2 ali več), plačo prejemaš za ustrezno število opravljenih ur, država pa ti plačuje vse prispevke za manjkajoče ure. Ob na na smrt bolnem staršu ti ne pripada nič. Če stvar ni vzakonjena, se je tudi zelo težko karkoli dogovoriti. Jaz sen npr. prosila, da bi delala skrajšan delovnik in se mi pač plača in prispevki plačujejo zgolj za ta čas, pa some v firmi gladko zavrnili z obrlazložitvijo, da ni zakonske podlage. 