Predlagam vladi R Slovenije, da izenači odmerni odstotek  pokojninske osnove za oba spola in sicer na 60,25% kot je že zdaj določen odmerni odstotek za žensko s 40 leti delovne dobe.
Navedeno utemeljujem s tem, da je moška populacija s odmernim odstotkom v višini 57,25% v neenakopravnem položaju. Na enakost spolov pa napotuje že ustava R Slovenije.
Res je, da višina nadomestila v času porodniškega dopusta v večini primerov ne dosega višino prej izplačanih plač. Res je pa tudi, da so moški morali služiti vojaški rok, ki se pri izračunu višine pokojnine sploh ne upošteva temveč se uporablja zgolj kot morebitna možnost za znižanje upokojitvene starosti in to zgolj samo del dobe. Ta vojaški rok je znašal praviloma od 1 - 2 leti. Prav tako moški že koristijo očetovske dopuste in tudi del porodniškega dopusta kjer so nadomestila vsekakor nižja od redne plače. Prav tako je povprečna življenska doba moškega nižja od ženske. Praviloma starostni upokojenec moškega spola uživa pokojnino 16 let medtem ko ženska 28 let. Že tu imamo tolikšno razliko, ki ne dopušča logične razlage za različne odmerne odstotke (vsaj v tej smeri ne, v obratni pa gradimo na solidarnosti).
Če je vsaj do nedavna večina ženske populacije zasedala slabše vrednotena delovna mesta (to seveda ni pravilo!) pa je to nek drug problem in prav gotovo ne problem odmernega odstotka pokojinske osnove za oba spola, ki bi moral biti enak.
Sicer pa v primeru mojega predloga ne izgubi nihče. Odmerni odstotek v višini 57,25% za najboljši 24 let je v vsakem primeru prenizek in tako odmerne pokojnine so zelo nizke. Zavedati se je potrebno da dodatno pokojninsko zavarovanje za dodatno pokojnino poznamo zgolj nekaj let. Prav tako pa je evidentno da si tisti z najnižjimi (zajamčenimi) plačami v te sklade dodatnih pokojninskih zavarovanj sami ne moreje vplačevati ničesar ali le minimalne - simbolične zneske.