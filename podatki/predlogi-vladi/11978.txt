Predlagam vladi, da pripravi predlog za spremembo davčne zakonodaje. Ta je trenutno postavljena tako, da se prejeta najemnina zmanjša za normirane stroške v višini 15% ali za dejanske stroške obnove. Davčno osnovo tako lastnik lahko zmanjša za stroške obnove stanovanja (beljenje, obnova kopalnice itd.). Problem je v tem, da so priznani le stroški v času najema, kar je povsem nelogično, saj bo vsak lastnik najprej obnovil stanovanje in ga šele nato oddal. Noben najemnik ne bo plačeval najemnine za stanovanje, ki ni vseljivo, ker se obnavlja. Zakon naj se popravi tako, da bo priznana olajšava tudi vlaganje v obnovo pred vselitvijo najemnika.
Taki neživljenjski predpisi samo spodbujajo lastnike, da stanovanja oddajajo na črno.