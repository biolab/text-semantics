Že skoraj 10 let v RS ni plačanih ali volonterskih pripravništev. Na področju vzgoje in izobraževanja to mladim onemogoča pridobiti 6 mesecev delovne dobe, da lahko pristopijo k strokovnemu izpitu. Država to delno rešuje s projekti iz evropskih sredstev, a to ne spremeni dejstva, da sistemske rešitve po zamrznitvi pripravništev še vedno ni. Verjetno je tudi to delno pripomoglo k temu, da učiteljev že primanjkuje. Ne gre le za ignoranco trenutne ministrice in vlade, ampak tudi njenih predhodnikov.
Poleg tega predlagam, da država uvede sistemsko možnost, da bi šole 6-9 mesecev pred upokojitvijo učitelja zaposlile naslednika tega učitelja. Novi učitelj bi na začetku spremljal izkušenega učitelja, nato pa prevzel polovico učiteljevih razredov. Polovico pa bi jih učitelj učil do upokojitve. Za ure pouka, ki jih takšen učitelj ne bi sam učitelj, bi mlajšega kolega hospitiral pri urah. Seveda bi šola lahko takšno možnost izkoristila le, če bi učitelj pravočasno napovedal upokojitev oz. formalno podpisal odpoved z datumom za naprej.