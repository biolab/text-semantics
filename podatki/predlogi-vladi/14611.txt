Glede na to, da nam je vsem jasno, da so čakalne dobe predolge hkrati pa je sredstev vedno premalo, se mi zdi absurdno, da ima vsak zdravstveni dom npr. CT in MRI v vrednosti 1.000.000 EUR, hkrati pa se te naprave uporabljajo po par ur na dan.
Primer, bolje je imeti 1 magnetno resonanco, ki dela 20ur/dan, kot pa 3 magnetne resonance, ki delajo par ur na dan, kajti take naprave so predrage, da stojijo. Hkrati pa bi se lahko vprašali, kateri termin bi vi izbrali za slikanje? Jutri ob 23:00 zvečer ali čez 4 mesece ob 14:00 popoldan. Razumem, da vsem to ne bi ustrezalo, vendar bi na ta način tudi ti ljudje, ki so odvisni od npr. javnega prevoza prišli lažje na vrsto ob normalnih urah, ker bi (mi) ostali zaradi hitrosti izbrali že druge (slabše) termine.
Menim, da tak sistem kot je trenutno ni racionalen oziroma vzdržen, zato…
predlagam:
Da se zmanjša število nakupov drage zdravstvene opreme in se rajši izkoristi obstoječo opremo. Denar, ki bi se privarčeval pri opremi, bi se lahko uporabil za dodatne ekipe, ki bi delale na teh napravah. To bi imelo dvojni učinek, kajti ta denar, ki bi šel v tujino za nakup nove naprave, bi se stekel v plače novozaposlenih (in bi ostal v Sloveniji).
PS: da se razumemo, nisem na splošno proti nakupom opreme, samo izkoriščena ni. Če je oprema zastarela/izrabljena, strateško lokacijsko potrebna na določeni lokaciji naj se seveda investira vanjo.