Spoštovani,
 
Kot mamico dveh otrok me zelo moti to, da se moram za vsako spremstvo pri pregledih v specialističnih ambulantah oglasit pri otrokovem pediatru, da mi izda bolniški list za spremstvo. 
Res bi bila vesela, če bi se ta nepotrebna birokracija ukinila in bi lahko sam specialist izdal bolniški list za starša, ki otroka pripelje na pregled. Tako pa v ambulanti dobimo neko potrdilo s katerim mormo še enkrat do otrokovega osebnega zdravnika po bolniški list. Zame osebno nesmiselno in velika potrata časa. Posebej, če je otrokov osebni zdravnik oddaljen kar nekaj kilometrov. 
Kot zaposlena mamica tako zaradi te anomalije porabljam svoj dopust za preglede otrok. 
In verjamem, da v Sloveniji nisem edina, ki se ji to zdi nesmiselno. 
 
 