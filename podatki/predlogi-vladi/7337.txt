Predlagam, da se spremeni Zakon o grbu, zastavi in himni Republike Slovenije ter o slovenski narodni zastavi (Uradni list, št. 67/1994), in sicer tako, da se v 20. člen doda odstavek ''Himna se sme na državnih proslavah in prireditvah recitirati zgolj v slovenščini''.
Zastava in grb sta temelj vsake države in izražata pripadnost državi, ki jo predstavljata. Enako je tudi s himno, ki jo recitiramo, da pokažemo, da pripadamo Republiki Sloveniji, kar pa je mogoče zgolj, če jo recitiramo v uradnem jeziku države.
Z recitacijo državne himne izkazujemo čast tudi avtorju le-te. Avtor Zdravljice je France Prešeren, ki se je v svojem težkem življenjeju upiral proti narodom, ki so nas želeli asimilirati, in hrepenel po združitvi Slovencev, kar je razvidno tudi iz njegovih del, ki so bila zato pogosto cenzurirana. Zaradi tega menim, da je prav, da se Zdravljica na državnih proslavah recitira zgolj v slovenščini, saj bi tako želel tudi Prešeren.
Menim, da je prav, da ohranimo himno takšno kot je, saj je, kot sem že omenil, temelj naše države. Kako pa bi bilo, da bi v imenu umetniške svobode šli spreminjati zastavo in po njej risati različne simbole, ki bi jih imenovali grbi?
Lepo je videti, da je Zdravljica dosegla mnoge kotičke na svetu in prav je, da se tega tudi zavedamo, a ne na državnih proslavah, tam ni prostora za recitacijo Zdravljice v arabščini niti za umetnike, ki bi s kitaro v roki noreli na odru in peli Zdravljico v bosanščini. Na državnih proslavah je potrebno predstaviti slovenska dela, saj jih je veliko, in tako ohranjati narodno zavest in naše kulturo.
Zaščitimo himno in državo!