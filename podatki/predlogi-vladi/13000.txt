Predlagam, da se omogoča opravljanje vseh zdravstvenih storitev. Na mnogih področjih namreč ne smejo izvajati storitev - tudi, če je napotnica označena kot nujno/hitro (odlok o začasno prekinjenem izvajanju nenujnih in preventivnih zdravstvenih storitev). Čeprav veliko bolezni/bolezenskih stanj ni življenjsko nevarnih, le-ta vseeno močno slabšajo kvaliteto življenja posameznikov. Glede na to, da se epidemiološka slika izboljšuje in število hospitaliziranih niža, bi bilo potrebno poskrbeti tudi za posameznike, ki so bili postavljeni na rob (češ, da so njihove zdravstvene težave manj pomembne). Zdravstvo se je povsem zaustavilo, ljudje so na čakalnih listah, zdravniki pa ne morejo oz. ne smejo pomagati, saj je bilo njihovo strokovno področje označeno kot nenujno. Omenjen odlok je v veljavi že od oktobra, skrajni čas je, da se ga ukine. Če se lahko hodi k frizerju in v shopping, bi morali tudi omogočiti odprtje vseh zdravstvenih storitev.