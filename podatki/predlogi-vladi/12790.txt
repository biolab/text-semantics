Pišem, da bi se dodalo v zakon o kajenju še dodatek, ki bi urejal kajenje v večstanovanjskih objektih.
Imamo velik problem s spodnjimi sosedi kateri so verižni kadilci, z vedno prisotnim pepelnikom poln ogorkov.
Če živimo res v demokratični deželi bi moralo veljati, pravice ene osebe segajo tocno do meje, kjer se začnejo druge osebe.
Ne zahtevam od nobenega, da neha kaditi, vendar naj kadi, da ne vpliva na življenje oziroma zdravje drugega.
Pri nas je to prišlo tako daleč, da smo primorani, sploh v toplih dneh zapustiti stanovanje in kdaj prespati pri starših. Ne samo, da stanovanje smrdi odurno ampak nas že po pol ure od intenzivnega vonja začnejo ščemeti oci in celo solziti in tudi v nosnem pretinu nas močno peče.
Ker sem siguren, da nismo edini s tem problemom, apeliram vlado, da to zakonsko uredi. Absurdno se mi zdi, da bi moral sam se preseliti zaradi krivde drugih.