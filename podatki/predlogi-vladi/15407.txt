Vladi RS predlagam, da izenači obdavčitev in višino priznanih olajšav iz oddajanja nepremičnin v najem med fizičnimi osebami ter podjetniki oz. pravnimi osebami.
Utemeljitev:
1.) tako fizične kot pravne osebe imajo za namene vzdrževanja nepremičnine, ki se oddaja v najem enake stroške za enako opravljeno investicijo (pravne osebe celo nižje zaradi optimizacije DDV), zato je pričakovati, da se tudi olajšave izenačijo.
2.) prav nobenega razloga ni, da bi lahko bila obdavčitvena stopnja za dohodek iz kapitala, v tem primeru nepremičnin, različna, če posel izvaja fizična oseba ali pa pravna oseba oziroma podjetnik (s.p.).
Trenutna ureditev je taka, da fizična oseba plača bistveno več davka (upoštevajoč tudi pavšalni znesek olajšav) iz oddajanja nepremičnin v najem, kot pravna oseba oziroma s.p..
Učinek: Pričakuje se lahko nižje najemnine in povečano število bivalnih enot na najemnem trgu.