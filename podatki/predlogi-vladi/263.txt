Predlagam, da se prispevki od plače, ki so namenjeni za pokojnino vodijo na posameznikovem navideznem varčevalnem računu. Letno se mu naj pripišejo obresti, podobno kot bi se mu na banki.  Tako bo vsak sam vedel in videl kako se mu denar plemeniti in ga ne bo skrbelo za svojo prihodnost. Enak predlog vendar z bolj podrobnim izračunom je že izvedel gospod Črtomir v svojem blogu POKOJNINSKI NATEG (predlagam da si na sledeči povezavi preberete njegov blog www.rtvslo.si/blog/crtomir/pokojninski-nateg/31936 )
Vezano na predlog predlagam naslednji sistem:
- 10% od vsakega prispevka se nameni za državni pokojninski sklad ( berite solidarnost)
-  v primeru izgube službe se letne obresti, ki bi se morale pripisovati na varčevalni račun porabi za socialno podporo ( nekdo , ki je delal npr. 10 let in ima privarčevanih 25.000 EUR se letne obresti namenijo državi, ki zanj plačuje podporo) S tem bi ljudje bili tudi bolj motivirani ponovno in čim hitreje poiskati zaposlitev
- v pokoj bi odšel delavec tedaj ko bi imel zagotovljeno dovolj denarja na pokojninskem računu, da bi živel od letnih obresti in ne bi bil vezan na dobo dela (seveda bi bil omejen spodnji znesek za pokoj, kot tudi omejena zgornja meja dela)
-v primeru da ima nekdo ob upokojitvi premalo privarčevano na pokojninskem računu, da bi se mu izplačevala najnižja penzija le iz letnih obresti,  mu razliko krije država, ki si jo z obrestmi povrne ob smrti upokojenca (potomci ob smrti dobijo (glavnico – (razlika, ki jo je plačevala država ( + obresti))
Argumenti za:
-ne bi bilo več potrebe po življenskih zavarovanjih saj bi v primeru smrti družina dobila celoten znesek glavnice, ki je privarčevan na takšnem "pokojninskem" računu
- upokojenci bi lažje dobili kredite – saj bi banke imele zavarovan kredit z njihovim “pokojninskim” računom
 -manj bi bilo dela na črno saj bi tudi v primeru plačevanja večjih prispevkov, se vse obrestovalo ob upokojitvi
-s tem sistemom se ne bi več podaljševalo delovne dobe ;)
-izračun pokojnine bi bil pošten, jasen in predvidljiv, predvsem pa neodvisen od vlade
-za zdajšnje pokojnine bi vlada še vedno lahko jemala iz prispevkov, ki jih ljudje sedaj plačujejo - vendar bi njihov denar morala slej kot prej zagotoviti
-takšen sistem je možno izvesti takoj tudi za tiste, ki imajo še samo par let do penzije (pri njih bi se izračunala penzija: star sistem 30 let + nov sistem 5 let (glavnica 5 let ostane potomcem))
Da se ponovno vrnem na omenjen blog POKOJNINSKI NATEG:
Citiram: “Ko poslušam nekatere predstavnike oblasti, se nikakor ne morem znebiti občutka, da je njihov cilj čim krajši čas med upokojitvijo in pogrebom, zares optimalno pa bi bilo, če bi ljudje umrli kar na svoj zadnji delovni dan.”