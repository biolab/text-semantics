 Predlagam spremembo veljavnosti vozniškega dovoljenja za starejše voznike.
Kot nam je poznano imajo danes starejši vozniki veljavna vozniška dovoljenja tudi do 80let. Vsem nam je popolnoma jasno da pri teh letih lahko zelo redki vozijo avtomobil, kaj šele v sedanjem času ko je promet popolnoma zasičen. Velikokrat zasledim voznika, ki se na cesti ne znajde in ne ve natančno kako sploh naj pelje. Največji problem je avtocesta, krožni promet, hitrostne omejitve... Seveda mi je popolnoma jasno, da starejši vozniki vozijo bistveno manj in ravno zaradi tega se v danem trenutku ne znajdejo. Določeni vozniki se le redkokdaj odpeljejo v kakšno mesto ali pa malce dlje od svojega kraja in to je velik problem, ker le ti potem povzročajo še večje zastoje in težave na cestah. 
Primeri: na avtocesti se peljejo po prehitevalnem pasu 90-100km/h in to kar celo pot od svojega vstopa do izstopa, včasih tudi celih 30km poti.   V krožišče se zapeljejo z vključenim  smerokazom na katerikoli vozni pas in nato se vozijo, za izstop ne uporabijo smerokaza, prav tako ne vedo da se lahko po zunanjem voznem pasu peljejo samo do naslednjega izvoza. Izven naselja se vozijo od 50-70 km/h ne glede na vozne razmere, kar v večini primerov pomeni, da morajo vsi vozniki za njimi voziti enako hitro. Tudi v naselju poznajo svojo hitrost 30-35km/h ali celo manj. Kaj lahko stori voznik za njimi? Enostavno se prijazni z dejstvom, da se vozi za njimi ali pa se odloči za prehitevanje, kar pomeni plačilo kazni zaradi prehitre vožnje na naslednjem ovinku. Zakaj? Zato ker enostavno vsi pač nimamo časa, da bi se vozili za vozniki, ki dejansko niso vozniki, zato smo prisiljeni na prehitevanje in seveda v času prehitevanja povečamo hitrost, kar pa zvesto izkoriščajo merilci hitrosti. Pa smo tam. Toliko in toliko € pa še nekaj točk... Vsi vemo kaj pomeni vse to.
Moj predlog je da bi morali veljavnost vozniškega dovoljenja nekako omejevati. Niso problematični samo starejši vozniki, tudi veliko mlajših je zares nesposobnih in nepripravljenih za vožnjo v CP, kar nam je vsem znano. 
Dobro bi bilo, da bi recimo vozniki, kateri na leto ne prevozijo določeno št. km morali vsako drugo leto recimo na 2-5 ur vožnje v Avto šoli in tako pridobili podatke o novostih in tako bi zelo povečali varno vožnjo. Ravno tako bi lahko za starejše voznike uvedli obvezno letno dodatno usposabljanje. Recimo, da bi vozniki, kateri letno vozijo manj kot 10.000km morali pred registracijo vozila na poligonu ali cesti ob prisotnosti inštruktorja odpeljati določeno število ur in bi tako pridobili vsaj nekaj dodatnih navodil o pravilih ter posledično tudi varnosti. Vse to bi velikokrat preprečilo kakšno nestrpnost drugih udeležencev v prometu.
Še nikoli nisem slišal za to da bi kdo plačal oz bil kaznovan zaradi prepočasne vožnje. Z to zares marsikdo zelo ovira promet in varnost drugih udeležencev. 