Za polno pokojnino se predlaga 42 let dopolnjene pokojninske dobe za moške oz.. 40 let za ženske. Pokojnina znaša 70% revaloriziranih vplačanih prispevkov izbranih najugodnejših zaporednih 30 let zavarovanca.
Kdor se upokoji pred dopolnjeno starostjo 60 let moški oz. 58 let  ženske s polno pokojninsko dobo dobi malus v višini 0,3% za vsak mesec manjkajoče starosti (zaposlitve pred 18-letom starosti). Ob dopolnitvi zahtevane starosti malusi ugasnejo, polna pokojnina.
Možen je dokup pokojninske dobe za čas služenja vojaškega roka in rednega študija. Tako tudi univerzitetno izobražen kader ob morebitnem dokupu študijskih let lahko odide v pokoj kmalu po dopolnjenem 60-letu starosti.
Na delovnih mestih z dodano dobo (prej benificirana doba) se le ta odšteje od zahtevane starosti 60 oz.58 let, zahteva se 42 oz. 40 let pokojninske dobe. Ob izpolnjevanju obeh pogojev se delavec upokoji s polno pokojnino. Ob upokojitvi se osebni račun sklada za obvezno dodatno pokojninsko zavarovanje prenese na SPIZ kjer se izračuna višina dosmrtne pokojnine zavarovanca.
Ohrani se možnost dokupa do 5 let pokojninske dobe (po realni vrednosti aktuarskega izračuna) za tiste, ki jim ob dopolnjeni starosti manjka pokojninska doba in se želijo upokojiti.