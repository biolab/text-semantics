Text file: 9926.txt
author: Mr.G.
downvotes: 12
end consideration date: 2019-03-25
id: '9926'
number comments: 15
number views: 819
proposal type: Odziv pristojnega organa
response: "Odziv Ministrstva za kmetijstvo, gozdarstvo in prehrano\n\nSkladno z Zakonom\
  \ o gospodarjenju z gozdovi v lasti RS, z gozdovi v lasti Republike Slovenije upravlja\
  \ dru\u017Eba Slovenski dr\u017Eavni gozdovi, d. o. o.\n\nDela v gozdovih, v skladu\
  \ z Zakonom o gozdovih in Pravilnikom o minimalnih pogojih, ki jih morajo izpolnjevati\
  \ izvajalci del v gozdovih lahko opravljajo strokovno usposobljeni izvajalci.\n\n\
  Dela v gozdu lahko opravljajo za ta dela registrirane fizi\u010Dne ali pravne osebe\
  \ (v nadaljnjem besedilu: izvajalci), ki izpolnjujejo predpisane pogoje glede strokovne\
  \ usposobljenosti. Za posamezno vrsto del je potrebna raven strokovne usposobljenosti,\
  \ ki je dolo\u010Dena v pravilniku.\_\n\nIzjema od navedenega je dopu\u0161\u010D\
  ena v prvem odstavku 19. \u010Dlena Zakona o gozdovih le glede dela v lastnem gozdu.\
  \ Dela v svojem gozdu lahko tako opravijo lastniki sami, pri tem pa jim lahko pomagajo\
  \ njihovi zakoniti dedi\u010Di ter njihovi zakonci in druge fizi\u010Dne osebe v\
  \ obliki medsosedske pomo\u010Di. Ravno med temi (nepoklicnimi delavci) pa je skrb\
  \ vzbujajo\u010Da letna statistika nesre\u010D v gozdu. Vsako leto namre\u010D bele\u017E\
  imo v povpre\u010Dju 12 mrtvih in okoli 36 te\u017Eje po\u0161kodovanih.\n\nNavedeno\
  \ pomeni, da mora biti oseba, ki v okviru priprave gozdno lesnih sortimentov (lesa\
  \ za kurjavo) izvaja se\u010Dnjo oziroma spravilo lesa v gozdu drugega lastnika\
  \ (tujem gozdu), za ta dela registrirana in mora izpolnjevati predpisane pogoje\
  \ glede strokovne usposobljenosti."
response date: 2019-04-04
response due date: null
sent date: 2019-03-02
title: Gozdovi
upvotes: 13
url: https://predlagam.vladi.si/predlog/9926
