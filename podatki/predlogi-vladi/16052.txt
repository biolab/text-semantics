Razlog za predlog: trenutna situacija v kateri sta se znašla sinova pokojnega prijatelja pomorca.
Zakonodaja v zvezi s pogrebnimi storitvami je na Hrvaškem (pa tudi drugje v Evropi), kar zadeva obredov zunaj pokopališč, bolj liberalna kot v SI. Primer: na Hrvaškem svojci lahko po izvedeni kremaciji prevzamejo žaro s pepelom pokojnika in poskrbijo za izpolnitev njegove poslednje volje z raztrosom kjerkoli, brez posebnih dovoljenji, lahko jo konec koncev hranijo tudi doma. V Sloveniji seveda to ni možno. Konkreten primer: raztros pokojnika v morje v Dalmaciji je možen le, če slovensko pogrebno podjetje dobi ustrezno izjavo hrvaškega pogrebnega podjetja o tem, da prevzema skrb za posmrtne ostanke. Prenos žare v roke družine sploh ne pride v poštev. Formalno ta hip za sinove nerešljiva situacija....
Upam si trditi, da sam zakon ne postavlja takih zahtev, sumim da gre za podzakonske predpise, ki so v domeni pogrebnih podjetij. Raje se vzdržim nadaljnjih komentarjem, verjetno pa lahko vsak zase hitro izračuna, koliko bi npr. stala storitev prevoza žare iz Slovenije do Splita, čemur sledi še prevzem s strani hrvaškega podjetja in izdaja potrdila. Ob tem gre za popolnoma nepotreben birokratski zaplet (ali morda željo po zaračunani storitvi?) glede na hrvaško zakonodajo. De facto bi hrvaško podjetje samo prevzelo žaro, izdalo potrdilo ter žaro predalo sinovoma. Hrvaška pogrebna podjetja ne morejo verjeti, da je situacija sploh možna...pa je. Ravno te dni se z njo ubada kup navadnih smrtnikov, ki ob pogovoru z javnim servisom v Sloveniji naletijo na "nič ne moremo", naj pohvalim Hrvate, ki skušajo poiskati rešitev....