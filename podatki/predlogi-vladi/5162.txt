Predlagam, da se zaradi krize in v obliki kriznega zakona začasno prepreči odlivanje dobičkov podjetih v solastništvu države iz proračuna. Zakon bi deloval tako, da če je podjetje v 40% solastništvu države (državnih institucij) in ima dobiček, potem se 40% dobička avtomatično nakaže v proračun. Če je solastništvo države 20%, gre v proračun 20% dobička, če je država 100% lastnica pa gre v proračun celoten dobiček.
Zakon prizadene podjetja, kjer je nagrajevanje zaposlenih vezano na dobiček. Zato mora omogočiti kratko (ker se mudi) prehodno obdobje, v katerem imajo podjetja možnost, da prihodke delavcev uredijo tako, da ne bodo financirani iz dobička. Predlagana rešitev ni v duhu liberalnih sistemov, je pa gotovo realna oblika začasnega kriznega davka. P.S. Plačevanje delavce iz dobička je po vsem svetu primer nesramne oblike delovanja podjetij (nesramne do države, ne delavcev), npr. marsikateri direktor po svetu ima osnovno plačo 1EUR/1USD, mu pa vsak mesec pripada določen del dobička. Zakaj? Da državi ni treba plačati davkov na plačo! Ta praksa se mora nehati in se tudi bo nehala, ni pa treba nam Slovencem vedno čakati na poteze drugih držav, lahko smo kaj tudi pred njimi.