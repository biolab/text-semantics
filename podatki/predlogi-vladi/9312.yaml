Text file: 9312.txt
author: "Robert Klop\u010Di\u010D"
downvotes: 13
end consideration date: 2018-08-06
id: '9312'
number comments: 8
number views: 2607
proposal type: Odziv pristojnega organa
response: "Odziv Ministrstva za izobra\u017Eevanje, znanost in \u0161port\nZahvaljujemo\
  \ se za Va\u0161o pobudo, da se v tretjih letnikih srednjih \u0161ol posebno pozornost\
  \ namenili poznavanju cestno-prometnih predpisov. Marsikatera srednja \u0161ola\
  \ te vsebine \u017Ee ponuja v okviru interesnih dejavnosti, kamor tovrstne vsebine\
  \ sodijo.  Interesne dejavnosti so sestavni del predmetnikov izobra\u017Eevalnih\
  \ programov ni\u017Ejega poklicnega izobra\u017Eevanja, srednjega poklicnega izobra\u017E\
  evanja, srednjega strokovnega izobra\u017Eevanja ter srednjega poklicno-tehni\u0161\
  kega izobra\u017Eevanja. \u010Ceprav je namen interesnih dejavnosti razbremeniti\
  \ dijake od \u0161olskega pouka, pomenijo med drugim tudi enega od na\u010Dinov\
  \ za raz\u0161irjanje in poglabljanje splo\u0161nega in posebnega znanja, na eni\
  \ strani povezanega s cilji programov, ki jih izvaja posamezna \u0161ola, ter na\
  \ drugi strani s spoznanji o socialnem okolju, v katerem \u0161ola deluje. Hkrati\
  \ je z interesnimi dejavnostmi dijakom omogo\u010Deno, da odkrivajo tudi podro\u010D\
  ja, ki niso opredeljena s programom, po katerem se izobra\u017Eujejo, ter da spoznavajo\
  \ svoje talente, jih razvijajo in ohranjajo svojo posebnost oziroma razli\u010D\
  nost. Vsebina, povezana s prosto izbiro dijaka, je lahko tudi te\u010Daj cestno-prometnih\
  \ predpisov.\nObvezne izbirne vsebine opredeljuje 33. \u010Dlen zakona o gimnazijah.\
  \ Te vsebine so v dogovorjenem minimalnem obsegu obvezne za vse tipe gimnazij. Izvede\
  \ in/ali organizira jih \u0161ola. \u0160ole lahko same dolo\u010Dijo obliko in\
  \ na\u010Dine izvedbe. Vsebine so obvezne v dolo\u010Denem obsegu, \u0161ola pa\
  \ lahko po svoji presoji ponudi tudi ob\u0161irnej\u0161e vsebine. Dijak mora do\
  \ zaklju\u010Dka izobra\u017Eevanja opraviti vse obvezne vsebine.\nDijaki  lahko\
  \ prosto izbirajo iz kataloga obveznih izbirnih vsebin, ki ga pripravi Zavod RS\
  \ za \u0161olstvo ali iz kataloga obveznih izbirnih vsebin posamezne \u0161ole,\
  \ ki ga \u0161ola prilo\u017Ei v letni delovni na\u010Drt. \u0160ola dolo\u010D\
  i nekatere vsebine iz obeh katalogov kot obvezno ponudbo \u0161ole.\nGlede na navedeno,\
  \ Va\u0161a pobuda sodi v izvedbeno pristojnost srednjih \u0161ol, MIZ\u0160 izvajanja\
  \ tega ne more zapovedati \u0161olam. Kot zapisano \u017Ee uvodoma, pa je dejstvo,\
  \ da dolo\u010Dene srednje \u0161ole te vsebine \u017Ee imajo med interesnimi dejavnostmi.\n\
  \ "
response date: 2018-08-21
response due date: null
sent date: 2018-07-16
title: "Uvedba predmeta CPP v 3.letnike S\u0160"
upvotes: 32
url: https://predlagam.vladi.si/predlog/9312
