 Predlagam vladi, da nekako omeji število reklamnih letakov, ki jih gospodinjstva dnevno prejemajo v svoj poštni nabiralnik. Letno tako vsako gospodinjstvo zasujejo z več kilogrami papirja, ki zelo hitro po prejemu roma v koš za smeti. Gre za zelo potratno navado slovenskih trgovcev, ki si privoščijo, da nas tedensko zasipajo s smetmi. Želim, da se nekaj čimprej ukrene, saj je ukrep zoper takšno ravnanje relativno lahko dosegljiv. Je že res, da obstajajo nalepke s katero lahko zahtevaš, da ne želiš prejemati oglasnih letakov, toda posamezniki se težko odločajo za takšen korak. Menim, da je v skupnem interesu naše družbe, da se omeji tovrstna praksa vseh trgovcev s tem, da se določi maksimalno število letakov, ki jih lahko določena trgovska družba deli v poštne nabiralnike.