 Predlagam, da se vse obresti in druge kapitalske dohodke, ne glede na njihov izvor, spet vključijo v letno dohodninsko osnovo in se obdavčujejo tako kot dohodki od dela, torej po progresivni dohodninski lestvici, upošteva pa naj se tudi običajna splošna olajšava. Razlog za moj predlog je v tem, da nekdo, ki nima dohodkov od dela (ker je npr. izgubil službo), ima pa veliko prihrankov, plača 20 % dohodnine od obresti, ne glede na to, koliko znašajo obresti (s tem, da je tudi splošna olajšava nižja kot pri dohodkih od dela). S tem ni mišljeno, da bi še dodatno plačevali. Namesto tega, da zdaj plačujemo davek od obresti in drugih kapitalskih dohodkov posebej, obresti in druge kapitalske dohodke vključili v letni informativni obračun in s tem v letni obračun dohodnine in ga plačali po stopnji, ki je odvisna od tega, koliko vseh dohodkov ima zavezanec. Bi pa še vedno upoštevali 1000 EUR posebne olajšave za obresti, dosežene pri bankah in hranilnicah (ni važno, kje). To pomeni, da če bi zavezanec imel dohodke samo od obresti in ti ne bi presegali 4100 EUR (3100 EUR splošne olajšave za vse rezidente + 1000 EUR olajšave za obresti), mu dohodnine ne bi bilo treba plačati. če pa bi presegail 4100 EUR, pa bi bil uvrščen v dohodninski razred, odvisno od dohodka. Tj. najprej 16 % (in ne 20 oz. 25 % kot je zdaj).  