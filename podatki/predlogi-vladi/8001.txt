Pri nas se sprašujemo, kakšna moda je to »I4.0«? V Nemčiji večina že kot pravijo »živi« novo industrijsko revolucijo. Kaj se skriva za tem?
Svet se nahaja, ne na začetku, ampak že globoko v obdobju 4. industrijske revolucije. Predvsem v obdobju digitalne transformacije. Digitalna transformacija nam bo način življenja, način dela in način poslovanja korenito spremenila. Prej bomo na vlaku digitalizacije, boljše bo za nas. Kdor bo zamudil vlak digitalizacije, bo lahko obstal samo še v muzeju, pa še tam bo moral prepričati generacijo Y, da je vreden ogleda
Digitalizacija spreminja vaša življenja. O tem ni več dvoma. Ne najdemo je le v poslu, temveč tudi v športu, zdravstvu, vladnih ustanovah in še marsikje. Vsi bi namreč radi svoja področja delovanja, kar najbolje obvladali, jih poenostavili in s tem učinkovitejše dosegali svoje cilje.
Slovenija se glede števila žrtev prometnih nesreč od leta 2001 do 2007 z repa najbolj nevarnih evropskih držav premaknila v varno sredino. Temu botruje vzpostavitev sistema državne uprave, zdravstva, sodstva, sociale in nevladnih organizacij, ki so skupaj začeli izvajati številne aktivnosti za večjo prometno varnost (urejanje varnejših poti v šolo, vzpostavitev boljše prometne infrastrukture, management prometne varnosti, vzgoja udeležencev cestnega prometa …).
Pozitiven premik pa ne sme povzročiti stagnacije. Vsi pristojni morajo strmeti k še večjem napredku. Pri tem naj bi sodelovali vsi, tako osnovne šole, ki oblikujejo načrte šolskih poti (v komunikaciji z učenci in starši), lokalne skupnosti, ki upravljajo s cestno infrastrukturo, ter lokalnih svetov za preventivo in vzgojo v cestnem prometu (v katerem sodelujejo tudi policija, občinsko redarstvo …) in so pristojni za presojo ogroženosti varnosti učenca.
Predlagam, da se uzakoni izdelava digitaliziranega načrta ne/varnih šolskih poti; projekt naj povezuje otroke, starše državo (občine) in lokalno okolje. 