Predlagam vladi, da v državni zbor pošlje interventni zakon o uvedbi OBVEZNE konkurenčne klavzule v pogodbe o zaposlitvi v javnem sektorju.
Ciljam predvsem na področje zdravstva (vir: Tarča, 06.04.2023), pa tudi druge. Dela je očitno več kot dovolj v matičnih organizacijah / bolnišnicah, tako da ni treba potovati daleč k prijateljem zasebnikom. Matične organizacije naj specialistom, ki želijo delati več, ponudi delo v lastni organizaciji in jim odpove soglasja za delo drugje.
Delavec pa naj se potem odloči, kje bo delal. Dvoživka pač ne more več biti.
Ugotovljene nepravilnosti, vključno z dvoživkami in pranjem denarja v HongKongu pa naj delodajalci kriminalizirajo, saj to je popolnoma normalna praksa. V gospodarstvu nikomur na misel ne pride kaj takega, kot v zadnje pol leta javno spremljamo v javnem sektorju (dogajalo pa se je tudi prej, ampak pod preprogo). Verjamem, da je prikazano zgolj vrh ledene gore in preusmerjanje pozornosti od javnih naročil javnem sektorju, predvsem v zdravstvu, kjer še vedno denarni tok ne usahne. To je tema za nek drug zakon.