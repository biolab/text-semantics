Predlagam, da vlada skrbno preuči napade na policijo s strani protestnikov, ker gre za preizkušeno taktiko protestnikov, ki se uporablja povsod po Evropi in v ZDA. Ob mnogih protestih v različnih evropskih državah, so nevladne organizacije, očitno obilno podprte z denarjem zainteresiranih sponzorjev, vložile kazenske prijave zoper policiste, češ da so uporabili prekomerno silo. Rezultat je ta, da je na mnogih posnetkih videti policaje, ki se umikajo pred napadalno množico, očitno v strahu, da bodo obtoženi prekomerne uporabe sile.
Najbolj daleč je ta demoralizacija policije šla v Ameriki, kjer se pojavljajo in uveljavljajo zahteve po zmanjšanju sredstev za policijo, češ da je bolje denar porabiti za socialne probleme kot za policijo. Pojavljajo se celo absurdne zahteve po odpravi policije.
Čeprav se zdi na prvi pogled prav in pravilno, da se policiji gleda pod prste, postane kmalu očitno, da gre s tem v zvezi za širše cilje. Gre za to, da se policijo nevtralizira v skladu z določenimi nelegitimnimi in celo ilegalnimi političnimi cilji, kot je na primer neomejeno vstopanje migrantov v EU.