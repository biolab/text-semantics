Predlagam, da se že z naslednjim šolskim letom ukinejo neobvezni in obvezni izbirni predmeti.
Namesto izbirnih predmetov naj se uvede dodatne obvezne premete, ki so potrebni za funkcioniranje oseb v sodobnem času.
Obvezno bi bilo potrebno uvesti obvezni predmet računalništva in informatike v osnovne šole, saj je za otroke zelo pomembno, da bodo znali delat z računalnikom, algoritmično razmišljat, varno uporabljat splet in še bi se dalo naštevat.
Baje imamo zelo dobro pokrite šole z IKT opremo, z medmrežjem in ostalo robo, samo problem je, da se ta roba ne uporablja tako kot bi se morala in kot bi se lahko. Zanima me katera učiteljica uči otroke, da je o vsem kar se najde na internetu podvomiti, da je ogromno lažnih vsebin in da google ni vsemogočni in da se vse naše delovanje na internetu beleži. Ne vem če otroke kdo to uči. Otroke učimo kako se morajo vesti na cestah, kakšna so cestna pravila, prometni znaki... o varni rabi IKT pa se jih nikjer ne uči, saj to ni v kurikulu.
Skratka če želi država uveljavit spremembe na tem področju, da ne bo zmešnjave z urniki, da ne bo po 5 učencev pri določenem predmetu, naj se uvedejo obvezni predmeti na ravni države (potreben razmislek kaj bi naj učenci vedeli po koncu osnovne šole), vse ostalo pa naj bo na ravni krožkov.
Z politiko izbirnih vsebin se je naredilo, da v srednje šole pridejo otroci/mladostniki z zelo različnim predznanjem oz neznanjem, kjer morajo tisti, ki so hodili k določenemu izbirnemu predmetu v OŠ vse še enkrat od začetka poslušati, kar pa posledično privede, da se potem pri pouku dolgočasijo.