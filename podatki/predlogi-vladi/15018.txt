Predlagam poenostavitev oddaje viška električne energije proizvedene na sončnih elektrarnah za samooskrbo.
Velika večina lastnikov teh elektrarn je pri načrtovanju upoštevala tudi večjo porabo od trenutne pa naj bo za prehod na ogrevanje z toplotno črpalko ali nakup električnega avtomobila.
Viški gredo dobavitelju električne energije brezplačno ali za majhno nagrado.
Vsekakor je sedanji način oddaje proizvedenih viške za vse nas, ki teh viškov nismo nameravali in tudi v prihodnje ne nameravamo prodajati na trgu skrajno nestimulativen.
Zato predlagam, da se pri oddaji viškov ti nagrajujejo enotno pri vseh dobaviteljih el. toka z denarjem v višini 70% vrednosti, ki jo nekdo pridobi pri njih, ki energijo prodaja po tržni ceni.
Ta znesek pa se naj zmanjša še za vse dajatve, ki drugače izhajajo iz dohodka iz prodaje elektrike.
Razlika 30% pa naj gre za pomoč socialno ogroženim in za omrežnino.
Da pa zadevo popolnoma debirokratiziramo pa se vsakršno vplivanje tega prihodka na kakršnokoli drugo dajatev izključi .
Ravno tako na kakšne socialne transferje, pokojnino in podobno, da nebo potreba po menjavi imena lastnika odjemnega mesta za električno energijo.
Največja slabost sedanjega načina je, da nas veliko večino lastnikov elektrarn nikakor ne spodbuja k varčni uporabi elektrike.
V našem primeru pri elektrarni moči 11 kw bi bilo ob koncu leta 3500 kwh presežka.
Z ozirom na to, da nam je elektrarno prodal naš distributer el. energije , ki se je pri odpravljanju napak pri izvedbi slabo odrezal in čakamo na odpravo ene napake že 3 mesece od zakonskega roka za odpravo 45 dni.
Vsak dan, ko grem po hodniku in poslušam včasih tudi moteče brnenje razsmernika se sprašujem ali res oni nagrajujejo mene ali pa bom ob koncu leta jaz nagradil njih.
Zato sedaj ne vidim razloga za kakršno koli varčevanje, če nebi razmišljal malo bolj široko družbeno koristno pa bi čez 14 dni do konca leta najraje izklopil elektrarno.
Pozdrav!