Pozdravljeni!
 
Prebivalstvo Slovenije je zaprto za štirimi stenami. To je zelo učinkovit ukrep, ki preprečuje ki širjenje virusa. Ampak zaradi tega trpijo posamezniki, podjetja, socialno življenje in gospodarstvo. Moj predlog je v osnovi ta, da za štiri stene zapremo samo tiste, ki so okuženi ali so bili izpostavljeni okužbi - vendar bolj konkretno, kot je domača karantena. Okuženih je sedaj okrog 1000, verjetno pa tudi veliko več. Če bi vse te namestili v nezasedene turistične kapacitete, npr. trenutno nezasedene hotele in bi ti karanteno preživljali tam, bi se lahko vsi ostali lahko nemoteno gibali in opravljali svoje delo. Nihče izmed okuženih ne bi mogel po nesreči zatavati v trgovino - konec koncev bi mu obroke dostavljala hotelska kuhinja. Obenem bi z najemom sob pomagali zelo izpostavljenemu delu gospodarstva - turizmu. Seveda, nastavitev in oskrba obolelih/izpostavljenih in kasnejša dezinfekcija prostorov bi nekaj stala, vendar v primerjavi z izgubljenim gospodarskim potencialom in podeljenimi subvencijami/podporami za čas brez posla najverjetneje dosti manj. Obenem bi olajšali tudi nadzor in zdravniško oskrbo obolelih - brez potrebe po sledenju mobilnih telefonov in policijskih kontrolah na javnih mestih. Bi pa bilo treba poskrbeti, da se izolacija izvede konkretno, pravočasno in brez izjem. Če bi to potezo kasneje združili še z obširnejšim testiranjem, bi imeli epidemijo zelo dobro pod kontrolo. Preprosto? Precej. Učinkovito? Zelo.