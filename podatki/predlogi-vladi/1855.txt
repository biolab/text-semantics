Predlagam, da se posamezniku omogoči izstop iz sistema obveznega pokojninskega in zdravstvenega zavarovanja.
Trenutno smo vsi prisiljeni plačevati visoke prispevke za zdravstveno zavarovanje, ki pa se večinoma porazgubijo v nenormalno visokih zdravniških plačah, predimenzioniranemu zdravstvenemu osebju in osebnim koristim v povsem skorumpirani trgovini z zdravili. 
Podobno je s prispevki za pokojninsko zavarovanje. V 40-letih delovne dobe bo posameznik vplačal 150.000 - 200.000 EUR, ki pa jih nikoli več ne bo videl. Ko bo prišel čas za nastop pokojnine, se bodo vse prihodnje vlade izgovarjale, da denarja ni zaradi negativnih demografskih trendov in podobnih oslarij...
Predlagam, da se uvede povsem prostovoljno pokojninsko in zdravstevno zavarovanje. Da se prepreči socialne tragedije pa naj bo pogoj deponirana vsota npr. min. 100.000 EUR ali hipoteka na nepremičnini v navedeni protivrednosti, iz katere bi se poplačali stroški za morebitno zdravljenje oz. penzijo nezavarovane osebe. 
Prepričan sem, da bi se z ukinitvuijo obveznega zavarovanja močno pocenile zdravstvene storitve in stroški javne uprave na splošno, saj bi bila država zainteresirana da se čim več ljudi vključi v sistem prostovoljnega zavarovanja, kar pa bi lahko dosegli le z nizko ceno storitev in transparentnim in racionalnim gospodarjenjem.  
 
 
 