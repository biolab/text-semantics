Predlagam, da se ukine nekatere prakse, ki so milo rečeno posmehovanje potrošnikom.
Primer: na medu piše, da prihaja med iz držav članic EU in držav, ki niso članice. Zakaj se ne navede države izvora? Ozrioma zakaj se ne napiše, da prihaja iz planeta Zemlja? Saj EU in izven EU, to pomeni cel svet. 
Naslednja stvar je označevanje živil z datumi. Veliko je datumov, napisov "uporabno do", "uporabno najmanj do" ...
Predlagam, se napiše na primer za meso: datum pričetka vzreje, datum zakola, datum predelave in datum, do katerega je živilo uporabno. Tako bomo točno vedeli, da imamo pred sabo meso stare živali, ki je bilo zamrznjeno pred predelavo in ima rok trajanja še kak dan. Sedaj teh informacij nimamo. Rok trajanja lahko tudi izpustimo. Lahko se napiše, da je užitno X dni ali X mesecev ali X let od predelave/proizvodnje.
Na nekaterih proizvodih je napisana cela tabela podatkov in velikorat so vrednosti 0 g na 100 ml ali kaj podobnega. Zakaj je treba označevati zadeve, ki niso prisotne, mnogo koristneje je označiti sestavine, ki so prisotne v nekem živilu.
Na proizvodih piše tudi, da so narejeni za podjetje X, ni pa napisano kdo je to proizvodno podjetje, ki dela za podjetje X, prav tako ni navedene države izvoda, piše samo EU. Medtem ko v opisu za npr. Hrvaško, piše v njihovem jeziku, da je proizvod narejen v Belgiji. Zakaj tudi v našem jeziku ni tega podatka v opisu? Očitno imajo naši sosednje boljšo zakonodajo glede označevanja.
 
Nekatera živila nimajo roka trajanja. Zakaj morajo imeti naveden datum oz. rok trajanja? Mnogo koristneje bi bilo, da bi bil naveden datum proizvodnje, kot sem omenil pri primeru mesa.
 
Vseh datumov ni treba navajti na embalažo, dovolj je datum do kdaj je živilo uporabno, bi pa bilo smiselno, da bi imeli dostop do teh podatkov preko QR kode na embalaži. Tako bi zasedlo manj prostora in bilo manj zmede glede večih datumov.