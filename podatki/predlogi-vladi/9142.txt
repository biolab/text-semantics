Najprej naj opomnim, da ne poznam zakonov, ki bi določali, kakšna sme biti embalaža. Kakorkoli pa na policah v trgovinah opažam, da tudi če imamo kakšen predpis o tej problematiki, ta ni dovolj dober.
Moti me, ko grem v trgovino kupiti baterije, mince za tehnični svinčnik, svinčnik, radirko, micro-sd kartico, kakšno majhno igračko, računalniško miško, svedre, vijake ter še mnogo takšnih drobnih izdelkov in je embalaža večja, kot bi bilo potrebno. Razumem - cilj je pritegniti čim večjo pozornost kupcev. Ampak to bi se dalo tudi drugače: npr. z velikim napisom nad škatlo, v kateri bi bili izdelki na drobno  zapakirani v minimalni embalaži. Tak napis bi bil v trgovini dokler bi te izdelke prodajali, ljudje bi enako lahko opazili izdelke in zmanjšali bi količino embalaže, ki nima prav nobene funkcije, razen tega, da se lažje opazi izdelek na polici - zavzame nam več prostora pri prenosu izdelka domov, embalažo po 5 minutah zavržemo, poveča se količina smeti ... Povsem preveč kartona in plastike se porabla za pakiranje takšnih izdelkov. Poglejmo si podrobneje primer Staedlterjevih minc za tehnični svinčnik. V škatlici je 12 minc. Že škatlica bi bila lahko malce tanjša, recimo za 50% manj plastike bi porabili že s tem. Najhuje pa je, da sta po dve takšni škatlici v trgovinah zapakirani v plastificiranem kartonu dimenzij cca 10cmx20cm
www.staples.co.uk/content/images/product/GenesisExtraLarge/88/56/asset...
In takšnih primerov je, kot že napisano, veliko.
Zato predlagam, da se uvede predpis, ki bo določal največjo možno velikost embalaže, glede na velikost uporabnega dela izdelka. Kako bi to smiselno uredili, pa prepuščam tistim, ki bi to odločili, v kolikor se moj predlog zdi smiseln. In zelo bom žalosten, če boste odgovorili, da evropski predpisi to že določajo in je v Sloveniji torej vse v skladu z njimi. Tudi če je v skladu s sedanjimi predpisi - ni dobro, tako kot je. Smo polnopravna članica EU in zakaj ne bi predlagali še mi kakšne novosti, pa tudi če se sliši tak ukrep kot malenkost. Vseeno - tudi tak ukrep bi pripomogel k zmanjšanju porabe plastike v evropi za nekaj tisoč ton na leto. Sem prepričan, da sem podal še premajhno številko.