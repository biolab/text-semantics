Text file: 13867.txt
author: verso verso
downvotes: 1
end consideration date: 2021-10-21
id: '13867'
number comments: 9
number views: 565
proposal type: Odziv pristojnega organa
response: "Odziv Ministrstva za finance\nVezano na predlog uvodoma pojasnjujemo, da\
  \ se pobuda nana\u0161a na dajatev, ki ni urejena v dav\u010Dnem predpisu, ampak\
  \ jo urejajo predpisi s podro\u010Dja pristojnosti Ministrstva za okolje in prostor.\
  \ Vendar ima dajatev vse zna\u010Dilnosti davka, zato se s problematiko njenega\
  \ preoblikovanja oziroma posodobitve ukvarja Ministrstvo za finance.\nNadomestilo\
  \ za uporabo stavbnih zemlji\u0161\u010D (v nadaljnjem besedilu: NUSZ) je sicer\
  \ dajatev, ki izvira \u0161e iz \u010Dasov druga\u010Dne dru\u017Ebene ureditve\
  \ (socializma), v kateri je bilo lastni\u0161tvo nad stavbnimi zemlji\u0161\u010D\
  i lahko omejeno in nadzorovano. Od tod izvira tudi njeno poimenovanje. Vendar se\
  \ je NUSZ vedno na\u010Deloma razumelo kot in\u0161trument zemlji\u0161ke oziroma\
  \ prostorske politike. Dajatev pa ima po svoji ekonomski vsebini in splo\u0161nih\
  \ zna\u010Dilnostih v bistvu naravo davka na nepremi\u010Dnine. Z NUSZ se namre\u010D\
  \ obdav\u010Duje pravica uporabljati komunalno opremo (javni vodovod, kanalizacijo,\
  \ elektri\u010Dno napeljavo in dostop do javne ceste), ki je bistvena za mo\u017E\
  nost izkori\u0161\u010Danja zazidanih in nezazidanih stavbnih zemlji\u0161\u010D\
  \ v skladu z namenom, ne glede na vrsto lastni\u0161tva. Predmet obremenitve so\
  \ namre\u010D nezazidana stavbna zemlji\u0161\u010Da, na katerih je dopustna gradnja\
  \ stanovanjskih in poslovnih stavb in je zanje zagotovljena oskrba z navedeno komunalno\
  \ opremo, ter zazidana stavbna zemlji\u0161\u010Da (torej zemlji\u0161\u010Da, na\
  \ katerih je zgrajena ali se gradi stavba ali objekt), zavezanec za pla\u010Dilo\
  \ pa ni lastnik ampak neposredni uporabnik, torej v primeru najema najemnik. NUSZ\
  \ se za nezazidana stavbna zemlji\u0161\u010Da odmerja od povr\u0161ine zemlji\u0161\
  \u010Da, namenjenega gradnji (gradbene parcele), za zazidana stavbna zemlji\u0161\
  \u010Da pa od povr\u0161ine stavbe ali dela stavbe. S tem se zasleduje cilj, da\
  \ se dajatev odmerja sorazmerno s koristjo, ki jo posamezna nepremi\u010Dnina dejansko\
  \ lahko realizira iz naslova komunalne opremljenosti, ki jo zagotavlja posamezna\
  \ ob\u010Dina.\nNUSZ torej po svoji vsebini, kljub morda res zastarelemu poimenovanju,\
  \ ni dajatev na pravico uporabljati stavbno zemlji\u0161\u010De ampak fiskalni ukrep,\
  \ s katerim ob\u010Dina od nepremi\u010Dnin, ki koristijo javno komunalno infrastrukturo,\
  \ od te ugodnosti pobira javno dajatev, ki predstavlja njen izvirni dav\u010Dni\
  \ prihodek. Ta je sicer del integralnega prora\u010Duna ob\u010Din ampak praviloma\
  \ uporabljen za namene investiranja v izbolj\u0161anje lokalne infrastrukture.\n\
  Dajatve zato ni mogo\u010De niti ni primerno ukiniti, saj predstavlja pomemben dav\u010D\
  ni vir ob\u010Din. V povpre\u010Dju ob\u010Dine iz tega naslova realizirajo kar\
  \ okoli 14 % dav\u010Dnih prihodkov oziroma skoraj 10 % vseh svojih prihodkov. Se\
  \ pa zaradi zastarelosti sistema NUSZ, ki se odra\u017Ea predvsem v zastarelih pravnih\
  \ podlagah ter v zastarelem na\u010Dinu dolo\u010Danja dav\u010Dne osnove (vrednotenju)\
  \ in predmetov obdav\u010Ditve (nepovezane ob\u010Dinske evidence o nepremi\u010D\
  ninah) \u017Ee vrsto let pripravlja posodobitev te obdav\u010Ditve s preoblikovanjem\
  \ dajatve v sodoben davek na nepremi\u010Dnine. Ta bi ob\u010Dinam dal v roke sodobnej\u0161\
  i prostorski in\u0161trument ter tudi po fiskalni u\u010Dinkovitosti nadomestil\
  \ in nadgradil NUSZ.\_\_"
response date: 2021-12-08
response due date: null
sent date: 2021-09-22
title: NUSZ ukinitev
upvotes: 51
url: https://predlagam.vladi.si/predlog/13867
