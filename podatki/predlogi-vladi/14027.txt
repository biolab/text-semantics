Podoben predlog sem že enkrat naslovil na vlado, vendar ga je slednja zavrnila brez utemeljenega argumenta, ki bi "pil vodo".
Primer: prijatelj, ki se je cepil, je imel na kvantitativnem (seveda samoplačniškem) testu krvi okrog 370 protiteles v ml krvi. Jaz kot prebolevnik jih imam po desetih mesecih 354,3. Prijatelju so odprta vsa vrata, ker je cepljen, čeprav nihče ne ve (ok, on je zadevno izjema, ker se je šel preveriti), kakšno je dejansko njegovo stanje imunosti, meni so vsa zaprta, ker je od prebolelosti minilo eno leto. Protitelesa, ki predstavljajo vojsko za boj z virusi, nikogar ne zanimajo. Imava pa jih oba, le da sem jaz do njih prišel po naravni poti, on pa prek cepljenja.
Nobena skrivnost ni, da organizem cepljenega vselej ne razvije protiteles. In cepljeni tudi zbolevajo, naokrog pa hodijo v dobri veri, da se jim ne more nič zgoditi in trosijo viruse. Ampak kvantitativni test krvi pri nas ni priznan. V Avstriji je. Je doktrina stroka v Avstriji drugačna kot pri nas?
Vladi RS zato predlagam, da za izpolnitev PCT pogoja kot ustrezno prizna tudi kvantitativni test na protitelsa po prebolelem kovidu oz. cepljenju. Hvala.