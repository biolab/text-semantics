Predlagam, da Zavod za šolstvo ali kakšen drug državni organ prevzame izdajanje učbenikov in delovnih zvezkov za osnovne in srednje šole ali pa vsaj najpomembnejših učbenikov in delovnih zvezkov (npr. za matematiko in slovenščino). S tem bi dosegli naslednje:
1. učbenikom in delovnim zvezkom bi določili prodajno ceno po njihovi stroškovni vrednosti (non-profit prodaja), kar bi onemogočilo zaslužkarstvo,
2. izdajali bi se le tisti učbeniki in delovni zvezki, ki so usklajeni z učnimi programi, ki jih doioča država,
3. učbeniki in delovni zvezki bi bili veljavni nekaj let (ne bi jih bilo potrebno spreminjati samo za to, da bi nekdo zaslužil na otrocih in njihovih starših).
4. Naklade učbenikov in delovnih zvezkov bi se lahko načrtovale natančno, saj bi državni organ izdelal toliko učbenikov kot je učencev oz. potreb po učbenikih, kar ne bi bilo težko glede na to, da  državni organi določajo učni programe ter imajo pregled na številom učencev in dijakov. To bi seveda posredno zopet vplivalo na nižjo ceno učbenikov.
Čas je da država pri tem vzame zadevo v svoje roke in če že ne more zagotoviti brezplačnih učbenikov in delovnih zvezkov, naj zagotovi vsaj najnižjo ceno in tudi ustrezno kvaliteto učbenikov.
 
 