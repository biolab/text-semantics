Predlagam, da se na spletni strani Državnega zbora RS objavljajo hkrati z magnetogramskimi zapisi tudi video posnetki zasedanj delovnih teles. S tem bi bolje izvajali načelo javnosti dela DZ in omogočili tudi naknadno lažje spremljanje celotnega postopka sprejemanja zakonodaje vsem zainteresiranim državljanom.
Mnogi bi si ogledali zasedanja delovnih teles raje v obliki video posnetka, redko kateri pa se bo odločil za branje magnetograma. S tem bi se načelo javnosti dela DZ bolje manifestiralo, hkrati pa bi se upoštevalo načelo  prijaznosti uporabniku.
Mislim, da kapacitete strežniškega shranjevanja videoposnetkov zaradi tega ne bi smele povzročati težav.