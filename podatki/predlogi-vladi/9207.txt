 Predlagam uvedbo različnih stopenj obveznega in/ali dopolnilnega zdravstvenega zavarovanja. Delitev glede na višino prihodkov oz. plače je že v uporabi (bolj ali manj), predlagam pa tudi delitev glede na razvade  oz renutno zdravstveno stanje zavarovanca, ki je povezano izključno z njegovim vedenjem, odnosom in skrbjo za ohranjanje svojega zdravja, ki je merljiva in dokazljiva. Primer zelo podobne, če ne že identične prakse, je v uporabi že desetletja in sicer v avtomobilskem zavarovanju, pa ne samo pri nas, ampak tudi drugod po svetu. Podobno pa je tudi z drugimi zavarovanji (nepremičnine ipd.).
Primer: če je nekdo redni kadilec in s tem statistično in medicinsko dokazano s to razvado nagnjen k dodatnim obolenjem, naj plača višjo stopnjo zdravstvenega zavarovanja. Ravno tako je še lažje preverljiva telesna teža oz indeks telesne mase. Ta dva primera sta enostavno dokazljiva, nista trenutne narave oz. jih ni možno spreminjati v nekaj dnevih. Verjetno pa se najde še kakšna "razvada", ki dokazano negativno vpliva na naše zdravje in je preverljiva. Največji delež kroničnih obolenj povezanih s kajenjem in prekomerno telesno težo najdemo v diabetesu, srčni in možganski kapi, bolezni dihal in še kaj.
Kljub vsemu, bi vsaj indeks telesne mase in kajenje bila definirana kot jasna pokazatelja posameznikovega nezanimanja in neukvarjanja s samim seboj, s posledicami, ki vplivajo finančno in drugače na vse ostale in to ne v majhni meri. Ko povzročiš nesrečo, kjer si dokazano kriv, plačaš višje zavarovanje za avto. Ravno tako, če sodiš v posebne skupine (mladi voznik). Ta sistem se je razvil skozi desetletja opažanj zavarovalnic, kdo res povzroča nesreče oz. katera skupina posameznikov je najbolje statistično nagnjena k temu. Tako sistem avtomobilskega zavarovanja teži k čim bolj pravičnemu obravnavanju posameznika v cestnem prometu, kaznuje nevarne in slabe voznike, nagrajuje dobre. Pošteno. V nasprotnem primeru se pojavi ravnodušnost, nezanimanje in slabša varnost v cestnem prometu.
Trenutno stanje posameznika bi enkrat letno preverila za to usposobljena in  določena inštitucija (zdravstveni dom), tako kot pri avtu opravimo tehnični pregled (avto delavnica). Poleg osnovnega namena preverjannja trenutnega stanja, bi se istočasno z enakimi stroški izvajala tudi preventiva na drugih področjih (visok krvni tlak, hemogram). Stroške pregleda lahko ali pa ne (debata), krije zavarovalnica.
Zakaj je zdravstveno zavarovanje nepošteno? Ker ne loči kadilca in debeluha (anoreksika) od ostalih. Solidarnost ja, vendar za kakšno ceno, za koga in kdaj? Kje je meja? Naj bo le obvezno zdravstveno zavarovanje ovrednoteno le po prihodkih in naj dopolnilnemu zavarovalnice prilagodijo ceno? Ali pa naj bo ovrednetone tudi obvezno zdravstveno zavarovanje s strani države?
Naj se denar iz zavarovanj nameni res nepredvidljivim dogodkom (nesrečam), posebnim kroničnim obolenjem (kjer še ne pozanmo vzroka), ljudem in otrokom, ki so se rodili že prizadeti.... Zakaj podpiramo ljudi, ki so prizadetost ustvarili s svojimi lastrnimi odločitvami in dejanj tekom življenja popolnoma zavedajoč se možnih posledic, ki jih čakajo?
Skozi regulativo države se delno in sprotno vzgaja (usmerja) narod. Če je javno zdravstvo namenjeno res vsem in upravljano s strani države za boljši jutri vseh nas, potem naj ta ne podpira propada in razkroja že v osnovnih stvareh, kot sta kajenje in debelost. Hočemo bolan narod debeluhov in kadilcev? Ta prihodnost se že desetletja odvija čez lužo... dokazano!
Stvar je dokaj enostavna, vsekakor pa vredna vsaj razmisleka in potrebna širše debate.