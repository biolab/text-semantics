Pozdravljeni, 
Predlagal bi spremembo Zakonov in podzakonskih aktov, ki državi prepovedujejo prodajo orožja in municije civilnim osebam in civilnim organizacijam npr. društvom. Država, natančneje, Ministrstvo za obrambo ima v skladiših velike količine orožja (tudi nove), ki ga počasi uničuje, saj je orožje po današnjih normativih zastarelo ampak če tudi je zastarelo je še vedno zelo zanimivo za zbiratelje in športne strelce.  Za uničevanje najema civilne družbe, ki za uničenje orožja in municije zaračunavajo velike denarje, obenem pa še dodatno zaslužijo na pridobljenem odpadnem železu.  Druge evropske države, kot je to npr. Nemčija ima možnost del orožja in municije  odprodati podjetjem, društvom, posameznikom itd. ter pri tem priteče v državno dodaten denar, ki je v današnjih časih vedno dobrodošel. Da ne bo pomote, govorim orožju, kot je zajeto v Zakonu o orožju in je dostopno fizičnim osebam, društvom in podjetjem . 
S tem, ko bi država, na mesto da plačuje zasebna podjetja za uničevanje tega orožja, orožje ustrezno priredila za civilni trg ter le tega prodala ustvarila prihodek ter na ta način krpala luknje v proračunu.
lp
Jan