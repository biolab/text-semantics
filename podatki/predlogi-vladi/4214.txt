Predlagam, da se zmanjšajo razlike med posameznimi plačnimi razredi za javne uslužbence. 
Po sedaj veljavnem zakonu o sistemu plač v javnem sektorju je razlika med sosednjima razredoma 4%. To pomeni, da razlike med posameznimi razredi naraščajo eksponentno. Med 1. in 2. razredom je razlike slabih 18 EUR, med 30. in 31. je razlika 55 EUR, med 64. in 65. pa že 208 EUR. To pa kaže na očitno nesorazmerje, saj je razlika med 30. in 31. razredom 3x razlike med 1. in 2., razlika med 64. in 65. pa skoraj 12x razlike med 1. in 2. razredom oziroma skoraj 4x razlike med 30. in 31. razredom. Če bi bilo ob takem sistemu 100. plačnih razredov, bi bila razlika med 99. in 100. razredom dobrih 822 EUR. Tako naraščanje plač je popolnoma neustrezno in povzroča prevelika nesorazmerja. Zato predlagam, da je od 26. do 40. razreda razlika med posameznim plačnim razredom 3%, od 41. razreda dalje pa 2%.
To pomeni, da bi bila plača v 30. razredu 1360 EUR (13 EUR manjša od sedanje plače), v 31. razredu 1414 EUR (14 EUR manjša od sedanje plače), razlika med njima pa bi bila 54 EUR (1 EUR manjša od sedanje razlike), plača v 64. razredu bi bila 3238 EUR (1973 EUR manjša od sedanje plače), v 65. razredu 3303 EUR (2116 EUR manjša od sedanje plače), razlika med njima pa bi bila 65 EUR (757 EUR manjša od sedanje razlike).