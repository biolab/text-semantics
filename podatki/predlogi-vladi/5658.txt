Spoštovani, ne zdi se mi pravično, da je uspeh 3. in 4. letnika na neki poklicni srednji šoli enako vrednoten pri vpisu na fakulteto kot uspeh istih letnikov na gimnaziji. Tako se dogaja, da je na fakulteto sprejet nekdo, ki je obiskoval mnogo manj zahtevno srednjo šolo in jo posledično izdelal z boljšim uspehom. Drug dijak, ki je obiskoval gimnazijo, pa ima verjetno večjo splošno razgledanost in več znanja, a je zaradi zahtevnosti programa dobil nižje ocene in mu je zmanjkalo točk za vpis na fakulteto. Predlog: pristojno ministrstvo naj spremeni zahteve za vpis na fakulteto (mogoče drugačno točkovanje). 