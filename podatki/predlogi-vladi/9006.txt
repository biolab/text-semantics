 Če šteje občinski svet npr. 45 članov, jih mora biti prisotnih ob vsakem glasovanju večina in to je 23 članov, 1 član več kot polovica članov. Glasuje pa lahko od teh 23 članov tudi le 1 član, če noben član ni proti. Ali je sploh to zakonito glasovanje? V zapisniku mestnega sveta ni navedeno, kaj se je zgodilo s preostalimi 22 člani, piše le, da je bila ugotovljena pravilna prisotnost članov in da je sklep sprejet, ker je zanj glasoval 1 član in noben član ni bil proti.

Menim, da bi bilo pravilno glasovanje vsaj, če bi izmed 23 prisotnih članov glasovalo za sklep več kot polovica, torej 12 članov, v zapisniku pa bi moralo biti zapisano glasovanje: 12 ZA, 1 PROTI,  10  VZDRŽANIH in pri glasovih bi morala biti navedena imena članov sveta, da občani vidimo, kako so glasovali naši izvoljeni svetniki/svetnice.
Prilagam uradno razlago ministrstva za javno upravo, služba za lokalno samoupravo:
»V skladu z ustavno zasnovo lokalne samouprave sta mestni svet in župan samostojni upravno politični oblasti.
 
Večina vseh članov 45 članskega občinskega sveta je 23 članov. Slednje pomeni da mora biti pri glasovanju navzočih 23 članov občinskega sveta, za izglasovanje določnega sklepa pa zadostuje tudi le 1 glas ZA, če nihče od preostalih prisotnih članov občinskega sveta ni glasoval proti.«
 
S spoštovanjem,
 
 
Pripravila:
Helena Kavčič                                                                                   dr. Roman Lavtar
podsekretarka                                                                                      sekretar
                                                                                                             vodja službe