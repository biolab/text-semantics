Nekaj sorodnikov se je obrnilo na Srebrno nit s prošnjo, da vam predlagamo, da vključite v 5. korona zakon tudi nadomestilo za plačilo oskrbe v domu starejših iz sredstev korona zakona in da bi bili tisti sorodniki, ki v času pandemije koronavirusa vzamejo sorodnike domov (ker za njih zaradi možnosti okužbe in primanjkljaja vseh storitev zaradi kadrovske stiske v domu pomanjkljivo skrbijo) oproščeni plačila oskrbnine.
Torej sorodniki vzamejo svojca začasno domov in so v tem času oproščeni plačila oskrbnine in domu starejših prihodek za tega svojca zagotovite s pomočjo korona 5 zakona. Tako ste uredili v času razglašene epidemije, a situacija je danes podobna, le epidemija ni razglašena ...