Predlagam, da se uvede sprememba pri pošiljanju priporočene pošte. Pošta naj se najprej pošlje naslovniku kot navadna ali kot elektronska. V roku treh dni naslovnik potrdi prejem po telefonu ali e-pošti. Če tega ne stori se mu pošta pošlje kot priporočena.
Menim, da to v primeru, ko pošta vsebuje navaden list ali nekaj več, ne bi smelo biti problem. Morda je drugače v primeru dohodnine.
Zdaj je tako, da v nabiralnik dobiš obvestilce, da moraš po pismo na pošto. Če tega ne storiš ga pismonoša vrže v nabiralnik kot navadno pošto po izteku časa za prevzem (!?) zato ne vidim razloga za neekološke sprehode na pošto, ki naslovnika tudi časovno in finančno bremenijo, pošiljatelja pa predvsem finančno.
Morda bi kot prvo obliko obveščanja, vsaj pri tistih, ki to hočejo uporabili elektronsko pošto skratka; pri pošiljkah je še kar nekaj možnosti za varčevanje. Menim tudi, da se večina naslovnikov pošti ne izogiba, nekatere pošiljke pa celo nestrpno čaka. Za ostale pa se še vedno lahko uporabi utečena oblika.