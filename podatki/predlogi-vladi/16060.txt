CPP urejajo ravnanje v prometu, mamo predpise o ureditvi prometnih površin, manjka le še predpis kdo kontrolira dogajanje. Prometna policija je pristojna za nadzor ravnanja udeležencev v prometu, ki mu je prometna infrastruktura osnova. Kršenje CPP je slučajni pojav, stanje prometnih površin je dolgotrajni stalni pojav, ki bi ga morali postaviti na vrh v prioritete kontrole prometa in kaznovati kršitelje zaradi opuščanja vzdrževanja in/ali neustrezno izvedenih del pri gradnji prometne infrastrukture. Kolesarske prometne površine naj bi bile urejene skladno s predpisi, a niso in kolesarji uporabljajo prometne površine, ki ustrezajo njihovim hotenjem po uporabi dobre površine. Zakaj kolesarske prometne površine niso urejene skladno s predpisi? Morda zato, ker ni predpisana kontrola, vzdrževanje in sankcije zaradi neizvedenih del? Narisane črte po pločnikih ali robovih cest ali predpisan rob ceste ni ustrezna rešitev, saj je predpisana širina kolesarskih površin, odmik od drugih prometnih površin ter objektov in bočne varnostne razdalje. Ko izvajalcem zmanjka pravnih osnov za njihovo ravnanje za vzpostavitev predpisanih pogojev, bi morali ti organi predlagati ureditev njihovih osnov dela. Tako pa opažamo negodovanje med udeleženci v prometu v stilu pregovora: "Kjer se prepirata dva, tretji dobiček ima".