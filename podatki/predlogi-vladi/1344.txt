 
Proti izkoriščevalcem socialnih podpor v zadnjem času v nekaterih državah EU vodijo obsežne akcije. V članku z naslovom: "Ima dve hiši, 23 računov, jahto in 25.000 evrov socialne pomoči!" je prikazan primer Angležinje Deidre Hynes, ki je devet let neupravičeno dobivala socialno podporo.

cekin.si/clanek/za_dom_in_druzino/ima-dve-hisi-23-racunov-jahto-in-25-...
 Drugi primer je iz Nemčije. V članku z naslovom: "36 let zavrača vse službe pa vseeno dobi 1000€ socialne podpore" je opisan primer 54-letnega Nemca iz Hamburga, ki že 36 let živi od socialne pomoči, zavrača ponujene službe in se z veseljem pojavlja na televiziji, kjer sploh ne skriva dejstva, da je pač lenoba, in da je to v resnici edini razlog, zaradi katerega ne dela.

cekin.si/clanek/kariera_in_izobrazevanje/36-let-zavraca-ponujene-sluzb...
 
V Sloveniji je bilo v samo enem mesecu in sicer v oktobru 2008 izplačanih za 9.010.378 evrov denarnih socialnih pomoči, letos oktobra pa že 12.292.507 evrov. Morda so vsi prejemniki upravičeno dobili socialno pomoč, vendar je presenetljivo to, da je nastal tako velik porast izplačil v razdobju komaj dveh let.
Predlog Predlagam ustrezni slovenski instituciji, ki se ukvarja z dodeljevanjem socialne pomoči, da se pozanima pri kolegih v tujini, kako oni preverjajo upravičenost do socialne podpore in nato te izkušnje uvede tudi v naši državi.
Denarna socialna pomoč naj se izplačuje le tistim osebam, ki jo dejansko potrebujejo.
 