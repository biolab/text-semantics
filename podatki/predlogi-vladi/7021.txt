 Moj predlog je relativno preprost. Predlagam, da se omeji poslovanje gospodarskih subjektov, ki poslujejo z neporavnanimi zapadlimi obveznostmi do tretjih oseb (dobavitelji, poslovni partnerji, zaposleni, itd.), saj se s tem vzbudi proces takoimenovane naravne selekcije ustrezno vodenih podjetij, z znanjem stroke, realnim planiranjem denarnega toka in poštenim poslovanjem.
Prav tako predlagam omejitev dolžine valute plačila neporavnanih obveznosti na primerno, statistično ustrezno in podjetniško-spodbujajočo število dni, kar bi izničilo možnost izrabe izvornega predloga zaradi omejevanja poslovanja.
Pozitivnih in negativnih lastnosti ali posledic je veliko, zato vam oceno predloga prepuščam vam.
Da boste lažje ocenili obseg problematike, sem na to temo raziskal par člankov:
www.delo.si/znanje/potrosnik/placilna-nedisciplina-v-zivilski-branzi-n...
www.primorske.si/Slovenija-in-svet/Najboljsa-placilna-disciplina-je-na...
www.cek.ef.uni-lj.si/UPES/brodnik1097.pdf
Vabim vas, da vse predloge postavk omejevanja poslovanja, izboljšave predloga, zakonskih navzkrižij, nekonsistentnih posledic in konstruktivnih kritik zabeležite v komentarjih. Razprava bo tako bolj produktivna in hkrati zanimivejša za razpravo pristojnega organa.
Hvala in lep pozdrav
 