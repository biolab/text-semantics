Zapis odgovornosti po cepljenju v ustavo   Na enem od družbenih omrežij sem zasledil spodnji predlog gospoda Ivana Sočeja iz Maribora, ki bi ga morali sprejeti in vključiti v Ustavo RS.   Predlagam, da v Ustavo RS dodamo novi člen, ki se vsebinsko glasi:   »Za vse posledice cepljenja, ugotovljene brez časovne omejitve (ni zastaranja), je denarno, kazensko in moralno odgovoren proizvajalec cepiv.   Za vse posledice cepljenja, ugotovljene brez časovne omejitve (ni zastaranja), je enako odgovoren zdravnik ali zdravstvena ustanova, po čigavem ukazu je zdravnik opravil cepljenje, če pred cepljenjem stranki ni predstavil vseh tveganj in če stranka ali njen skrbnik ni zavestno in prostovoljno pisno sprejel teh tveganj.«   Zapis v Ustavi bi preprečil, da bi vsakokratna vlada s pičlo večino spreminjala usodo državljanov in onemogočil, da se bi ponovila sedanja praksa:  - kot posledice cepljenja sprejmejo le reakcijo v nekaj dneh po cepljenju, mnoge kasnejše zdravstvene težave ne pripisujejo cepljenju. Morda bodo kdaj ugotovili, da so cpiva odgovorna za kasnejše in trajne poškodbe, zato je nujno določilo o nezastaranju.  - za posledice cepljenja (od neučinkovitosti ali delne učinkovitosti do škodljivih posledic) ne odgovarja nihče (ne zdravnik, ne zdravstvena organizacija, ne zdravniška zbornica, ne državni organi, ne promotorji cepljenja (mediji, študenti medicine...) in ne proizvajalci cepiv);  - visoke odškodnine zaradi posledic cepljenja plačujemo prisilno cepljeni davkoplačevalci.  Prepričan sem, da bi po sprejetju takšnega ustavnega določila prenehala vsakršna aktivnost za obvezno cepljenje, da bi bilo veliko manj reklam za cepiva, da bi prenehala mobilizacija študentov medicine in zaskrbljenih staršev, ki verjamejo v učinkovitost in varnost cepiv.   Vztrajno in goreče ponavljanje o varnosti in učinkovitosti cepiv, predvsem s strani zdravnikov, je tako zavzeto, da pušča vtis, da gre za zanesljive informacije verodostojnih, iskrenih, poštenih zdravnikov, ki jih močno skrbi zdravje državljanov. Z enako vnemo so nas pred leti prepričevali, da so varna cepiva, ki so jih pozneje prepovedali, z enako evforičnostjo smo kupili nepreverjena cepiva in na tone povsem neučinkovitih zdravih proti ptičji gripi, enako goreče so trdili, da cepivo zagotavlja trajno zaščito, a se je pokazalo, da so morali uvesti ponovna cepljenja, saj zaščita traja krajši čas, če sploh. Z enako vnemo trdijo, da 95 % precepljenost zagotavlja kolektivno zaščito, čeprav so znani izbruhi epidemij pri 100 % precepljenosti. Glede na dokazano časovno omejenost učinkovitost cepljenja (če ta zares obstaja), je precepljenost prebivalstva manj kot 50 odstotna. Z enako vnemo hujskajo prestrašene starše, da zdravje in življenje njihovih otrok ogrožajo necepljeni, čeprav to ni bilo nikoli dokazano. Vedeti moramo za dejstva, da ti vneti zagovorniki cepljenja niso vedeli za pomanjkljive dokaze o varnosti (še huje bi bilo, če bi vedeli in jih zamolčali), niso vedeli za pomanjkljive dokaze o neučinkovitosti, prav tako jim ni bilo znano, za koliko časa in v koliko odstotkih nas cepiva zares varujejo pred boleznimi. Niso vedeli takrat in tudi danes ne vedo!   Cepiva so veliki ponos farmacevtsko-medicinske industrije, imajo ga za enega največjih znanstvenih dosežkov na področju medicine, ki naj bi domnevno (ne dokazano) rešil na milijone življenj. Na enakih predpostavkah razvijajo zaščite proti številnim boleznim in s cepivi želijo zavladati nad vsemi. Videti je, da bo napočil čas, ko necepljeni ne bodo mogli ne zgolj v vrtec, ampak tudi v šolo, morda ne bodo dobili službe, jih ne bodo sprejeli v domove starejših, bolnišnice, zdravljena bodo plačevali sami …   O cepljenju ne sme odločati zgolj farmacevtsko-medicinska industrija. Prisilno in globalno poseganje v najobčutljivejši sistem naših teles, imunski sistem je v nasprotju z že doseženimi državljanskimi in demokratičnimi standardi. Preveč je nejasnosti, dvomov, nepreglednosti in pomislekov s strani znanstvenikov in strokovnjakov, da bi se medicinska oblast kar naprej sklicevala na višje nacionalne interese in ne postregla s prepričljivimi dokazi.   Če so cepiva zares varna in učinkovita, sprejetju predlaganega ustavnega dopolnila ne bo nasprotoval nihče.   Ivan Soče, Maribor