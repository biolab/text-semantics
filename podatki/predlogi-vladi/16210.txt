Danes smo imeli kupca iz San Marina. Prodali smo mu avto. Želel je dvignit izvozne tablice, da ga odpelje iz države. Do tu vse v redu. Na UE so mu izdali izvozne tablice za mesec dni, novo prometno dovoljenje na njegovo ime, in kopijo odjavljenega prometnega dovoljenja starega lastnika.
Tu pa je nastal zaplet. Stranka je zahtevala originalno staro odjavljeno prometno dovoljenje, ker pri njih zahtevalo originalni dokument. Pravi da je tako povsod v EU. Res pri nas kupci dobijo poleg začasnega prometnega dovoljenja za prevoz vozila do nas, poleg tega tudi odjavljeno originačno prometno dovoljenje. To velja za vozila kupljena v Avstriji, Nemčiji, Italiji, Nizozemskem, Franciji, Polski, Za ostale jaz ne vem, ker teh primerov nisem imel. Stranki smo nato stornirali novo prometno dovoljenje, in mu uredili staro prometno dovoljenje na starega lastnika. Novi lastnik se je odpeljal s pooblastilom starega lastnika v San Marino, in bo ob prihodu domov, poslal staremu lastniku tablice in originalno prometno dovoljenje, da ga ta pri nas odjavi, ter mu nato pošlje to prometno dovoljenje v San Marino, da bo lahko registriral kupljeno vozilo, po njihovih pravilih. To je še ena posebnost, ki nas dela manj privlačne za prodajo vozil v tujino in zbujajo slabo voljo pri ljudeh, čeprav ni nobene potrebe, da zadržujemo originalne dokumente v naših arhivih, pri vsej tehniki ki je danes na razpolago. Predlagam, da se kupcu izda originalno prometno dovoljenje, overjeno kopijo pa zadržimo v našem arhivu.