Spoštovani!
Predlog se navezuje na dogajanje izpred parih dni o konjih iz okolice Vrhnike. V podrobnosti se ne bom spuščala, ker je bilo že veliko povedanega in napisanega na to temo v raznih medijih. Javnost je bila enostavno zgrožena nad brezbrižnostjo veterinarske inšpekcije in njihovih pristojnih. Izjava ge. Čadonič: >>Takšno je življenje.<< je nedopustna, kajti ona je tista , ki je odgovorna in pristojna za reševanje življenj živali. Zahtevamo, da se na položaj direktorja VURSA dodeli osebo, ki bo s srcem in dušo, predvsem pa vestno opravljala svoj poklic oz poslanstvo! Nekoga, ki bo poskrbel, da se bodo veterinarski inšpektorji nemudoma odzvali na klice in prijave morebitnih zlorab oz mučenj živali ter primerno kaznovali njihove lastnike. To je njihova naloga!!! Za odstop dr. Čadonič se sklicujemo na 258. člen Kazenskega zakonika, ki govori o malomarnem oz nevestnem delu odgovorne osebe. Koliko živali bo še moralo vsakodnevno trpeti v mukah in umirati, ker se pristojnim organom enostavno ne da zganiti??!!
www.24ur.com/novice/slovenija/po-poginu-zrebicka-domacini-opozarjajo-z...