Ker je v Sloveniji, zlasti za mlajše, težko priti do lastnega stanovanja, dajem sledeč predlog: država naj komunalno opremi zemljišča in jih da v brezplačni najem mladim parom in družinam. Ti naj si potem sami zgradijo hišo, enodružinska montažna hiša stane okoli 100.000€, kar je po moje znotraj cenovnega dosega našega srednjega sloja. To zemljišče naj po 25 letih preide v last najemnikov, če bodo tam ves ta čas živeli, če pa se bodo prej odselili, naj ob prodaji hiše državi vrnejo kupnino za zemljišče, da ne bi prišlo do špekulacij (se pravi, da bi nekdo dobil zastonj zemljišče, na njem zgradil hišo, potem pa vse skupaj drago prodal naprej). Lahko bi dali tudi možnost, da država po tržni ceni ali nekoliko pod njo, odkupi od teh ljudi stanovanja (če jih že imajo v lasti), ti bi si s to kupnino zgradili hišo, država pa bi potem tako pridobljena stanovanja oddajala po neprofitnih najemninah v najem socialno ogroženim. 