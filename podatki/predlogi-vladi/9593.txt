Zemljiškoknjižni postopek se začne v trenutku, ko zemljiškoknjižno sodišče prejme zemljiškoknjižni predlog oziroma ko prejme listino, na podlagi katere o vpisu odloča po uradni dolžnosti. Za zemljiškoknjižni predlog in listine se šteje, da jih je zemljiško knjižno sodišče prejelo v trenutku, ko jih sprejme strežnik informacijskega sistema e-ZK, na katerem teče modul za vodenje elektronskega vpisnika (2. odst. 133. čl. ZZK-1). Predlagatelj (op. fizična ali pravna oseba) lahko zemljiškoknjižni predlog vložita le elektronsko (125.a člen ZZK-1) preko notarja ali pooblaščenega odvetnika.
Torej, po trenutno veljavnem ZZK lahko stranka oziroma predlagatelj ZK postopka svoja procesna dejanja opravlja le preko pooblaščenega odvetnika ali notarja (op. Slednji tega pooblastila ne potrebuje), čeprav bi sama (op. stranka, predlagatelj) neposredno s svojim procesnim dejanjem dala pravno relevantno obliko zemljiško knjižnemu predlogu
V tem primeru gre za omejitev postulacijske sposobnosti predlagatelja, ki je procesno sam – v izogib stroškom - sposoben, v pisni obliki, vložiti zemljiškoknjižni predlog v ZK postopku. Takšna omejitev z ustavnega vidika ni dopustna.
Predlagam spremembo ZZK.