Predlagam, da se uredi zakon o cestnem prometu tako, da se lahko vožnjo motornih koles do 125 ccm izvaja z vozniškim izpitom B kategorije. Tako ima urejeno mnogo držav EU in ostalega sveta. Poleg tega v nekaterih državah EU zadostuje, da nekdo, ki nima izpita B kategorije opravi zgolj CCP teste , ki jih izvede preko internetne aplikacije. Ne razumem zakaj je potrebno npr. po 25 letih izkušenj v cestnem prometu, po neštetih kilometrih z avtomobilom, avtodomom, mopedom, kolesom in še s čim ter opravljenih zdravniških pregledih za zaposlitev, ponovno opravljati zdravniški pregled, poslušati teorijo CCP in pisati teste, nato pa opravljati še vožnjo (20 ur) in opravljati praktični izpit. Vse skupaj se mi zdi kot šala ampak ni, ker je ta šala zelo draga in vzame ogromno nepotrebnega časa. V upanju na razumnost predlagam vladi, da se omogoči vožnjo motornih koles do 125 ccm (A1) z vozniškim izpitom B kategorije (mogoče z klavzulo; vsaj pet let izkušenj z vozniškim izpitom B kategorije).