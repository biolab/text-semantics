Predlagam, da ob spremembi stalnega bivališča ne bi bilo več potrebno zamenjati osebne izkaznice, pač pa bi se takoj ob spremembi izdala nalepka z novim stalnim naslovom, ki bi se nalepila čez stari stalni naslov na že obstoječi osebni izkaznici.  Ob vnovični spremebi bivališča bi se stara nalepka lahko odlepila ter nova nalepila.  Tako bi se prihranili stroški in čas, potrebni za izdelavo nove osebne izkaznice. Tako ob spremebi bivališča postopajo npr. v Nemčiji.   Podobno bi se lahko storilo glede vpisa novega naslova v potni list - novi stalni naslov bi se lahko nalepil čez starega.   Na ta način bi se osebni dokumenti lahko uporabljali do njihovega izteka kljub večkratni spremembi stalnega bivališča. 