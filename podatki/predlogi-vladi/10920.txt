Uporabniki cest moramo za uporabo cest uporabljati vinjete, ki so razdeljene v cestninske razrede (Razred 1, 2A, 2B). Katera vozila spadajo v določene cestninske razrede je velikokrat nejasno in je prepuščeno razlagi pravilnika kateri je nejasen oz. si ga zaposleni na DARS-u po svoje interpretirajo, kar privede ,da uporabnik ne ve katera vinjeta je ustrezna. Glede na problematiko so to delno rešili s seznamom izmerjenih vozil za razrede 2A in 2B in ti uporabniki so tudi upravičeni povrnitve stroškov v primeru uporabe napačne vinjete. Problem se pojavi med razredom 1 in 2A, v tem primeru uporabniki do povračila niso upravičeni čeprav se uporabnik pred nakupom posvetuje s klicnem centrom DARS-a in mu zaradi nejasnega pravilnika svetujejo nakup za katero se izkaže, da je neustrezna vinjeta. Predlagam, da DARS na spletni strani in vidnem mestu izdela seznam izmerjenih vozil tudi za Enosledna motorna vozila in omogoči povrnitev stroškov tudi tem uporabnikom v primeru, če je nejasno katero vinjeto je ustrezna za njegovo vozilo. Hkrati bi ta seznam bil v veliko pomoč zaposlenim na DARS-u pri svetovanju uporabnikom cest.