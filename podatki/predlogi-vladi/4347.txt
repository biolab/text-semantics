Po nekih ocenah imamo v RS ta 10.000.000.000€ dela na črno, če nam uspe to "obdavčiti" z le 10%, je naš proračunski primankljaj rešen.
Mnogi govorijo, zatrimo, ustavimo, preprečimo delo na črno. pa to lahko storimo?
pogovarjal sem se z mnogimi, ki delajo na črno in približno dojel kaj je vzrok temu.
- birokracija
- strošek
Primer: imamo delavca ki ima 650€ plače, brezposelno ženo in 2 šolo obvezna otroka. ker je mizar, občasno naredi kuhinjo po meri ali kaj podobnega, zakaj to naredi na črno? 
le en primer, sicer jih je 1000 različnih, vsem pa je skupno to da imamo prezakompliciran sistem.
Moj predlog je, da se uredi statusno preoblikovanje s.p.ja in d.o.o. v nov subjekt.. "zniža meja začetnega kapitala na 1000€" ampak ob tem naj poudarim, da za tako pravno osebo stoji oz. mora stati ustanovitelj, zastopnik oz. lastnik, z vsem svojim premoženjem in premoženjem zakonskega partnerja. ( s tem preprečimo brezglavo zadolževanje in poskuse prevare  ). 
Da se omogoči registacija takega podjetja "1,2,3" Zaposleni? kot sedaj, vendar, če ni zaposlenih, če ste delavec iz zgornjega primera, lastnik podjetja in ste že nekje zaposleni, lahko za podjetje delate kot nekoč popoldanski s.p., "brez stroškov." ostane 20% DDV oz. 8,5% po znizani stopnji odvisno glede na dejavnost. poračun vhodni / izhodni DDV za stvari, ki so potrebne za delo. Kar pomeni, da v kolikor je dejavnost taka kot v zgornjem primeru, ni potrebnega računovodstva. Vse izdane račune sešteje in plača DDV. 
Vse kar si nakaže kot plačilo, naj je obračunano v dohodnini, če želi si lahko doplačuje še v pokojninsko blagajno. (pa bo višja pokojnina)
če tako podjetje odpre nezaposleni, mu prva 1. mesec prispevke plača ZzZ. seveda potreben tudi nek nadzor proti zlorabam.
Tako podjetje lahko odpre tudi redni študent, pod pogojem, da je absolvent! tisto leto, mu ni potrebno plačevati prispevkov. (max. 1 leto)
Vem da predlog ni popoln, vendar je predlog, ki verjamem, da s strokovnih sooblikovanjem mogoče lahko obrodi sadove in dvigne gospodarstvo. ne nazadnje, Gorednje d.d., Krka d.d.,... so bila garažna podjetja nekaj desetletji nazaj, danes pa so ena od nosilcev gospodarstva, kdo pravi da se med novimi "podjetji" ne bo našlo še kakšno tako?
 