Zaradi vse več intervencij v slovenskih gorah, ki se iz leta v leto povečuje (še posebej tujcev, ki gredo v gore neustrezno opremljeni) predlagam, da se delež stroškov reševanja v gorah tistim, ki ne bi bili ustrezno zavarovani, prenese nanje - podoben sistem imajo v Avstriji in Švici.
Tako zbrana sredstva bi porabili izključno za financiranje reševanja v gorah, usposabljanja in izobraževanja.
Po podatkih ministrstva so stroški helikopterskih intervencij v gorah samo obrambno ministrstvo leta 2019 stali 580.000 evrov.
P.S.- vem da je podoben predlog prestavil že leta 2020 takratni minister za obrambo Matej Tonin s katerim sta se strinjala tako Planinska zveza Slovenije kot Gorska reševalna zveza Slovenije, toda od takrat se v tej smeri ni nič premaknilo zato s tem predlogom apeliram na vlado, da predlog še enkrat vzame v obravnavo.