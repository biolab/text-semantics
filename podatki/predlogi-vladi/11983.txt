Spoštovani!
Mediji nas obveščajo, da bo čez teden dni, 13. 8. 2020, ob obisku ameriškega podpresednika naš minister Logar podpisal skupno izjavo o varnosti 5G omrežij.
Izjavo poleg naše vlade želijo podpisati še Češka, Estonija, Latvija, Poljska in Romunija.
Lepo, da skrbite za redno upogibanje hrbtenice naroda zahodnemu imperiju v zatonu, a še pred podpisom od vlade pričakujemo:
- uraden odziv na prisluškovalno afero svetovnih razsežnosti, ki je bila razkrita tik pred koronavirusnim zasičenjem medijev februarja 2020 (švicarsko podjetje CRYPTO AG) in je zadevala tudi naš prostor,
- pojasnilo, na kakšni podlagi želite podpisati takšno izjavo z državo, ki je dokazano vpletena v večino nepoštenih praks na področju varovanja osebnih in državnih varnostnih podatkov (CRYPTO AG, Petero oči, PRISM itd.),
- pojasnilo, zakaj tovrstne izjave ne podpišemo z najbolj verjetnim proizvajalcem 5G naprav, ki jih bomo uporabljali (kitajski Huawei) in zakaj se sploh niste še odzvali na njihov poziv za dogovor o neprisluškovanju.
Dejstva poznate, a jih kot kmetje na geopolitični šahovnci ignorirate.
Moj predlog Vladi RS se torej glasi: podajte zgoraj navedena pojasnila. Hvala.
Najava podpisa izjave na rtvslo.si : www.rtvslo.si/slovenija/slovenija-bo-podpisala-izjavo-z-zda-o-varnosti...
Novica o aferi Crypto AG na delo.si : www.delo.si/novice/svet/zrtev-obvescevalnega-udara-stoletja-tudi-slove...
PRSIM: en.wikipedia.org/wiki/PRISM_(surveillance_program)
Petero oči: en.wikipedia.org/wiki/Five_Eyes