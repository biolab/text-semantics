 Pozdravljeni,
Kot vemo je vsak zapornik v finančno breme državi. Menim, da bi bilo smiselno, če bi zaporniki namesto sedenja v prepolnih zaporih svoj dolg družbi odslužili na konstruktiven način, od katerega bi celotna družba dejansko profitirala.
 Kolikor je meni znano je sistem družbeno-koristnega dela v Sloveniji že urejen, a le kot opcija za nadomestitev zaporne kazni do dveh let. Vse pa je v pristojnosti Centra za socialno delo. (Naj me kdo popravi, če se motim.) 
 Predlagam uvedbo obveznega prisilnega družbeno koristnega dela za VSE prestopnike, ki bi si prislužili zaporno kazen. Ta dela bi segala od manjših družbeno koristnih (za minimalne prekrškarje) do najtežjih fizičnih del za dejanja, kot so: posilstvo, naklepni umor, zloraba otroka, preprodaja težkih drog, hujše vrste gospodarskega kriminala,...
 Država bi na ta način profitirala, saj bi izkoriščala zastonj delovno silo. Zaporniki za svoje delo ne bi prejemali plačila, zagotovljeni bi jim bili le prehrana in medicinska oskrba ter ob potrebi prevoz na delovno mesto. 
 Zapore bi lahko preuredili v delavnice, namenjene proizvodnji. 
 V kolikor bi šlo za težja dela izven zaporniških kompleksov, bi zapornike skrbno nadzorovale za to usposobljene enote paznikov, ki bi z raznimi prisilnimi sredstvi (tudi z orožjem) ohranjale disciplino in skrbele za varnost. Terenska dela bi se lahko opravljala na primer v kmetijstvu, gozdarstvu ali gradbeni industriji, pri gradnji cestne infrastrukture, v kamnolomih...
Po mojem mnenju bi delo tudi pozitivno vplivalo na morebitno kasnejšo re-socializacijo določenih zapornikov - saj vemo, delo krepi telo in duha ;)

 To je le osnutek - ideja, ki se mi je porodila, brez večjih podrobnosti, zato pričakujem konstruktivne kontra-argumente in seveda feedback pristojnega organa.
LP vsem!