Apeliramo na to, da nobena oseba, ki je AKTUALNI ČLAN katere koli politične stranke, NE SME OPRAVLJATI VODSTVENE FUNKCIJE v javni upravi ter podjetjih v državni lasti. To pravilo mora veljati vsaj še 2 leti, ko poteče funkcija, zato da se odpravi sum delovanja lastnih interesov in da se odpravi sum poseganja v samostojnost in neodvisnost sistemov oz. institucij.
ZAHTEVAMO, DA
- za vsak sum političnega kadrovanja, Komisija za preprečevanje korupcije uvede postopek na podlagi Zakona o integriteti in preprečevanju korupcije in preuči ali so bili kadrovski postopki za imenovanje vodstvenih kadrov v skladu z zakonodajo, saj preprečevanje korupcije nikoli ni bila prioriteta nobene slovenske vlade!
- pristojno ministrstvo pravočasno začne s postopki za javne razpise na vodstvena delovna mesta v javnih zavodih ter podjetjih v državni lasti in dosledno spoštuje strokovna merila ter v skladu z zakonskimi predpisi na področju zaposlovanja vodi zakonite in transparentne postopke!
- privrženci/člani političnih strank ne smejo biti na vodstvenih položajih v javnih zavodih in podjetjih v državni lasti ter izkoriščati svoje funkcije za osebne interese in vzbujati sum v samostojnost, transparentnost in neodvisnost institucij!
- so na vodstvena mesta postavljeni ljudje, ki nimajo “strankarske izkaznice”! Na vodstvena mesta se mora postavljati kandidate in kandidatke, ki se jih ocenjuje po kriterijih strokovnosti in kompetentnosti. Imeti morajo ustrezno izobrazbo in delovne izkušnje!
- se politika ne vmešava v vodenje državnih podjetij ter v prevlado korporacij nad državo!
- vodstvene položaje v državi zavzemajo posamezniki, ki delujejo etično! Tisti, ki so obremenjeni s sumljivimi oziroma spornimi posli, ki se jih sumi na kazniva dejanja ali so jim bila ta dejanja v preteklosti celo dokazana, nimajo na vodstvenih funkcijah kaj iskati! S svojim preteklim delovanjem so namreč dokazali, da želijo lastne interese dosegati na škodo interesov tistih, ki bi jih morali zastopati.
- Morda bi bil dober in racionalen korak v pravo smer ponovna uvedba državnega izpita iz javne uprave, ki bi pomenil nekakšno vstopnico v uslužbensko razmerje in bi preprečeval, da bi službo v javni upravi opravljale osebe, katerih strokovnost in znanje sta pomanjkljiva; izpit bi morali v določenem daljšem časovnem obdobju opraviti čisto vsi javni uslužbenci, ki so bili zaposleni po letu 2007, ko je bil omenjeni izpit brez pravnega razloga ukinjen. (vir predloga www.domovina.je/politicno-kadrovanje-po-slovensko/)
- Kakšen sistem javnih uslužbencev Slovenija dejansko potrebuje, je jasno; to mora biti predvsem strokoven, apolitičen, karierni, profesionalni in visoko etični sistem, ki bo zmogel tako politiki kot državljanom zagotoviti najvišjo možno raven storitev in ki bo sposoben slabim predlogom in rešitvam, pa naj jih predlaga ali promovira kdor koli že, reči jasen in odločen ne. In v takšnem sistemu mora imeti politika strogo omejen vpliv. (vir predloga www.domovina.je/politicno-kadrovanje-po-slovensko/)
Kot povsem navadni državljani ne poznamo zakonov, vendar menimo, da v kolikor niso dejstva in zahteve zapisane v zakon, se mora ta zakon spremeniti oz dopolniti!
Sprašujemo se:
- Kje igrajo vlogo pristojne institucije, kot so npr. Komisija za preprečevanje korupcije? Samo medijsko poročanje kot sankcija ni dovolj!
- Je cilj aktualne vlade glede spornih poslov z nabavo zaščitnih mask in ventilatorjev prikrivati ali celo brisati dokaze? Je zato vlada zamenjala vodstvene položaje v kriminalističnih in preiskovalnih postopkih?
- Kako lahko zaupamo vladi in pristojnim institucijam, saj od sistemov pričakujemo poštenost, strokovnost in politično neodvisnost?
Dejstva:
- Politično lobiranje z nameščanjem kadrov na vodstvena mesta družb oz podjetij v državni lasti, so stara in pogosta praksa že vse od osamosvojitve Slovenije (tako v javnih kot zasebnih sektorjih ter tako na lokalni kot na državni ravni).
- Ob vsaki menjavi vlade se v državnih družbah zgodijo kadrovske menjave, katerim sledijo afere za afero.
Imenovanja funkcionarjev v javni upravi ter v podjetjih v državni lasti vzbujajo sum, da je v ozadju interes po popolnem obvladovanju in okoriščanju lastnih interesov.
- Nekatere menjave vodstvenih kadrov vzbujajo sum poseganja v samostojnost in neodvisnost sistemov oz. institucij.
- Na nekatera mesta so postavljeni ljudje, ki so povezani z nekaterimi aferami in ljudje, ki prihajajo iz aktualne vlade. Tovrstna sporna imenovanja rušijo zaupanje v ustanove, v katere so bili imenovani!
- Menjave v ključnih organih vzbujajo dvom o neodvisnosti in nepristranskosti sistemov.
Primerov iz preteklosti je malo morje, navajamo konkreten primer aktualne 14. Vlade RS (vir vsebine podcrto.si/nova-vlada-na-vodilnih-polozajih-eticno-povsem-neprimerni-p...:
- Janševa 14. Vlada RS je hitro zamenjala ključne ljudi v varnostno-obveščevalnem sistemu. Že na prvi seji so zamenjali generalno direktorico policije, načelnico generalštaba Slovenske vojske (SV) in generalnega direktorja Obveščevalno-varnostne službe ministrstva za obrambo. Nato so sledili imenovanje direktorja Slovenske obveščevalno-varnostne agencije (Sova), zamenjava generalne direktorice Urada RS za preprečevanje pranja denarja, zamenjava direktorja uprave kriminalistične policije in zamenjava generalnega direktorja Nacionalnega preiskovalnega urada (NPU), piše STA.
- Glede na to, da so se zamenjave zgodile v zelo kratkem času in hitro, gre za sum, da je v ozadju interes po popolnem obvladovanju varnostno-obveščevalnih služb. V ozadju bi lahko bil tudi interes SDS, da se prikrije nepravilnosti pri financiranju nekaterih medijev, ki so ji blizu, ali nabavah zaščitne opreme. In nenazadnje, zgleda kot da si aktualna vlada želi podrediti celoten sistem!
- Za notranjega ministra je Janša predlagal Aleša Hojsa, do zdaj direktorja podjetja NTV24, d. d., ki izdaja televizijo Nova24TV. Televizija je eden izmed že omenjenih strankarskih medijev SDS. Financiranje teh medijev preiskuje policija. Stranke trenutne koalicije so nato Hojsa izglasovale za ministra. Hojs ima kot notranji minister nadzor nad delovanjem policije.
- Visoko mesto v vladi zaseda tudi Božo Predalič, nekdanji direktor podjetja NTV24 in še danes član nadzornega sveta strankarske televizije. Prevzel je mesto enega izmed generalnih sekretarjev vlade.
- Češnjico na torti pa predstavlja zaposlitev Franca Kanglerja v kabinetu notranjega ministra Hojsa. Nekdanji mariborski župan se je do zdaj znašel v vsaj dvajsetih predkazenskih ali kazenskih postopkih. Dokončno obsojen ni bil nikoli. A to ne pomeni, da je tudi nedolžen. Kot smo pri Pod črto večkrat poudarili, je vrhovno sodišče nedvoumno ugotovilo, da je Kangler pri zaposlitvi svoje strankarske kolegice na občini ravnal koruptivno. Kaznovan ni bil le zato, ker je tožilstvo proti njemu prepozno začelo kazenski pregon.