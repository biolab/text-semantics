Predlagam višje kazni za povzročitelje prometnih nesreč. Dandanes mnogo ljudi vozi zelo neprevidno in s tem povzroči prometno nesrečo, zaradi katere potem v koloni vozil stojijo ostali vozniki, na delo mora policija, reševalci, policija in ostali pristojni. V kolikor bi se kazni zvišale, bi morda ljudje peljali previdneje in tako zmanjšali kolone vozil in gnečo, sploh ob vikendih in popoldnevih. Vem, da si nihče prometnih nesreč ne želi, a nekateri vozijo, kot da so sami na cesti.
Prav tako bi uvedel progresivne kazni za kršenje prometnih predpisov. Nekomu, ki vozi dober avto, vozi po cesti 200km/h ter s tem ogroža druge, verjetno kazen 1200€ ne pomeni prav dosti. Če bi se kazen gledala glede na premoženje, pa bi morda kdo že premislil, ali bo med vožnjo ogrožal sebe in druge. Tu ne gre za davke, kot bi eni mislili, pač pa za prometne kazni, katerih ni prisiljen nihče plačati.