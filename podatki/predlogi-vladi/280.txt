Predlagam vladi, da lahko v kratkeč času reši prostorsko stisko v zaporih tako, da uporabi objekte bivše JLA, ki so sedaj v lasti države oz. ministrstva za obrambo.
 
Po vsej Sloveniji, še posebej pa na Primorskem je veliko objektov bivše JLA ki samevajo prazni in neizkoriščeni. Večina teh objektov je zgrajena med obema vojnama, ima debele zidove iz kamna in so obdani z visokim zidom ter mrežo. Kdor se je vozil skozi Postojno, Pivko in Ilirsko Bistrico na morje je lahko videl te mogočne stavbe ki čakajo dokončni propad.  Nekaj teh  vojaških objektov  je tudi v sami Ljubljani.
Adaptacija bi bila vsekakor manjši finančni zalogaj kot gradnja novih objektov. Prav tako pa bi na teh območjih zaposlili nekaj novih paznikov. Gradnja novih objektov na Dobu je rešitev, a po besedah ministra Zalarja to ne zadošča.
Vlada naj bo racionalna in naj postavi v funkcijo to kar že imamo.  Nekaj teh objektov je že v novi namembnosti, a jih je še veliko neizkoriščenih. Slovenija ni tako bogata, da bi metali stran dobre stvari.