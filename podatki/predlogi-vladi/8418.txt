Predlagam, da je se spremeni eden od pogojev za prejemanje otroškega dodatka. Trenutno je pogoj samo stalno prebivališče v Sloveniji (ne glede na državljanstvo). Zato predlagam, da naj bo pogoj slovensko državljanstvo IN stalno prebivališče v Sloveniji. Kar bi se privarčevalo od nedržavljanov, naj gre sorazmerno za slovenske državljane.
Ni pošteno, da kdorkoli pride v Slovenijo in ima tukaj samo stalno prebivališče, ima še otroški dodatek, čeprav ni nujno, da je asimiliran ali pa da vsaj spoštuje našo državo in se ravna v skladu s pravili naše družbe. Do nedavnega je bilo celo tako narejeno, da je otroški dodatek prejemal starš s stalnim prebivališčem v Sloveniji, ne glede na to, ali je otrok živel z njim v Sloveniji ali ne. Večinoma so prihajali očetje z juga in denar pošiljali domov, s čimer je Slovenija izgubila veliko. Slovenija ne potrebuje ne vem koliko prebivalcev, da bi morala s takimi ukrepi privabljati ljudi iz (večinoma) manj razvitih držav. Raje poskrbimo, da bo manj naših državljanov zapuščalo Slovenijo, ker jim ta ne nudi dovolj blaginje, in tako zagotovimo napredno in bogato družbo.