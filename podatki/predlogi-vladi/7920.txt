Pred leti je bil objavljen predlog za odpravo naročilnic v javnem sektorju, z utemeljitvijo, da gre za glavni vir korupcije v državi. Predlog je bil sprejet, Ministrstvo za notranje zadeve pa ga je zavrnilo kot neutemeljenega. predlagam.vladi.si/webroot/idea/view/5781
Pred kratkim je bila v oddaji Tarča predstavljena korupcija v zdravstvu in glavna ugotovitev je bila, da so ravno naročilnice tiste, ki omogočajo sistemsko zlorabo javnega naročanja ter korupcijo. 
Vlado ponovno pozivam, da nemudoma ukine naročilnice in neha podpirati sistemsko korupcijo pri javnem naročanju! Prav nobenih ovir ni, da se za naročila do 20.000 EUR (40.000 EUR pri gradnjah) v okviru Zakona o javnem naročanju uvede poenostavljen postopek, ki bo zagotavljal transparentno oddajo naročil. To je možno urediti v dveh tednih in ni potrebna nobena širša družbena razprava.