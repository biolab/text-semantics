 Predlagam, da bi morali vsi smučarji na slovenskih smučiščih nositi zaščitne čelade in ne le otroci. Smučanje se razvija, hitrosti so tudi pri smučanju rekreativcev vse večje (tudi do 100 km/h in morda celo več) in zdi se mi, da je pri takšnih hitrostih uporaba čelade nujna. Tudi za počasne smučarje vedno obstaja nevarnost, da se kdo v njih zaleti ali da nerodno padejo ali pa s svojim nepremišljenim ravnanjem trčijo v hitrejšega smučarja. Čelada bi morala postati, tako kot palice, smučarski čevlji in rokavice, del smučarske opreme vsakega smučarja.