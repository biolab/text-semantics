Predlagam, da se v zakonodaja - Zakon o cestah in Pravilnik o kolesarskih površinah - dopolnita na način, da se v prihodnjih ureditvah preneha z ureditvijo kolesarskih stez na način kolesarskega pasu na vozišču, oz. nivojskih kolesarskih stez.
Obrazložitev:
Občine se velikokrat poslužujejo ureditve kolesarskega prometa s pomočjo kolesarskih pasov na vozišču, saj je to najenostavnejša in najcenejša rešitev, a je po drugi strani hkrati nevarna za kolesarje in moteča za voznike motornega prometa. V občinah se potem hvalijo s številom kilometrov urejenih kolesarskih povezav, ki pa jih večina kolesarjev - sploh otrok in starejših - noče uporabljati (se raje vozijo na hodniku za pešce), v nekaterih primerih pa se v okviru novih ureditev, omeji tudi hitrost motornega prometa na 30 km/h na cestah, kjer za to ni nobene potrebe (razen zaradi kolesarjev na vozišču).