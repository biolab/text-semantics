 Vlada naj po nujnem postopku sprejme zakonodajo, ki bo zmanjšala razliko med prihodki revnih  in prihodki bogatih, na razmerje največ 1:10. Navedeno razmerje naj doseže na način, da bo sorazmerno davčno bolj obremenila bogate. Za kontrolo tega razmerja naj nujno takoj sprejme ustrezno zakonodajo, ki bo učinkovito sankcionirala nezakonita nakazila iz bančnih računov (krajo denarja in utajo davkov)  tako zasebnih kot državnih podjetij. Vlada mora nujno sprejeti tudi zakon, ki bo omogočil izvedbo takojšnjega pripora zoper osebe, ki so si na navedeni način prisvojile več miljonske vsote in zakon, ki bo omogočil zaplembo tega premoženja tudi na računih v tujini oz. davčnih oazah.