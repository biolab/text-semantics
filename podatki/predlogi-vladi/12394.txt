Pozdravljeni!
Vsak Slovenec proizvede ogromno količino bioloških odpadkov, ki pa ne pristanejo vedno na mestih, kjer bi morali, še posebej na lokacijah (predvsem podeželju), kjer zbiranje in odvoz le teh ni odrejeno.
Biološki odpadki se tako lahko znajdejo med ostalimi odpadki, kar povzroča še hitrejše polnjenje slovenskih smetišč, ali pa se odlagajo na določenih mestih in puščajo za sabo neizkoriščen potencial.
Med nami je veliko Slovenk in Slovencev, ki nimajo znanja, ali pa ne želijo kompostirati svojih bioloških odpadkov, kar povzroča veliko izgubo mineralnih snovi, ki bi lahko bili uporabljenih v slovenskih vrtovih.
Zato predlagam Vladi RS in pristojnim organom adaptacijo in promocijo že obstoječih aplikacij in sistemov, ki rešujejo prav to problematiko (npr. ShareWaste), ali pa ustvaritev in promocijo novega, slovenskega sistema.
Že obstoječi sistemi povezujejo male kompostarne z ostalimi uporabniki, ki prispevajo biološke odpadke. Nastali kompost pa bi lahko prodajali okolici za uporabo v domačih vrtovih, kar bi ustvarilo nova delovna mesta in zmanjšalo potrebo po umetnih gnojilih.
Zato Vlado RS pozivam, da temeljito premisli o uvedbi takšnih sistemov v državo in s tem naredi nov korak proti bolj zeleni prihodnosti.