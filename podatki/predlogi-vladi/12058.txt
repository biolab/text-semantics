V Finančni upravi RS (FURS) so pristojni za implementacijo unovčevanja turističnih bonov. Pri tem se ravnajo po obstoječi pravni ureditvi. Ta določa prenosljivost bona med upravičenčevimi sorodniki v ravni vrsti do drugega kolena (stari starši, starši, otroci, otroci zakonca ali zunajzakonskega partnerja, vnuki), zakonci, zunajzakonskimi partnerji, partnerji v sklenjeni ali nesklenjeni partnerski zvezi ter med otroci in njihovimi zakonitimi zastopniki, če to niso njihovi starši.
Predlagam, da se omogoči prenosljivost bona tudi na druge posameznike. Spremeni naj se pravna ureditev, za katero pa FURS ni pristojen, ampak Ministrstvo za gospodarstvo.
Primer:
Turistični boni starejših ljudi, ki nimajo svojih sorodnikov ali otrok ter ne nameravajo obiskati turističnih objektov in koristiti njihovih zmogljivosti, naj se prenesejo na osebe, ki skrbijo zanje. Le te bi jim vrnile gotovino v protivrednosti turističnega bona, katero starejši potrebujejo za tekoče stroške ob nizkih pokojninah. Ali pa naj se omogoči prenos turističnih bonov v lasti starejših oseb na humanitarne organizacije (zveze, zavode, fundacije ...).