Text file: 13510.txt
author: Erazem Lipovina
downvotes: 17
end consideration date: 2021-08-03
id: '13510'
number comments: 5
number views: 592
proposal type: Odziv pristojnega organa
response: "Odziv Ministrstva za okolje in prostor\nPrepoved dajanja izdelkov na trg\
  \ je z vidika varstva okolja eden zadnjih ukrepov za prepre\u010Devanje in zmanj\u0161\
  evanje obremenjevanja okolja. Vsaka prepoved dajanja dolo\u010Denih proizvodov na\
  \ trg ima za posledico preusmeritev potro\u0161nikov na druge proizvode, ki so v\
  \ trenutku prepovedi na voljo na trgu. Zato je pomembno, da se pred uveljavitvijo\
  \ take prepovedi na\u010Drtujejo in izvedejo tudi drugi ukrepi, kot je npr. ozave\u0161\
  \u010Danje potro\u0161nikov. Prepoved naj bi temeljila na analizi celotnega \u017E\
  ivljenjskega kroga, s katero se preu\u010Dijo vplivi, ki jih imajo na okolje snovi\
  \ in materiali, ki se uporabljajo za proizvodnjo izdelkov, za katere se na\u010D\
  rtuje prepoved, in alternativnih proizvodov, ki so na trgu ali bi se na trgu lahko\
  \ pojavili kot zamenjava za prepovedane izdelke. Pri tem je treba upo\u0161tevati\
  \ vse faze posameznega proizvoda, od faze njegovega na\u010Drtovanja, proizvodnje,\
  \ distribucije, potro\u0161nje in uporabe, vklju\u010Dno z njegovo trajnostjo in\
  \ mo\u017Enostjo ponovne uporabe, do faze, ko ta proizvod postane odpadek, in mo\u017E\
  nostmi za njegovo recikliranje ali druge postopke predelave. Prepovedi, ki veljajo\
  \ v eni sami dr\u017Eavi, so manj u\u010Dinkovite kot prepovedi, sprejete na nivoju\
  \ EU, saj je dajanje izdelkov na trg urejeno na podlagi pravil o notranjem trgu\
  \ in s tem povezanim prostim pretokom blaga, ter na podlagi pravil glede prepre\u010D\
  evanja trgovinskih ovir ter izkrivljanja in omejevanja konkurence.\nMenimo, da parcialna\
  \ prepoved dajanja proizvodov na slovenski trg, zaradi majhnosti, geografske lege\
  \ in dobrih prometnih povezav s sosednjimi dr\u017Eavami, ne bi predstavljala u\u010D\
  inkovitega ukrepa, zato se Slovenija vedno zavzema in podpira ukrepe, usklajene\
  \ na nivoju EU.\nPreden se lahko za\u010Dne katerikoli proizvod prodajati v dr\u017E\
  avi EU, mora proizvajalec poskrbeti, da je skladen s predpisi, ki se uporabljajo\
  \ v tej dr\u017Eavi in po vsej EU. Ko je proizvod odobren za prodajo v eni dr\u017E\
  avi EU, ga je na\u010Deloma mogo\u010De prodajati kjer koli v EU. V praksi si posamezne\
  \ dr\u017Eave EU v nekaterih primerih pridr\u017Eijo pravico, da omejijo dostop\
  \ do svojega trga za proizvode, ki se \u017Ee prodajajo v drugi dr\u017Eavi EU.\
  \ Take omejitve morajo biti utemeljene z razlogi iz \u010Dlena\_36 PDEU (javna morala,\
  \ javni red ali javna varnost, varovanje zdravja in \u017Eivljenja ljudi, \u017E\
  ivali ali rastlin, varstvo nacionalnih bogastev z umetni\u0161ko, zgodovinsko ali\
  \ arheolo\u0161ko vrednostjo ali varstvo industrijske in poslovne lastnine) ali\
  \ drugimi nujnimi razlogi v javnem interesu, priznanimi s sodno prakso Sodi\u0161\
  \u010Da Evropske unije v zvezi s prostim pretokom blaga, in morajo biti sorazmerne\
  \ z zastavljenim ciljem. Kadar je omejitev utemeljena z nujnim razlogom v javnem\
  \ interesu, mora biti upravna odlo\u010Ditev vedno ustrezno utemeljena, legitimna,\
  \ ustrezna in v skladu z na\u010Delom sorazmernosti, pristojni organ pa mora sprejeti\
  \ najmanj omejevalen ukrep (kar pa prepoved dajanja na trg v veliki ve\u010Dini\
  \ primerov ni). Prepoved dajanja omenjenih proizvodov na trg bi lahko imela velik\
  \ vpliv na poslab\u0161anje zdravstvene situacije, zato bi bilo treba razmi\u0161\
  ljati bolj o ukrepih za prepre\u010Devanje smetenja. Tak\u0161ni ukrepi ne vklju\u010D\
  ujejo zgolj kazni in (visokih) glob, ampak so pogosto bolj u\u010Dinkoviti \"mehki\"\
  \ pristopi, npr. namestitev dodatnih ko\u0161ev za smeti na javnih povr\u0161inah,\
  \ kjer se zadr\u017Euje najve\u010D ljudi."
response date: 2021-09-21
response due date: null
sent date: 2021-07-03
title: prepoved prodaje in uporabe mask za enkratno uporabo ter covid testov
upvotes: 57
url: https://predlagam.vladi.si/predlog/13510
