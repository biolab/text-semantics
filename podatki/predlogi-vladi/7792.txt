Velikokrat mi kaj dvigne pritisk, tokrat je pa DUTB šel čez mejo. Razumem, da ne morejo ustvarit dobička, vendar PREDLAGAM VLADI, da vloži predlog in izglasuje pravila:
Da DUTB ne sme zaposlenim izplačevati dodatka na lojalnost, ker je po domače povedano, to norčevanje iz davkoplačevalcev. DUTB je kot skrbnik JAVNEGA premoženja odgovoren javnosti in JAVNI interes je, da DUTB naredi profit. Dokler ne delajo profita, ni možno ne vodstvu niti zaposlenim DUTB izplačati nobenih dodatkov, sploh pa ne NAGRAD in podobnega.
Če DUTB kljub temu izplača zaposlenim dodatke na lojalnost iz MOJEGA, DAVKOPLAČEVALSKEGA denarja, se kot davkoplačevalec smem izjasniti ob plačilu dohodnine, da državi ne bom izplačal premosorazmernega deleža, ki je bil izplačan kot omenjeni dodatek zaposlenim DUTB.
Dodatek na lojalnost v ustanovi, ki obstaja par let, je poleg tega tudi logični lapsus. V tem času se še niti ni izkazalo, kdo je dober in kdo ne, sama DUTB pa v tem času ni mogla doživeti vzponov in PADCEV, da bi na podlagi slednjih lahko zaposlene nagrajeval, češ, ostali ste kljub slabim letom.
Se pravi, predlog:
1.) DUTB ne sme izplačevati dodatkov, nagrad, božičnic, dokler ne ustvari dobička vsaj drugo zaporedno leto.
2.) Za letošnje leto in leto 2017 se DUTB prepove zaposlenim izplačevati dodatek na lojalnost.