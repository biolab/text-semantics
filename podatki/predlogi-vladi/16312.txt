Država javnim uslužbencem daje regres, kar se konča z upokojitvijo, ko ta dobi regres le v formalni višini. Enako se dogaja delavcem iz gospodarstva. Dejansko pa bi morali vsi upokojenci, zaradi svojega minulega dela pri razvoju in izgradnji države ter kot plačniki davkov in dajatev, biti prav tako upravičeni do regresa v višini, kot ga prejemajo državni uslužbenci v neobdavčenem znesku. Zato predlagam, da država, kot javnim delavcem, iz proračuna zagotovi regres v enakih zneskih, enako kot jih prejemajo javni uslužbenci. Tako si bo lahko tudi upokojenec privoščil dopust, posebej v sedanji draginji. Nenazadnje je košarica upokojenca enaka kot tista delovno aktivnega državljana in ta je dražja tudi do 40%, kot v istem času preteklega leta za vse, ne glede na status.