Vsem je seveda jasno, da so zimske pnevmatike boljše v zimskih razmerah. Prav tako je vsem jasno, da so v toplejšem vremenu boljše letne pnevmatike. 
Predlagam, da to uredimo tako, kot imajo urejeno naši severni sosedje, po katerih se sicer zelo radi zgledujemo. V povprečju imajo več snega od nas in nižje temperature, pa je zimska oprema kljub temu obvezna le v zimskih razmerah.
V zadnjih nekaj letih se mi bistveno večkrat zgodi, da se z zimskimi gumami vozim v toplem sončnem vremenu, kot pa po snegu. In toliko kot so zimske gume boljše ko je mrzlo, so letne gume boljše ko je toplo. 
 
Predlog:
29. člen Zakona o pravilih cestnega prometa naj se spremeni tako, da bo v prvem odstavku določeno, da morajo vozila imeti zimsko opremo le če so na cesti zimske razmere.
6. odstavek tega člena naj se spremeni tako, da se globa za vožnjo brez zimske opreme v zimskih razmerah dvigne na 500 EUR + 5 kazenskih točk (sedaj 40 EUR).
9. odstavek tega člena naj se spremeni tako, da bo globa za oviranje prometa zaradi neuporabe zimske opreme v zimskih razmerah 1.500 EUR in 18 točk (sedaj 500 EUR + 5 točk).
10. odstavek tega člena naj se spremeni tako, da bo globa za pravne osebe 10.000 EUR, za odgovorno osebo pa 1.500 EUR (sedaj 1.000 EUR in 120 EUR).