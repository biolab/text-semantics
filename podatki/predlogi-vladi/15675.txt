Pozdravljeni.
 
Za moderatorje te spletne strani.
Vem, da je bil podoben predlog že obravnavan, ampak se ni z vaše strani skoraj nič argumentiralo. Vi ne kvalificirate cerkvenega zvonenja kot hrup, kljub temu, da moti ljudi in živali. Kvalifikacije se lahko spremenijo. Pravite, da ne vpliva na zdravje posameznika, med tem ko imam jaz in več drugih ljudi, že več let moten spanec in prikrajšane ure spanca. Spanec je ekstremno pomemben za zdravje, za obnovo telesa in vedno več raziskav dokazuje, da moten spanec povzroča nevrološke težave pri posameznikih, kot demenca in alzheimerjeva bolezen. Primanjkanje spanca močno vpliva na posameznikovo delovanje v dnevu, torej tudi močno negativno vpliva na psiho. Ali je potrebno, da posamezniki nabavimo več sto everske merilec kvalitete spanja, da vam lahko dokažemo, da je spanec prekinjen točno ob določenih urah, ko cerkev zvoni. S cerkvijo se ne da nič dogovoriti, sem probaval. Pripravljen bi bil cerkev tožit, ampak v čem je poanta če je zakon v prid cerkve. Gre se za kršenje človekovih pravic, cerkev dobiva posebno obravnavo in bi prosil, da se predlog še enkrat resno obravnava. Vem, da je neprijetna tematika, ampak se rabi glede tega nekaj končno narediti. Imate več kot dovolj argumentov in več kot dovolj razdraženih ljudi, da se vidi da je nekaj na tem.
 
 
Zvonenje cerkvenih zvonov v jutranjih urah je zelo moteče, moti spanec in prikrajša ljudi več ur močno potrebnega spanca. Jaz živim v vasi, kjer so hiše oddaljene od cerkve 200-400 metrov. Vsako jutro ob sedmih imajo tri minutno budnico, katera zvoni veliko glasneje, kot zvonenje ob naznanjanju ure. Včasih ob sedmih celo zvonijo 13 minut. Smilijo se mi ljudje v Ljubljani, kateri imajo cerkev za soseda. Spomnim se, ko sem bil dvakrat operiran v Ljubljani in sem rabil prespati več dni v bolnici zraven cerkve. Ko si v tako šibkem stanju in nujno potrebuješ spanec, vendar si ga prikrajšan zaradi zvonenja. Prekinjanje spanca ni zdravo, škoduje zdravju in psihi. Ko se enkrat zbudiš je veliko težje nazaj zaspati in zmanjša kvaliteto tega spanca.
 
Že več let sem prikrajšan spanca in bi prosil, če se lahko glede tega nekaj naredi. Ne vstajamo vsi ob sedmih zjutraj in domnevam, da bi ljudje tudi radi med vikendom malo dlje spali. Tako početje je nemoralno in se gre za vsiljevanje in poseganje v posameznikovo življenje.
 
Zvonenje je defenitivno hrup, moti ljudi kateri blizu živimo, moti divjad in ostale živali, kar bo vsak z psom potrdil. Zdi se mi, da je takšno početje nemoralno in ne vidim zakaj ima cerkev poseben privilegij, zaradi tradicije. Vera je stvar vsakega posameznika in naj se z njo ne moti drugih. Smo ljudstvo večih ideologij in bi prosil, da se to spoštuje.
 
Predlagal bi, da se zmanjša glasnost zvonenja in ukine zvonenje budnic, katere trajajo 3-13 minut in so tudi precej glasnejše od navadnega zvonenja.
 
Lep pozdrav,