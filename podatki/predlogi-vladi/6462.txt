Zelo sem vesel načrta, da se ustanovi državno podjetje na področju lesarstva in gozdarstva. Od njega je pričakovati, da bo spodbudil večjo izkoriščanje naših gozdov, kar bi lahko dalo tudi nova delovna mesta.
V mislih pa imam še eno tržno nišo, za katero menim, da ni samo podjetniška ideja, saj bi potrebovala širšo podporo od zadaj. Morda bi jo lahko začela / spodbudila država.
Predlagam, da v večjih mestih (npr. Dunaj, Zagreb, Milano, Budimpešta...) v središču mesta država odkupi lokal in v njem uredi slovensko trgovino, kjer bi se prodajali le slovenski proizvodi (Gorenjka, Alpina, Peko, Lisca....), kjer bi se tržili turistični aranžmaji v Sloveniji (terme, smučišča...), kjer bi se ponujala literatura iz / o Sloveniji (slovarji, prevedeni slovenski avtorji...). Morda bi se v sklopu konzorcijske trgovine lahko uredila tudi slovenska restavracija...
V ideji vidim možnosti promocije Slovenije in podpiranje slovenskega gospodarstva.