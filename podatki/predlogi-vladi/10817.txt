Kot invalid na vozičku imam polno zdravstvenih težav in posledično pogoste obiske v raznih ambulantah. Prepogosto se pa dogaja da so ambulante nedostopne za invalide na vozičkih. Dve stopnici, tri stopnice, pet stopnic, vrata preozka in seveda stranišča za invalide ni in da o parkirnem prostoru sploh ne govorimo. Če mora invalid čakati v vrsti in se to seveda velikokrat zavleče saj le redko prideš takoj na vrsto potem pregled in nazadnje še čakati izvide, se lahko zgodi da ga prime tudi na potrebo. V nekatere ambulante moraš celo priti s polnim mehurjem. Večkrat se sprašujem kako take ambulante sploh dobijo uporabna dovoljenja zato predlagam vladi da kriterije za dodelitev uporabnih dovoljenj za ambulante kakršnih koli zdravstvenih storitev prilagodi tako da bo vse to dostopno tudi invalidom. Ne le zame ampak za vse saj invalidov je veliko in v ambulante pravzaprav zdravi ljudje ne hodijo tako pogosto kot bolniki. Vsak lahko postane invalid že naslednji trenutek.