Ljudem država pomaga s transferji denarja zato, da njim in njihovim družinskim članom zagotovi eksistenco in osnovni standard. Ob tem pa bi bilo dobro državljane tudi odvrniti od neprimernega načina trošenja. Igre na srečo so pravica, ker so pri nas dovoljene. So tudi koristne, ker z njimi financiramo invalidske organizacije in še marsikaj drugega. Vendar pa, ves denar in čas/trud, ki ga človek vloži v igre na srečo, je v večini izgubljen. Ne vem kako naj drugače rečem kot to, da me moti, da očetje postopajo okoli mest za igranje športne napovedi in zapravljajo denar, ki so ga dobili za to, da bi izboljšali položaj svojih družin in otrok.
Način izvedbe je možen tako, da se pri izplačilih dobitkov v prihodnje potrebno izkazati z davčno številko. Vkolikor se izplača dobitek državljanu, katerega uradni prihodki so izključno iz državnih transferjev (to se lahko bolj podrobno opredeli), potem se vrednost dobitka trga od njegovih transferjev. Na ta način se sporoči državljanom, da do iger na srečo niso vsi upravičeni in da sodelovanje tistim, ki niso upravičeni, ne bo prineslo nobenih koristi in se jih tako odvrne od igranja.