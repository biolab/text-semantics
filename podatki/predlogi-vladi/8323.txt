 Na naših avtocestah se dnevno odvijajo prave cestne bitke. Ena od zelo izrazitih bitk se zgodi ob zgoščenem prometu, ko se na obeh pasovih zgosti promet in pričnejo nekateri vozniki bitko za vsak meter cestišča na način, da začnejo brezvestno cikcakat iz voznega na prehitevalni in tako naprej.  Ti vozniki predstavljajo splošno nevarnost za vse ostale udeležence v prometu.
Zato predlagam vladi, da za take voznike dopolni zakon ZPrCP in njihovo početje poleg menjavanja voznega pasu, opredeli tudi kot povzročanje splošne nevarnosti za ostale udeležence v prometu. Na ta način, bi na te voznike prenesli tudi odgovornost v primeru nesreč, ki so se zgodile kot posledica njihove nevarne vožnje.
Verjamem, da se marsikatera nesreča na avtocesti zgodi tudi zaradi takih voznikov, saj prihaja do nenadnih zaviranj, oviranja  pregleda nad dogajanjem v prometu, nenadnih prilagajanj varnostne razdalje...
V primeru dejanske dejanske prometne nesreče ( vi ste se umikali vozilu, ki je zapeljalo pred vas in ste trčili v ograjo ali v drugo vozilo), ki je posledica vožnje cik cak nekega tretjega vozila, boste vso odgovornost nosili vi, čeprav do prometne nesreče sploh ne bi prišlo, če vas ne bi prej nepravilno prehitelo vozilo.
Torej v zakon je potrebno dodati morebitne posledice vožnje cik-cak za druge udeležence v prometu.
 
 
 
 