Pozdravljeni,
predlagam znižanje praga za pavšalno obdavčitev normirancev na neko nižjo številko, npr. 20.000 EUR. Po drugi strani bi bil mogoče smiseln tudi ukrep znižanja upoštevanih normiranih stroškov, npr. na 50% ali še manj.
Najprej bi rad poudaril, da zleo podpiram podjetništvo, male obrtnike itd. in sem bolj za nižje kot višje obdavčitve. Uvedba pavšalne obdavčitve je bila namenjena poenostavitvi za manjše podjetnike in manj birokracije. Ampak zadeva se je po mojem izrodila, vsem so nam poznane zlorabe tega instituta; sedaj je namenjen predvsem davčni optimizaciji.
Tak način se mi zdi smiseln res za manjše obrtnike, ljudi, ki imajo popoldanski s.p., freelancerje z manjšimi prihodki ipd. Meja 50 oz. 100.000 EUR pomeni več kot 4 oz. več kot 8.000 EUR mesečnega prometa, kar ni ravno znesek, ki bi jo dosegali neki "reveži". Taki bi si brez težav omislili računovodske servise, če papirjev ne morejo sami voditi. Kot zapisano zgoraj, če znižanje meje ni sprejemljiv ukrep, bi pa predlagal oz. podpiral nižje upoštevanje normiranih stroškov ali pa višjo davčno stopnjo (19% je zelo nizka številka za take primere, spomnimo se, koliko znaša dohodninska stopnja pri npr. 50.000 EUR letnih bruto prihodkov).
"Zaposlovanje" normirancev (IT itd.) pomeni precejšnje znižanje plačevanja prispevkov in davkov, poleg tega pa pomeni nelojalno konkurenco za podjetja, ki želijo delati po "običajni" poti.
 