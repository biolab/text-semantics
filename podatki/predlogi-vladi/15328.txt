Ustanovi se naj državni organ, ki bo preiskoval in nadziral delo inšpekcij na področju rokov.
Nadzornika inšpektoratov naj predlaga sodni svet za 4 letni mandat.
Veliko je inšpekcij, ki :
- ne prične postopkov nadzora v rokih (zadeve zato zastarajo),
- ne zaključi postopkov v rokih (zadeve zato zastarajo , kršitve pa se v tem času nadaljujejo),
- ne nadzira izvajanja svojih odločitev po izdaji odločb, (izdana so navodila za odpravo kršitev, ki pa se v praksi nikdar ne izvedejo).
Upravna inšpekcija teh nadzorov ne opravlja in prelaga odgovornost na vodje posameznih inšpektoratov, vodje pa tega ne počnejo.
Zato naj se ustanovi nov inšpektorat oz. nov državni organ Nadzornik inšpektoratov,
ki bo nadziral delo inšpektoratov in inšpektorjev in bo varoval in skrbel, da zadeve na inšpektoratih ne bodo pristale v predalih..
Njegove pristojnosti naj bodo:
- ugotavljanje nepravilnosti pri delih inšpektoratov in inšpektorjev,
- uvedba in vodenje disciplinskih postopkov zoper nedelovne inšpektorje in vodje inšpektoratov,
- odrejanje prerazporeditve določenih zadev v delo drugim inšpektorjem,
- odstopanje zadev na tožilstvo in policijo v primerih, ko gre za sume storitve kaznivih dejanj s strani uradnih oseb oz. inšpektorjev.