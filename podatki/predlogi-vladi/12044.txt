Kdor želi dodatno zaslužiti nekaj denarja lahko to naredi na 2 načina: na "črno" ali pa odpre popoldanski S.P.
Trenutne zahteve za odprti popoldanski s.p. te hitro odvrnejo od dodatnega dela ali pa se odločiš za delo na črno.
Popoldanski S.P.-jevci so redno zaposleni ljudje, ki po opravljenih 8 urah dela, svoj prosti čas namenijo možnosti dodatnega zaslužka. Slovenija NI PERSPEKTIVNA do takih ljudi in jih trenutno zatira. Kot S.P. si dolžen plačat 2 stvari: prispevke in dohodnino iz prihodka.
Pri podpoldanskem S.P.-ju se prispevki mesečno obračunajo 72 €, dohodnina iz prihodka pa predstavlja davek v višini 4% od prometa.
To pomen, da če ti neki mesec ni uspelo nič zaslužit, moraš ravno tako plačat 72€. Če bi se plačevalo samo dohodnino iz prihodka bi se veliko več ljudi razmislilo o odprtju popoldanskega S.P., in bi legalno opravljali dodatno delo. Prispevki pri popoldanskem S.P.-ju so plačani s strani redne zaposlitve in v primeru poškodbe v popoldanskem času SI ISTO OBRAVNAVAN če si delal zase ali pa za popoldanski S.P. Kljub temu da plačuješ prispevke za Invalidnisko in Pokojninsko zavarovanje to nikakor ne pomeni da bo kasneje višja pokojnina ali pa v primeru invalidnost, višja invalidnina. Absurdno je plačevati za nekaj od česa nimaš nobene koristi. Če se komu to zdi sprejemljivo mu lahko pošljem svoj TRR in lahko nakaže kakršno koli vsoto brez da bi dobil kaj nazaj... Tako dela plačevanje prispevkov!
Kakšni so trenutni problemi:
- veliko ljudi se ne odloči odprt S.P.-ja ker ne zaslužijo dovolj za plačilo prispevkov vsak mesec
- popoldanski S.P.-ji plačujejo prispevke, kateri ČISTO NIČ ne predstavljajo v praktičnem pomenu, saj so prispevki plačani s strani redne zaposlitve
- zaradi slabih pogojev se ljudje odločajo za delo na črno
Cilj:
- več ljudi zainteresiranih za delo v popoldanskem času in s tem širjenje znanja in marljivosti lastnega naroda
- manj dela na črno, kdo bi tvegal inšpekcijo če rabi plačat le 4% od prometa
Rešitev:
- odstraniti zahtevo po plačilu prispevkov za popoldanske S.P.-je (plačilo dohodnine seveda ostane)
Praktični primer:
Starejši gospod, ki je še vedno zaposlen, se odloči da bi svoj hobi - izdelovanje kovinskih žarov - nudil tudi drugim. Svojim prijateljem, sodelavcem in drugim znancem bi vsake toliko prodal kakšen žar. Zaradi redne zaposlitve in hišnih opravil lahko svojemu hobiju, izdelavi žarov, nameni le pol ure dnevno, pa še to ne vsak dan. Predpostavljajmo, da naredi en žar na mesec. Za material je moral odšteti 100€, žar pa proda za 200€. Torej zasluži 100€. Ker more plačati 4% od prometa mu ostane 192€, po plačilu mesečnih prispevkov v višini 72€ pa mu ostane le še 120€. 100€ je dal za material tako da njemu ostane pičlih 20€. Mesec dela, lastnega prostega časa, ki bi ga lahko zapravil za kar koli drugega zamenja za borih 20€? Ni čudno da se bo prej odločil za prodajo na "črno". V primeru, da pa bi bilo obvezno plačati le tistih 4 % potem sigurno ne bi tvegal inšpekcije, bi plačal tiste 4% in država bi od njega dobila 8€ na mesec, 96€ na leto. To je 96€ več kot če ne plača nič in dela na črno...
Opis pojmov:
ZPIZ = Zavod za pokojninsko in invalidsko zavarovanje Slovenije
ZZZS = Zavod za zdravstveno zavarovanje Slovenije
1. Kaj je popoldanski S.P.?
Popoldanski s. p. je pogovorni izraz, ki označuje poseben tip samostojnega podjetnika. Tak podjetnik opravlja dejavnost kot postranski poklic in v obvezno socialno zavarovanje ni vključen na podlagi opravljanja dejavnosti, temveč na drugi podlagi
2. Kdo lahko odpre "popoldanski" S.P.?
Opravljanje dejavnosti kot postranskega poklica je primerno za posameznika, ki je zaposlen za polni delovni čas ter ima tako plačilo prispevkov za socialno varnost urejeno preko svojega delodajalca
3. Zakaj je razlika v plačilu prispevkov?
Ker delodajalec, iz strani redne zaposlitve, že plača prispevke za ZPIZ in ZZZS. In to veliko višje kot pri navadnem S.P.
4. Zakaj se plačuje prispevke za ZPIZ in ZZZS?
Izključno ker je to zahteva. Kot S.P.-jevec nimaš nikakršne koristi od tega. NOBENE!
Jaz, avtor predloga, sem se osebno zglasil na ZPIZ in ZZZS. Oboji so mi potrdili, da v praktičnem primeru ni NOBENE koristi od plačila teh prispevkov saj si krit s strani redne zaposlitve.