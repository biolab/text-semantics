Naša javna uprava (upravne enote, CSD-ji, zdravstvene ustanove,...) je nekoč pred COVID-19 bila odprta javna uprava. COVID-19 so izkoristili za praktično zaprtje in onemogočanje dostopa državljanov do storitev in informacij, ki jih zagotavlja država zanje. Trdim, da je terminiranje izvirni greh nedostopnosti tako upravnih enot kot zdravnikov na katerikoli ravni.
Zakaj so to ureditev obdržali in jo dodatno sofisticirajo? Zato, da bi imeli MANJ DELA!
Kaj s terminiranjem povzročajo? Ogromno birokracije, stroškov, slabe volje državljanov in nenazadnje zaposlenih v javni upravi (jamrajo, da 25% svojega časa posvečajo urejanju urnikov).
Torej, predlagam, da do nadaljnjega z interventnim zakonom po hitrm postopku prepovete javnim ustanovam terminiranje obiskov ter ustanove ODPRETE državljanom.
Ko bo na mizi ustrezno pripravljen koncept za nadstandarno storitev naročanj na termin, ki bo JASEN in nedvoumen ter digitaliziran, potem morda lahko v nekem nadstandardnem delu terminiranju vrnete na dnevni red, sicer pa je ta nedorečen, na silo sproveden sistem zaključil svoj obstoj z obstojem COVID-a. Zakaj ga vlečejo dalje - KER JIM TAKO PAŠE! Ker lahko sami določajo norme, lahko se preskakujejo vrste, tega seveda nihče ne nadzira.
Hvala, da sem bil slišan. Sicer sem mag. poslovodenja in organizacije in delam v gospodarstvu. Tovrsten anarhičen pristop bi zasebna podjetja že zdavnaj pokopal (če nisi ravno Microsoft). Hvala ker ste me slišali, odločitev pa ni politična, temveč izključno strokovna in ustavna (ker trenutno stanje je protiustavno, saj državljani ne moremo prosto uveljavljati državljanskih pravic). HVALA!