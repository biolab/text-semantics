Predlagam, da Ministrstvo za kulturo preko diplomatskih predstavništev stopi v stik z nekaterimi globalnimi digitalnimi distributerji kulturnih izdelkov in preveri možnosti za nastop slovenskih izdelkov na njihovih globalnih digitalnih policah.
Podobno kot nedaven obisk vlade v Silicijevi dolini lahko stiki na visoki ravni odprejo pot poslovnemu sodelovanju na področju distribucije slovenskih digitalnih kulturnih izdelkov. S tem se lahko sledi strategiji odpiranja slovenske kulture svetu.
Konkretna primera kjer lahko diplomacija na visoki ravni odpre vrata je možnost prodaje slovenskih knjig v globalni digitalni spletni knjigarni Amazon in dostopnosti slovenskih filmov v globalnem televizijskem servisu Netflix. Takšno delovanje bi bilo logično nadaljevanje poti, ki jo je nakazal obisk vlade RS v Silicijevi dolini Decembra 2015.
 