Predlagam, da v predmetnik študijskega programa razredni pouk na Pedagoški fakulteti uvede obvezen predmet zgodnjega poučevanja angleščine. Tako bi vsak diplomant razrednega pouka bil sposoben poučevati angleščino na nižji stopnji. Sedaj se srečujemo z velikim pomankanjem učiteljev, ki imajo pogoje zgodnjega poučevanja angleščine. Enostavno skoraj ni prijave na razpisano mesto zgodnjega poučevanja angleščine na nižji stopnji v osnovni šoli. Ministrstvo je uvedlo obvezni predmet angleščine od 2. razreda, ni pa poskrbela za izobrazbo ustreznega kadra. Bila pa bi tudi opcija, da se vsi učitelji razrednega pouka izobrazijo tudi za zgodnje poučevanje angleškega jezika na nižji stopnji, tako da bi učiteljica imela znanje poučevanja vseh predmetov v svojem razredu, kjer najbolj pozna svoje učence.