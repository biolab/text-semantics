V današnjem (28.9.2010) Delu str.23. Javni sklad za razvoj kadrov in štipendiranje razlaga, da jim ni uspelo razdeliti vsega denarja namenjenega za zmanjševanje izobrazbenega primanjkljaja odraslih (ostalo je cca.1.6 mio €) in da že pripravljajo nov razpis pri katerem bodo vlagateljem nudili več podpore, da bo posledično več uspešnih prijav. Sredstva so namenjena za dokončanje izobrazbe do zaključene V. stopnje.
Prav je, da ljudi spodbudimo, da osvežijo znanje in dosežejo še korak višje  pri izobrazbi. Je pa dejstvo, da so razmere na trgu takšne, da stopnje izobrazbe v okviru razlik med II.in III.  ter IV. in V. stopnjo v zasebnem sektorju ne pomenijo praktično nič, v pomenu konkurenčnosti Slovenije in teh posameznikov na globalnem trgu, pa tudi teoretično ne pomenijo nič. Sam sem si financiral tako višjo šolo kot kasneje fakulteto za pridobitev visoke izobrazbe, oboje v roku 5 let, strošek 8.000,00€.
Vladi predlagam, da za ostanek nerazporejenega denarja pripravi nov razpis za dodiplomsko in podiplomsko izredno ( ne redno) izobraževanje odraslih zaposlenih državljanov. Spodbujati je potrebno tiste, ki želijo nadpovprečno izobrazbo in ki imajo cilj, da le to dosežejo v najkrajšem času.
 
PS
Preden sem se odločil, da napišem ta predlog, sem preveril pri vseh institucijah, ali je na voljo denar za sofinanciranje dodiplomskega ali podiplomskega izrednega študija zaposlenih odraslih oseb, ki se zaradi služb in družinskih obveznosti ne morejo (niti ni izvedljivo) vključiti v redni koncesioniran študij. Tega denarja dejansko ni.