Spoštovani,
obseg sive ekonomije v Sloveniji je zelo velik. Praktično vsi obrtniki na podeželju skušajo poslovati brez računov. Država oziroma državljani na ta način izgubimo ogromno davkov; denar, ki bi ga nujno potrebovali npr. za vlaganje v zdravstvo.
Ker je zadeva popolnoma izven nadzora, vidim edino rešitev v dnevnem limitu za dvig gotovine - predlagam znesek 10 ali 20 eur na dan. Omejitev bi seveda veljala zgolj za dvig gotovine, ne pa za plačila s plačilno kartico, nakazila na TRR, nakazila preko spletne banke. Menim, da bi na ta način lahko precej zmanjšali obseg sive ekonomije - če bi nekdo želel "na roke" plačati obrtniku 1.200 eur, bi moral recimo 4 mesece vsak dan dvigati po 10 eur, kar pa je malo verjetno.