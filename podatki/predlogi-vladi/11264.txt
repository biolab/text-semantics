Pozdravljeni,
 
po medijih pravite, da pri novem korona paketu za pomoč gospodarstvu ne boste na nikogar pozabili. Pa vendar mislim, da ste na nekoga pozabili.
 
Sama sem sobodajalka (registriran popoldanski s.p.). Delo (oddajanje sob) ste mi prepovedali, poleg tega ste v našem kraju odpovedali vse množične dogodke, kar nas je v turizmu že tako ali tako zelo prizadelo.
 
Zanima me, zakaj moram jaz osebno še vedno plačevati mesečne prispevke (ki so cca 72 € mesečno), dela pa ne smem opravljati? Če vsi upokojenci, velike družine, brezposelni in še marsikdo dobiva sedaj krizne dodatke, prosim, ne pozabite vsaj na nas, ki ste nam prepovedali delo in nam vsaj odpišite mesečne prispevke (če že ne bomo deležni kriznih dodatkov zaradi 0 € prihodkov).
 
Sama trenutno koristim tudi varstvo otroka, ker druge opcije nimam, in moja plača je v trenutnih razmerah že tako ali tako nižja. Vesela bom, če mi vsaj prispevkov ne bo potrebno plačati, ker ste mi prepovedali delo popoldanskega s.p., s katerim se lažje preživljamo iz dneva v dan.
 
PS:
Sobodajalci smo 3 vrst - z registirano dejavnostjo "sobodajalec" (prispevki cca 35 eur), sobodajalci s popoldanskim s.p., kot sem sama (prispevki s cca 72 eur mesečno) in sobodajalci v okviru samozaposlenega s.p.. Samo zadnje ste obravnavali v vašem zakonu.