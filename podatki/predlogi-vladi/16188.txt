Včasih so nas v avto šolah učili, da je potrebno prehiteti odločno in čim hitreje priti mimo prehitevajočega vozila, se vrniti na desni pas in zmanjšati hitrost na dovoljeno, brez zaviranja.
Policaj me kaznuje zaradi prekoračitve hitrosti med prehitevanjem avtobusa!? S ponosom mi predstavi najnovejši laserski merilec, s katerim lahko pokasira več, oz. kaznuje več voznikov, saj ta naprava zna sama izmerit trenutek ko je imel voznik najvišjo hitrost med prehitevalnim manevrom.
Da med prehitevanjem avtomobila še posebej avtobusa, tovornjaka... voznik ne sme preseči dovoljene hitrosti je neumnost brez primere, katera je lahko celo smrtno nevarna, kar je nekako logično tudi policaju, ampak on ima navodila od šefa!?
Verjetno bi uspel prehiteti, tudi s hitrostjo katero je predpisovala omejitev, saj je bil nasproti vozeči avtomobil še na precejšnji razdalji? Seveda je takšno početje lahko zelo nevarno, hkrati pa birokratska neumnost brez primere.
Predlagam, da se ta ta lapsus takoj odpravi. Ne verjamem namreč, da je lahko normalen človek v zakon napisal takšno neumnost.
Predlagam tudi, da se ukine agencija za varnost prometa, saj je njeno delovanje namenjeno samo sebi in trošenju davkoplačevalskega denarja. Naj se ta denar nameni cestam, katere so ene najslabših v celotni EU.