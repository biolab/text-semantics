Predlagam, da vlada RS s posebnim predpisom zaveže občine in ministrstva, da z angažiranjem vseh zaposlenih v javni upravi (občine, ministrstva, javni skladi in agencije) oblikujejo delovne skupine ter nemudoma vzpostavijo evidenco, kakor jo predpisuje Zakon o računovodstvu, uskladijo evidenco v zemljiški knjigi z dejanskim stanjem ter tako zagovotijo pravo osnovo za nepremičninski davek. K delu bi lahko pritegnili vse nezaposlene ekonomiste, geodete, gradbince.
Uveljavitev nepremičninskega davka je mogoča šele potem, ko bo:
a.) Urejena knjigovodska evidenca nepremičnin v lasti občin in ministrstev na podlagi pogodb in zakonov;
b.) Zemljiška knjiga skladna s pravnim stanjem (pogodbe, zakoni) in
Osnova za nepremičninski davek naj bo evidenca v zemljiški knjigi ne pa evidenca GURS,
Občine in ministrstva  (posledično javni zavodi, javna podjetja oziroma izvajalci gospodarskih javnih služb) pretežno nimajo vzpostavljene knjigovodske evidence nepremičnin v obliki, kot to predpisuje Zakon o računovodstvu. Zato lastništvo nepremičnin (stavb in zemljišč) ni vpisano v zemljiško knjigo in evidenca v zemljiški knjigi in poslovnih knjigah ne ustreza dejanskemu stanju, ki naj bi bil odraz pogodb in zakonov.
 
 