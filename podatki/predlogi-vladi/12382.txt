Predplagam prepoved kajenja na odprtih terasah in podobnih površinah kjer se streže hrana in pijača.
Razlog - dim kadilcev pride do sosednjih miz tudi v gostilnah ki imajo odprte terase v odvisnosti od vetra, od bližine kadilcev, dejanskega upoštevanja zakonov (ki se jih veliko krat krši), in podobno. Enako se dogaja v vseh barih, restavracijah, odprtih diskotekah in podobnih obratih.
Kakor je primer omejitev zbiranja ljudi za namen preprečavanje širitve zdajšnjega koronavirusa, tako bi morali omejiti tudi kajenje na območja, kjer s tem ne bi škodili drugim ljudem - s to razliko da kadilčev dim seže dlje od kapljic, ki jih spuščamo v zrak med dihanjem in govorjenjem. Pri tem ni razlog le zdravstvene narave, ampak dim iz cigaret tudi smrdi in je neprijetno sedeti na dobrem kosilu ali v baru na lepem razgledu, ko ti pri sosednji mizi nekdo zraven kadi.
Verjamem da bo predlog v bližnji ali daljni prihodnosti sprejet, kakor je to praksa že v nekaterih delih sveta. Vprašanje je zdaj, koliko smo pripravljeni narediti en korak naprej.