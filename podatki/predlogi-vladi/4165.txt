Pozdravljeni, 
pri nakupu pirotehnike, če se ne motim, je edini pogoj polnoletnost. 
Glede na to, da se je zadnja leta prodaja pirotehnike neverjetno razbohotila in postaja pravzaprav zelo moteč dejavnik, da lahko ob neustrezni uporabi poškodbe uporabnika zaznamujejo za celo življenje, da ob pokih trpijo ne samo živali, temveč tudi otroci, bi bilo dobro uporabo omejiti na nek bolj sistemski način. 
Na misel mi je prišel ukrep ministrstva za kmetijstvo za omejevanje nesmiselne porabe škropiv - če želiš kupiti škropivo, moraš imeti posebno dovolilnico, s katero izkazuješ, da poznaš uporabo in nevarnosti škropiv. Seveda jo pridobiš s tečajem  in izpitom. 
Zakaj ne bi uvedli podobnega sistema tudi pri pirotehniki? Tako bi omejili nesmiselno prodajanje pirotehnike in še lažje preprečili, da bi petarde in celo rakete metali otroci.  Za nakup pirotehnike bi morali tako imeti izkaznico z osebnimi podatki in sliko. Za pridobitev izkaznice pa bi morali opraviti izobraževanje o varni uporabi pirotehnike, o prvi pomoči ob poškodbah, o požarni varnosti, verjetno pa bi bilo koristno vedeti še kaj. Prav tako bi  za nakup pirotehnike dvignila starostno mejo.   