Vsi državljani prispevamo v proračun za financiranje brezplačnega šolstva - od osnovne šole do fakultete. Ob prebiranju in primerjanju samoevalvacijskih poročil posameznih članic univerz prihaja do astronomskih odstopanj v prehodnosti med letniki. posameznega študija. Enak študij ima lahko prehodnost malo nad 20% do 75% med UNLJ in UMB. Članice univerz podajo obrazložitev, da je nižja prehodnost posledica različne strukture vpisanih študentov - študentje so na obeh univerzah iz celotne Slovenije. Primerljive študijske smeri znotraj obeh univerz - predvsem na tehničnih fakultetah - bi bilo potrebno primerjati in ugotoviti zakaj prihaja do tako velikih razlik. Po eni strani se spodbuja študij na tehničnih fakultetah ker kadra ni, po drugi strani je na posameznih članicah prehodnost rekordno nizka z namenom čim večjega vpisa ponavljalcev. Ali je potem denar namenjen za financiranje univerz v primeru fakultet s tako nizko prehodnostjo smotrno porabljen? Za koga pa je denar porabljen, če je prehodnost malo nad 20% iz prvega v drugi letnik - npr.od 80 vpisanih prehod 16 v drugi letnik? V takšnih primerih izjemnega odstopanja v prehodnosti študentov, bi bilo potrebno preveriti ustreznost zahtevnosti in kakovosti izvajanja posameznih študijskih programov. Financiramo nekaj česar ni, hkrati pa spodbujamo vpis na izredni študij oz, samostojne visokošolske zavode.
Na takšnih fakultetah, ki imajo tako nizko prehodnost, bi bilo potrebno preveriti ustreznost težavnosti in kakovosti izvajanja programov oz. zmanjšati število vpisnih mest in financiranja.