Predlagam, da vlada sprejme ali dopolni lastni moralno etični kodeks poslancev, političnih funkcionarjev, javnih uslužbencev in drugih družbeno političnih delavcev z zakonom o sankcioniranju laži, ki jih te osebe izrekajo v javnosti. Deloval bi po principu hitrih sodnih postopkov senata lihega števila vrhovnih sodnikov. Izvoljeni predstavnik vlade bi pred senatom odigral vlogo tožilca za vsak posamezni primer, udeležena bi pa morala seveda biti tudi oseba, ki je lagala. Vsi postopki bi se snemali na video, arhivirani posnetki pa bi bili javno dostopni. Vsake štiri leta bi vsi državljani na novo volili ta senat vrhovnih sodnikov.
Prosim za dodatne pametne ideje v tej zvezi za funkcionalno izpopolnitev takega sistema kaznovanja lažnivcev, škodljivcev in sramotilcev države.