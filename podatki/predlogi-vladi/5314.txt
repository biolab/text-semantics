Državljani starejši od 65 let oziroma po upokojitvi niso veljaven (reprezentativen) vzorec glasujočih volilnih upravičencev za odločanje o uredbah in odločitvah, ki pritičejo življenje trenutno tvornega oz. bodoče tvornega dela državljanov in mladega rodu in ki bodo vplivale na usodo njegove prihodnosti.    Za dobrobit naše mladine, učečega se in delavnega dela prebivalstva, ki ustvarja dobiček in napredek in od katerega bo odvisna naša in njihova prihodnost, je pomembno, da se o odločitvah, ki jo bodo krojile, odločajo prvobitno in predvsem oni sami. 
 Potrebno je zavarovati ustavno volilno suverenost in se izogniti zlorabam referendumskih volitev, ki bi utegnile kršiti temeljne človekove in državljanske pravice in svoboščine, kakršnim smo bili priča pred nekaj dnevi na Hrvaškem, kjer so se na (s podpisno pobudno sklicanem) referendumu opredeljevali o zakonodajnem dopolnilu, "Ali naj bo po ustavi zakonska zveza definirana kot skupnost moškega in ženske". (Ne obregnimo se sploh ob etičnost in smotrnost ter izide referenduma.
 Nedopustno je to, da brez vsake določitve bodisi polovične ali dvotretjinske, polnopravno obvelja vsaka sprejeta večina, ustanovljena na podlagi referenduma z borno udeležbo, ki ne presega tridesetih odstotkov upravičencev, in od katerih so se glasovanja udeležili večinoma upokojenci in starejši državljani, ki so tako pretežno odločali o predmetnosti, ki sploh ne obravnavajo nobenega področja, ki bi jih zajemalo in tako (četudi bi se teoretično referenduma udeležili vsi državljani) kot demografska večina imeli pretehtno vlogo pri rezultatu referenduma.
 Predlagam prilagoditev ustave oz. dopolnilo veljavne zakonodaje o zaostritvi starostne omejitve kot glasovalnega cenzusa za udeležbo na referendumih, zlasti še na tistih, ki opredeljujejo odločitve, ki zadevajo usodo in prihodnost mladih in zdaj tvornega delovnega prebivalstva.