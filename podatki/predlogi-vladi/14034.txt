Z uvedbo e-vinjete bo sedaj možno uvesti velje število kategorij vinjet in tako strošek avtocest bolj pravično razporediti med različne uporabnike avtocest. Posledično bi DARS lahko zbral več denarja, saj bi lahko zapolnil cenovno luknjo med 110 in 220 eur, voznike kombijev pa nekoliko razbremenil. Predvsem slednji trenutno plačujejo neproporcionalno višjo ceno (enkrat več od osebnih vozil), kar nima nekega pravega smisla, saj ni nobenih podatkov, da le ta koristijo avtoceste 2x ali na kakršenkoli drug način 2x toliko obremenjujejo avtoceste kot osebna vozila.
Trenutno imamo namreč zgolj tri kategorije a) Enosledna motorna vozila, b) dvosledna osebna vozila in c) kombiji.
Pri nakupu e-vinjete bo sedaj potrebno podati registersko številko vozila. Iz registra vozil (ki je javen) je takoj razvidno za katero znamk in tip vozila gre ter bo tako moč avtomatsko pridobiti ostale podatke o vozilu (masa, dolžina, moč motora...). V primeru, da podatkov ni moč pridobiti avtomatsko (tujec, ki želi kupiti letno vinjeto), bi moral voznik sam izbrati za katero kategorijo želi evinjete, pri čemer bi odgovarjal za točnost podatkov. Tedenske in mesečne vinjete (ki jih kupujejo občasni uporabniki in predvsem tujci) pa lahko zaradi lažjega nakupa ohranijo pavšalno ceno, ne glede na tip dolžino vozila. Na ta način bi lahko uvedli več kategorij in tako pravičneje prerazporedili stroške za avtoceste.
En možen način klasifikacije bi tako lahko bil glede na dolžino vozila:
A (do 3m): v to kategorijo bi spadala enosledna vozila (motorji)
B (3-4m): v to kategorijo bi se uvrstila manjša, kompaktnejša vozila, ki imajo praviloma tudi nižjo porabo ter maso (Renault Clio...)
C (4-4,5m): srednje velika osebna vozila, manjši MPV, hatchback, crossovers
D (4,5-5m): daljša osebna vozila, karavani, večji družinski enoprostorci, manjši kombiji (VW Transporter...)
E (nad 5m): večji kombiji in dostavna vozila, luksuzna vozila in limuzine