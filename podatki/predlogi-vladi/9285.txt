 Predlagam, da si predsednik vlade RS ogleda ta odgovor!
Po mojih mnogih izkušnjah je obešanje  ponudb na občinah prava neumnost in zapravljanje časa. Sodnik v zapuščinskem postopku lahko kmetijsko zemljišče praktično  prepusti komur koli ki je dedič, v pravnem poslu pa je kup ovir.
Če želite prodati kmetijsko zemljišče morate vsaj enkrat na upravno enoto, ipolniti obrazec , čakati 30 dni, čakati na pravnomočnost, iti do odvetnika po pogodbo, iti k notarju za overovitev pogodbe in vpis v zemljiško knjigo. (itd)
Namesto tega bi lahko notarji izvajali kompleten postopek. Stranka bi s pogodbo prišla k notarju. Ta bi stranke opozoril na morebitne ovire ter obvestil kmete mejaše ter sklad kmetijskih zemljišč. Če v 30 dneh ne bi bilo uveljavljanja predkupne pravice se pogodba sklene z kupcem, ki želi kupiti parcelo. 
Večina prodaj se dela zato, ker ljudje z dediščinami pridejo do kimetijskih zemljišč, ki jih želijo prodati, saj sami ne kmetujejo ali pa želijo urediti staro zatečeno stanje. Postopek pa je žal tak, da ni podoben nikamor. Ministrstvo očitno sploh ne ve kako ta postopek v praksi poteka. Z veseljem jm razložim. Mimogrede, sem tudi uni dipl pravnik tako, da jim bom lahko dovolj strokovno pojasnil kako  naj bi to bilo in kako je.
 
Odziv Ministrstva za kmetijstvo, gozdarstvo in prehrano z dne 11.1.2018
Stališče ministrstva je, da je postopek prometa s kmetijskimi zemljišči v tem delu primerno urejen. Dodatno, če bi upravnim enotam naložili dodatno nalogo, to je obveščanje sosedov parcel, ki so v postopku prodaje, bi nesorazmerno povečali obseg njihovega dela.
Ministrstvo tudi meni, da so osebe, ki imajo interes po nakupu kmetijskih zemljišč, dolžne spremljati objave o prodaji kmetijskih zemljišč na oglasnih deskah upravnih enot oziroma portalu e-uprava.  
 
Odziv ministrstva v celoti ignorira pobudo in glasove ZA ki so jih ljudje izglasovali januarja lansko leto. Če bi bil postopek prometa s kmetijskimi zemljišči primerno urejen nebi prihajalo do tovrstnih pobud in ljudje nebi zanje pozitivno glasovali.  Ne morejo na ministrstvu trditi da je vse lepo in prav če očitno ni.  Ministvrvo tudi meni da so osebe, ki imajo interes po nakupu kmetijskih zemljišč dolžne spremljati objave o prodaji. Nevem od kje avtorju tega odziva ideja da nam nalaga dolžnosti v taki obliki. Nekdo ki bolan leži v bolnišnici ne more na oglasno desko in tudi ni nujno na internet in če ni obveščen mu je kratena pravica do predkupne pravice! Zato predlagam da se zakonodaja na tem področju spremeni tako, da bo katerikoli organ pa naj bo to UE ali zemljiška knjiga na stroške prodajalca našel in obvestil mejaše o prodaji zemljišč pisno vsakega posebaj. 
 