Zaradi pogostih zastrupitev psov in drugih živali s strupom za polže, ki ga lahko vsi kupijo v trgovinah, predlagam ostrejši nadzor nad prodajo tega nevarnega strupa. Zastrupljanje živali, tudi polžev in drugih 'škodljivcev' je tudi sicer nedopustna in kruta metoda zmanjševanja populacij, ki se je že zdavnaj ne bi smeli več posluževati. Če obstoječe, manj krute metode niso dovolj učinkovite pri odvračanju nekaterih vrst, bi se moralo več vlagati v raziskave metod, ki bodo popolnoma nadomestile uporabo takih sredstev.
Predlagam, da se kupce strupa beleži v register, se nadzira količino kupljenega strupa in se podatke o kupcih lahko uporabi v preiskavah zastrupitev s tem strupom na določenem območju. Enako predlagam za vse druge življenjsko nevarne strupe, ki so sedaj v prosti prodaji.