 Spoštovani,
predlagam uvedbo višjega davka pri nakupu, višje cestnine in dražje registracije za enosledna vozila nad 250ccm. Prav tako predlagam na tehničnih pregledih obvezno merjenje emisij in hrupa na maksimalnih obratih ter zakonsko omejitev moči motorja na maksimalno 70KM ter predpis, da mora biti registrska oznaka nameščena pod takim kotom kot pri avtu, ne pa tako, da lepše izgleda.
 
Predlog utemeljujem s sledečimi argumenti:
V Sloveniji se je število enoslednih vozil v desetih letih iz 75.000 povzpelo na 100.000 in trend v bodoče nakazuje rast števila teh vozil.
Ta vozila v večini primerov služijo zgolj in samo za zabavo, uporabljajo pa ceste, katere so že tako obremenjene z normalnim vsakodnevnim prometom. Prostočasne dejavnosti se ponavadi ne izvajajo na cestah, mar ne?
Poraba motorja z 1000ccm je praktično enaka porabi 1.0TSI VW Golfu.
Ta vozila povzročajo močan in nepotreben hrup in pri današnji tehnologiji izdelave nikakor ne bi smela biti glasnejša kot osebni avtomobili.
Ta vozila terjajo svoj davek tudi v cca 20 mrtvih motoristov na leto in 100 težje ter še veliko lažje poškodovanih. Rehabilitacija ponesrečencev je dolga, draga in za marsikoga nikoli končana, kar državno blagajno zelo obremenjuje, prav tako zaradi tega mlade družine ostajajo brez očetov, ki se smrtno ponesrečijo.
Dodam naj zraven še to, da vožnja teh vozil povzroča vznemirjenje prebivalcev podeželja in povzroča stres, hitrosti pa ogrožajo.
Državna blagajna potrebuje vsak evro in tu se ga da pobrati. Ta vozila so čisti luksuz in nepotreben vir onesnaževanja, hrupa, povzročanja nevarnosti in vznemirjenja ter stresa.
Hvala vam za obravnavo predloga in vas lepo pozdravljam.
 