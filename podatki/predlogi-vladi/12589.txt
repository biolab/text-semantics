Spoštovani,
predlagam, da se omogoči menjava osebnega zdravnika ne glede na pretečeno obdobje od opredelitve. Trenutno je z zakonom določeno, da se lahko izbrani zdravnik (osebni zdravnik, ginekolog, zobozdravnik) menja brez omejitev 1 leto od dneva opredelitve, pred tem pa samo pod določenimi pogoji.
Glede na to, da ob izbiri zdravnika nimamo "zaposlitvenega intervjuja", s katerim bi ugotovili kompatibilnost z zdravnikom, se mi zdi popolnoma neprimerno, da se zavarovance omejuje na 1 letno obdobje. Prav tako se je v praksi izkazalo, da zdravnika lahko zamenjaš kadarkoli, omejitve so zgolj na papirju. Lahko pa vztrajanje v 1 letnem obdobju pri izbranem zdravniku ker se zavarovanec boji birokratskih postopokov pripelje do nepopravljive škode.
Predlagam torej, da se briše člen, ki določa, da se lahko izbranega zdravnika menja po 1 letu.