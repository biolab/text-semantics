Spoštovani
 
Slovenija je v Evropi vodilna v poznavanju problematike in pomembnosti osamosvajanja (odcepitve od matične države). To je področje, kjer lahko Slovenci Evropi in svetu damo nekaj pomembnega in koristnega.
 
Predlagam, da naši poslanci in/ali vlada sprožijo v evropskem parlamentu in/ali komisiji postopek za postavitev pravnih okvirjev za samoodločbe narodov. 
 
Na ta način bomo pripomogli k manj vojnam in sporom, najprej v Evropi, posredno (z evropskim zgledom) pa v celem svetu.
 
Kaj ko bi Slovenija predlagala sprejem takegale zakonskega okvirja, obvezujočega za vse države Evropske unije:
 
1. Osamosvojitev (odcepitev od matične države) je pravica vsakega območja.
2. Volja prebivalcev območja se preveri z referendumom. Večji narod ali država referenduma o osamosvojitvi ne sme ovirati.
3. Referendum o osamosvojitvi (odcepitvi od matične države) mora matična država priznati za uspešnega, če se ga udeleži 2/3 volilnih upravičencev in če za samostojnost glasuje vsaj 2/3 udeležencev referenduma. Poštenost referenduma morajo potrditi neodvisni mednarodni opazovalci.
4. Območje se mora že pred referendumom obvezati, da bo poravnalo vse dolgove in prevzelo vse pravne obveznosti: a) napram ostanku države, katero zapušča in b) napram vsemu ostalemu svetu, ki ima sklenjene dogovore z državo, katero se zapušča.
5. Območje se mora vnaprej obvezati, da je pripravljeno na pogajanja ali obvezujočo arbitražo, ob posredovanju mednarodnega in za obe strani sprejemljivega organa.
 
Lep pozdrav
Rok Babnik
Pod hribom 56a
Ljubljana