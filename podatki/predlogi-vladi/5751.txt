S tem postom dajem javno pobudo celotnemu moštvu vlade pod vodstvom Bratuškove naj takoj, nemudoma odstopi. 
Verjamem, da mi ni potrebno obrazloževati razlogov za to pobudo. O njih vemo vsi, vsekakor pa tisti ki znamo brati med vrsticami, imamo še vedno nekaj zdrave pameti in ogorčeno spremljamo vse dogajanje v naši Sloveniji, da je ne imenujem drugače.
Spomnim se, ko sem zmajeval z glavo, ko sem prvič slišal angleško govoriti danes pokojnega dr. Drnovška. Roko na srce, to je bilo še dobra angleščina v primerjavi s tem kakršno v javnosti demonstrira ga. Alenka Bratušek.
Na smeh mi gre, ko berem v javnih občilih, "da si je ga. Bratušek očitke v zvezi s tem vzela k srcu" .In da bo izboljšala svoje znanje s tem, "da se bo jezika učila "v Alfa/Beta" stanjih.
Ne, ga. Bratušek, na ta način ne boste pridobili na znanju tujega jezika. Manjka Vam toliko osnov, da Vam nobeno Alfa/Beta stanje ne pomaga.
 