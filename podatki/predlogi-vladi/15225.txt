Spoštovani,
Predlagam preimenovanje osrednjega slovenskega letališča, ki je zdaj imenovano po bivšem predsedniku ene od političnih strank, v Letališče Ljubljana.
Razlogi:
- V tujini so letališča najpogosteje imenovana po mestih, če so imenovana po osebnostih, pa gre najpogosteje za znane in zaslužne osebnosti s področja znanosti in umetnosti. V primeru poimenovanja po politikih gre običajno za bivše predsednike oz. voditelje držav, ne pa za bivše predsednike strank.
- Ljubljansko letališče je poimenovano po bivšem predsedniku stranke, ki je vsakič, ko je bila oblasti, ogrozila temelje demokratične ureditve države. Vlade pod vodstvom te stranke, ki si vsakič poskuša podrediti celotno družbo, so sprejele številne škodljive odločitve (npr. uvedba dosmrtne zaporne kazni, zakon o RTV, ustanovitev Študijskega centra za narodno spravo...), ki pa jih kasnejše vlade niso odpravile oz. razveljavile.
- Politik, po katerem je imenovano letališče, je moralno soodgovoren za izbris več kot 25.000 prebivalcev iz registra stalnega bivališča, ki je bil po sodbi Evropskega sodišča za človekove pravice v Strasbourgu nezakonit.
Izgovor, ki ga lahko pričakujemo od pristojnega ministrstva, da preimenovanje letališča prinaša tudi določene finančne, organizacijske in druge posledice, ni na mestu, saj je tudi poimenovanje letališča po tem politiku prineslo taiste posledice.
Lep pozdrav!