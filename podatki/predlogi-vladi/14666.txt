Temeljne dejavnosti, ki so opisane v poklicnih standardih poklicev Občinski oziroma Mestni redar in Varnostnik, ki jih predpisuje ta Zakon o občinskem redarstvu in Zakon o zasebnem varovanju temeljijo na:
- preprečevanju kršenja in vzpostavljanja javnega reda in miru,
- varovanju oseb in premoženja,
- nadzora mirujočega in tekočega prometa ter
- kontrola vstopnih pravic oseb v varovane objekte
kar deloma pokriva tudi dejavnosti Policije.
Prav tako pa omenjena poklicna standarda predvidevata uporabo prisilnih sredstev, kot so:
- Uporaba fizične sile
- Uporaba sredstev za vklepanje in vezanje
- Uporaba plinskega razpršiica
- Uporaba strelnega orožja (samo Zakon o zasebnem varovanju)
- Uporaba službenega psa
Za pridobitev dovoljenja za delo pred pristojnim uradom Ministrstva za notranje zadeve morata omenjeni poklicni skupini iz uradnih evidenc Ministrstva za pravosodje kandidati izkazovati, da niso bili pravnomočno obsojeni za kaznivo dejanje, ki se preganja po uradni dolžnosti ali drugo kaznivo dejanje, za katerega je zagrožena zaporna kazen, višja od treh (3) mesecev. Slednje se tudi sklada s standardi o nekaznovanosti za sklenitev pogodbenega razmerja s Policijo.
Glede na navedeno vlagam predlog, da se osebe, ki pred Ministrstvom za notranje zadeve pridobijo dovoljenje za delo Občinskega oziroma Mestnega redarja in Varnostnika povabi k priključitvi v sestav Pomožne policije.
Pri tem je pomembno izspostaviti tudi dejstvo, da se po veljavni resorni zakonodaji opravljanje dela Občinskega oziroma Mestnega redarja in Varnostnika ne izključujeta s sklenitvijo pogodbenega razmerja s Policijo. Kot to ne velja za državne organe v rednem delovnem razmerju v Policiji, Slovenski vojski (vojski in častniki Slovenske vojske) in Upravi za izvrševanje kazenskih sankcij (pravosodni policisti).
Ob tem se optimizira temeljno usposabljanje pomožnih policistov iz vrst omenjenih poklicnih skupin, po principu poudarka na pridobivanju znanj in veščin, ki so v poklicnih standardih za poklica Občinski oziroma Mestni redar in Varnostnik manj zastopana.
Ta znanja in veščine so predvsem:
- Policijska taktika
- Oborožitev s streljanjem
- Podrobnejša znanja o odkrivanju prekrškov in kriminalisti kriminalistiki s postopki po Prekrškovnem in Kazenskrm pravu
- Podrobnejša znanja s področja psihofizične pripravljenosti in samoobrambe
Z ukrepom priključitve oseb, ki pridobijo dovoljenje za delo Občinskega oziroma Mestnega redarja in Varnostnika sestavu Pomožne policije bi skrajšali in stroškovno optimizirali izbirni postopek in usposabljanje za Pomožne policiste ter hkrati povečali sestav Pomožne policije.