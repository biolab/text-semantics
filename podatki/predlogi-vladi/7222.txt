To kar imamo v Sloveniji ni nobena medgeneracijska solidarnost ampak izrazito enostransko medgeneracijsko izkoriščanje.  Na eni strani imamo upokojence, ki imajo razmeroma visok standard in so živeli in se upokojili pod pogoji, ki jih mlajše generacije lahko samo sanjajo. Tri četrtine vseh nepremičnin so tako v lasti upokojencev, ki so delali sorazmerno malo, plačevali smešno nizke prispevke in se upokojevali pri 50-ih- Na drugi strani imamo vojsko brezposelnih mladih, ki nima perspektive in se množično izseljuje v tujino. Tudi zaposlenim se ne piše nič dobrega, saj kljub temu, da plačujejo prispevke v višini 38% plače, ne morejo računati, da bodo kdaj imeli penzijo oz. jim država svetuje, da naj kljub temu, da skoraj polovico plače dajejo za upokojence, za svojo pokojnino poskrbijo kar z dodatnim varčevanjem. Če vlade ne bodo naredile nekaj v smeri zmanjšanja medgeneracijskega izkoriščanja, se nam zelo slabo piše, saj na starih svet pač ne stoji. Rešitve so, a se jim vlade izogibajo, saj se zavedajo moči upokojencev, ki bodo na volitvah pač volili tiste, ki jim obljubljajo visoke pokojnine, za vse drugo pa jim po domače povedano "dol visi".  Ena od rešitev je npr. bistveno zmanjšanje obdavčitve dela v zameno za višjo obdavčitev premoženja (nepremičnin).  