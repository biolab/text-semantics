 
 Za nas ni razlik med levom, tigrom, opico, slonom, konjem, psom, račko ali gosko! Nobena žival     ne sodi v cirksu, zato so vsakršni izgovori brezpredmetni.
Vsi dobro vemo, da uporabljanje besedne zveze "domača zival", ne more opravičiti nastopa   konja, psa, mačke, goske ali račke, pa še bi lahko naštevali! 
 
Bolivija je prva država na svetu, ki je prepovedala vse živali v cirkusih
Prva država na svetu, ki je leta 2009 prepovedala cirkuse – tako z divjimi kot z udomačenimi živalmi – je bila Bolivija. Za ukrep so se odločili potem, ko so skrivni posnetki organizacije Animal Defenders International (ADI) razkrili hudo zlorabo živali v tamkajšnjih cirkusih. Prva evropska država, ki je leta 2012 sprejela ta ukrep, pa je bila Grčija. Zanimivo je, da je na seznamu teh držav tudi Bosna in Hercegovina, ki ima sama sicer velike težave s potepuškimi psmi. Ukrep prepovedi vseh živali v cirkusu ima tudi Ciper. Tretja evropska država, ki je v cirkusih prepovedala divje živali, je bila Nizozemska, Slovenija pa četrta.
V spodnji razpredelnici si lahko pogledate, kako je s prepovedmi v ostalih evropskih državah. Podatki so pridobljeni s strani organizacije ADI:
Že res, da je Slovenija leta 2013 storila velik korak, a Bolivija in tiste države, ki so prepovedale vse živali, so naredile še večjega. Dejstvo je, da so živali v cirkusu z enim samim namenom – da zabavajo ljudi. Pa tega ne delajo po svoji volji. In če jih zakoni ne bodo prepovedali, bodo cirkusi očitno živeli vse, dokler bodo ljudje kazali interes zanje in jih podpirali z nakupom vstopnic. Ob vsem tem ne moremo mimo vprašanja: ali ni to, da ljudje zapiramo živali v kletke in jih priklenjamo na verige, pravzaprav pokazatelj, da smo največje 'živali' prav mi? Nobena druga vrsta namreč ne bi vklenila druge samo z namenom zabavljaštva. Če nas cirkusi tako zelo želijo zabavati, lahko to vsekakor počnejo tudi brez živali.
ZAVOD PIT
 
 
Predlog spremembe zakonodaje podpirajo tudi:
- ODMPŽ
- OBALNO ZAVETIŠČE
- DZZŽ SLOVENSKA BISTRICA
- ANIMAL ANGELS
- DZZŽ KRANJ
- ANIMA MATTERS
- DRUŠTVO LAJKA
- DZZŽ MARIBOR
- DZZŽ KOČEVJE
- DZZŽ BELA KRAJINA
 
 
 
 