Vsak dan poslušamo opozorila na presežene mejne vrednosti PM delcev, hkrati pa se na vpadnicah pogosto uporabljajo semaforizirana križišča na krajših razdaljah in z rdečim valom za umirjanje prometa. Pri vsakem pospeševanju se sprosti največ energije in največ strupenih plinov in delcev, medtem ko se pri neki konstantni hitrosti (npr. 70 km/h) porablja le desetina te energije. Država bi morala takšna križišča narediti pretočna, regulacija rdečih in zelenih valov pa ne bi smela biti domena lokalne samouprave (vseeno gre za globalni problem). Druga varianta je večje število hitrih križišč (zavoji desno z utripajočimi rumenimi lučmi) ali uporaba rondojev, vendar brez semaforjev. V Mariboru so pogosto nepretočne le ceste, kjer je gostota semaforiziranih križišč velika, medtem ko pot skozi krožišča poteka brez večjih težav. Včasih tudi ni jasno, zakaj se rumena utripajoča luč zamenja s klasičnim semaforjem. Kakšno rešitev lahko pričakujemo?