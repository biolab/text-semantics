Pri trenutni ureditvi vodenja osnovnih šol poznamo dve funkciji in sicer ravnatelja in pomočnika ravnatelja. Obe funkciji zahtevata pedagoško izobrazbo, kar pomeni da v večini šol na teh pozicijah sedijo izobraženi učitelji ali učiteljice, ki pa v večini primerov niso nikoli delali v gospodarstvu in o tem področju vedo izredno malo. Pomanjkljivost njihovega znanja in izkušenj na tem področja se pozna pri zastarelih in neobnovljenih šolah, slabo oddanih telovadnicah, veliko porabljenem času za sprejemanje poslovnih odločitev, itn. Hkrati tudi njim verjetno delo na gospodarskem podrocju, ki ga ne poznajo predstavlja muko. Zato predlagam ukinitev pozicije pomočnika ravnatelja, ki ravnatelju pomaga predvsem na pedagoškem področju (saj le ta ob vseh gospodarskih zadolžitvah - investicije, oddajanje telovadnice, upravljanje kadrov, itn., nima časa tudi za vse pedagoške aktivnosti in vodenje zbornice), ter uveljavitev pozicije direktorja šole. Z uveljavitvijo nove pozicije bi lahko ravnatelji ves svoj čas posvetili pedagoškemu delu, ki ga obvladajo in vodenju zbornice. Direktor šole pa bi postal nekdo, ki je za to področje usposobljen, pozna gospodarstvo in ima izkušnje. Prepričan sem, da bi s to manjšo spremembo, ki ne poveča števila zaposlenih v javni upravi, le prave in usposobljene ljudi postavi na pravo mesto, lahko slovenske javne šole dvignili stopničko ali dve višje in jih popeljali v moderno dobo. 