Slovenski potni list ima na drugi strani naveden stalni naslov. Če se lastnik potnega lista preseli, potni list ni več veljaven, oz. je potrebno "kupiti" nalepko, na kateri je naveden nov naslov. Takšna sprememba se lahko opravi zgolj enkrat. Če se nekdo preseli nekajkrat, še posebej v tujini, kjer je to zelo pogosto in potrebuje veljaven dokument, lahko potni list menja skoraj vsakih nekaj let. Predlagam, da se po zgledu drugih razvitih in modernih evropskih in svetovnih držav (npr. Nemčija, Latvija, ZDA....) navajanje stalnega naslova iz potnega lista odstrani ter se s tem olajša uporabo za državljane, razbremeni upravne enote ter zmanjša stroške, ki ob tem nastajajo.