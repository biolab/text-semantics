Uredba o sistemih brezpilotnih zrakoplovov v 6. členu za letenje v razredu 5 (do vključno 5 kg) z letalskim modelom dovoljuje na področjih I. (področje brez objektov in ljudi) in II. (področje s pomožnimi objekti, ni ljudi) in ne dovoljuje v področju III. (področje s pretežno stanovanjskimi in poslovnimi objekti).
 
Droni s tehnološkim razvojem niso več samo sredstvo prostočasne dejavnosti temveč postajajo uporabno orodje. K temu prispevajo sistemi za stabilnost letenja in visokoresolucijske kamere.
 
Z dronom je mogoče preveriti stanje antenskih sistemov na strehah, solarnih ogrevalnih sistemov, panelov solarnih elektrarn, stanje dimnikov, poškodb kritine po neurjih, stanje visokih dreves itd. Uporaba drona je manjše tveganje za zdravje ljudi kot plezanje na višino.
 
Predlagam spremembo uredbe na način, da se dovoli letenje v področju III. pod pogojem, da se to dovoljuje na lastnem zemljišču ali zemljišču s soglasjem in prisotnostjo lastnika s pogojem, da se vzleti in pristane na tem zemljišču oziroma vertikalne meje zemljišča ni dovoljeno preleteti.