
Katoliška cerkev je mednarodno pravni subjekt s sedežem v Vatikanu. Njen  vrhovni poglavar je papež, trenutno je to papež Benedikt XVI. Gre za  tujo pravno osebo, saj ima sedež v tujini, v že omenjenem Vatikanu. Gre  za državo »sui generis«. Glede na navedeno, katoliška cerkev v Sloveniji  ne sme delovati politično, temveč lahko deluje samo na religioznem  področju. Katoliška cerkev v Sloveniji deluje tudi v političnem  pogledu oz. kot politična organizacija, kar pomeni, da se tuja »država«  vmešava v notranje zadeve Republike Slovenije. Da ne bi prihajalo do  tega, je potrebno v pravni sistem Republike Slovenije vnesti varovalke,  da se to prepreči. Zato predlagamo, da se dopolni Zakon o verski  svobodi tako, da se v ta zakon vnese določba, mogoče v 4. člen, ki se  glasi tako ali podobno: »Cerkve in druge verske skupnosti, ne  glede na to, ali imajo status mednarodnopravnega subjekta ali ne, ne  smejo delovati politično. To velja tudi za njihove posamezne sestavne  dele.« Da se zagotovi učinkovito uresničevanje omenjene določbe,  se v 31. členu zakona o verski svobodi doda določba, da se z določeno  globo kaznuje za prekršek registrirana cerkev ali druga verska skupnost  oz. njen posamezni sestavni del, če prekrši prepoved političnega  delovanja. Vladi Republike Slovenije tako predlagamo, da čimprej  pripravi zgoraj navedeno spremembo Zakona o verski svobodi in jo vloži v  parlamentarni postopek. Glede na to, da se bližajo volitve in da  katoliška cerkev s svojimi dejanji že sodeluje v volilni propagandi,  torej deluje politično, saj je izdala cerkveni dokument v zvezi z  volitvami v državni zbor, ki bodo v drugi polovici septembra 2008, vlado  pozivamo, da predlaga državnemu zboru, da se izvede nujen postopek za  sprejem zakona, torej da se zadeva obravnava hitro in prednostno, in da  sprememba zakona začne veljati takoj, vsekakor še pred volitvami. Obrazložitev: 1.  Katoliška cerkev je tuja pravna oseba. Svoj sedež ima v Vatikanu. V  posamezni državi je ta cerkev prisotna kot samostojna država, ki ima v  tej državi svoje diplomatske predstavnike, prav tako imajo pri katoliški  cerkvi oz. njenem svetem sedežu v Vatikanu diplomatska predstavništva  posamezne države. Papeški nuncij je v mnogih državah celo dekan  diplomatskega zbora. Tudi pri EU je papeški nuncij dekan diplomatskega  zbora (Družina, 19.7.1998). Položaj katoliške cerkve oz. svetega sedeža  in Vatikana je urejen z meddržavnimi oz. mednarodnimi pogodbami,  večinoma s konkordati. Ne glede na posebnosti dogovorov med državami in  svetim sedežem (poimenovanimi kot konkordat, konvencija, pakt, modus  vivendi, protokol ali sporazum) jih prevladujoča teorija mednarodnega  prava obravnava kot prave mednarodne pogodbe, ki ne potrjujejo le  obstoječih pravic pogodbenic (npr. svobodno delovanje cerkve), temveč  lahko tudi ustvarjajo nove pravice in obveznosti za obe strani. Tudi za  razlago teh dogovorov se tako kot za mednarodne pogodbe, sklenjene med  državami, uporabljajo pravila Dunajske konvencije o pogodbenem pravu  (Uradni list SFRJ, št. 30/72 – v nadaljevanju DKPMP), ki jo je podpisal  in ratificiral tudi sveti sedež.  Na vrhu cerkvene hierarhije je  papež, ki je absolutni vladar in ima oblast ne le nad vesoljno cerkvijo,  temveč ima prvenstvo redne oblasti tudi nad vsemi delnimi cerkvami, kot  to izhaja iz zakonika cerkvenega prava, ki je »ustava« katoliške  cerkve. To velja seveda tudi v Sloveniji.  Tudi Slovenija je sklenila  mednarodno pogodbo s katoliško cerkvijo, kar tudi dokazuje, da je ta  cerkev tuja pravna oseba. Slovenija je sklenila omenjeno pogodbo s  svetim sedežem, ki je sicer najvišji in suvereni organ vesoljne  katoliške cerkve in je subjekt mednarodnega prava sui generis. Gre za  znani »Vatikanski sporazum« oz. Sporazum med Republiko Slovenijo in  Svetim sedežem o pravnih vprašanjih, ki je bil v letu 2004 ratificiran v  slovenskem parlamentu. Sicer pa sveti sedež s papežem na čelu ni le  najvišji organ vesoljne katoliške cerkve, temveč tudi države  Vatikanskega mesta, ki je v letu 2001 sprejela celo novo ustavo; po njej  ima papež kot suveren države Vatikan celotno zakonodajno, izvršilno in  sodno oblast. V eni osebi je torej skoncentrirana celotna oblast v neki  državi. Takšna »enost« oblasti je značilna za fevdalne družbe oz.  države. Demokracija ni stvar katoliške cerkve, je izjavil papež (Večer,  27.11.1998). Nekaj mnenj v zvezi s katoliško cerkvijo: Katoliška  cerkev je sicer verska skupnost, toda kot institucija je katoliška  cerkev naddržavni in meddržavni politični svetovni imperij, na čelu  katerega je vatikanska sveta stolica kot država in papež kot absolutni  vladar (pokojni akademik dr. Stojan Pretnar, Delo, 7.3.1998).  Učinkovitost,  tajnost, gibčnost, natančnost in razsežnost vatikanske diplomacije so  nedosegljive. Cerkvena »obveščevalna služba« je navzoča na vseh koncih  sveta. Skoraj vedno ima dostop do najvišjih ustanov in do najbolj  zanesljivih virov informacije. Dela potrpežljivo, tajnost ji zagotavlja  mir pred javnimi kritikami, in ker cerkveni cilj ni sestavni del tega  sveta, je čas le redko breme. Nikamor se jim ne mudi. Povedano po  domače, ameriška Cia ne seže vatikanskim diplomatom niti do kolen (dr.  Laris Gaiser, Mag, 20.9.2006). Tako je neizogibno, da ima vsaka  beseda predstavnika najstarejše oblasti na svetu svojo vnaprej  pretehtano specifično težo. Za papeža, uradno danes še edinega  absolutističnega vladarja, so besede orožje. Njihova pomembnost doseže  na Svetem sedežu včasih nerazumljive razsežnosti (dr. Laris Gaiser, Mag,  20.9.2006). Katoliška cerkev ima tudi svojo vojsko, ta pa je  atribut države. Pravzaprav ima dve vojski. Ena je švicarska garda, ki  naj bi varovala papeža in je številčno bolj simbolična. Vendar pa ta  vojska dokazuje, da je katoliška cerkev po svoji ideološki podstrati  tudi vojaška sila in da dopušča reševanje konfliktov z vojsko. To kar je  delala ves čas svojega obstoja, to dela tudi danes, vendar bistveno  bolj prefinjeno. Druga vojska, ki je za mir na tem svetu zelo nevarna,  pa je tako imenovana katoliška vojska. Gre za to, da je v večini  zahodnih vojska največ vojakov, ki so katoliške vere in tako pripadajo  katoliški cerkvi. Po zakoniku cerkvenega prava so vsi katoliki dolžni  širiti in braniti katoliško vero vedno in povsod, kar pomeni, da so to  dolžni delati tudi v vojski, ki je sicer formalno del neke posvetne  države. V teh vojskah so tudi vojaški kurati, torej katoliški vojaški  duhovniki, ki ideološko in versko usmerjajo to vojsko. Katoliška cerkev v  vojaškem in političnem smislu deluje po principih »pravične vojne«,  seveda pa je pravično to, kar ustreza interesom te cerkve. Katoliška  cerkev tako ni del civilne družbe ali nevladna organizacija, kot mnogi  mislijo, in kamor cerkev sama sebe prišteva, ko ji to ustreza, temveč  gre nesporno za tuj mednarodnopravni subjekt, ki kot politični subjekt v  Sloveniji ne more delovati, razen v obsegu in na način, kot je to  dovoljeno tujim državam. Katoliška cerkev je najstarejša država na  svetu. 2. Po zakonu o verski svobodi predstavlja cerkev ali druga  verska skupnost prostovoljno, nepridobitno združenje fizičnih oseb iste  veroizpovedi, ki se ustanovi z namenom javnega ali zasebnega  izpovedovanja te vere ter ima lastno strukturo, organe in avtonomna  interna pravila, lastno bogoslužje ali drugo versko obredje in  izpovedovanje. Iz te definicije je jasno razvidno, da lahko cerkev  deluje zgolj na področju verskih zadev (res spirituales), njena pravna  ali druga sposobnost se nanaša samo na ta vidik človekovega življenja,  torej na duhovno plat. Cerkev ne more delovati na področju politike. Vse  to izhaja tudi iz 7. člena slovenske ustave, ki določa ločenost države  in verskih skupnosti. Iz te določbe je jasno razvidno, da se cerkev  lahko ukvarja samo z religiozno dejavnostjo in ne s političnimi  zadevami, kajti politične zadeve spadajo v neversko sfero. Svoboda  delovanja se seveda nanaša samo na religiozne zadeve in ne na delovanje v  celoti. Če je Cerkev ločena od države, nima v politiki kaj iskati, celo  kaznivo pa je napadanje Ustave, …(pokojni akademik dr. Stojan Pretnar,  Večer, 4.10.1997). 3. Katoliška cerkev je, kot že navedeno, tuja  pravna oseba. Gre v bistvu za tujo državo. To pa tudi pomeni, da  katoliška cerkev v Sloveniji tudi na tej podlagi ne more in ne sme  politično delovati.  Nobena tuja mednarodnopravna oseba, ki ima tako ali  drugače status države, v Sloveniji ne sme delovati politično in  agitirati za politiko, nauk ali ideologijo svoje države. Tako tega ne  smejo delati npr. Avstrija, Hrvaška, Iran, ZDA ali druge države. Zato  tega ne sme delati niti katoliška cerkev. Tega ne sme delati sama oz.  preko svetega sedeža ali preko svojih delnih cerkva oz. sestavnih delov,  kot so škofije in župnije. Tudi te so namreč tuje pravne osebe, kot  določa 2. člen že omenjenega Vatikanskega sporazuma in so tako  neločljivi del tuje države oz. tujega mednarodno pravnega subjekta.  Katoliška cerkev tudi preko teh ne sme politično delovati.  4.  Čeprav katoliška cerkev, sama ali preko svojih sestavni delov, v  Sloveniji ne sme politično delovati, to dela. To je tako, kot bi npr.  Avstrija v Sloveniji, če je mogoče v vsaki vasi, ustanovila svoje  državne urade, ki bi promovirali avstrijsko politiko, njene vrednote in  cilje, ti uradi pa bi se celo vključili v volilna dogajanja in dajali  smernice slovenskim prebivalcem, kako naj volijo. Podobno bi bilo, če bi  npr. Iran imel v Sloveniji svoje državne organizacije, preko katerih bi  širil svoje državne oz. politične ideje.  5. Več o političnem delovanje katoliške cerkve v nadaljevanju. 6. Katoliška cerkev se močno vmešava v politično dogajanje v Italiji in drugje po svetu.  Nekaj primerov: • Papež Janez Pavel II. je izjavil, da ima cerkev pravico in celo dolžnost posredovati pri svetovni ureditvi (Delo, 2.7.1998). •  Papež Janez Pavel II. je leta 1998 ob sklicevanju na pravico do  vpletanja v politične odločitve obtožil italijansko vlado, da je  družino, kot temelj civilne družine, prepustila samo sebi (Delo,  2.7.1998). • Bivši italijanski premier Romano Prodi je večkrat  Vatikanu in italijanski škofovski konferenci očital vmešavanje v vladne  in državne zadeve (Delo, 4.8.2007).   • Katoliška cerkev je na vsak  način želela spodkopati italijanski referendum o umetnem oplojevanju in  je pozivala volivce, naj ostanejo doma, brez 50-odstotne udeležbe namreč  izid referenduma ne bi veljal (Delo, 16.5.2005).  • Papež že od nekdaj izjemno vpliva na italijanske politične razmere in velikokrat narekuje glavne poudarke (Delo, 7.6.2008). •  Mnoge zakone, za katere se je zavzemal bivši italijanski premier Prodi,  zaradi vatikanskega pritiska niso bili sprejeti (Delo, 7.6.2008). •  Italijanski škofi so pred kratkim odkrito zahtevali vsaj spremembo, če  že ne odpravo zakona, ki dovoljuje abortus (Delo, 7.6.2008). • Papež  in njegov državni tajnik kardinal Bertone sta novemu italijanskemu  premieru Berlusconiju odkrito povedala, da od njega pričakujeta večjo  naklonjenost zasebnim katoliškim šolam, predvsem pa veliko več denarja  za zasebne šole, ki lahko cerkvi edine zagotovijo prav vzgojene in  šolane kadre (Delo, 7.6.2008). • Na obisku pri papežu je Berlusconi  kot predstavnik italijanske države poljubil papežu roko, kar je dobro  vidno na sliki (Delo, 7.6.2008).  • Papež je na potovanju v Latinski  Ameriki maja 2007 izjavil, da so se mehiški politiki, ki so glasovali za  legalizacijo abortusa, po kanonskem pravu sami izobčili in jim  evharistija ni več dovoljena (Delo, 11.5.2007).   • Predsednik  brazilske škofovske konference Majella je brazilskega ministra obtožil,  da s propagiranjem kondomov vzpodbuja promiskuiteto (Delo, 16.5.2005). •  Vojaški argentinski škof Baseotto je predlagal, naj argentinskemu  ministru Garcii navežejo kamen okrog vratu in ga vržejo v reko, ker je  podprl legalizacijo splava in razdeljevanje prezervativov (Delo,  22.3.2005). • Vatikan je vlado v Buenos Airesu obtožil kratenja verske svobode, ker je odpustila vojaškega škofa (Delo, 22.3.2005). •  Katoliška cerkev je zaradi sprejetja zakona o preprečevanju  diskriminacije hrvaško vlado obtožila klečeplazenja pred Brusljem  (Indirekt, 10.7.2008, Večer, 11.7.2008, Dnevnik, 7. in 12.7.2008). •  Katoliška cerkev je zaradi sprejetja novega zakona o prodajalnah, ki ne  upošteva zahtev te cerkve, da bi morala biti nedelja dela prost dan,  srdito napadla hrvaško vlado (Večer, 11.7.2008). • Po izjavi dona  Ivana Grubišića katoliška cerkev na Hrvaškem prepogosto, še posebej pred  volitvami, izsiljuje krščanskodemokratske stranke s svojim vplivom na  verne volivce, potem pa zato zahteva protiusluge (Dnevnik, 7.7.2008) •  Na Madžarskem je katoliška cerkev v času volitev 2006 preko letakov, ki  so jih delili v nekaterih cerkvenih župnijah na podeželju zagrozila  volivcem, da bodo poklicani na odgovornost pred strogo božje sodišče, če  ne bodo volili vodilne opozicijske desničarske stranke Fidesz-MPSz  (Delo, 18.4.2006). 7. Katoliška cerkev tudi v Sloveniji deluje  politično. To je v nasprotju s slovenskim pravnim redom, saj tuj  mednarodnopravni subjekt, ki ima status »države«, pri nas ne more  delovati politično in v Sloveniji promovirati svoj nauk in ideologijo.  Republika Slovenija financira mnoge dejavnosti katoliške cerkve, torej  tuje osebe, tako financira tudi politično delovanje cerkve. Financira  nekaj, kar je v temelju proti Sloveniji, saj nauk oz. ideologija  katoliške cerkve nasprotuje slovenski ustavi oz. pravnemu redu  Slovenije, kot bo to prikazano kasneje. 8. Katoliška cerkev sama  priznava, da v Sloveniji deluje politično. Tako je dr. Janez Gril,  direktor in odgovorni urednik katoliškega tednika Družina v članku Zakaj  se Cerkev vtika v politiko? (Finance, 2.11.2006) zapisal: »Politična  vloga Cerkve je v tem, da tako ali drugače politično opredeljene ljudi v  skladu s krščanskim pogledom na svet poziva k bolj zavzetemu  spoštovanju človekovih pravic, k večji solidarnosti in odgovornosti v  politiki, gospodarstvu in družbi.« 8. Predstavnik katoliške  cerkve dr. Franc Rode je slovensko politiko celo preklel. To je storil  pred veliko nočjo leta 2007. To je bil izjemno hud napad tuje države na  slovensko suverenost.  Organi Republike Slovenije, ki bi morali zaščiti  integriteto Slovenije in suverenost, so bili tiho. Kot da bi bili hlapci  Vatikana in ne organi, ki bi bili dolžni služiti ljudstvu v Sloveniji. 9.  Katoliška cerkev je preko klerika dr. Rodeta v času referenduma o  vstopu v pakt NATO javno oznanjala, kaj je potrebno obkrožiti na  glasovalnih lističih  (Delo, 16.8.2007). Seveda je bil to napotek vsem  prebivalcem v Sloveniji, kako naj glasujejo in ne samo katolikom.  Šlo  je za hud poseg tuje države v slovenske notranje zadeve, državni organi  pa so hlapčevsko molčali.  10. Kleriški predstavnik katoliške  cerkve iz Vatikana dr. Franc Rode je v imenu omenjene fevdalne  organizacije večkrat ostro napadel slovensko ustavo, državljane RS,  šolski sistem v Sloveniji in podobno. Šlo je za hud politični napad ene  države na drugo. Namesto, da bi slovenski državni organi na takšno  vmešavanje tujcev v slovenske notranje organe reagirali in zaščitilo  Slovenijo, so hlapčevsko molčali. Kot ponavadi. Ko je Rode med mašo  izjavil, da Slovenci kot narod brez katoliške vere nimamo prihodnosti,  je država zopet molčala. 11. Katoliški škof dr. Stres,  predstavnik tujega mednarodno pravnega subjekta –katoliške cerkve, je  ocenjeval in komentiral slovensko predsedovanje Svetu EU (Družina,  6.7.2008). V svojem komentarju, ki ima nesporno politični karakter, je  ocenil vlogo državnih organov RS, ki so vodili predsedovanje, ni pa  pozabil omeniti še nekaterih drugih dogodkov, ki so po njegovem pomenili  oviranje delovanja vlade. Sicer pa je dr. Stres, kot predstavnik tuje  države, izjavil: »V politiki smo, če hočemo ali ne.« (Družina,  22.6.2008). Katoliška cerkev na vseh korakih sama priznava, da v  Sloveniji deluje tudi politično. Država pa nič. Ali je Republika  Slovenija konj, ki jo jaha cerkev? Ali je cerkev birič, ki hoče  Slovenijo usmerjati po svoje in jo spremeniti v katoliško državo? 12.  Katoliška cerkev bolj ali manj stalno komentira in politično ocenjuje  dogajanje v Sloveniji. To dela tudi preko svojih medijev, npr. tednika  Družina. Eden izmed takšnih komentarjev je izšel tudi v omenjenem  tedniku 13.7.2008, v katerem je klerik dr. Janez Juhant v imenu tuje  države komentiral delovanje slov. vlade, prihajajoče volitve in podobno.  Gre za nedopustno vmešavanje v notranje zadeve Slovenije. 13.  21. septembra 2008 bodo volitve poslancev v državni zbor. V zvezi s tem  je tuja država, kar katoliška cerkev je, preko svojih organizacij  (Slovenski karitas, komisije Pravičnost in mir pri Slovenski škofovski  konferenci in Sveta katoliških laikov Slovenije) izdala dokument  Odgovorni za življenje in prihodnost Slovenije. V njem se tuja država,  ki sploh ne temelji na demokraciji in volitvah, ukvarja z volitvami v  Sloveniji. Govori o prevzemanju odgovornosti v času volitev in postavlja  27 vprašanj, ki naj bi volivcu omogočili, da najde prave kandidate,  torej kandidate, ki ustrezajo predstavam tuje države, in zanje glasuje. S  tem dokumentom je tuja država neposredno posegla v volilno dogajanje v  Sloveniji. Gre za hud poseg v notranje zadeve Slovenije, ki si ga je  privoščila tuja država. Kot ponavadi, slovenski državni organi  hlapčevsko molčijo.  14. Ne glede na to, ali katoliška cerkev  deluje politično ali ne, pa je tudi njen religiozni del v mnogih delih v  nasprotju s slovensko ustavo. Katoliška cerkev ne priznava slovenske  ustave oz. pravnega reda, če je v nasprotju z nauki evangelija, ne  priznava temeljne pravice ljudi, ki jo kot neodtujljivo določa slovenska  ustava, to je pravica do življenja. Svoje člane novači prisilno, to je s  krstom dojenčkov, celovit izstop iz nje sploh ni mogoč. Na ta način  hudo krši ustavno pravico ljudi do svobode vesti. Njen nauk temelji na  bibliji, ki je bila v Sloveniji spoznana kot najbolj škodljiva knjiga na  svetu (Jana, 12.7.2005), saj vsebuje namreč sovraštvo do drugače  mislečih, mučenja, posilstva, množično pobijanje žensk, otrok in  starcev, genocid, grozljive metode ubijanja in podobno. V celotni  svetovni zgodovini ni dela, ki bi bolj zaničevalo človeka in druga živa  bitja. Nasilna biblijska ideologija je odgovorna za krvavo cerkveno  zgodovino, ki šteje desetine milijard ubitih in mučenih živih bitij, od  tega desetine, mogoče celo stotine, milijonov ljudi. Več o tem si lahko  preberete v prilogi. Še več o tej tematiki pa si lahko preberete na  spletni strani Društva za zaščito ustave in žrtev cerkve na naslovu  www.zrtve-cerkve.org  Tukaj najdete to problematiko v  predlogu za prepoved delovanja katoliške cerkve v smislu 12. člena  Zakona o verskih skupnostih. Društvo za zaščito ustave in žrtev cerkve  je namreč predlagalo prepoved delovanja katoliške cerkve, saj ta s  svojim delovanjem in seveda tudi s svojimi nameni, cilji in načinom  svojega delovanja hudo krši ustavo, spodbuja k neenakopravnosti, k  nasilju in vojni, razpihuje sovraštvo oz. nestrpnost in preganjanje,  ogroža življenje in zdravje ter pravice in svoboščine drugih na način, s  katerim se hudo krni človekovo dostojanstvo, zaradi česar so podani  razlogi, da sodišče, na predlog državnega tožilca, prepove delovanje  katoliške cerkve. 15. Vse zgoraj navedeno kaže na to, da  katoliška cerkev v Sloveniji deluje v nasprotju s pravnim redom  Slovenije. Čeprav je tuja država, pri nas deluje v notranjih razmerjih  oz. v zadevah Republike Slovenije kot politična organizacija, kar je  popolnoma nesprejemljivo. Zato je potrebno takšno delovanje prepovedati  oz. preprečiti.  Zato je tudi potrebno spremeniti Zakon o verski  svobodi, kot je to uvodoma predlagano. 16. Prepoved političnega  delovanja katoliške cerkve je nujen ukrep za zaščito slovenske ustave  oz. slovenskega pravnega reda, suverenosti slovenske države in ljudstva.  Cerkev postaja država v državi in to je potrebno preprečiti, saj je  lahko na ozemlju Slovenije samo ena država in to je Republika Slovenija.   17.  Pozivamo vas, da nas obvestite, kaj ste oz. boste naredili  na podlagi te peticije, ki je sicer peticija v smislu 45. člena ustave.                                                                                   Društvo za zaščito ustave in žrtev cerkve   Priloga k predlogu za  prepoved političnega delovanja katoliške cerkve in  za spremembo Zakona o verski svobodi 1.  V začetnih točkah podajamo nekaj splošnih dejstev o katoliški cerkvi,  predvsem o njenem nauku in viru, ki je podlaga tega nauka in seveda tudi  delovanja. Glavni vir cerkvenega nauka in s tem seveda tudi  delovanja je biblija. Biblija vsekakor vsebuje nekatera zelo pozitivna  in visoko etična načela, npr. Deset božjih zapovedi, Jezusov Govor na  gori, izjave nekaterih prerokov stare zaveze, vendar pa je v njej veliko  zelo hude nemorale, nasilja, vključno z ubijanjem ljudi. Vsebuje namreč  sovraštvo do drugače mislečih, mučenja, posilstva, množično pobijanje  žensk, otrok in starcev, genocid, grozljive metode ubijanja in podobno. V  celotni svetovni zgodovini ni dela, ki bi bolj zaničevalo človeka in  druga živa bitja. Da je to delo še vedno v "prometu", je po svoje  neverjetno. Eden izmed vzrokov za to je, po mnenju predlagatelja, in  seveda tudi mnogih drugih, da večina ljudi sploh ne ve, kakšne okrutne  predpise vsebujejo deli biblije. Po drugi strani pa je razlog v tem, da  so se mnogi od mladih nog navadili na prikazovanje zločinov kot da so po  volji Boga. Otroci se, ne samo pri verouku, temveč tudi drugje,  indoktrinirajo s spornimi biblijskimi deli. Nasilna biblijska ideologija  je odgovorna za krvavo cerkveno zgodovino, ki šteje desetine milijard  ubitih in mučenih živih bitij, od tega desetine, mogoče celo stotine,  milijonov ljudi. Več o tem v nadaljevanju. Sedaj katoliška cerkev sicer  direktno ne izvaja fizičnega nasilja, s tem, da se temu nasilju ni  odpovedala prostovoljno, temveč ga je postavila v ozadje zaradi vedno  močnejšega človekovim pravicam naklonjenega državnega prava. Nihče drug  kot znani filozof Karl Jaspers je zato svaril pred nevarnostjo, da bi  vsak čas lahko spet zagorele grmade, če bi politične razmere to  dovolile. Nauk omenjene cerkve je zato v mnogih pogledih zelo sporen,  pravzaprav v nasprotju s slovensko ustavo oz. pravnim redom in  mednarodnimi dokumenti s področja varstva človekovih pravic. Katoliška  cerkev je do II. vatikanskega koncila obsojala človekove pravice kot  nekrščanske in do danes ni podpisala evropske listine o človekovih  pravicah. Demokracija ni stvar katoliške cerkve, katoliška doktrina je  jasna, saj cerkev ne more biti vodena od spodaj in nima baze za  odločanje, je izjavil papež Janez Pavel II. (Večer, 27.11.1998). Cerkev  in demokracija sta očitno dve različni stvari. Ker pa se cerkev  mnogokrat zavzema za demokracijo v družbi, očitno dela to zaradi tega,  da lahko preko nje uveljavlja svoje interese.  2. Mnogi menijo,  da gre pri omenjenih citatih za besedila iz davnih preteklih časov, ki  danes ne veljajo več. Vendar temu ni tako. Že v sami Bibliji piše: "Vso  besedo, ki vam jo zapovedujem, vestno izpolnjujte; ničesar ji ne dodajaj  in ničesar ji ne odvzemaj!" (5 Mz 31,1) Poleg tega je II. Vatikanski  koncil leta 1965 v svoji dogmatski konstituciji o Božjih razodetjih  izjavil naslednje: "Kar je razodel Bog, in se nahaja v Svetem pismu  in je tu predloženo, je bilo napisano po navdihu Svetega Duha; kajti na  temelju apostolske vere so za našo sveto mater, cerkev, knjige Stare kot  tudi Nove zaveze v celoti z vsemi njihovimi deli kot svete in kanonske,  ker so bile napisane z delovanjem Svetega Duha ... imajo Boga za  avtorja in so kot take predane cerkvi. Za sestavljanje svetih knjig je  Bog izbral ljudi, ki naj bi mu s svojimi lastnimi sposobnostmi in močmi  služili, pri tem, da bi vse to in samo to, kar je on - delujoč v njih in  po njih - hotel imeti zapisano, pisno izročili kot pravi avtorji. Ker  torej vse, kar pravijo inspirirani avtorji ali hagiografi mora veljati  kot beseda Svetega Duha, je spisom knjig treba priznati, da sigurno,  zvesto in brez zmote učijo resnico, ki jo je Bog hotel imeti zapisano v  svetih spisih zaradi naše odrešitve. Zato ‘je vsak spis’, navdihnjen od  Boga, tudi koristen za pouk, za argumentiranje, za opomin in za vzgojo v  pravičnosti, da bi bil božji človek pripravljen, in pripraven za vsako  dobro delo." (2 Tim 3, 16-17)  Seveda tudi veljaven Katekizem  katoliške cerkve potrjuje, da ne gre za neke zgodovinske, neveljavne  tekste, temveč gre, seveda po nauku katoliške cerkve, za pravo božjo  besedo, ki jo je potrebno tudi zdaj v celoti izpolnjevati. Tako se v  katekizmu glasi: "Stara zaveza je nepogrešljiv sestavni del Svetega  pisma. Njene knjige so od Boga navdahnjene in ohranjajo trajno vrednost,  saj Stara zaveza ni bila nikoli preklicana." (121) "Kristjani  spoštujejo Staro zavezo kot resnično Božjo besedo. Cerkev je vedno  odločno odklanjala misel o zavračanju Stare zaveze, kakor da bi z  nastopom Nove zaveze postala neveljavna in nepotrebna (marcioniti)."  (123) Biblija, vključno z navedenimi citati, torej v celoti velja še  danes. Vsi katoliki so jo po nauku katoliške cerkve dolžni prepoznavati  kot božjo besedo in se po njej ravnati v vsakdanjem življenju. Ne samo  to, po kanonu 211 Zakonika cerkvenega prava so si dolžni prizadevati, da  se bo božje oznanilo odrešenja bolj in bolj širilo med vse ljudi vseh  časov in po vseh krajih zemlje. Ker je celotna cerkev po svoji naravi  misijonarska in je delo evangelizacije treba imeti za temeljno dolžnost  božjega ljudstva, naj vsi verniki, zavedajoč se svoje odgovornosti,  sprejemajo svoj delež pri misijonskem delu, piše v kanonu 781 omenjenega  zakonika. Iz kanona 209 pa je razvidno, da so verniki s samim svojim  načinom delovanja dolžni ohranjati občestvo s cerkvijo in naj zato zelo  vestno izpolnjujejo dolžnosti, ki jih imajo tako do vesoljne kakor do  delne cerkve, kateri po pravnih predpisih pripadajo. Vse to jasno kaže  na dejstvo, da je biblija še vedno v celoti osnova za nauk in delovanje  katoliške cerkve in njenih članov v sedanjem času. In ne samo to, po  katoliškem nauku so državljani po svoji vesti dolžni, da ne sledijo  predpisom državnih oblasti, če ti nasprotujejo naukom evangelija.  (Katekizem katoliške cerkve, št. 2242) Po nauku katoliške cerkve je  torej evangelij pred slovensko ustavo, če pride do nasprotja. katoliška cerkev je vse tiste, ki ne priznavajo biblije, izobčila. Tako je določila: "Kdor  svetopisemskih knjig v celoti z vsemi njihovimi deli, kakor jih je  navedel tridenski cerkveni zbor, ne sprejema za svete in kanonične ali  taji, da bi bile navdihnjene, bodi izobčen". (Anton Sterle: Vera cerkve,  Mohorjev družba Celje, 1997, št. 97) "Kdor v skladu s svetimi očeti  ne priznava s srcem in usti prav do zadnje besedice v pravem pomenu in  resnično vsega, kar so sveti očetje in peteri častivredni vesoljni  cerkveni zbori svete katoliške in apostolske Cerkve božje izročili in  oznanili, bodi izobčen." (Anton Sterle: Vera cerkve, Mohorjev družba  Celje, 1997, št. 84) Katoliška cerkev očitno ne izobči samo svojih  članov, temveč tudi nečlane, ki ne verujejo v njen nauk, saj uporablja  besedo "kdor". Prekletstvo ali izobčenje pomeni, da je izobčeni  prepuščen katoliškemu večnemu prekletstvu. Takšno prekletstvo je imelo  za prizadetega daljnosežne posledice že v zemeljskem življenju, saj je  bil zaničevan, izključen iz družbe in tako izobčen. Včasih ni imel  nobene državne zaščite in nobenih meščanskih pravic. Kdor ga je umoril,  je bil izpuščen brez kazni. Anatema je pomenila isto kot neposredna  smrtna obsodba. Anateme veljajo še danes. Poleg tega katoliška cerkev  trdi, da "nihče, ki je zunaj katoliške Cerkve, ne le pogani", ampak  tudi ne Judje ne krivoverci ali od edinosti ločeni (schismatici), ne  morejo biti deležni večnega življenja; šli bodo marveč v večni ogenj,  pripravljen hudiču in njegovim angelom (Mt 25,41), če se ne bodo pred  koncem življenja njej (Cerkvi) priključili" (Anton Sterle: Vera cerkve,  Mohorjev družba Celje, 1997, št. 381). Poleg tega katoliška cerkev trdi,  da "Cerkev ima v moči svoje božje ustanovitve dolžnost, da kar  najvestneje varuje zaklad božje vere neokrnjen in nedotaknjen ter da  stalno z največjo gorečnostjo čuje nad zveličanjem duš. Zato mora z  največjo skrbnostjo odstranjati in izločati vse tisto, kar utegne  nasprotovati veri ali kakorkoli postavljati v nevarnost zveličanje duš. -  Zaradi tega ima Cerkev na temelju tiste oblasti, katero ji je zaupal  njen božji ustanovitelj, ne le pravico, temveč tudi dolžnost, da ne le  trpi, marveč da prepoveduje in obsoja katerekoli zmote, če tako  zahtevata neokrnjenost vere in zveličanje duš." (Anton Sterle: Vera  cerkve, Mohorjev družba Celje, 1997, št. 382) Iz obeh citatov je  razvidno, da Katoliška cerkev ne priznava ničesar drugega kot samo  katolištvo in da zaradi čistosti vere odstranjuje vse tisto, kar ni v  skladu z njenim naukom. Podobno je zapisano tudi v kan. 750 Zakonika  cerkvenega prava. Kam je takšen nasilen, mračen in v hudem nasprotju z  ustavami demokratičnih držav in človekovimi pravicami ter človekovim  dostojanstvom nauk pripeljal, je razvidno iz zgodovine cerkve, ki je  polna krvi in bo na kratko podana v nadaljevanju. In ker je v sedanjem  času ta nauk nespremenjen, kri teče dalje. Papež Benedikt XVI. je pred  kratkim oznanil vernikom, da je pokristjanjevanje drugih in drugačnih  neodtujljiva pravica in dolžnost katoliške cerkve in da je  evangelizacija glavna naloga cerkve, pri čemer je kot glavne nevarnosti,  proti katerim se morajo katoliki neusmiljeno boriti, označil  materializem, relativizem in laicizem. V boju proti temu zlu katolik ne  sme nikoli popuščati ali sklepati kompromisov. S temi besedami je  sedanji papež potrdil katoliško „vojno“ proti nekatoliškemu. Hude  kršitve se nadaljujejo, kar bo tudi prikazano v nadaljevanju. Zanimivo  je tudi, da je cerkveni zbor v Florenci (1438-1445) določil, "da ima  sveti apostolski sedež in rimski škof prvenstvo nad vsem svetom." (Anton  Sterle: Vera cerkve, Mohorjev družba Celje, 1997, št. 434) Zato tudi ni  čudno, da mnogi predsednik držav ali vlad romajo k papežu v Vatikan.  Očitno mu mnogi še vedno priznavajo državniški oz. politični primat.  Papež si celo lasti pravico soditi državnim poglavarjem  o kršitvi  cerkvenih zakonov in o vsem kar ima značaj greha (Zakonik cerkvenega  prava kanon 1405). 3. Biblija v mnogih delih torej, seveda ne  samo v zgoraj navedenih, vsebuje skrajno negativne vsebine. Gre za  izjemno nemoralne, surove, k nasilju, uničevanju, morjenju in ubijanju  vzpodbujajoče vsebine. Gre za vsebine, ki hujskajo k hudodelstvu,  rasnemu in drugemu sovraštvu in k vojni. Vse te vsebine lahko škodujejo  zdravemu moralnemu razvoju ljudi do 18. leta, vzbujajo surove instinkte,  brezčutno, do usode in trpljenja drugih otopelo mišljenje ali ga  intenzivirajo. Bralci, posebej mladina, so lahko zaradi sprejemanja  negativnih biblijskih sporočil, zapeljani k nasilju, zločinom ali drugim  kaznivim ravnanjem, ker se jim zdi takšno ravnanje sprejemljivo,  zgledno, čudovito in vredno posnemanja. Negativni biblijski deli lahko  spodbujajo tudi rasno in drugo sovraštvo, saj z vplivanjem na strasti  zbujajo sovražen odnos do oseb, ki pripadajo drugim rasam, delom  prebivalstva ali narodom in so tako primerni, da pripravijo ugodna tla  za sovraštvo, kampanje ali celo konkretne izgrede proti drugačnim, torej  tistim, ki niso na "liniji" katoliške cerkve. Seveda te vsebine  poveličujejo tudi vojne, kot že navedeno, saj gre tudi za prikaze  množičnih umorov, ki so privlačni za mnoge, predvsem mladino, ki  mnogokrat meni, da je to nesporno in da so po volji boga. Gre za  socialno etične dezorientacije, gre za situacije, kjer je človek  postavljen v položaj objekta, saj je na nivoju, ki nima povezave s  človekom in njegovim dostojanstvom. Tukaj gre za razna pohabljenja,  grozote, scene mučenja in drugo. Pri vsem tem gre za kriminalna,  okrutna, življenjsko nevarna ravnanja, ki so v nasprotju tudi s  človekovim dostojanstvom in ki lahko bistveno odstopajo od ciljev  vzgoje, ki so v pluralni družbi zapisani predvsem v ustavi, zlasti  človekovo dostojanstvo, in v drugih ustavnih pravicah, pa tudi v  pedagoških spoznanjih in vrednostnih merilih, ki se ujemajo z ustavo in o  katerih obstaja soglasje družbe. V mnogih primerih naj bi bog dal neke  vrste generalno pooblastilo za smrtne obsodbe nad tistimi, ki ne spadajo  v krog izbrancev. Kot bo razvidno iz nadaljnjih navedb, je takšna  biblijska vsebina pripeljala tudi do nepredstavljivega števila ubitih  živih bitij, ki jih lahko mirne vesti imenujemo žrtve cerkve oz.  katoliške cerkve. Pisci biblije so iz Jahveja naredili vojnega boga, ki  brezobzirno ukazuje osvajalne pohode ter poziva k morjenju in ubijanju,  plenjenju in posiljevanju. Gre za milijarde nedolžnih živih bitij, tako  od ljudi do živali. Ko so po nalogu papeža Urbana II. leta 1095 križarji  napadli Jeruzalem in do gležnjev bredli v krvi ubitih Saracenov, so se  lahko sklicevali na biblijske nauke stare in nove zaveze. Katoliška  cerkev je v preteklosti preganjala Jude in vzpostavila pogoje za pregon  Judov s strani drugih. Adolf Hitler je v zvezi s tem dejal: "Delam samo  to, kar že tisoč petsto let dela cerkev, vsekakor temeljiteje". "Tako  sem danes prepričan, da ravnam v smislu vsemogočnega Stvarnika: s tem ko  se obranim Judov, se bojujem za Gospodovo delo." je še dejal katolik  Adolf Hitler, ki ga katoliška cerkev ni izključila oz. izobčila iz  svojih vrst, čeprav je pobil milijone ljudi. Očitno pregon Judov in  pobijanje ljudi ni zločin po katoliškem nauku. "Stroga dolžnost vesti  vsakega kristjana je zatirati izrojeno judovstvo” je v 20. stoletju  izjavil škof Göllner iz Linza.  V demokratični družbi se lahko  upošteva samo tisti verski nauk, ki je vreden spoštovanja in ne krši  človekovih pravic. Katoliški nauk temu v mnogih delih ne odgovarja. Po  presoji zgodovinarja  Karlheinza Deschnerja na svetu ni organizacije, ki  bi bila "v antiki, vključno s srednjim in novim vekom ter posebno v  20-tem stoletju tako obremenjena z zločini, kot krščanska cerkev, prav  posebno rimsko-katoliška cerkev". In nekdanji jezuit grof Hoensbroch  ugotavlja: "Papeži so bili stoletja na vrhu morilskega in krvavega  sistema, ki je poklal več ljudi, povzročil več kulturnih in socialnih  pustošenj kot katerakoli vojna, kot katerakoli epidemija, v imenu Boga  in v imenu Jezusa Kristusa." "Papeži niso bili samo morilci velikega  stila, temveč so umor naredili tudi za pravno načelo krščanske cerkve in  pogoj za odrešitev", je izjavil Lord Acton, katoliški zgodovinar. Papež  Pij XII. je po drugi svetovni vojni grozil s cerkvenim izobčenjem  vsakega, ki bi si pri volitvah drznil glasovati za komunističnega  namesto katoliškega kandidata, je izjavil Michael Baigent, avtor  "Jezusovega zaupnega gradiva". Don Pierino, bivši duhovnik, je Vatikan  označil za zemeljski paradiž bogatašev in oblastnikov in rekel, da je  Vatikan včasih dvoumno in sprijeno središče politike (Dnevnik,  5.3.2008). Seveda ni spregledati niti dejstva, da sta se obe največji  vojni 20. stoletja začeli v Evropi, katere večina prebivalcev je  permanentno vzgajana v biblijskem duhu, saj so krščanske cerkve cerkve  okolja. Tudi ni odveč omeniti, da so države, kjer prevladujejo krščanske  cerkve, tako katoliška, protestantska oz. druge, največje uničevalke  okolja in porabijo največ denarja za vojsko. Tako je samo ZDA, tam pa je  Biblija v skoraj vsakem domu, v letu 2007 porabila za vojsko in vojne,  ki jih vodi, neverjetnih 351 milijard EUR (slovenski državni proračun je  okoli 10 milijard EUR). Sledijo v glavnem države, kjer je večina  prebivalstva krščanske vere (Velika Britanija, Francija, Nemčija – vsaka  od njih porabi med 20 in 40 milijard EUR), med njimi pa sta se vrinili  Kitajska in Japonska, ki vedno bolj prevzemata zahodne obrazce vedenja  oz. družbenega razvoja. V "krščanskih" državah, torej državah, kjer so  krščanske cerkve cerkve okolja, je tudi večina od 10.000 jedrskih glav,  ki jih lahko takoj namestijo na rakete ali letala, od tega jih je več  kot 5.000 v Rusiji in več kot 4.000 v ZDA (Indirekt, 10.6.2008).  4.  Biblija je v mnogih pogledih knjiga, ki ogroža mladino. Moralno ogroža  otroke in mladostnike, ker drastično oporeka vzgojnim ciljem  pluralistične družbe po merilih sodobne družbe, ki so vsebovana v  ustavah in drugih predpisih modernih držav. Biblija posurovlja, ker  prebuja surove instinkte in ob trpljenju drugih vzbudi brezčutno  otopelost. Biblija je knjiga, ki vzpodbuja k nasilju in zločinu, saj  podpihuje tudi sovraštvo do drugovercev, prav posebno ves čas do Judov  in kot je videti v zadnjem času, tudi do muslimanov. Biblija v svojem  negativnem delu vedno znova krši človekovo dostojanstvo, ki je vir  človekovih pravic. Okoliščina, da je biblija kljub svoji nečloveškosti  in okrutnosti standardno delo tako imenovanega krščanskega zahoda, ne  zmanjšuje nevarnega učinka na mladino, temveč ga celo krepi. Če "sveta  knjiga" priporoča take okrutnosti, potem znatno znižuje tolerančni prag  raznih grozodejstev. Kdor dopušča obstoj takšnih nevarnih in sovražnih  delov obravnavane verske knjige, jemlje v zakup, da se bo nekoč, ko bodo  okoliščine to dovoljevale, zopet delalo hudo nasilje v imenu biblije  oz. boga. Seveda je vse to s slovensko ustavo popolnoma nezdružljivo.  Kdor je v Sloveniji odgovoren za varstvo otrok in mladostnikov in molče  sprejme brutalna biblijska priporočila, je lahko sokriv za ogrožanje  duševnega in moralnega razvoja otrok in mladostnikov. Biblija pa ni  samo knjiga, ki ogroža mladino. Po mnenju več kot ducata slovenskih  novinarjev, urednikov in piscev, je najškodljivejša knjiga na svetu.  Spodbudila je nemalo vojn, navdihovala morilce in upravičevala množično  ubijanje (Jana, 12.7.2005). V Hongkongu so nadzorni organi cenzure  prejeli dva tisoč pritožb nad nespodobnostmi v Bibliji (RTV Slovenija –  Kultura, 21.5.2007). 5. "To sem moral storiti. Bog je moja  priča." S temi besedami je 59-letni družinski oče iz Ratzenburga  povedal, da je z nožem zabodel najstarejšega sina (22). Oče strogo  veruje v biblijo in se je prepiral s sinom, ki biblije ni jemal tako  dobesedno (Mahnmal Aktual, 2/07). Biblija daje očetu prav: "Če ima kdo  trmoglavega in upornega sina, ki ne posluša ne očetovega ne materinega  glasu in ju ne uboga, čeprav ga strahujeta, naj ga oče in mati primeta  in peljeta k mestnim starešinam, k vratom njegovega kraja. Rečeta naj  starešinam njegovega mesta: "Ta najin sin je trmoglav in uporen, ne  posluša najinega glasu, požrešen je in pijanec."Potem naj ga vsi možje  njegovega mesta posujejo s kamenjem, da umre. Tako odpravi zlo iz svoje  srede! Ves Izrael naj to sliši in se boji." (5 Mz 21,18-21). To torej  piše v peti Mojzesovi knjigi. Oče je ravnal po krščanskem nauku, da je  potrebno biblijo uresničevati. Iz tega je tudi razvidno, kakšno izjemno  nevarnost predstavlja ta knjiga. Po cerkvenem pravu oče ni odgovoren za  umor svojega sina, saj je samo izvrševal navodilo iz Biblije. 6.  Cerkveni člani so posebej sovražni do tujcev. V sociološki raziskavi  prof. Heitmayerja, ki je bila izvedena v letih 2002 do 2005 so nemškim  državljanom predložili izjave kot npr. "V Nemčiji živi preveč tujcev"  ali "Muslimanom naj se prepove priseljevanje v Nemčijo" in pri tem  ugotovili, da se reakcije cerkvenih članov razlikujejo do necerkvenih,  saj so se pripadniki ene od obeh velikih nemških cerkva izkazali za bolj  sovražne do tujcev kot tisti brez veroizpovedi. Za te cerkvene  pripadnike velja tudi, da so bolj nagnjeni k rasizmu, k islamofobiji, k  homofobiji, antisemitizmu in močneje poudarjajo ustaljene predpravice  (Mahnmal Aktual, 2/06). 7. Kaj se zgodi, če ljudje berejo  določene izseke Biblije, npr. takšne, ki govorijo o posilstvu ali o  pogromih v imenu Boga, kjer ni prizaneseno niti ženskam niti otrokom.  Psihologi univerze Michigan so naredili poskus. Po vsakokratnem branju  so testne osebe s pomočjo gumba povzročile zvok. Iz jakosti tega zvoka  so raziskovalci sklepali, da branje omenjenih mest dela ljudi agresivne.  Suddeusche Zeitung (28.3.2007) je to komentiral z besedami, ali ne bi  bilo Biblijo opremiti z opozorilom za mladoletnike. Šole, kjer narašča  nasilje, bodo verjetno razmislile o nakupu svetega pisma (Mahnmal  Aktual, 3/07). 8. Sveto pismo ima doma večina Američanov. Neka  javnomnenjska raziskava je pokazala, da Američani izmed vseh knjig  najraje berejo sveto pismo. Doma ga ima 92 %  Američanov, v povprečnem  gospodinjstvu pa so kar trije izvodi (Žurnal24, 11.4.2008). Bolj ali  manj podobno je tudi v drugih zahodnih družbah. Zato je vpliv biblije v  zahodnem svetu ogromen. Nihče natančno ne ve, kako zelo so mračna  biblijska navodila vplivala in še vplivajo na odgovorne v družbi in  državi. Nerazumljivo bi bilo misliti, da biblija tipičnega zahodnega  človeka, na to pa je bil navajan od rojstva in na katero ga obvezuje  cerkev, še posebej, če je bil krščen, ne oblikuje do dna duše. Nihče ne  ve, kako se indoktrinacija v zgodnjem otroštvu "z biblijskimi  pripovedmi" odraža preko človekove zavesti. Vsekakor pa obstaja  negativna biblijska dediščina v podzavesti mnogih ljudi in seveda tudi  celotne zahodne družbe. Ni naključje, da je Ronald Reagan, ki je kot vsi  ameriški predsedniki, prisegel na Biblijo, na višku hladne vojne  označil Sovjetsko zvezo za „kraljestvo zla“ in govoril o atomskem  Harmagedonu. Tudi sedanji ameriški predsednik Bush govori o osi zla. Po  biblijskih priporočil se je npr. ravnal tudi umrli hrvaški predsednik  Franjo Tuđman, ki se je v svoji knjigi Zmote zgodovinske resnice iz leta  1989 v opravičilo za genocid nad narodnimi manjšinami izrecno skliceval  na biblijo. Mladi ljudje, ki berejo biblijo, mogoče menijo, da je npr.  sovraštvo do tujcev ali homoseksualcev pozitivno, saj naj bi vse to  izhajalo od boga. Mnogi politiki govorijo o religiozni toleranci, vendar  to ponavadi pomeni samo versko svobodo lastne cerkve. Vpliv Vatikana na  EU je ogromen (Martin Schulz, predsednik evropskih socialistov -  Indirekt, 4.4.2008). Katoliška cerkev je eden najvplivnejših in  geostrateško najpomembnejših igralcev na mednarodnem odru, je izjavil  Laris Gaiser, vodja centra za raziskave svetovnih vprašanj Globis Europe  iz Verone (Mag, 12/2008). Papež Janez Pavel II. je celo izjavil, da ima  katoliška cerkev pravico in dolžnost posredovati pri svetovni ureditvi  (Delo, 2.7.1998). Verjetno bi vsako drugo organizacijo s takšnim verskim  naukom, torej z naukom, ki v mnogih delih nasprotuje ustavi in ogroža  velik del populacije, že zdavnaj prepovedali. Še posebej tudi zaradi  tega, ker katoliška cerkev z grožnjami o večnem prekletstvu drži v  "šahu" množice, saj trdi, da ni odrešenja izven njene cerkve in da  tisti, ki so zunaj te cerkve, pristanejo v večnem peklu in tam trpijo  večne muke. Večno naj bi bili ločeni od Boga. Z večnim peklom  tradicionalno krščanstvo drži v šahu tako svoje člane kot nečlane. Tako  bi bilo mogoče reči, da gre v tem pogledu za religijo strahu. In če se k  temu doda še prisilni krst dojenčkov in dejstvo, da iz Katoliške cerkve  ni mogoč celovit izstop ter da nekdo, ki je bil krščen kot dojenček,  ostane del cerkve tudi po formalnem izstopu, pri čemer mu obveznosti v  glavnem ostanejo, saj ga vežejo vsi cerkveni in božji zakoni, razen  kanonične oblike poroke, izgubi pa pravice, za povrh pa je zaradi  formalnega izstopa kaznovan še z izobčenjem, torej večnim peklom, je  jasno, da gre za nauk, ki hudo krši temeljne pravice ljudi (svoboda  vesti, osebno dostojanstvo, osebna varnost, …) in je v nasprotju z  ustavo. V cerkvenem okolju zahodnih držav je mnogo zlorab otrok in  mladostnikov, mnogo pedofilskih afer katoliških duhovnikov. Številke  pedofilskih duhovnikov gredo v tisoče, žrtev v deset tisoče, v stotine  milijonov dolarjev pa gredo odškodnine, ki jih je že morala cerkev  plačati žrtvam ali pa jih bo še morala. Seveda pa je mnogo pedofilov  tudi med cerkvenimi laiki. Glede na to, da so ti člani cerkve, je jasno,  da gre tudi v tem primeru za cerkveno pedofilijo. Ker so v mnogih  državah katoliki v večini, je jasno, da je cerkvene pedofilije bistveno  več kot pa necerkvene. Zlorabljene žrtve mnogokrat leta in leta duševno  trpijo zaradi ponižanja, duhovniki pa so bili v mnogih primerih  prestavljeni drugam, namesto da bi se znašli v kazenskem postopku na  civilnem sodišču. Jezuit in psihoterapevt Rupert Lay je v nekem  intervjuju za časopis Die Woche rekel, da je polovica pacientov, ki so  prišli k njemu na terapijo, zbolela zaradi izkušenj, ki so jih s  cerkvijo imeli v otroštvu in mladosti.  
Link:
www.zrtve-cerkve.org/html/politieno_delovanje.html
 