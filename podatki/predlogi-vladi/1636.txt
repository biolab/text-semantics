Predlagam, da se najvišja hitrost na avtocestah zniža na 110 km/h. Razlog za to je zmanjšanje porabe goriva in izpustov. Pri preverjanju porabe različnih avtomobilov, sem ugotovil, da se poraba goriva nad 100 km na uro skokovito povečuje in je pri 130 za vsaj 20% višja. Še bolj se povečajo izpusti zaradi netekoče vožnje ob dohitevanju tovornih in počasnih vozil, omejitvah v tunelih itd. Podoben ukrep so pred kratkim sprejeli v Španiji. Predlagam tudi, da se v dvocevnih predorih najvišjega varnostnega standarda dovoli enaka hitrost (110). V nekaterih državah sem videl predore na avtocestah brez omejitev.
Iz istega razloga je potrebna takojšnja odstranitev ovir kot so ostanki cestninskih postaj. Cestninjenje tovornjakov je slab izgovor, saj za morebitne neplačnike cestnine lahko poskrbijo kontrolorji (npr. kamera zazna prehod tovornega vozila na pasu, ki ni namenjen temu) in opozori kontrolorja.
Razdalje v Sloveniji so tako majhne, da izostanek ne bi bil prehud. Od Maribora do Ljubljane bi se ob maksimalni hitrosti čas potovanja povečal za 5 minut, ob odstranitvi cestninskih postaj pa najbrž sploh ne