Zaradi izgube dela nekaterih zaposlenih kot posledice epidemije predlagam, vsaj začasno, popolno sprostitev zaposlovanja/odpuščanja izključno v podjetjih z največ 3 do 5 zaposlenimi ob vzpostavitvi sistema elektronskega vpogleda za zaposlenega v evidenco zaposlitve, delovne dobe in vplačila prispevkov s strani delodajalca za čas opravljanja takega dela. Za delodajalce neplačnike predvideti takojšnjo izkjučitev iz sistema pa tudi kazni.
Ta način (kot npr. v Italiji) bi omogočil hitro zaposlitev ob pojavu potrebe po delavcu brez bojazni za delodajalca, večjo možnost zaposlitve za iskalce , predvsem pa razširil možnost zaposlitve na starejšo populacijo in ne le na študente kot sedaj (npr. v gostinstvu in turizmu). Pozitiven učinek pa bi bil tudi na zmanjšanje dela na črno. Pomembno pa je preprečiti zlorabe, kot npr. združevanje zaposlenih različnih podjetij.