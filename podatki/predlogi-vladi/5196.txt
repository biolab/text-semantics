Sedanje stanje ušivosti otrok v vrtcih in šolah je katastrofalno! Toliko uši, kot jih je sedaj, ni bilo niti pred štiridesetimi leti. Ampak takrat so glav pregledovali vsako jutro in ušive otroke poslali takoj domov, na razkuževanje. Sedaj šole nimajo nobenih zakonskih obveznosti glede tega več, razen obveščanja, ki izgleda približno tako, da če javiš v vrtec ali šolo, da ima tvoj otrok uši, javijo ostalim staršem šele naslednji dan. Koliko uši se med ostalimi v tem času raztrosi? 
Sedaj je celo poseg v otrokovo zasebnost, če bi mu kdo pogledal glavo ali celo , bog ne daj, poslal ga domov na razkuževanje, takoj ko bi to učitelj opazil. Ni pa poseg v zasebnost ostalih staršev, ko njihovim otrokom tak otrok po celodnevnem nemotenem druženju prenese uši in nato kupujejo drage šampone, da razkužujejo sorojence, sami sebe, posteljnino, igrače, preproge... Eni starši tega sveda ne naredijo in njihov otrok nemoteno trosi uši okrog cel mesec. Kot v groznem filmu.
Da ne omenjam višjih razredov, ki se izogibajo nižjih in jih kličejo ušivci. Je to poseg v otrokovo zasebnost? Ali celo zloraba? Kriva je pa za take zlorabe šola! 
Šole se zgovarjajo, učitelji nočejo pregledovati, pa tudi treba jim ni, celo prepovedano jim je, ušivosti pa je vedno več! 
Žal se vsa ministrstva samo izgovarjajo, kdo je pristojen, v resnici pa ni za nič pristojen nihče, ker ni zakonske obveze.
Nujno je potrebno uvesti obveznosti šol na tem področju, kot v primeru prenosljivih bolezni, najmanj določiti v šoli nekoga, ki bo otroke varno pregledoval, dati šoli ali vrtcu obvezo, da takega otroka pošlje takoj domov, dokler se stvar ne uredi. Saj to lahko stori na zelo nevpadljiv način, če že želi zaščititi otrokovo zasebnost. Jasno je, da je razuševanje obveznost staršev, toda šoli mora biti dana  obveza, takega otroka poslati domov, dokler se stvar ne uredi. Prav tako je treba opraviti občasno obvezno razkuževanje razredov preko zdravstvenih delavcev.
 