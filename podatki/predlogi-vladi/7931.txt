 Spoštovani.
Moj predog vladi se nanaša na problematiko bolniškega staža enega od partnerjev v primeru porodniškega dopusta drugega partnerja ali v primeru bolezni drugega partnerja ob primeru 2 ali več otrok. Že več let sem seznanjena s problematiko na tem področju, v zadnjem letu pa se z njo srečujem tudi na lastni koži. Da navedem primer: mati je na porodniški in ima dojenčka, poleg tega ima še enega otroka ki zboli. V vrtec bolan ne sme, varstva babic žal nimamo na voljo, zaradi financ v državi si tudi privat varuške ne moremo privoščiti, oče oz partner pa za drugega otroka bolniške ne dobi, ker je doma mama. Vse lepo in prav, vendar mama skrbi za dojenčka, ker skrbi tudi za drugega bolnega otroka, zboli še dojenček in po možnosti še mama sama. In na koncu mami ki je na porodniški, zaradi zakona ne more pomagati niti partner ker mu bolniški staž ne pripada.Zavedati se korate da dopusta pač vedno partner nima ali ne more dobiti. V takšnem primeru bi moral biti bolniški staž upravičen. Od mam na porodniški ali bolniški se težko zahteva, da je supermama ki ne sme zboleti ali pa pač mora skrbeti za vse. Predlagam, da se v takšnih primerih presodi ali bi bilo smiselno omogočiti očetu oz partnerju bolniški staž, vsaj za čas prebolevanja nalezljivih bolezni, vročinskih stanj, težjih zdravstvenih stanj otroka.
Prav tako bi omenila še sledeči problem, otrok (predšolski) bi moral v času bivanja v bolnici imeti ob sebi starša 24 ur na razpolago. Bolan otrok namreč potrebuje skrb in nego staršev, v bolnici pač le osebje težko skrbi za vse. Starši, ki imamo otroke bolj bolne in večkrat zdravljene v bolnišnici pa žal nimamo dopusta toliko oz ga s strani delodajalca ne dobimo. Predlagam, da se za čas zdravljenja otroka v bolnici (starost do 7 let, ko so še res odvisni v celoti od staršev) zagotovi plačana nolniška odsotnost z dekla enega izmed staršev. 