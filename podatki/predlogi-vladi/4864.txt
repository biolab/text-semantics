Predlagam, da se izvede preizkus pismenosti in sporazumevalnih sposobnosti državnih uslužbencev oz. zamenjajo najbolj izrazno nesposobni uslužbenci, ki ne zmorejo sporazumevanja v razumljivem slovenskem jeziku, kar ovira delo in škodi ugledu, zlasti med policisti in redarji in tistimi, ki imajo največ neposrednih stikov z ljudmi. Ob nedavnem hotiškem sporu, spletna povezava je spodaj, v katerem so bili udeleženi tuj državljan in slovenski policisti, ki niso premogli primernega sporazumevanja niti v slovenščini niti v drugih splošno govorjenih mednarodnih jezikih, temveč govorili v nerazumljivem narečju in v pogovornih različicah balkanskih jezikov, je težko ostati ravnodušen, saj je prvobitna naloga policistov zaščititi državljane, ob tem pa je samoumevno, da dobro obvladajo, če že ne katerega tujega, pa vsaj dostojen slovenski jezik.
Primerna bi bila preverba pismenosti na ravni srednješolskega poklicnomaturitetnega preizkusa oz. posebej sestavljen preizkus za ta namen.
http://www.youtube.com/watch?feature=player_embedded&v=20wxDT6XN0s