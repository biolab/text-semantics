Spoštovani, kot državljana me zanima, zakaj imamo postavljeno nerazumno gosto prometno signalizacijo, predvsem za omejitve hitrosti. Namreč, na številnih odsekih lahko na nekaj dolžinskih metrih opazimo enormno število različnih omejitev, ki ne samo da zmedejo voznika, tudi nimajo nobenega koristnega namena. Na primer, pred vsakim krožnim križiščem izven naselja lahko opazimo številna znižanja hitrosti (iz 90 na 70, nato 60 ali 50, nato 40). Zdi se, kot da vlada anarhija in da je vse skupaj prirejeno le za izdelovalce prometne signalizacije in ustvarjanje njihovih rednih prihodkov. Vsekakor bi želel predlagati, da se zmanjša okoljska obremenitev s postavitvijo prometnih znakov, predvsem pa tudi zniža proračun za tovrstne namene. V kolikor potujete po sosednjih državah lahko opazimo popolnoma drugačne trende, glede števila postavljenih znakov za omejitve hitrosti.