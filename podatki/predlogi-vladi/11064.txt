Spoštovani,
glede ukrepov za zaščito gospodarstva ni nikjer govora o zaščiti in ukrepih za mala podjetja, ki so več kot 50% izvozniki. Takšna podjetja bi morala biti enako opredeljena kot ostali gospodarski deležniki, na primer da se jim obveznosti za odplačila kreditov bankam avtomatsko podaljšajo oz. da se omogoči moratorij (enako kot za podjetja delujoča napr. v turizmu) in ne kot individualna obravnava na bankah (saj bodo banke obremenjene in bo individualna obravnava otežena, kjer se bodo odločitve sprejemale na sejah bank nazadnje, če sploh v takšnem odzivnem času, da bi se lahko razbremenil likvidnostni krč, ki bo prav gotovo nastal).
Nam kot izvoznikom je kot prvo otežen že sam transport proizvodov, nadalje: že dana naročila iz drugih držav so uplahnila ali pa so bila začasno stornirana, saj tudi same države prestavljajo že planirane projekte (napr. rekonstrukcija železniške proge) za nedoločen čas, še posebej je težava, če gre za izvoz produktov, ki jih slovenska podjetja tudi fizično montiramo na licu mesta (v drugi državi), saj prehodi oseb (torej slovenskih delavcev monterjev...) niso omogočeni ali pa veljajo režimi, ki tako delo trenutno v tujini onemogočajo oz. niti še ni znano, kaj je s prehodi mej delavcev slovenskih podjetij, ki bi morali izvesti neko storitev (montažo) v drugi državi (?)...v kolikor bi se neki projekt v tej državi sprovajal in ne bi bil odpovedan.
Prosim, da razmislite, da takšna mala podjetja enako zaščitite in jih uvrstite v ogrožene skupine v vseh ukrepih, ki jih sprejemate za zaščito gospodarstva (odplačila kreditov bankam, najemanje likvidnostnih kreditov, odlog plačila prispevkov itd.). Hvala.
Uspešno delo vam želim še naprej, ostanite zdravi,
Darja Goltnik, Izvršna direktorica Elpa d.o.o. Velenje