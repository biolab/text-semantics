Pozdravljeni! Prebivam v idiličnem naselju, v katerem ni več nobene kmetije, prav tako v samem naselju ni obdelovanih kmetijskih površin. Vse kmetije se nahajajo na bližnjih hribih. Se pa v naselju neposredno ob stanovanjskih hišah nahaja nekaj travnikov, ki jih okoliški kmetje pridno izkoriščajo za razlivanje gnojnice. V tem dejanju ne vidim popolnoma nobene koristi, saj so ti travniki večino letnega časa zaraščeni, kosi pa se jih mogoče enkrat do dvakrat na leto... medtem, ko prebivalci večkrat letno vonjamo neznosen smrad gnojnice... in idilia se kmalu razblini. Ker živimo v 21. stoletju, je zadnji čas, da se prenehamo polivati z gnojnico tam kjer to ni primerno, in sicer sredi naselja. Zato je tudi zadnji čas, da se zakonsko uredijo stvari na tem področju, saj v Republiki Sloveniji ne premoremo nobenega pravnega akta, ki bi prepovedoval onesnaženje okolja s smradom.  Lep pozdrav! 