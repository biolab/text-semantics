Stanje razmer v Italiji je nadvse resno. Vedno bolj resno postaja tudi pri nas. Skupino zdravnikov zelo skrbi trenutno stanje epidemije COVID20.
Z dr. Maticem Koželjem sva strnila glavi in napisala prispevek o nošenju mask v javnosti, ki ščitijo druge pred okužbo, ker bodo največji problem posamezniki brez težav (asimptomatski), ki pa bodo okužili nevede ogromno ljudi ( npr. v trgovini). Če bi v javnosti vsi nosili maske, se bi to preprečilo.
ČE MASK TRENUTNO ŠE NI, NE POMENI, DA NISO POMEMBNE. Uporabimo zdravo pamet in upoštevajmo priporočila in primere dobrih praks ( Kitajska, J. Koreja)
Prilagam še 10 korakov v boju proti COVID19 za civilno prebivalstvo.
 
KAKO KONČATI EPIDEMIJO COVID-19 TUDI S POMOČJO MASK?
 
V Italiji umre vedno več ljudi. 21. marca, na dan pisanja tega članka,je v Italiji za posledicami koronavirusa umrlo skoraj 800 ljudi - za manjše slovensko mesto ali za deset manjših slovenskih vasi.
 
Avtorja tega članka sva zdravnika Matic Koželj in Darko Siuka. V zadnjem času sva se še posebej veliko pogovarjala o načinih, kako hitro in učinkovito ustaviti epidemijo. Prišla sva do zaključka, da je ena od ključnih rešitev NOŠENJE MASK V JAVNOSTI.
 
Za koga nas najbolj skrbi?
Kratkoročno gledano nas najbolj skrbi za življenja najstarejših (starejši od 70 let) in najšibkejših (kronični bolniki, bolniki z oslabljenim imunskim sistemom, bolniki na biološki terapiji in kemoterapiji).
Dolgoročno pa nas lahko upravičeno skrbi tudi za gospodarstvo in posledično ponovno za ljudi – njihova delovna mesta in zmožnost samostojnega preživljanja. Če bo gospodarstvo oslabelo, ne bomo zmogli krepiti zdravstva, šolstva, socialnih transferjev.
Ko bo epidemije konec, bi lahko vladala splošna izčrpanost države, zato moramo to pravočasno preprečiti. In da. Odgovor je tudi v maskah.
 
Bojmo se tistih, ki ne nosijo mask
Študije dokazujejo, da je veliko prenosov okužbe ravno s strani asimptomatskih prenašalcev – ljudi, ki nimajo vidnih znakov okužbe. Kdo je lahko prenašalec? Odgovor je kdorkoli. Lahko ste to vi, pa tega ne veste. Lahko je to vaš šef, vaša sodelavka, vaš sodelavec … Če želimo zajeziti hiter prenos virusa, je v prvi vrsti potrebno nošenje mask.
Kužen je lahko nekdo na ulici, v trgovini ali kje drugje. Glavna nevarnost virusa ni samo v tem, da je smrtnost tako visoka, ampak da je virus tako zelo nalezljiv. Sprva se je predvidevalo, da je prenos samo kapljičen, in sicer na razdalji metra in pol. Slišali smo lahko opozorila, da se prenos virusa lahko zgodi tudi, ko smo sprva v stiku z okuženo površino, nato pa se z rokami dotaknemo ust, nosu ali oči … Sedaj je dokazano, da mikrokapljice v zraku v zaprtem prostoru ostanejo do nekaj ur. To virusu omogoča, da lahko okuženi v prostoru (npr. v trgovini, na pošti, v zdravstvenem domu in povsod drugod, kjer so ljudje) okuži večino ostalih v kratkem času.
Po navadi je prenašalec brez težav. Tisti s težavami se sami umaknejo in ne širijo bolezni naprej. Asimptomatske bolnike (bolnike brez vidnih znakov okužbe) je torej treba imeti ves čas v mislih.
 
Vsak se mora obnašati, kot da je potencialno kužen in ne sme okužiti ostalih.
 
V tujini izstopajo tri države, ki so okužbo s koronavirusom dobro obvladale. Najbolj je zanimiv primer Južne Koreje. Je 5x bolj poseljena kot Slovenija, ima vse možne oblike javnega prevoza (pri nas pa se tako radi vozimo z avtom), podzemne železnice, velika letališča, velemesta… pa kljub temu ob enakem številu opravljenih testov na milijon prebivalcev in enakem številu okuženih na milijon prebivalcev NIMAJO karantene in težav z velikim številom mrtvih. Mediji napačno povzemajo, da je to zaradi učinkovitega zdravstvenega sistema, števila testiranj, pa zaradi sledenja s sodobnimi tehnologijami…
Pozabljajo pa na osnovno. Korejce je bilo okužbe (za razliko od marsikoga med nami) strah. Pred leti so že imeli izkušnjo s koronavirusom (SARS), ter ptičjo gripo ki sta v državi pustila strah, tako kot ga mi čutimo med nami danes. Vsak od nas je že videl azijske turiste v Sloveniji, kako brez kakšnih znakov bolezni sredi poletja množično nosijo maske na obrazu.
Maske nosijo malo zaradi sebe, predvsem pa zato, da če so slučajno minimalno bolni ne bi okužili drugih potnikov.
Tu je pri koronavirusu v ospredju višje družbeno dobro. Pri tej bolezni 20 %, po nekaterih podatkih pa celo do 68 % okuženih sploh nima kliničnih nobenih težav ali pa so te minimalne. Najbolj moramo biti pozorni na takšne posameznike. Kako jih prepoznamo? Ne nosijo mask!
 
Z nošenjem maske ščitimo druge, drugi pa nas
Zakaj kirurg nosi masko? Da v operativno polje ne vnese mikroorganizmov. V nasprotnem primeru lahko pri bolniku povzroči okužbo, ki se lahko konča celo s smrtnim izidom. Enako je pri COVID-19, le da smo v tem primeru kirurgi vsi. Vsi lahko potencialno pri bližnjem povzročimo smrt.
V prvi vrsti je nošenje maske potrebno zaradi zaščite drugih, ker smo lahko mi sami asimptomatski prenašalci. Z nošenjem maske dosežemo to, da je mikrokapljic v zaprtem prostoru mnogo manj. V drugi vrsti pa navadna ali kirurška maska ščiti posameznika pred okužbo v približno 50 %.
Kaj naredimo v zdravstvu z bolnikom, za katerega izvemo, da je pozitiven na novi koronavirus SARS-CoV-2? Takoj prejme masko, da ne širi kapljic in mikrokapljic še naprej, nato ga premestimo na ustrezno kliniko, tokrat specialno zaščiteni. Če bi masko nosil že prej, še preden smo izvedeli, da je okužen, bi bila verjetnost, da je okužil večino ljudi v prostoru, kjer se je nahajal, veliko manjša.
Idealno bi bilo, da bi vsi imeli zaščitne maske. Tako je po nekaj urah (3–8 h) je treba masko zamenjati; če pa nove nimamo, se moramo obnašati varčno. Ker niti teh osnovnih mask na trgu ni dovolj, meniva, da so kratkotrajne rešitve maske iz blaga, ki jih lahko prekuhamo. Vsi načini varčevanja v primeru pomanjkanja zaščitne opreme še niso znani in so v fazi preizkušanja.
Se to komu zdi čudno? No, med drugo svetovno vojno se je po sili razmer pojavilo ogromno izumov, prav zato ker so ljudje postali ustvarjalni. Tisti, ki so osebnostno naravnani k neprestani rušilni kritiki, si tedaj niso drznili kritizirati in ovirati ljudi, ki so se trudili za višje dobro.
 
Prav tako je pri preprečevanju okužbe pomembno temeljito umivanje in razkuževanje rok, ker se virus s kapljicami, ki se usedejo na površine, širi tudi tako. Če bi ljudje nosili maske, bi bilo na javnih mestih na površinah veliko manj kapljic in mikrokapljic.
 
Za hitro zajezitev epidemije bi po najinem mnenju moralo biti nošenje maske zakonsko obvezno. V Evropi
Nošenje maske v javnosti je znak družbene odgovornosti, kar pomeni, da ščitimo drugega pred morebitno okužbo.
 
Maska je znak in nenehno opozorilo ljudem, da je lahko vsak človek kužen, četudi ne kašlja in nima drugih znakov okužbe. Človeku brez maske se izognemo, ker nas ogroža! Nošenje mask naj bo del osebne kulture, enako kot je del osebne kulture, ko starejšemu na prevoznem sredstvu odstopimo sedež. Z nošenjem mask preprečimo širjenje virusa, ki je lahko usoden za ranljive skupine.
POZOR. Nameščanje in odstranjevanje mask mora potekati po določenem zaporedju in s strogim higienskim režimom. To je naslov nove teme, ker je režim nameščana in odstranjevanja maske ako pomemben, da ne pride pa pri tem do preosa okužbe. Potrebno je umivanje rok pred in po namestitvi, ter pred in po odstranitvi.
 
 
Poziv k šivanju mask
V prvi fazi si vsak lahko sam doma naredi masko iz več slojev (dveh, treh ali štirih). Uporabimo lahko bombažne rjuhe, krpe, majice ali kakšno drugo blago. Pred vsako uporabo jo je treba ponovno oprati na 90 stopinj Celzija. Če se da, sodelujmo vsi. Kot znak skupnega boja.
Ker mask zaenkrat ni, se javnega nošenja mask trenutno ne more zakonsko zapovedati. Pri tem računamo na zdravo pamet ljudi in na mišljenje: družba ima prednost pred posameznikom. ČE MASK V DRŽAVI NI, ŠE NE POMENI, DA NISO POMEMBNE ZA ZAJEZITEV EPIDEMIJE.
Šivilje UKC Ljubljana so dober zgled samoiniciative pri šivanju mask. Slovenska podjetja, ki se ukvarjajo s proizvodnjo medicinskega materiala, vse tekstilne obrate, šiviljstva in krojaštva pozivamo k samoiniciativnemu šivanju mask za civilno prebivalstvo. Pozivamo ženske in moške, ki znajo šivati, naj zašijejo maske zase, za svoje družine, sosede, prijatelje … Po koncu te nevihte vam bodo neizmerno hvaležni.
Kot smo se Slovenci že v stoletjih zgodovine združevali proti sovražnikom, se moramo tudi tokrat. Virus ne izbira med rasami, verami, političnimi prepričanji ... Tokrat se združimo skupaj proti nevidnemu sovražniku.
Zmagali bomo proti novemu koronavirusu SARS-CoV-2 in koronavirusni bolezni COVID-19, ki jo povzroča. Kdaj, pa je odvisno od vseh vas. Rešujmo življenja skupaj. Znak boja naj bo maska. NOSIMO MASKE V JAVNOSTI!
 
Matic Koželj, dr. med.,
Darko Siuka, dr. med.
 
 
LP Darko Siuka dr. med.
041 9586 82
 
 
10 KORAKOV V BOJU PROTI CORONA VIRUSU
( ali kako bomo skupaj preprečili čim več smrti zaradi COVID 19)
Darko Siuka, dr. med.
19.3.2020
Prijatelji. Pomagajte mi pri preprečevanju smrti zaradi COVID19 zaradi virusa SARSCOV2 v naslednjih mesecih.
Kaj svetujem?
 
1. SAMOIZOLACIJA ZA STAREJŠE OD 70 LET:
Študije iz tujine so pokazale, da imajo oboleli s Covid19, ki so starejši od 80. let pričakovano smrtnost do 14,8%, v starostnem obdobju 70 do 80 let pa 8%. Zato povdarjamo SAMOIZOLACIJO teh skupin, ne dopuščamo stikov z drugimi ljudmi, ki imajo kontakt z zunanjim svetom. Kako dolgo naj traja IZOLACIJA ne vemo, to bo pokazal čas. Okvirno lahko računamo do junija 2020. Bodite DISCIPLINIRANI, NE POČUTITE SE VSEMOGOČNI, prosite mlajše, da vam dostavljajo hrano, zanje ste skrbeli vse življenje, sedaj je na njih, da vam to vsaj malo povrnejo.
IZOLACIJA prihaja v poštev tudi za starejše dolgoletne kronične bolnike ( sladkorna bolezen na inzulinu, hipertoniki, srčni bolniki, pljučni bolniki, rakavi bolniki, bolniki na biološki terapiji idr).
2. IZOGIBANJE MNOŽICAM:
v tem obdobju večini ljudi še ni jasna preteča nevarnost. Zavedali se bodo, ko bo čez 10 do 14 dni umrlo prvih 5 ljudi dnevno čez 4 tedne pa 20 do 40 ljudi dnevno. Takrat bo prepozno. Mladi se zanašajo na statistiko, ki govori,da mlajši od 40 let umrejo le v 0,2 %. Kaj porečejo tisti na podatek iz Nizozemske, kjer je 50% bolnikov na enotah intenzivne terapije in obolelih s Covid mlajših od 50 let. Izogbajte se množicam, priporočeno razdaljo 2-eh metrov raje podvojite ali potrojite. Kihanje je majhna eksplozija. Ob kihanju se mikrokaplice raznesejo v trenutku do 8 metrov. Na zabavi 21 ljudi se je v treh urah okužilo vseh 21 ljudi. In to v Sloveniji.
Najbolj se bojte ljudi, ki nimajo težav, saj so vsi potecialno okuženi. Bolniki, ki bodo zboleli se bodo sami umanili v izolacijo in ne bodo ogrožali drugih. Številna poročila iz tujine ( case reporti) dokazujejo, da so aimtomatski bolniki, torej posamezniki brez težav lahko kužni. Vsak posameznik, preden zboli s tipično sliko je lahko kužen že 2 dni pred nastopom klinične slike.
 
3. MASKA:
mask trenutno ni dovolj niti za zdravstvene delavce. Zadnje študije so dokazale da mikrokapljice ( microdroplets) v prostoru, kjer je okuženi s COVID 2 ostanejo v zraku do 4 ure, zato je nalezljivost izredno velika.
Zašijte si svoje maske. Vzemite gosto bombažno tkanino, jo prepognite na 3 sloje, polikajte. Obšijte robove. Prišijte vrvice, zašite prav tako iz bombažne tkanine. Za model in velikost vam je lahko le ena kupljena maska. Napravite jih lahko za svojce, sosede, sozaposlene, prijatelje čez nekaj tednov vam bodo neizmerno hvaležni. Poglejte si slike iz Kitajske ali Italije, na ulici ni videti človeka brez maske. Ker jih trenutno ni dovolj, se zaenkrat splošna uporaba še ne svetuje. Zato si jih zašijte in jih nosite, kjer koli v javnosti, vsepovsod, kjer se zadržujejo ljudje. Maske lahko dnevno operite na visoki temperaturi, 90 st. C. Lahko jih prekuhate, v tem primeru pazite na strogo nekrižanje s preostalimi dejavnostmi ( priprava hrane itd)!
4. HIGIENA ROK:
Virus SARSCOV2 na povšinah preživi dolgo od nekaj ur, glede na študije celo do 9 dni.
Na Kartonu virus ostane nevaren do 8 ur, na jekleni pločevini do 2 dni, na bakru manj, do 4 ure. Zato je zelo pomembna higiena rok, potrebno je redno umivanje rok z milom, nato pa razkuževanje rok z razkužilom. Z nečistimi rokami se nikakor ne smemo dotikati obraza, zlasti ne oči, vrtati po nosu ali dotikati ust. Vsekakor pa samo higiena rok ni dovolj in nas ne sme zadovoliti, potrebni so vsi preostali našteti ukrepi. Zlati je potrebno umivanje in ali razkuževanje rok pred namestitvijo maske in po odstranitvi maske. Če imate možnost, si nekaj razkužila prelijte v majhno plastenko, ki jo lahko uporabljate kjerkoli.
 
5. ZALOGE HRANE:
Če ste prej delali večji mesečni nakup, ga lahko tudi sedaj. Če niste starejši od 70 let, zalog nujno ne potrebujete, ker bodo trgovine odprte tudi kasneje, bo pa v njih veljal strog režim in bo nakupovanje dolgotrajnejše in nevarnejše. Večje mesečne nakupe dobro poznamo ljudje z dežele, kjer je bilo za tovrstne nakupe potrebno prevoziti 30 km ali več.
V trgovino odidite le dobro organizirani in z natančnim seznamom. V mislih imejte kakšen razpored artiklov trgovina ima, tako si naj sledijo artikli tudi na vašem seznamu, da se ne boste z vozičkom vračali nazaj.
V kolikor ste starejši od 70 let ali ste iz visokorizične skupine se nakupov, skupnih prostorov in ljudi izogibajte kot hudič žegnane vode in zato prosite mlajše. Lahko uporabite spletni nakup, vendar bo tudi ta opcija sčasoma verjetno vedno bolj obremenjena. Nakupe opravite z masko in rokavicami. Med nakupom si maske ne popravljate, ampak, jo dobro namestite pred nakupom.
Nakupujte zlasti konzervirano hrano, ki ima zelo dog rok trajanja, suha osnovna živila, moka, riž, testenine, sol, sladkor, suho sadje itd.
Marsikje primanjkuje že skoraj legendarnega WC papirja. Lahko kupite druge alternative. Namizne serviete na primer.
 
6. PRIPRAVA HRANE:
S hrano ravnajte maksimalno racionalno. Pripravite le toliko hrane, kolikor je porabite, da ne bi prišlo do metanja hrane stran. Poskusite sami pripravljati jedi iz elementarnih živil. V zadnjih treh desetletjih smo Slovenci uživali obilo procesirane hrane, ki ima mnogo neželenih učinkov na zdravje ( debelost, ateroskleroza, visok krvni tlak). Izkoristite sedaj priložnost za pripravo uravnotežene enostavne prehrane.
7. VITAMINI IN MINERALI:
D vitamin: obstajajo številne študije pozitivnega učinka D vitamina v boju zoper okužbe. Konkretno pri COVID19 ima D vitamin kar nekaj možnih prijemališč.
D vitamin zniža število ACE2 receptrojev na površju pljučnih celic, preko teh receptorjev virus vstopi v samo celico. D vitamin vpliva na višjo koncentracijo surfaktanta. To je snov, ki z notranje strani obdaja pljučne mešičke. Študija je pokazala, da se ARDS ( huda pljučna prizadetost) praktično pojavi le pri bolnikih s pomanjkanjem D vitamina. V zimskih mesecih ima skoraj večina pomanjanje D vitamina, zlasti so ogroženi starejši, moški, diabetiki, kronični bolniki. Pomanjkanje D vitamina glede na skupine sovpada z rizičnimi skupinami pri COVID 19. D vitamin ima še vsaj 100 nalog v telesu, vklučno z pozitivnimi vplivi na imunski sistem.
Poleg preostalih mikrohranil so pomembne zadostne zaloge zlasti vitamina C, med minerali pa cinka in selena. Slednja sta koencima številnih encimov imunskega sistema.
8. SPREMLJAJTE MEDIJE:
Dogodki v teh časih se lahko spreminjajo iz ure v uro. Bodite na tekočem z državnimi ukrepi, saj bodo v primeru neupoštevanja sledile logične sankcije. Brez discipline je škodljivca na vrtu težko izkoreniniti, to ve vsak vrtnar. Ohranimo zdravo pamet, zledujmo se po dobrih praksah in se ne učimo iz svoih napak. Kitajska je bila idealen zgled, kako se lahko smrtno nevarna bolezen izkorenini v kratkem času le, če se postavi družbo pred interese posameznika. Egoizem in samovolja posameznikov morata biti v tem primeru sankcionirana, saj je lahko posameznik z neupoštevanjem odgovoren za številne smrti drugih.
9. PSIHIČNO ZDRAVJE:
Sprejemanje krizne situacije ima več korakov. Mnogo ljudi grozeče nevarnosti ne želi uvideti in jo zanika, dokler sami ne izkusijo posledic. Mnogo ljudi se zavedajo nevarnosti, ti opozarjajo druge ljudi. Dokler ne pride do poročil o večjem številu dnevnih smrti, jih nihče ne jemlje resno. Takrat je prepozno. Temu v prid govore italijanske izkušnje. Mnogo ljudi pretečo situacijo dojema z žalostjo, kar nekaj pa celo z globoko depresijo ali obupom, kar je odraz številnih stisk, ki so pogojene s preteklostjo. Meb krizno situacijo se manfestira vsa struktura kareakterja, ki je bila zlasti pod močnim vplivom otrošva.
Da bi ohranili psihično zdravje je potrebno zavedanje nevarnosti sprejeti in se nanjo maksimalno pripraviti. Panika je velik, neutemeljen strah, ki privede do neracionalnih in pogubnih škodljivih odločitev. Panika je škodljiva in je odraz nemoči. V nasprotju s paniko je pri COVID19 strah dobrodošel, ker vodi do previdnosti, ki je potrebna in vodi do racionalnih odločitev. K ohranjanju psihičnega zdravja močno pripomore medsebojni pogovor bodisi v ožji družini, velik pomen pa pri tem prevzemajo različne oblike komunikacije na daljavo.
10. OSTANITE LJUDJE:
Bodo trenutki, ko bo potrebno prehodno izpreči iz lagodja dosedanjega živjenja. Klub temu ostanite načelni in ohranjajte dosedanjo držo. Ostanite ljudje. V paničnih situacijah se v ljudeh prebudi živalski nagon. Ne pustite mu na plan. Ohranjajte spoštovanje drugih ljudi in ohranjajte njihovo dostojanstvo.
Pomagajte starejšim, materam samohranilkam, socialno šibkim, vdovam. Ko bo nevarnost mimo vam bodo hvaležni za celo življenje.
Po koncu viharja je priložnost za preporod slovenske družbe, kajti do sedaj smo bili priča, da so egoizem, hedonizem in materializem prevladali nad vrednotami kot so družina, prijateljstvo in medsebojna pomoč ter ljubezen do domovine.
Srečno prijatelji.
Ostanite zdravi.
Darko Siuka, dr. med.
darko_siuka@yahoo.com
 
 
 
 