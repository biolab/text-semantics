1
Zavezanci za plačilo članskega prispevka so elani GZS v
skladu s 1. členom zakona o GZS (Uradni list RS, št. 14/90) in 2. členom
statuta GZS (GG, št. 5/95).
Zavezanci so tudi elani, ki so se prostovoljno vključili v GZS.
2
Osnova za obračun članskega prispevka:
Osnova za obračun letnega članskega prispevka za leto 1999 je
v skladu s 19. členom statuta GZS seštevek amortizacije in bruto plač iz
letnega poročila oziroma davčnega izkaza za leto 1998.
V skladu z 19. členom statuta GZS se s tem sklepom določita
pavšalni znesek članskega prispevka in oprostitev plačila članskega prispevka
tistim zavezancem, pri katerih vrednost osnove iz prejšnjega odstavka te točke
ali vrednosti letnih prihodkov ne dosegata zneska določenega s tem sklepom.
Poračun članskega prispevka za leto 1999 se izvrši po prejemu
podatkov iz letnega poročila oziroma davčnega izkaza za leto 1999.
3
Zavezanci se razvrstijo na:
-       
zavezance, katerih vsota bilančnih postavk - poprečni mesečni znesek
amortizacije in znesek bruto plač v letu 1998 znaša najmanj 1,700.000 SIT,
-       
zavezance, katerih vsota bilančnih postavk - poprečni mesečni znesek
amortizacije in znesek bruto plač v letu 1998 je nižja od 1,700.000 SIT.
4
Stopnja članskega prispevka:
Zavezancem iz prve alinee 3. točke tega sklepa se mesečno
obračunava članski prispevek po stopnji 0,24% od ene dvanajstine vrednosti
osnove v 2. točki tega sklepa.
Če je zavezanec posloval manj kot dvanajst mesecev, se pri mesečnem
obračunu članskega prispevka osnova iz 2. točke tega sklepa sorazmerno zmanjša
glede na število mesecev poslovanja.
Zavezancem iz druge alinee 3. točke tega sklepa se obračunava
pavšalni znesek članskega prispevka v višini 3.500 SIT mesečno.
Zavezanci iz druge alinee 3. točke tega sklepa, katerih prihodki
iz letnega poročila oziroma davčnega izkaza za leto 1998 ne presegajo 1,800.000
SIT letno, so oproščeni plačila članskega prispevka.
Zavezanci iz druge alinee 3. točke tega sklepa, katerih nabavna
vrednot blaga iz letnega poročila oziroma davčnega izkaza za leto 1998
predstavlja več kot 82% prihodkov in hkrati izkazujejo prihodke iz letnega poročila
oziroma davčnega izkaza za leto 1998 do 10,000.000 SIT so oproščeni plačila članskega
prispevka.
5
Dvojno članstvo:
Zavezancem iz 1. točke tega sklepa, ki opravljajo tudi obrtno
oziroma obrti podobno dejavnost (elani GZS in Obrtne zbornice Slovenije), se članski
prispevek obračuna na podlagi izjave o deležu neobrtne dejavnosti na naslednji način:
-       
če znaša delež neobrtne dejavnosti do 20%, je zavezanec oproščen plačila
članskega prispevka;
-       
če znaša dele. neobrtne dejavnosti od vključno 20% do vključno 80%, se
zavezancu določi članski prispevek v vi.ini 50% članskega prispevka po 4. točki
tega sklepa;
-       
če znaša dele. neobrtne dejavnosti nad 80%, se zavezancu obračuna polni članski
prispevek po 4. točki tega sklepa.
6
Zapadlost plačil članskega prispevka:
Zavezanci iz 1. točke - samostojni podjetniki posamezniki plačujejo
članski prispevek v skladu s 4. točko v 12 obrokih do 15. v mesecu za tekoči
mesec.
Zavezanci iz prve alinee 3. točke - gospodarske družbe plačujejo
članski prispevek v 12 obrokih do 10. v mesecu za tekoči mesec na žiro račun
GZS 50101-849-91251.
Zavezanci iz druge alinee 3. točke - gospodarske družbe (pavšalisti),
plačujejo članski prispevek v skladu z drugim odstavkom 4. točke, in sicer v
maju 1999 za obdobje januar-junij 1999 in v oktobru 1999 za obdobje julij-december
1999 neposredno na žiro račun GZS 50101-849-91251.
7
Obračunavanje, pobiranje in izterjavo članskega prispevka zavezancev
izvaja za račun GZS Davčna uprava Republike Slovenije ob uporabi zakona o davčnem
postopku (Uradni list RS, št. 18/96). V ta namen sklene GZS z DURS posebno
pogodbo s priloženim seznamom zavezancev in v skladu z odločitvijo organov
upravljanja.
8
Za nepravočasna plačila obveznosti iz naslova članskega prispevka
se zaračunavajo zamudne obresti in stroški izterjave.
9
Ta sklep se objavi v Uradnem listu RS in Glasu gospodarstva ter
velja za leto 1999.
Predsednik
Skupščine Gospodarske
zbornice Slovenije
Andrej Šegula l. r.