1. člen
(vsebina)
Ta tarifa določa vrednost točke za izračun plačil na podlagi
dovoljenja za izvajanje televizijske dejavnosti oziroma vpisa v uradno evidenco
ponudnikov avdiovizualnih medijskih storitev na zahtevo oziroma vpisa v uradno
evidenco ponudnikov platform za izmenjavo videov Agenciji za komunikacijska
omrežja in storitve Republike Slovenije (v nadaljnjemu besedilu: agencija) za
leto 2023.
2. člen
(vrednost točke in število točk)
(1) Vrednost točke za
plačilo na podlagi dovoljenja za izvajanje televizijske dejavnosti oziroma za
plačilo na podlagi vpisa v uradno evidenco ponudnikov avdiovizualnih medijskih
storitev na zahtevo oziroma za plačilo na podlagi vpisa v uradno evidenco
ponudnikov platform za izmenjavo videov znaša 0,92 EUR.
(2) Število točk za
plačilo na podlagi dovoljenja za izvajanje televizijske dejavnosti je določeno
v poglavju II. Pravilnika o načinu izračuna plačil na podlagi dovoljenja za
izvajanje televizijske dejavnosti oziroma vpisa v uradno evidenco ponudnikov
avdiovizualnih medijskih storitev na zahtevo (Uradni list RS, št. 72/12; v
nadaljnjem besedilu: Pravilnik).
(3) Število točk za
plačilo na podlagi vpisa v uradno evidenco ponudnikov avdiovizualnih medijskih
storitev na zahtevo je določeno v poglavju III. Pravilnika.
(4) Število točk za
plačilo na podlagi vpisa v uradno evidenco ponudnikov platform za izmenjavo
videov bo skladno z določbo 44. člena
ZAvMS – B (Uradni list RS, št. 204/21)
določeno s Pravilnikom.
3. člen
(priloga k tarifi)
Obrazložitev tarife je v Prilogi, ki je sestavni del te
tarife in določa razloge za sprejem tarife ter cilje, ki jih agencija
zasleduje.
4. člen
(začetek veljavnosti in uporabe)
Ta tarifa začne veljati naslednji dan po objavi v Uradnem
listu Republike Slovenije, uporabljati pa se začne 1. januarja 2023.
Št. 410-2/2022/22
Ljubljana, dne 20. decembra 2022
EVA 2022-3130-0052
Mag. Tanja Muha
v. d. direktorja
K tej tarifi je dala soglasje Vlada Republike
Slovenije s sklepom št. 47601-12/2022/6 z
dne 15. 12. 2022.

Priloga:
Posebna obrazložitev Tarife 2023 o vrednosti točke za plačilo na podlagi
dovoljenja za izvajanje televizijske dejavnosti oziroma vpisa v uradno evidenco
ponudnikov avdiovizualnih medijskih storitev na zahtevo oziroma vpisa v uradno
evidenco ponudnikov platform za izmenjavo videov