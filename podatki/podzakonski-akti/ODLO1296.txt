1. člen
Za kulturni spomenik državnega pomena se razglasi enoto
dediščine Zavratec – Kašča na domačiji pri Možinotu (EŠD 12281). 
Enota ima zaradi kulturnih, etnoloških, naselbinskih,
umetnostnih in arhitekturnih ter zgodovinskih lastnosti poseben pomen za
Republiko Slovenijo. Zato jo razglašamo za kulturni spomenik državnega pomena z
lastnostmi etnološkega spomenika.
2. člen
Lastnosti, ki utemeljujejo razglasitev za spomenik državnega
pomena: 
Kašča iz leta 1678 leži v okviru večje domačije pri Možinotu,
Zavratec 12 v Zgornjem Zavratcu. Pomembni elementi oblikovanja kašče kot
kamniti okenski in vratni okvirji, poslikave na fasadah, trocelična
razporeditev prostorov s črno kuhinjo v nadstropju in obokana klet z dvema
močnima zidanima stebroma, postavljajo kaščo med najkakovostnejša gospodarska
poslopja Primorske.
3. člen
Spomenik stoji na delu parcele št. 902/1 (del parcele obsega
kaščo, ki s severnim delom meji na parcelo št. 860), k.o. Dole. 
Meje spomenika so določene na katastrskem načrtu v merilu
1:2880 z dne 7. 4. 2003 in vrisane na temeljnem topografskem načrtu v merilu
1:5000. Izvirnika načrtov, ki sta sestavni del tega odloka, hranita Ministrstvo
za kulturo, Uprava Republike Slovenije za kulturno dediščino in Zavod Republike
Slovenije za varstvo kulturne dediščine (v nadaljnjem besedilu: ZVKDS).
4. člen
Za spomenik velja varstveni režim, ki določa: 
-       
varovanje kulturnih, etnoloških, naselbinskih, umetnostnih in
arhitekturnih ter zgodovinskih vrednot v celoti, v njihovi izvirnosti in
neokrnjenosti, 
-       
podrejanje vseh gradbenih posegov pri ohranjanju, sanaciji in prenovi
varovanih spomeniških lastnosti stavbe kot celote in posameznih delov, 
-       
omogočanje predstavitve celote in posamičnih zaščitenih del z
dostopnostjo javnosti v meri, ki ne ogroža varovanja spomenika. 
Spomenik je zavarovan z namenom, da se: 
-       
ohranijo kulturne, etnološke, naselbinske, umetnostne in arhitekturne
ter zgodovinske vrednote spomenika, 
-       
poveča pričevalnost kulturnega spomenika, 
-       
predstavi kulturne vrednote spomenika in situ, v tisku in drugih
medijih, 
-       
spodbudi učno – predstavitveno in znanstveno – raziskovalno delo.
5. člen
Za vsako morebitno spremembo funkcije spomenika ali njegovega
dela in za vsak poseg v spomenik, njegove sestavne dele ali zemljišče, so
potrebni predhodni pisni kulturno varstveni pogoji in na njihovi podlagi
kulturno varstveno soglasje zavoda.
6. člen
Pristojni organ mora v treh mesecih po uveljavitvi tega
odloka izdati lastniku spomenika odločbo o varstvu na podlagi 13. člena zakona
o varstvu kulturne dediščine (Uradni list RS, št. 7/99 in 110/02). 
Odločba iz prejšnjega odstavka določa pogoje za raziskovanje,
načine vzdrževanja, pogoje za posege, fizično zavarovanje, pravni promet,
načine upravljanja in rabe spomenika, dostopnost spomenika za javnost in
časovne okvire dostopnosti, posamezne druge omejitve in prepovedi ter ukrepe za
čim bolj učinkovito varstvo spomenika. 
Varstveni režim lahko omejuje lastninsko pravico le v obsegu,
ki je nujen za izvajanje varstva spomenika.
7. člen
Nadzor nad izvajanjem tega odloka opravlja Inšpektorat Republike
Slovenije za področje kulturne dediščine.
8. člen
Ta odlok začne veljati naslednji dan po objavi v Uradnem
listu Republike Slovenije.
Št. 634-03/2001-11
Ljubljana, dne 5. junija 2003.
EVA 2003-3511-0018
Vlada Republike Slovenije
mag. Anton Rop l. r. 
Predsednik
 