I
Vlada Republike Slovenije odreja javno razgrnitev osnutka
lokacijskega načrta za avtocesto na odseku Klanec–Srmin (v nadaljevanju:
osnutek lokacijskega načrta), ki ga je v aprilu 1998 izdelal Urbanistični
inštitut RS, pod št. projekta 1787 in javno razgrnitev predloga sprememb in
dopolnitev prostorskih sestavin v naslovu navedenih planskih aktov Mestne
občine Koper in Občine Hrpelje-Kozina, ki jih je izdelal Urbanistični inštitut
RS, v aprilu 1998.
II
Vlada Republike Slovenije ugotavlja, da je osnutek
lokacijskega načrta skladen z zasnovo cestnega omrežja v prostorskih sestavinah
dolgoročnega plana SR Slovenije za obdobje od leta 1986 do leta 2000 (Uradni
list SRS, št. 1/86, 41/87 12/89 in Uradni list RS, št. 36/90, 27/91 in 72/95)
in s prostorskimi sestavinami družbenega plana SR Slovenije za obdobje od leta
1986 do leta 1990 (Uradni list SRS, št. 2/86, 41/87 in 23/89 in Uradni list RS
št. 72/95), v delu, ki ga opredeljuje osnutek lokacijskega načrta (v
nadaljevanju: republiški prostorski planski akti) ter predstavlja spremembo in
dopolnitev prostorskih sestavin dolgoročnega plana Mestne občine Koper za
obdobje od leta 1986 do leta 2000, srednjeročnega družbenega plana Mestne
občine Koper za obdobje od leta 1986 do leta 1990, dolgoročnega plana Občine
Sežana za obdobje od leta 1986 do leta 2000 za območje Občine Hrpelje-Kozina in
srednjeročnega družbenega plana Občine Sežana za obdobje od leta 1986 do leta 1990
za območje Občine Hrpelje-Kozina v delu, ki ga opredeljuje osnutek lokacijskega
načrta (v nadaljevanju: spremembe in dopolnitve planskih aktov občin).
III
Vlada Republike Slovenije predlaga Mestni občini Koper in
Občini Hrpelje-Kozina v obravnavo in sprejem spremembe in dopolnitve planskih
aktov občine.
IV
Mestna občina Koper in Občina Hrpelje-Kozina morata poskrbeti
za izvedbo javne razgrnitve in organizacijo javnih obravnav osnutka
lokacijskega načrta in predloga sprememb in dopolnitev planskih aktov svoje
občine. 
Javna razgrnitev traja do vključno 10. 9. 1998 in se prične
naslednji dan po objavi sklepa v Uradnem listu Republike Slovenije.
V
V času javne razgrnitve lahko podajo na javno razgrnjeni
osnutek lokacijskega načrta in predlog sprememb in dopolnitev planskih aktov
občine, pripombe in predloge vsi zainteresirani in prizadeti.
VI
Mestna občina Koper in Občina Hrpelje-Kozina morata v roku 30
dni po preteku javne razgrnitve poslati ministru za okolje in prostor vse
zbrane pripombe in predloge. Če v tem roku minister ne prejme pripomb in
predlogov z javne razgrnitve, se šteje, da na osnutek lokacijskega načrta ni
pripomb oziroma, da je ta usklajen.
VII
Ta sklep se objavi v Uradnem listu Republike Slovenije.
Št. 350-13/98-1
Ljubljana, dne 16. julija 1998.
Vlada Republike Slovenije
dr. Janez Drnovšek l. r. 
Predsednik
 