1. člen
Ta uredba določa primere in pogoje, v katerih pooblaščene
uradne osebe carinske službe opravljajo naloge službe v civilni obleki.
2. člen
V civilni obleki lahko naloge službe opravljajo pooblaščene
uradne osebe v sektorju, pristojnem za nadzor in preiskave, ki sicer naloge
službe opravljajo v službeni obleki.
3. člen
Civilno obleko lahko nosijo pooblaščene uradne osebe iz
prejšnjega člena pri opravljanju vseh nalog službe, razen v primerih, določenih
v 27. členu Zakona o carinski službi. 
V primerih, določenih v 2., 3., 4. in 5. točki prvega
odstavka 27. člena Zakona o carinski službi, lahko pooblaščene uradne osebe iz
prejšnjega člena nosijo civilno obleko le, kadar je to nujno za uspešno izvedbo
ukrepa.
4. člen
Z dnem uveljavitve te uredbe preneha veljati Uredba o
primerih in pogojih, v katerih pooblaščene uradne osebe carinske službe
opravljajo naloge službe v civilni obleki (Uradni list RS, št. 111/00).
5. člen
Ta uredba začne veljati petnajsti dan po objavi v Uradnem
listu Republike Slovenije.
Št. 00712-61/2010
Ljubljana, dne 4. novembra 2010
EVA 2010-1611-0011
Vlada Republike Slovenije
mag. Mitja Gaspari l.r. 
Minister