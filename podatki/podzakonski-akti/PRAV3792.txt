1. člen
(vsebina pravilnika)
Ta pravilnik določa metode in pogoje za ugotavljanje podatkov
o čistosti, kalivosti, teži in številu kalivih ali vitalnih semen v partiji
semena gozdnega drevja (v nadaljnjem besedilu: seme), ki se trži, in jih mora
vsebovati dobaviteljev dokument, ter trajanje veljavnosti teh podatkov.
Za gozdno drevje po tem pravilniku se štejejo vrste iz seznama
drevesnih vrst in umetnih križancev.
2. člen
(metode)
Za ugotavljanje podatkov iz prejšnjega člena se uporabljajo metode
za vzorčenje in testiranje semena Mednarodnega združenja za testiranje semena
(International Seed Testing Association, ISTA), ki so objavljene v strokovnih publikacijah
tega združenja.
3. člen
(veljavnost podatkov)
Rezultati testiranja iz prejšnjega člena se lahko uporabljajo
kot podatki za seme na dobaviteljevih dokumentih največ eno leto po zaključku
testiranja.
4. člen
(pogoji za ugotavljanje podatkov)
Vzorčenje in testiranje semena iz drugega člena tega pravilnika
lahko izvaja:
-       
dobavitelj, ki je partijo semena pridelal, jo skladišči oziroma trži,
ali
-       
pravna ali fizična oseba v imenu in za račun dobavitelja.
Za pravilno uporabo vzorčenja in točnost ugotovljenih podatkov
za seme odgovarja oseba, ki je seme testirala.
5. člen
(zapisovanje rezultatov)
O testiranju semena se morajo voditi zapisi, iz katerih je
razviden način vzorčenja, uporabljen test, datum in rezultati testiranja ter
identifikacijski podatki za partijo semena, ki je bila testirana.
6. člen
(končna določba)
Ta pravilnik začne veljati 1. januarja 2004.
Št. 322-04-19/2003/2
Ljubljana, dne 8. decembra 2003.
EVA 2001-2311-0124
Minister
za kmetijstvo, gozdarstvo in prehrano
mag. Franc But l. r.
_________________
* Ta pravilnik vsebinsko povzema
Direktivo Sveta 1999/105/ES.