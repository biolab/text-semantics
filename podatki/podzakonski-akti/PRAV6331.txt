I. SPLOŠNE DOLOČBE
1. člen
(vsebina pravilnika)
Ta pravilnik določa za posamezne vrste
zelenjadnic kategorije semena ter za posamezno kategorijo semena zelenjadnic
zahteve za pridelavo, podrobnejši postopek uradne potrditve semena, zahteve
glede sortne pristnosti in čistosti, zdravstvenega stanja in drugih meril
kakovosti semena, zahteve glede pakiranja in označevanja, druge pogoje za
trženje s semenom zelenjadnic in postopek izvedbe naknadne kontrole semena v
skladu z:
-       
Direktivo Sveta 2002/55/ES z dne 13. junija 2002 o trženju semena zelenjadnic
(UL L št. 193 z dne 20. 7. 2002, str. 33), zadnjič spremenjeno z Izvedbeno
direktivo Komisije (EU) 2020/432 z dne 23. marca 2020 o spremembi
Direktive Sveta 2002/55/ES glede opredelitve zelenjadnic ter seznama rodov in
vrst iz člena 2(1)(b) (UL L št. 88 z dne 24. 3. 2020, str. 3), (v
nadaljnjem besedilu: Direktiva 2002/55/ES),
-       
Direktivo Komisije 89/14/EGS z dne 15. decembra 1988 o določitvi
skupin sort mangolda in rdeče pese glede na pogoje izolacije posevkov iz
Priloge I k Direktivi Sveta 70/458/EGS o trženju semena zelenjadnic (UL L št. 8
z dne 11. 1. 1989, str. 9).
2. člen
(vrste zelenjadnic)
(1) Vrste zelenjadnic so rastline
navedenih vrst, ki so namenjene za poljedelsko ali vrtnarsko proizvodnjo,
vendar ne za okrasne namene:

1.     
  Allium cepa L. 


- 
  skupina cepa (čebula),


- 
  skupina aggregatum (šalotka);


2.     
  Allium fistulosum L. (zimski luk)
- 
  vse sorte;


3.     
  Allium porrum L. (por)
- 
  vse sorte;


4.     
  Allium sativum L. (česen)
- 
  vse sorte;


5.     
  Allium schoenoprasum L. (drobnjak)
- 
  vse sorte;


6.     
  Anthriscus cerefolium (L.) Hoffm. (krebuljica)
- 
  vse sorte;


7.     
  Apium graveolens L. 
- 
  skupina listna in belušna zelena,
- 
  skupina gomoljna zelena;




8.     
  Asparagus officinalis L. (špargelj)
- 
  vse sorte;


9.     
  Beta vulgaris L. 
- 
  skupina jedilna pesa (rdeča pesa, vključno s cheltenhamsko peso),
- 
  skupina listna blitva (mangold);




10.  
  Brassica oleracea L. 


- 
  skupina kodrolistni ohrovt,
- 
  skupina cvetača,
- 
  skupina capitata (rdeče zelje in belo zelje),
- 
  skupina brstični ohrovt,
- 
  skupina kolerabica,
- 
  skupina ohrovt,
- 
  skupina brokoli (kalabrijski brokoli in brokoli),
- 
  skupina toskanski črni ohrovt,
- 
  skupina portugalski listni ohrovt (portugalsko zelje);


11.  
  Brassica rapa L.
- 
  skupina kitajski kapus,
- 
  skupina (strniščna) repa;


12.  
  Capsicum annuum L. (feferon ali paprika)
- 
  vse sorte;


13.  
  Cichorium endivia L. (endivija)
- 
  vse sorte;




14.  
  Cichorium intybus L. 
- 
  skupina radič za siljenje,
- 
  skupina listnati ali glavnati radič, 
- 
  skupina industrijska cikorija, korenasti radič;





15.  
  Citrullus lanatus (Thunb.) Matsum. et Nakai  (lubenica)
- 
  vse sorte;


16.  
  Cucumis melo L. (melona)
- 
  vse sorte;


17.  
  Cucumis sativus L. 
- 
  skupina kumara,
- 
  skupina kumarice za vlaganje;




18.  
  Cucurbita maxima Duchesne (navadna buča)
- 
  vse sorte;


19.  
  Cucurbita pepo L. (vrtna buča (vključno z zrelo bučo, oljno
  bučo in bučo patišonko),   bučka (vključno z nezrelo bučo patišonko))
- 
  vse sorte;


20.  
  Cynara cardunculus L.
- 
  skupina artičoka,
- 
  skupina kardij;




21.  
  Daucus carota L. (korenje, krmno korenje)
- 
  vse sorte;




22.  
  Foeniculum vulgare Mill. (navadni komarček)
- 
  skupina azoricum;


23.  
  Lactuca sativa L. (solata)
- 
  vse sorte;


24.  
  Solanum lycopersicum L. (paradižnik)
- 
  vse sorte;


25.  
  Petroselinum crispum (Miller) Nyman ex A. W. Hill
  
- 
  skupina listni peteršilj,
- 
  skupina korenasti peteršilj;


26.  
  Phaseolus coccineus L. (turški fižol)
- 
  vse sorte;


27.  
  Phaseolus vulgaris L. 
- 
  skupina nizki fižol,
- 
  skupina visoki fižol;




28.  
  Pisum sativum L. 
- 
  skupina okroglozrnati grah,
- 
  skupina oglatozrnati grah,
- 
  skupina sladkorni grah;





29.  
  Raphanus sativus L. 
- 
  skupina vrtna redkev in redkvica,
- 
  skupina črna redkev;




30.  
  Rheum rhabarbarum L. (rabarbara)
- 
  vse sorte;


31.  
  Scorzonera hispanica L. (črni koren)
- 
  vse sorte;


32.  
  Solanum melongena L. (jajčevec)
- 
  vse sorte;


33.  
  Spinacia oleracea L. (špinača)
- 
  vse sorte;


34.  
  Valerianella locusta (L.) Laterr. (navadni motovilec)
- 
  vse sorte;


35.  
  Vicia faba L. (bob)
- 
  vse sorte.


(2) Za zelenjadnice se štejejo tudi vsi
hibridi v prejšnjem odstavku navedenih vrst in skupin.
3. člen
(pomen izrazov)
Izrazi, uporabljeni v tem pravilniku, imajo
naslednji pomen:
1.     
žlahtniteljevo seme pridela žlahtnitelj oziroma vzdrževalec sorte ali je
pridelano v njegovem imenu in na njegov račun ter je namenjeno pridelavi
predosnovnega semena ali osnovnega semena;
2.     
ne dokončno potrjeno seme je pridelano oziroma požeto seme katerekoli
kategorije, za katerega je bilo v postopku uradne potrditve uradno ugotovljeno,
da izpolnjuje zahteve iz priloge 1, ki je sestavni del tega pravilnika;
3.     
organ za potrjevanje je pravna ali fizična oseba, ki mu je dodeljeno
javno pooblastilo v skladu z zakonom, ki ureja semenski material kmetijskih
rastlin;
4.     
pregledniki, vzorčevalci in laboratoriji pod uradnim nadzorom so fizične
ali pravne osebe, ki izpolnjujejo predpisane pogoje in so v skladu z zakonom,
ki ureja semenski material kmetijskih rastlin, imenovane za opravljanje
pregledov pod uradnim nadzorom, opravljanje vzorčenj pod uradnim nadzorom ter
za opravljanje testiranj semenskega materiala pod uradnim nadzorom;
5.     
poljski pregled je del postopka uradne potrditve, s katerim pooblaščeni
strokovni delavci organa za potrjevanje oziroma pregledniki ugotavljajo, ali
semenski posevek zelenjadnic izpolnjuje predpisane zahteve;
6.     
majhno ES pakiranje je pakiranje semena zelenjadnic, ki vsebujejo seme
do največje mase:
a)   
5 kg semena za turški fižol, navadni fižol, navadni grah in bob,
b)   
500 g za čebulo, krebuljico, navadni beluš, črni koren, mangold, rdečo
peso, strniščno repo, lubenico, navadno bučo, vrtno bučo, oljno bučo, navadno
korenje, vrtno redkev in redkvico, špinačo, navadni motovilec, sladko koruzo in
pokovko,
c)   
100 g za vse druge vrste zelenjadnic;
7.     
praktično brez škodljivih organizmov pomeni praktično nenapaden s
škodljivimi organizmi, kot je opredeljeno v 2. členu Izvedbene uredbe Komisije
(EU) 2019/2072 z dne 28. novembra 2019 o določitvi enotnih pogojev za
izvajanje Uredbe (EU) 2016/2031 Evropskega parlamenta in Sveta, kar zadeva
ukrepe varstva pred škodljivimi organizmi rastlin, ter razveljavitvi Uredbe
Komisije (ES) št. 690/2008 in spremembi Izvedbene uredbe Komisije (EU)
2018/2019 (UL L št. 319 z dne 10. 12. 2019, str. 1).
4. člen
(kategorije semena)
Seme posameznih vrst zelenjadnic se sme
tržiti samo v naslednjih kategorijah:
a)    
osnovno seme, ki:
- 
ga je pridelal vzdrževalec sorte ali je pridelano v njegovem imenu in na
njegov račun neposredno iz žlahtniteljevega semena ali iz predosnovnega semena
v skladu s priznanimi postopki za vzdrževanje sorte,
- 
je namenjeno pridelavi semena kategorije certificirano seme,
- 
ustreza zahtevam glede kakovosti in drugim zahtevam za osnovno seme iz
priloge 1 in priloge 2, ki je sestavni del tega pravilnika,
- 
je bilo v postopku uradne potrditve z uradnim pregledom organa za
potrjevanje oziroma pri ugotavljanju izpolnjevanja zahtev iz priloge 2 z uradnim
pregledom organa za potrjevanje ali pregledom preglednika, vzorčevalca ali
laboratorija pod uradnim nadzorom ugotovljeno, da so izpolnjene zahteve iz te
točke;
b)    
certificirano seme, ki:
- 
je pridelano neposredno iz osnovnega semena ali, če vzdrževalec oziroma
žlahtnitelj to zahteva, iz predosnovnega semena in je bilo z uradnim pregledom
organa za potrjevanje ugotovljeno, da predosnovno seme izpolnjuje zahteve za
osnovno seme iz priloge 1 in 2,
- 
je namenjeno predvsem pridelovanju zelenjave,
- 
ustreza zahtevam glede kakovosti in drugim zahtevam za certificirano
seme iz priloge 1 in 2,
- 
je bilo v postopku uradne potrditve z uradnim pregledom organa za
potrjevanje ugotovljeno, da izpolnjuje zahteve iz te točke oziroma je
preglednik, vzorčevalec ali laboratorij pod uradnim nadzorom s pregledom
ugotovil, da so izpolnjene zahteve iz te točke,
- 
je predmet uradne naknadne kontrole z naključnim nadzorom, ki potrdi
sortno pristnost in sortno čistost;
c)    
standardno seme, razen pri cikoriji in oljni
buči, ki:
- 
mora biti zadosti sortno pristno in sortno čisto,
- 
je namenjeno predvsem pridelovanju zelenjave,
- 
ustreza zahtevam glede kakovosti in drugim zahtevam za standardno seme
iz priloge 2,
- 
je predmet uradne naknadne kontrole z naključnim nadzorom, ki potrdi
sortno pristnost in sortno čistost.
Izpolnjevanje zahtev iz te točke preverja
pridelovalec oziroma dobavitelj semena.
5. člen
(trženje predosnovnega semena in ne
dokončno potrjenega semena)
Ne glede na določbe prejšnjega člena se
dovoli tudi trženje:
a)    
predosnovnega semena, če:
- 
je organ za potrjevanje z uradnim pregledom ugotovil, da predosnovno
seme izpolnjuje zahteve za potrjevanje osnovnega semena iz priloge 1 in 2;
- 
je seme pakirano in izvirno zaprto v skladu z določbami tega pravilnika
in
- 
so pakiranja označena z uradno etiketo, na kateri so navedeni podatki iz
1. točke priloge 4, ki je sestavni del tega pravilnika;
b)    
ne dokončno potrjenega semena, ki se trži z
namenom priprave za trg in je označeno v skladu z določbami tega pravilnika.
6. člen
(izjema glede kalivosti)
(1) Ne glede na določbe 4. in 5. člena tega pravilnika se uradno potrdi in dovoli trženje semena kategorije predosnovno seme
in osnovno seme tudi, če ne izpolnjuje zahtev glede kalivosti iz priloge 2.
(2) Ne glede na določbe 4. člena tega
pravilnika se uradno potrdi in dovoli trženje do prvega prejemnika semena
kategorije osnovno seme in certificirano seme, kljub temu, da uradni pregled, s
katerim se ugotavlja, ali seme ustreza zahtevam za kalivost iz priloge 2, še ni
končan.
(3) V primerih iz prvega in drugega
odstavka tega člena izda organ za potrjevanje etikete ali potrdila iz 20. člena
tega pravilnika le ob predložitvi začasnega poročila o analizi kakovosti semena
in navedbi imena ter naslova prvega prejemnika semena.
(4) Pakiranje semena iz prvega
odstavka tega člena mora dobavitelj označiti z dodatno etiketo, ki vsebuje
naslednje podatke:
-       
dejansko kalivost semena,
-       
osebno ime in naslov stalnega ali začasnega prebivališča ali firmo in
sedež dobavitelja ter
-       
številko partije semena.
(5) Določbe tega člena se ne uporabljajo
za seme, uvoženo iz tretjih držav.
7. člen
(sortna lista)
(1) Uradna potrditev in trženje sta
dovoljena samo za tiste sorte zelenjadnic, ki izpolnjujejo zahteve za vpis in
so vpisane v sortno listo v skladu s predpisom, ki ureja postopek vpisa sort v
sortno listo in vodenje sortne liste, ali so vpisane v skupni katalog sort
zelenjadnic v skladu z Direktivo 2002/55/ES oziroma je za sorte v skladu s
predpisi Skupnosti dovoljeno trženje semena na skupnem trgu.
(2) Za seme sort zelenjadnic, ki so v
postopku vpisa v sortno listo, se dovoli uradna potrditev oziroma trženje semena
v skladu z Odločbo Komisije 2004/842/ES z dne 1. decembra 2004 o pravilih
za izvajanje, po katerih lahko države članice dovolijo dajanje v promet semena
tistih sort, za katere je bila vložena prošnja za vpis v nacionalni katalog
sort poljščin ali zelenjadnic (UL L št. 362 z dne 9. 12. 2004, str. 21).
Dovoljenje za uradno potrditev oziroma trženje semena izda Uprava Republike
Slovenije za varno hrano, veterinarstvo in varstvo rastlin (v nadaljnjem
besedilu: Uprava).
(3) Za vse druge sorte zelenjadnic, ki
ne izpolnjujejo zahtev iz prvega in drugega odstavka tega člena, mora dobavitelj
predhodno pridobiti dovoljenje Uprave.
(4) Uprava izda dobavitelju
dovoljenje, da se sme sorto, ki ni vpisana v sortno listo, vključiti v postopek
potrjevanja semena, če gre za razmnoževanje semena in dobavitelj izkaže, da bo
pridelano seme v celoti izvozil.
II. PRIDELOVANJE SEMENA
8. člen
(prijava semenskega posevka)
(1) Dobavitelj prijavi seme v uradno
potrditev organu za potrjevanje na prijavi, ki jo pridobi pri organu za
potrjevanje. Prijava vsebuje najmanj naslednje podatke o:
-       
dobavitelju: osebno ime in naslov stalnega ali začasnega prebivališča
ali firmo in sedež dobavitelja ter njegovo neponovljivo registrsko številko,
-       
pridelovalcu, kadar le-ta prideluje seme v imenu in na račun
dobavitelja: osebno ime, naslov stalnega ali začasnega prebivališča ali firmo
in sedež pridelovalca,
-       
mestu pridelave,
-       
zemljiščih, na katerih je semenski posevek: površina in parcelna
številka (katastrska številka) ter ledinsko ime zemljišča,
-       
predhodnih posevkih kmetijskih rastlin na zemljišču,
-       
poreklu uporabljenega semena za zasnovo semenskega posevka,
-       
datumu setve,
-       
količini posejanega semena.
(2) Dobavitelj mora prijavi priložiti
kopije dokumentov, ki dokazujejo poreklo uporabljenega semena. Če dobavitelj
uporabi seme, ki ga je pridelal sam, zadostuje kopija uradnega potrdila o ne
dokončni potrditvi semena, ki ga organ za potrjevanje izda v skladu s 15.
členom tega pravilnika.
(3) Rok za prijavo semena v uradno
potrditev je za vsako leto:
-       
do 15. aprila za zelenjadnice, ki se sejejo spomladi, in
-       
do 15. oktobra za zelenjadnice, ki se sejejo jeseni.
(4) Organ za potrjevanje obvesti
pristojnega inšpektorja in Upravo o prejetih prijavah semena v uradno
potrditev.
9. člen
(vrstenje predhodnih posevkov)
Zemljišče je primerno za pridelovanje
semenskega posevka posamezne vrste oziroma sorte zelenjadnic, če na njem
najmanj dve predhodni rastni dobi ni bila posejana zelenjadnica enake vrste.
10. člen
(izolacija)
(1) Semenski posevek tujeprašnih vrst
zelenjadnic mora biti oddaljen od vseh drugih posevkov in virov cvetnega prahu,
da se prepreči neželeno opraševanje semenskega posevka.
(2) Podrobnejše zahteve za izolacijo
semenskih posevkov zelenjadnic so navedene v prilogi 1.
11. člen
(zapleveljenost)
Če organ za potrjevanje ugotovi, da je
semenski posevek tako močno zapleveljen, da ni mogoče pridelati semena, ki bi
ustrezal zahtevam iz tega pravilnika, zavrne uradno potrditev. Največje
dovoljeno število rastlin posameznih vrst plevelov na kontrolno enoto je
navedeno v metodah za potrjevanje semenskega materiala, ki jih sprejme Uprava,
kjer so tudi dosegljive.
12. člen
(zdravstveno stanje)
(1) Zahteve za zdravstveno stanje
semenskega posevka in semena so navedene v prilogah 1 in 2 ter v metodah iz prejšnjega
člena.
(2) Poleg zahtev, predpisanih s tem
pravilnikom, mora seme glede zdravstvenega stanja izpolnjevati tudi zahteve v
skladu s predpisi, ki urejajo zdravstveno varstvo rastlin.
13. člen
(sortna pristnost in čistost)
(1) Semenski posevek mora glede sortne
pristnosti in sortne čistosti izpolnjevati zahteve iz priloge 1 in 2.
(2) Določba prejšnjega odstavka se
uporablja tudi za seme samooplodnih linij.
(3) Pri semenu hibridnih sort se
sortna pristnost in sortna čistost nanašata tudi na lastnosti starševskih
komponent, vključno z moško sterilnostjo in obnovo fertilnosti.
14. člen
(poljski pregledi)
(1) Po prejemu prijave iz 8. člena
tega pravilnika se opravijo poljski pregledi semenskega posevka. Poljske
preglede pridelave osnovnega semena opravi organ za potrjevanje. Poljske
preglede pridelave certificiranega semena opravi organ za potrjevanje ali
preglednik pod uradnim nadzorom. Poljske preglede se opravlja v taki razvojni
fazi semenskega posevka, da je omogočena natančna presoja izpolnjevanja
predpisanih zahtev.
(2) Pri vseh vrstah zelenjadnic mora
biti opravljen vsaj en poljski pregled.
(3) Velikost, število in razporeditev
kontrolnih enot, na katerih se opravlja poljski pregled, ter podrobnejši način
opravljanja poljskih pregledov so navedeni v metodah iz 11. člena tega
pravilnika.
(4) Poleg metod iz prejšnjega odstavka
se za poljske preglede na zahtevo pridelovalca uporabljajo tudi metode
Organizacije za ekonomsko sodelovanje in razvoj (v nadaljnjem besedilu: OECD
sheme).
15. člen
(potrdilo o nedokončni potrditvi semena)
(1) Organ za potrjevanje oziroma
preglednik pod uradnim nadzorom po končanem zadnjem poljskem pregledu semena iz
prejšnjega člena sestavi zapisnik.
(2) Če je s poljskimi pregledi
ugotovljeno, da semenski posevek izpolnjuje zahteve, določene s tem
pravilnikom, organ za potrjevanje na zahtevo dobavitelja izda potrdilo o ne-dokončni
potrditvi semena zelenjadnic, ki mora vsebovati podatke iz priloge 4.
16. člen
(dokončna potrditev semena)
(1) Organ za potrjevanje dokončno
uradno potrdi kot certificirano seme zelenjadnic, seme, ki:
-       
je pridelano neposredno iz osnovnega semena ali iz certificiranega
semena, ki je bilo uradno potrjeno v državi članici Evropske unije ali v tretji
državi, ki ji je priznana enakovrednost v skladu s predpisi Evropske unije, in
-       
je bilo požeto v drugi državi članici Evropske unije ali v tretji
državi, če je bilo v državi članici Evropske unije ali v tretji državi
predhodno uradno potrjeno kot ne dokončno potrjeno seme.
(2) Organ za potrjevanje na zahtevo
dobavitelja seme iz prejšnjega odstavka dokončno uradno potrdi v ustrezno
kategorijo v skladu s 4. členom tega pravilnika, če je bil za navedeno seme
opravljen poljski pregled, če seme izpolnjuje zahteve za ustrezno kategorijo
semena iz priloge 1 in če je bilo z uradnim pregledom ugotovljeno, da so
izpolnjene zahteve iz priloge 2 za isto kategorijo.
III. PRIPRAVA SEMENA ZA TRG
17. člen
(partija in vzorčenje semena)
(1) Dobavitelj prijavi vzorčenje in
pakiranje semena na posebni prijavi, ki jo pridobi pri organu za potrjevanje.
Prijava vsebuje najmanj naslednje podatke o:
-       
dobavitelju: osebno ime, naslov stalnega ali začasnega prebivališča ali
firmo in sedež dobavitelja ter njegovo neponovljivo registrsko številko,
-       
mestu vzorčenja semena,
-       
vrsti, sorti in kategoriji semena zelenjadnic,
-       
partiji semena, ki se vzorči,
-       
količini semena in načinu pakiranja.
(2) Vzorci se za analizo kakovosti
semena v postopku uradne potrditve odvzamejo iz homogenih partij. Največja
dovoljena velikost partije in velikost vzorcev sta navedeni v prilogi 3, ki je
sestavni del tega pravilnika.
(3) Vzorce za analizo kakovosti semena
uradno odvzame organ za potrjevanje oziroma vzorčevalec pod uradnim nadzorom iz
še ne pakirane in ne zaprte homogene partije semena, ki jo po odvzemu vzorca
zapečati. Če je seme že zaprto in označeno pod uradnim nadzorom, se vzorci za
analizo kakovosti semena odvzamejo iz že zapakirane partije semena.
(4) Organu za potrjevanje mora biti
omogočen dostop do vsake enote pakiranja partije semena.
(5) Za vzorčenje semena in opravljanje
analiz kakovosti se uporabljajo metode Mednarodne zveze za testiranje semena
(ISTA), ki so dostopne na Upravi.
18. člen
(analiza kakovosti)
Organ za potrjevanje seme dokončno uradno
potrdi, če na podlagi analiz iz prejšnjega člena, ki jih je opravil sam ali
imenovani laboratoriji pod uradnim nadzorom, ugotovi, da seme glede kakovosti
izpolnjuje zahteve iz priloge 2.
19. člen
(osnovne zahteve za trženje semena)
(1) Osnovno seme, certificirano seme in
standardno seme se sme tržiti le v dovolj homogenih partijah in zaprtih pakiranjih,
ki imajo v skladu z 20., 21., 22. in 23. členom tega pravilnika ustrezen sistem
zapiranja in označevanja.
(2) Ne glede na prejšnji odstavek se dovoli
trženje majhnih pakiranj mešanic standardnega semena različnih sort iste vrste.
20. člen
(uradne etikete, etikete dobavitelja in
OECD etikete)
(1) Seme, ki se trži, mora biti
označeno z uradnimi etiketami. Organ za potrjevanje izda uradne etikete samo za
partijo semena, ki izpolnjuje zahteve iz tega pravilnika.
(2) Uradne etikete so:
-       
bele barve z vijoličasto diagonalno črto za predosnovno seme,
-       
bele barve za osnovno seme,
-       
modre barve za certificirano seme,
-       
sive barve za ne dokončno potrjeno seme,
-       
oranžne barve za seme sort, ki so v postopku vpisa v sortno listo.
(3) Etiketa dobavitelja za standardno
seme, ki ni uradna etiketa, je temno rumene barve.
(4) Najmanjša velikost uradne etikete
in etikete dobavitelja, razen za majhna ES pakiranja, je 110 x 67 mm.
(5) Ne glede na določbe prvega
odstavka tega člena se pakiranja standardnega semena in majhna ES pakiranja
kategorije certificirano seme označi z etiketo dobavitelja ali se podatke
natisne ali žigosa na pakiranje. Barva etikete dobavitelja za majhno pakiranje
semena kategorije certificirano seme je modre barve in za kategorijo standardno
seme temno rumene barve. 
(6) Razen v primeru majhnih ES
pakiranj standardnega semena, je treba predpisane oziroma dovoljene podatke
jasno ločiti od drugih podatkov na etiketi ali pakiranju.
(7) Organ za potrjevanje izda za vsako
partijo semena tudi potrdilo o uradni potrditvi semena, ki vsebuje najmanj
podatke, ki so navedeni na uradni etiketi.
(8) Na posebno zahtevo dobavitelja in
če so izpolnjene zahteve v skladu z OECD shemami potrjevanja, izda organ za
potrjevanje OECD etikete in OECD certifikat o sortni pristnosti in čistosti.
(9) Podatki, ki morajo biti natisnjeni
na uradni etiketi in na etiketi dobavitelja oziroma morajo biti natisnjeni ali
žigosani na pakiranje, so navedeni v prilogi 4. Besedilo »Pravila in standardi
ES«, »Vzorčeno«, »komponenta«, »hibrid«, in »Ne dokončno potrjeno seme« iz
priloge 4 tega pravilnika mora biti na etiketi oziroma pakiranju navedeno v
nespremenjeni obliki.
(10) Ne glede na določbe druge alinee točk
1.1, 2.1, 2.2, 3.1 in 3.2 iz priloge 4 tega pravilnika, mora biti pri vrstah Allium
cepa, Apium graveolens, Beta vulgaris, Brassica oleracea, Brassica rapa,
Cichorium intybus, Cucumis sativus, Cynara cardunculus, Daucus carota, Phaseolus
vulgaris, Pisum sativum, Raphanus sativus in Zea mays na etiketi ali na
pakiranju navedeno domače in botanično ime vrste.
21. člen
(pakiranje in zapiranje)
(1) Pakiranja osnovnega semena,
certificiranega semena, razen majhnih ES pakiranj, so uradno izvirno zaprta ali
izvirno zaprta pod uradnim nadzorom tako, da jih ni mogoče odpreti brez
poškodbe sistema zapiranja ali poškodbe na uradni etiketi ali na pakiranju.
(2) Sistem zapiranja (razen pri
majhnih ES pakiranjih) sestavlja uradna etiketa ali pritrditev uradne plombe,
da se zagotovi izvirnost zapiranja. Izvirnost zapiranja je zagotovljena tudi z
uporabo drugačnega sistema zapiranja, ki ga ni mogoče ponovno uporabiti.
(3) Pakiranj (razen majhnih ES
pakiranj) se ne sme ponovno zapreti, razen uradno ali pod uradnim nadzorom. Če
so pakiranja ponovno zaprta, morata biti datum ponovnega zapiranja in organ za
potrjevanje navedena na uradni etiketi.
(4) Pakiranja standardnega semena in
majhna ES pakiranja se zapirajo tako, da je onemogočeno njihovo odpiranje brez
poškodbe sistema zapiranja ali poškodbe na etiketi ali na pakiranju.
(5) Veljavnost etiket oziroma potrdila
o uradni potrditvi semena je do konca naslednje setvene sezone.
(6) Po izteku roka iz prejšnjega
odstavka organ za potrjevanje na zahtevo dobavitelja opravi ponovno analizo kakovosti
semena (najmanj glede kalivosti) in seme, če še izpolnjuje predpisane zahteve,
dodatno označi v skladu s prilogo 4.
(7) Določbi petega in šestega odstavka
tega člena ne veljata za standardno seme in majhna ES pakiranja semena
kategorije certificirano seme.
22. člen
(zapiranje in označevanje pod uradnim
nadzorom)
(1) Ne glede na prvi odstavek
prejšnjega člena lahko organ za potrjevanje dovoli dobavitelju, da sam izvirno
zapre in označi pakiranje semena z uradnimi etiketami, če dobavitelj zagotovi
strokovno usposobljeno osebo, ki bo za označevanje semena z uradnimi etiketami
odgovorna neposredno organu za potrjevanje.
(2) Organ za potrjevanje izda
dobavitelju na njegovo zahtevo dovoljenje iz prejšnjega odstavka za tekoče
leto, če izpolnjuje zahteve iz prejšnjega odstavka.
(3) Pri dobaviteljih, ki imajo
dovoljenje iz prejšnjega odstavka, organ za potrjevanje zagotovi uradni nadzor
nad izvirnim zapiranjem in označevanjem semena z uradnimi etiketami tako, da
strokovni delavec organa za potrjevanje neposredno nadzira uradno označevanje
semena pri najmanj 5% partij semena.
23. člen
(označevanje)
(1) Pakiranje osnovnega semena in
certificiranega semena (razen majhnih ES pakiranj) mora biti označeno tako, da
ima na zunanji strani pritrjeno uradno etiketo, ki še ni bila uporabljena. Pri
prozornih pakiranjih je ta etiketa lahko na notranji strani, pod pogojem, da je
etiketa kljub temu jasno vidna in čitljiva. Če se uporabi uradna etiketa z
luknjo za vrvico, je treba njeno pritrditev zavarovati z uradno plombo.
(2) Dovoljena je uporaba uradnih
samolepilnih etiket, ki morajo biti pritrjene tako, da njihova odstranitev ali
zamenjava ni možna brez vidne poškodbe etikete ali pakiranja.
(3) Ne glede na prvi odstavek tega
člena organ za potrjevanje dovoli tiskanje predpisanih podatkov neposredno na
pakiranja semena zelenjadnic, če:
-       
so predpisani podatki za uradno etiketo neizbrisno natisnjeni ali
žigosani na pakiranju;
-       
sta razporeditev in barva tiska ali štampiljke v skladu z barvo in
obliko za uradno etiketo;
-       
so na vsako pakiranje poleg s tem pravilnikom predpisanih podatkov
neizbrisno natisnjene ali žigosane uradno dodeljene individualne serijske
številke, ki jih mora izdelovalec pakiranj sporočiti organu za potrjevanje,
vključno z natančno količino pakiranj.
(4) Organ za potrjevanje vodi evidenco
o količinah semena, označenega na način iz prejšnjega odstavka.
(5) Vsako pakiranje mora vsebovati
kartonček iste barve kot je uradna etiketa, na njem pa morajo biti navedeni najmanj
podatki iz druge, tretje, četrte, pete in sedme alinee 1. točke priloge 4. Kartonček je izdelan
tako, da ga ni mogoče zamenjati z uradno etiketo. Kartonček ni potreben, če so
podatki neizbrisno natisnjeni na pakiranju ali če je uporabljena samolepilna
etiketa ali etiketa iz materiala, ki se ne trga.
(6) Seme zelenjadnic, ki ne izpolnjuje
vseh zahtev glede kakovosti iz tega pravilnika ali če sorta ni vpisana v sortno
listo in se trži z dovoljenjem Uprave po predhodnem dovoljenju pristojnega
organa Skupnosti, se označi na naslednji način:
-       
pakiranje semena zelenjadnic, ki ne izpolnjuje vseh zahtev glede
kakovosti iz tega pravilnika, mora biti označeno z etiketo za ustrezno
kategorijo semena;
-       
pakiranje semena zelenjadnic, katerih sorta ni vpisana v sortno listo,
mora biti označeno z etiketo rjave barve;
-       
pakiranja semena iz prve in druge alinee tega odstavka morajo biti
dodatno označena z navedbo: »Seme ne izpolnjuje predpisanih zahtev za
kategorijo«.
23.a člen
(označevanje standardnega semena in
majhnih ES pakiranj certificiranega semena)
(1) Pakiranja
standardnega semena in majhna ES pakiranja certificiranega semena zelenjadnic,
se označijo z etiketo dobavitelja. Podatki, ki morajo biti natisnjeni na
etiketi dobavitelja, so navedeni v prilogi 4.
(2) Etikete
dobavitelja iz prejšnjega odstavka izda dobavitelj, ki v skladu z zakonom, ki
ureja semenski material kmetijskih rastlin, pridobi dovoljenje Uprave za izdajo
etiket dobavitelja.
(3) Vzorec
etikete dobavitelja, ki ga dobavitelj priloži zahtevi za pridobitev dovoljenja
iz prejšnjega odstavka, mora biti pripravljen v skladu s tem členom in 2. točko
priloge 4.
24. člen
(obveznosti dobaviteljev semena)
(1) Dobavitelji, ki pakirajo in
označujejo pakiranja standardnega semena, namenjenega trženju, morajo:
(a)   
obvestiti pristojnega inšpektorja o datumih, ko bodo začeli in končali
pakiranje in označevanje standardnega semena;
(b)   
voditi zapise o vseh partijah standardnega semena in jih dati na
razpolago pristojnemu inšpektorju za najmanj tri predhodna leta;
(c)   
dati pristojnemu inšpektorju na razpolago standardni vzorec semena sort,
katerih vzdrževanje se ne zahteva, za najmanj dve predhodni leti;
(d)   
odvzeti vzorce iz vsake partije semena, namenjene trženju, in jih dati
na razpolago pristojnemu inšpektorju za najmanj dve predhodni leti.
(2) Obveznosti iz točk (b) in (d)
prejšnjega odstavka so predmet naključnega uradnega nadzora pristojnega inšpektorja.
Obveznost iz točke (c) prejšnjega odstavka velja le za pridelovalce semena.
(3) Dobavitelji, ki pakirajo in
označujejo majhna ES pakiranja certificiranega semena, morajo voditi evidence o
vseh partijah certificiranega semena, ki so jih uporabili pri pakiranju in jih
dati na razpolago pristojnemu inšpektorju za najmanj tri predhodna leta.
(4) Dobavitelj, ki trži seme gensko
spremenjene sorte, mora v svojem prodajnem katalogu pri taki sorti jasno
navesti, da gre za gensko spremenjeno sorto.
IV. TRŽENJE
25. člen
(dodatne zahteve za trženje semena)
(1) Če
se trži seme za ekološko pridelavo kmetijskih rastlin, mora poleg zahtev iz
tega pravilnika izpolnjevati tudi zahteve, določene s predpisi, ki urejajo
ekološko pridelavo kmetijskih rastlin.
(2) Seme,
ki je tretirano s fitofarmacevtskimi sredstvi (v nadaljnjem besedilu: FFS),
mora poleg zahtev iz tega pravilnika izpolnjevati tudi zahteve, določene s
predpisi, ki urejajo dajanje FFS v promet.
(3) Če
je seme tretirano ali obdelano s kakršnim koli kemičnim sredstvom, mora biti to
sredstvo navedeno na uradnih etiketah ali na etiketah dobavitelja, ki so na
pakiranjih semena ali v njih. Pri majhnih pakiranjih je ta podatek lahko
natisnjen neposredno na pakiranju ali v njem.
(4) Če
se trži seme gensko spremenjene sorte, mora biti na etiketah ali dokumentih, ki
so pritrjeni na pakiranja semena ali ki spremljajo partijo tega semena, jasno navedeno, da je sorta
gensko spremenjena.
26. člen
(evidenca uvoženega semena)
Uprava vodi evidenco uvoženega semena
zelenjadnic na podlagi kopije odločbe fitosanitarnega inšpektorja o dovolitvi
uvoza semena. Za vsako uvoženo partijo semena z maso, večjo od 2 kg, vodi Uprava evidenco, ki vsebuje najmanj naslednje podatke o:
-       
vrsti,
-       
sorti,
-       
kategoriji,
-       
državi pridelave semena in organu za potrjevanje,
-       
državi izvoznici,
-       
uvozniku,
-       
količini semena.
27. člen
(naknadna kontrola)
(1) Za preverjanje skladnosti semena,
ki se uradno potrdi oziroma trži na območju Republike Slovenije, z zahtevami iz
tega pravilnika, organ za potrjevanje oziroma pristojni inšpektor uradno
odvzame vzorce semena za naknadno kontrolo kakovosti semenskega materiala
kmetijskih rastlin (v nadaljnjem besedilu: naknadna kontrola).
(2) Organ
za potrjevanje odvzame vzorce:
-       
od vseh uradno potrjenih partij semena kategorije predosnovno seme ter
osnovno seme,
-       
od določenega deleža uradno potrjenih partij semena kategorije
certificirano seme. Delež odvzetih vzorcev v posameznem letu določi organ za
potrjevanje.
(3) Pristojni
inšpektor odvzame vzorce od določenega deleža partij semena:
-       
pri dobaviteljih, ki pakirajo in označujejo pakiranja standardnega
semena, namenjenega trženju;
-       
na trgu, od naključno izbranih partij semena, ki se tržijo.
(4) Za odvzem vzorcev semena se
uporabljajo metode iz petega odstavka 17. člena tega pravilnika.
(5) Ne glede na drugi odstavek tega
člena je naknadna kontrola obvezna za vse vzorce kategorije certificirano seme,
če je seme pridelano v Republiki Sloveniji, v sortno listo pa je sorta vpisana
v drugi državi Evropske unije.
(6) Odvzeti
vzorci semena iz drugega in tretjega odstavka tega člena se vključijo v
naknadno kontrolo na kontrolnem polju, kjer se v sortnih poskusih preverita
sortna pristnost in čistost semena na način, določen v metodah naknadne
kontrole kakovosti semenskega materiala kmetijskih rastlin, ki jih sprejme
Uprava, kjer so tudi dosegljive.
(7) V
primeru odvzetih vzorcev iz drugega in tretjega odstavka tega člena se v
naknadni kontroli z laboratorijskimi analizami preveri tudi izpolnjevanje
zahtev glede kakovosti semena iz 1. točke priloge 2.
(8) Šteje se, da partija semena
zelenjadnic, od katere je bil uradno odvzet vzorec za naknadno kontrolo, ustreza
zahtevam tega pravilnika, če se na podlagi rezultatov laboratorijske
analize kakovosti in preverjanja sortne pristnosti in čistosti na kontrolnem
polju ugotovi, da vzorec semena, ki je bil odvzet: 
1.     
v postopku uradne potrditve, ustreza zahtevam, predpisanim s tem
pravilnikom za kategorijo, v katero je bila uradno potrjena partija, od katere
je bil odvzet vzorec;
2.     
na trgu, glede kakovosti in zdravstvenega stanja ustreza zahtevam iz
priloge 2, delež za sorto netipičnih rastlin, na podlagi katerih se ocenita
sortna pristnost in čistost na kontrolnem polju, pa sme biti: 
- 
pri lubenici, meloni, visokem in nizkem fižolu, grahu ter bobu: največ
5%,
- 
pri solati, feferonu, papriki, kumari, kumarici, navadni buči, ter vrtni
buči ali bučki: največ 8%,
- 
pri zeleni, radiču za siljenje, listnatem in glavnatem radiču ter
špinači: največ 15%,
- 
pri ostalih vrstah: največ 10%.
(9) (črtan).

Priloga
1: Zahteve za semenski posevek zelenjadnic
Priloga
2: Zahteve za kakovost semena
Priloga
3: Partije semena
Priloga
4: Etikete in potrdilo o uradni potrditvi semena

Pravilnik o trženju semena zelenjadnic (Uradni
list RS, št. 8/05) vsebuje naslednje prehodne in
končne določbe:
»V. PREHODNE IN KONČNE DOLOČBE
28. člen
(uradna
potrditev in trženje semena sort, ki ne izpolnjujejo pogojev za vpis v sortno
listo)
(1) Ne glede na določbe 7. člena tega
pravilnika se lahko seme sort zelenjadnic prideluje in trži v Republiki
Sloveniji do 1. maja 2009, če:
-       
izpolnjuje zahteve iz desetega odstavka 83. člena Zakona o semenskem
materialu kmetijskih rastlin (Uradni list RS, št. 58/02, 45/04 – ZdZPKG in
86/04),
-       
organ za potrjevanje izvede postopek uradne potrditve semena sort
zelenjadnic iz tega odstavka na podlagi prijave dobavitelja, ki se vloži v
skladu z 8. členom tega pravilnika,
-       
organ za potrjevanje uradno potrdi seme sort zelenjadnic iz tega
odstavka, če so izpolnjene zahteve iz tega pravilnika, razen zahteve glede
sorte, in
-       
organ za potrjevanje izda uradne etikete ter potrdilo o uradni
potrditvi.
(2) Uradne etikete iz prejšnjega
odstavka morajo biti rjave barve in označene s serijskimi številkami. Najmanjša
velikost uradne etikete je 110 mm x 67 mm. Na uradnih etiketah morajo biti navedeni naslednji podatki:
-       
Organ za potrjevanje, država članica,
-       
»Vrsta:« slovensko in latinsko ime,
-       
»Sorta:« ime sorte kot je navedeno v sortni listi,
-       
»Kategorija:«,
-       
»Številka partije:«,
-       
»Vzorčeno:« MM/LL (mesec in leto),
-       
»Masa pakiranja:« ali »Število semen:«,
-       
»Tretirano:« ime fitofarmacevtskega sredstva,
-       
»Trženje dovoljeno samo na območju Republike Slovenije«.
(3) Pakiranja standardnega semena in
majhna pakiranja certificiranega semena sort iz prvega odstavka tega člena
imajo na etiketi dobavitelja navedene vse podatke iz prejšnjega odstavka, razen
podatka iz prve in šeste alinee, ter navedbo:
-       
imena in naslova dobavitelja (ali njegove identifikacijske številke) in
-       
tržnega leta zapiranja.
29. člen
(prenehanje
veljavnosti)
Z dnem uveljavitve tega pravilnika preneha
veljati Pravilnik o trženju semena zelenjadnic (Uradni list RS, št. 91/03 in
28/04).
30. člen
(uveljavitev
pravilnika)
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o spremembi Pravilnika o trženju
semena zelenjadnic (Uradni list RS, št. 100/05) vsebuje naslednjo končno določbo:
»2. člen
(uveljavitev
pravilnika)
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o spremembah in dopolnitvah
Pravilnika o trženju semena zelenjadnic (Uradni list RS, št. 66/07) spreminja 28. člen pravilnika tako,
da se glasi:
»28. člen
(uradna
potrditev in trženje semena sort, ki ne izpolnjujejo pogojev za vpis v sortno
listo)
(1) Ne glede na določbe 7. člena tega
pravilnika se lahko seme sort zelenjadnic prideluje in trži v Republiki
Sloveniji do 1. maja 2009, če:
-       
izpolnjuje zahteve iz desetega odstavka 83. člena Zakona o semenskem
materialu kmetijskih rastlin (Uradni list RS, št. 58/02, 45/04 – ZdZPKG in
86/04),
-       
organ za potrjevanje izvede postopek uradne potrditve semena sort
zelenjadnic iz tega odstavka na podlagi prijave dobavitelja, ki se vloži v
skladu z 8. členom tega pravilnika,
-       
organ za potrjevanje uradno potrdi seme sort zelenjadnic iz tega
odstavka, če so izpolnjene zahteve iz tega pravilnika, razen zahteve glede
sorte, in
-       
organ za potrjevanje izda uradne etikete ter potrdilo o uradni
potrditvi.
(2) Uradne etikete iz prejšnjega
odstavka morajo biti rjave barve in označene s serijskimi številkami. Najmanjša
velikost uradne etikete je 110 mm x 67 mm. Na uradnih etiketah morajo biti navedeni naslednji podatki:
-       
Organ za potrjevanje, država članica,
-       
»Vrsta:« domače ali botanično ime,
-       
»Sorta:« ime sorte kot je navedeno v sortni listi,
-       
»Kategorija:«,
-       
»Številka partije:«,
-       
»Vzorčeno:« MM/LL (mesec in leto),
-       
»Masa pakiranja:« ali »Število semen:«,
-       
»Tretirano:« ime fitofarmacevtskega sredstva,
-       
»Trženje dovoljeno samo na območju Republike Slovenije«.
(3) Pakiranja standardnega semena in
majhna pakiranja certificiranega semena sort iz prvega odstavka tega člena
imajo na etiketi dobavitelja navedene vse podatke iz prejšnjega odstavka, razen
podatka iz prve in šeste alinee, ter navedbo:
-       
imena in naslova dobavitelja (ali njegove identifikacijske številke) in
-       
tržnega leta zapiranja.«;
ter vsebuje naslednjo končno določbo:
»11. člen
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o spremembah in dopolnitvah
Pravilnika o trženju semena zelenjadnic (Uradni list RS, št. 45/10) vsebuje naslednjo končno določbo: 
»8. člen
Ta pravilnik začne veljati petnajsti dan po
objavi v Uradnem listu Republike Slovenije.«.

Pravilnik o spremembah Pravilnika o trženju
semena zelenjadnic (Uradni list RS, št. 18/14) vsebuje naslednjo končno določbo:
»KONČNA DOLOČBA
5. člen
Ta pravilnik začne veljati 1. aprila 2014.«.

Pravilnik o spremembah in dopolnitvah
Pravilnika o trženju semena zelenjadnic (Uradni list RS, št. 78/20) vsebuje naslednjo prehodno in
končno določbo:
»PREHODNA IN KONČNA DOLOČBA
13. člen
(dokončanje
postopkov)
Postopki uradne potrditve semena
zelenjadnic, ki so se začeli na podlagi Pravilnika o trženju semena zelenjadnic
(Uradni list RS, št. 8/05, 100/05, 66/07, 45/10 in 18/14), se dokončajo v
skladu s tem pravilnikom.
14. člen
(začetek
veljavnosti)
Ta pravilnik začne veljati 1. junija 2020.«.