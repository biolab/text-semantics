1. člen
(področje urejanja)
Ta pravilnik v skladu z Direktivo 2001/83/ES Evropskega
parlamenta in Sveta z dne 6. novembra 2001 o zakoniku Skupnosti o
zdravilih za uporabo v humani medicini (UL L št. 311 z dne 28. 11.
2001, str. 67), zadnjič spremenjeno z Uredbo (EU) 2017/745 Evropskega
parlamenta in Sveta z dne 5. aprila 2017 o medicinskih pripomočkih,
spremembi Direktive 2001/83/ES, Uredbe (ES) št. 178/2002 in Uredbe (ES)
št. 1223/2009 ter razveljavitvi direktiv Sveta 90/385/EGS in 93/42/EGS (UL
L št. 117 z dne 5. 5. 2017, str. 1), (v nadaljnjem besedilu:
Direktiva 2001/83/ES), določa način in postopek analiznega, nekliničnega farmakološko-toksikološkega
in kliničnega preskušanja zdravil za uporabo v humani medicini, ki mora biti
opisan v dokumentaciji o kakovosti, varnosti in učinkovitosti zdravila ter je
del vloge za pridobitev oziroma vzdrževanje dovoljenja za promet z zdravilom.
2. člen
(način in postopek preskušanja)
(1) Način in postopek analiznega, nekliničnega
farmakološko-toksikološkega in kliničnega preskušanja zdravil za uporabo v
humani medicini ter vsebina dokumentacije o kakovosti, varnosti in
učinkovitosti zdravila morajo ustrezati pogojem, določenim v Prilogi I
Direktive 2001/83/ES.
(2) Podrobnejša priporočila glede vsebine dokumentacije
iz prejšnjega odstavka, sprejeta na Odboru za zdravila za uporabo v humani
medicini pri Evropski agenciji za zdravila, so objavljena v smernicah Evropske
komisije »The Rules Governing Medicinal Products in the European Union, Volume
3 – Medicinal Products for Human Use: Guidelines« na spletni strani
https://ec.europa.eu/health/documents/eudralex/vol-3_en.
3. člen
(prenehanje veljavnosti)
Z dnem uveljavitve tega pravilnika preneha veljati Pravilnik o
načinu in postopku analiznega, farmakološko-toksikološkega in kliničnega
preskušanja zdravil za uporabo v humani medicini (Uradni list RS,
št. 86/08, 37/10 in 17/14 – ZZdr-2).
4. člen
(začetek veljavnosti)
Ta pravilnik začne veljati petnajsti dan po objavi v Uradnem listu
Republike Slovenije.
Št. 0070-15/2018
Ljubljana, dne 5. marca 2018
EVA 2018-2711-0007
Milojka Kolar Celarc l.r.
Ministrica
za zdravje