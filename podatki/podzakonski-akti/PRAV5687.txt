1. člen
Ta pravilnik določa izobrazbo, ki jo morajo imeti vzgojitelji
in drugi strokovni delavci, ki z njimi sodelujejo pri izvajanju strokovnih
nalog v vzgojnem programu za dijaške domove, ki ga je sprejel Strokovni svet
Republike Slovenije za splošno izobraževanje s sklepom o vzgojnem programu za
dijaške domove (Uradni list RS, št. 11/00) ter vzgojitelji in drugi strokovni
delavci v domovih za učence.
2. člen
V tem pravilniku izobrazba pomeni študijski program za
pridobitev izobrazbe, po katerem se pridobi strokovni naslov v skladu z zakonom
o strokovnih in znanstvenih naslovih (Uradni list RS, št. 47/98, 55/03) ali
končan javno veljavni izobraževalni program, pri posameznih predmetih pa tudi
študijski program izpopolnjevanja.
3. člen
Če je v tem pravilniku pri posameznih predmetih naveden
dvopredmetni študijski program, je ta ustrezen ne glede na to, na katerem mestu
je naveden.
Če v tem pravilniku pri posameznih predmetih ni navedeno, ali
je ustrezen enopredmetni ali dvopredmetni študijski program, se šteje, da je
ustrezen tako enopredmetni kot dvopredmetni študijski program.
4. člen
1.     Vzgojitelj
Vzgojitelj je lahko, kdor izpolnjuje
pogoje za:
-       
svetovalnega delavca na področju vzgoje in izobraževanja,
-       
učitelja splošno izobraževalnih ali strokovno teoretičnih predmetov v
srednji šoli ali
-       
učitelja v osnovni šoli ali
-       
knjižničarja na področju vzgoje in izobraževanja.
2.     Svetovalni
delavec
2.1 
Psiholog
Svetovalni delavec – psiholog je
lahko, kdor je končal univerzitetni študijski program psihologije.
2.2  Pedagog
Svetovalni delavec – pedagog je lahko,
kdor je končal univerzitetni študijski program pedagogike (smer – pedagogika).
2.3  Socialni
delavec
Svetovalni delavec – socialni delavec
je lahko, kdor je končal visokošolski strokovni študijski program socialnega
dela.
2.4  Socialni
pedagog
Svetovalni delavec – socialni pedagog
je lahko, kdor je končal univerzitetni študijski program socialne pedagogike.
2.5  Defektolog
Svetovalni delavec – defektolog je
lahko, kdor je končal univerzitetni študijski program defektologije.
3.     Knjižničar
Knjižničar je lahko, kdor je končal
enopredmetni ali dvopredmetni univerzitetni študijski program bibliotekarstva
Knjižničar je lahko tudi, kdor izpolnjuje pogoje za
vzgojitelja ali svetovalnega delavca v domovih za učence in dijaških domovih in
je opravil študijski program izpopolnjevanja iz bibliotekarstva.
5. člen
Vzgojitelji, ki opravljajo vzgojno izobraževalno delo v
vzgojnih skupinah v domovih za učence oziroma dijaških domovih, v katerih so
vključeni tudi otroci in mladostniki s posebnimi potrebami, morajo imeti
ustrezno specialno pedagoško izobrazbo, pridobljeno po ustreznem študijskem
programu izpopolnjevanja.
6. člen
Strokovni delavci, ki so do uveljavitve tega pravilnika
izpolnjevali predpisane pogoje za opravljanje vzgojno-izobraževalnega dela v
domovih za učence in dijaških domovih, lahko tudi po uveljavitvi tega
pravilnika še naprej opravljajo vzgojno izobraževalno delo.
7. člen
Ne glede na določbe tega pravilnika je za strokovne delavce v
domovih za učence in dijaških domovih ustrezna tudi izobrazba, pridobljena po
podiplomskih študijskih programih za pridobitev specializacije, magisterija
oziroma doktorata znanosti ustrezne smeri.
8. člen
Ta pravilnik začne veljati naslednji dan po objavi v Uradnem
listu Republike Slovenije.
Št. 011-03-180/2003
Ljubljana, dne 3. decembra 2003.
EVA 2003-3311-0245
dr. Slavko Gaber l. r.
Minister za šolstvo, znanost in šport