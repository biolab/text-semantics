1. člen
S tem pravilnikom se sprejme gozdnogospodarski načrt gozdnogospodarske
enote Rogaška Slatina (2002–2011), št. 09-40/02 z dne 19. februarja 2003, ki ga
je izdelal Zavod za gozdove Slovenije, Območna enota Celje.
2. člen
Gozdnogospodarska enota Rogaška Slatina, ki meri 8.791 ha, se
nahaja v Gozdnogospodarskem območju Celje, v občinah Rogatec in Rogaška
Slatina, oziroma v katastrskih občinah Cerovec, Čača vas, Dobovec, Donačka gora,
Drevenik, Negonje, Rogatec, Spodnje Sečovo, Stojno selo, Strmec, Tlake,
Trlično, Trška gorca in Zgornji Gabernik.
3. člen
V gozdnogospodarski enoti Rogaška Slatina je z dnem 1.
januarja 2002 ugotovljeno naslednje stanje gozdov:
A)    
površina: 4.593,59 ha, od katere je:
- 
4.397,74 ha večnamenskih gozdov, 171,19 ha gozdnih rezervatov, v katerih
gozdnogospodarski ukrepi niso dovoljeni ter 24,66 varovalnih gozdov;
- 
2.340,28 ha zasebnih gozdov v lasti fizičnih oseb ter 44,37 ha zasebnih
gozdov v lasti pravnih oseb, 2.203,83 ha državnih gozdov ter 5,11 ha občinskih
gozdov;
B)    
lesna zaloga: 247,0 m3/ha, od tega 24,0 m3/ha iglavcev
in 223,0 m3/ha listavcev,
C)   
tekoči letni prirastek: 6,5 m3/ha, od tega 0,7 m3/ha
iglavcev in 5,8 m3/ha listavcev.
4. člen
V gozdnogospodarskem načrtu gozdnogospodarske enote Rogaška
Slatina (2002–2011) je ob upoštevanju usmeritev iz gozdnogospodarskega načrta
Gozdnogospodarskega območja Celje (2001–2010), ugotovljenega stanja gozdov,
analize preteklega gospodarjenja, zakonitosti razvoja gozdov ter pridobljenih
spoznanj pri spremljanju razvoja gozdov v gozdnogospodarski enoti Rogaška
Slatina, določeno, da so najbolj poudarjene funkcije gozdov, ki določajo način
gospodarjenja z gozdom,
-       
proizvodne funkcije na površini 3.157,1 ha,
-       
socialne funkcije na površini 1.220,0 ha ter
-       
ekološke funkcije na površini 880,7 ha.
Na podlagi funkcij gozdov in njihovega ovrednotenja so v
gozdnogospodarskem načrtu gozdnogospodarske enote Rogaška Slatina (2002–2011)
določeni cilji gospodarjenja z gozdom in gozdnim prostorom ter usmeritve za
njihovo doseganje.
5. člen
Na podlagi ciljev in usmeritev iz drugega odstavka prejšnjega
člena so v gozdnogospodarski enoti Rogaška Slatina za obdobje od 1. januarja
2002 do 31. decembra 2011 določeni naslednji ukrepi:
-       
najvišji možni posek v višini 201.364 m3, od tega 186.754 m3
iglavcev in 14.610 m3 listavcev,
-       
gojitvena dela, potrebna za ohranitev in razvoj gozdov, na površini
1.237,34 ha,
-       
nega mlajšega drogovnjaka na površini 347,85 ha,
-       
varstvena dela, in sicer za zaščito pred divjadjo na površini 15,66 ha
in s 5.550 kosi ter zatiranje rastlinskih bolezni v obsegu 40,0 delovnih dni,
-       
gradnja gozdnih cest v dolžini 17,4 km.
V gozdnogospodarskem načrtu gozdnogospodarske enote Rogaška
Slatina (2002–2011) so določeni ukrepi in načini njihove izvedbe tudi na ravneh
gospodarskih razredov in odsekov.
6. člen
Pri izdelavi gozdnogojitvenih načrtov za posamezne ekosisteme
in njihove dele v gozdnogospodarski enoti Rogaška Slatina v obdobju od
uveljavitve tega pravilnika do 31. decembra 2011 se morajo upoštevati cilji,
usmeritve in ukrepi, določeni v gozdnogospodarskem načrtu gozdnogospodarske enote
Rogaška Slatina (2002–2011).
7. člen
Po en izvod gozdnogospodarskega načrta gozdnogospodarske enote
Rogaška Slatina (2002–2011) je na vpogled na sedežu Zavoda za gozdove
Slovenije, Območne enote Celje, Ljubljanska 13, Celje, na sedežu Zavoda za gozdove
Slovenije, Krajevne enote Rogaška Slatina, Ulica IV. divizije 17, Rogaška
Slatina in na Ministrstvu za kmetijstvo, gozdarstvo in prehrano, Dunajska
56-58, Ljubljana, kjer se hrani tudi dokumentacija v zvezi s postopkom
sprejemanja gozdnogospodarskega načrta gozdnogospodarske enote Rogaška Slatina
(2002–2011).
8. člen
Ta pravilnik začne veljati naslednji dan po objavi v Uradnem listu
Republike Slovenije.
Št. 322-01-09-5/2001/7
Ljubljana, dne 2. oktobra 2003.
EVA 2003-2311-0271
mag. Franc But l. r.
Minister
za kmetijstvo,
gozdarstvo in prehrano