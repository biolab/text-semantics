1. člen
Najnižja pokojninska osnova za v tem letu uveljavljene
pokojnine znaša od 1. januarja 2021 947,67 eura oziroma 693,69 eura, če so
odmerjene na podlagi tretjega odstavka 390. člena Zakona o pokojninskem in
invalidskem zavarovanju (Uradni list RS, št. 96/12, 39/13, 99/13 – ZSVarPre-C,
101/13 – ZIPRS1415, 44/14 – ORZPIZ206, 85/14 – ZUJF-B, 95/14 – ZUJF-C, 90/15 – ZIUPTD,
102/15, 23/17, 40/17, 65/17, 28/19, 75/19, 139/20 in 189/20 – ZFRO; v
nadaljnjem besedilu: ZPIZ-2).
2. člen
Najvišja pokojninska osnova za v tem letu uveljavljene
pokojnine od 1. januarja 2021 znaša 3.790,68 eura oziroma 2.774,78 eura, če so
odmerjene na podlagi tretjega odstavka 390. člena ZPIZ-2.
3. člen
Najnižja pokojnina za v tem letu uveljavljene pokojnine znaša
od 1. januarja 2021 260,61 eura.
4. člen
Nadomestila iz 80., 84., 85. in 86. člena ZPIZ-2 za
invalidnost, nastalo v letu 2021, se od 1. januarja 2021 dalje odmerijo najmanj
od osnove, določene v višini 563,86 eura.
Nadomestilo za čas poklicne rehabilitacije iz prvega in
tretjega odstavka 80. člena ZPIZ-2 za invalidnost, nastalo v letu 2021, se od
1. januarja 2021 dalje odmeri največ v višini 2.255,45 eura.
KONČNA DOLOČBA
5. člen
Ta sklep začne veljati naslednji dan po objavi v Uradnem
listu Republike Slovenije.
Št. 9000-4/2021/24
Ljubljana, dne 7. aprila 2021
EVA 2021-2611-0032
Svet Zavoda za pokojninsko
in invalidsko zavarovanje Slovenije
Dušan Bavec
predsednik