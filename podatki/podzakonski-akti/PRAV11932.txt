1. člen
S tem pravilnikom se sprejme
gozdnogospodarski načrt gozdnogospodarske enote Poljane (2014–2023), št.
07-11/14 z dne 14. 11. 2014, ki ga je za obdobje od 1. januarja 2014 do
31. decembra 2023 izdelal Zavod za gozdove Slovenije, Območna enota Novo
Mesto.
2. člen
Gozdnogospodarska enota Poljane, ki meri
4.557,74 ha, se nahaja v Gozdnogospodarskem območju Novo Mesto, v občini
Dolenjske Toplice, oziroma v katastrskih občinah Podstenice, Poljane, Podturn
in Stare Žage.
3. člen
V gozdnogospodarski enoti Poljane je s
1. januarjem 2014 ugotovljeno naslednje stanje gozdov:
a)     lastništvo: 0,5 % zasebnih gozdov v lasti fizičnih ali pravnih oseb
in 99,5 % državnih gozdov;
b)     površina: 4.515,06 ha, od katere je 4.465,42 ha večnamenskih
gozdov, 5,38 ha gozdov s posebnim namenom, v katerih gozdnogospodarski ukrepi
niso dovoljeni in 44,26 ha gozdov s posebnim namenom, v katerih so dovoljeni
ukrepi;
c)     lesna zaloga: 429,8 m³/ha, od tega 255,6 m³/ha iglavcev in 174,2 m³/ha
listavcev;
č)    tekoči letni prirastek: 11,71 m³/ha, od tega
7,32 m³/ha iglavcev in 4,39 m³/ha listavcev.
4. člen
(1) V gozdnogospodarskem načrtu
gozdnogospodarske enote Poljane (2014–2023) je ob upoštevanju usmeritev iz
gozdnogospodarskega načrta Gozdnogospodarskega območja Novo Mesto, izdelanega
za obdobje od 1. januarja 2014 do 31. decembra 2023, ugotovljenega
stanja gozdov, analize preteklega gospodarjenja, zakonitosti razvoja gozdov ter
pridobljenih spoznanj pri spremljanju razvoja gozdov v gozdnogospodarski enoti
Poljane določeno, da so najbolj poudarjene funkcije gozdov, ki določajo način
gospodarjenja z gozdom, naslednje:
-       
proizvodne funkcije na površini 4.441,83 ha,
-       
ekološke funkcije na površini 271,01 ha ter
-       
socialne funkcije na površini 227,0 ha.
(2) Na podlagi funkcij gozdov in
njihovega ovrednotenja so v gozdnogospodarskem načrtu gozdnogospodarske enote
Poljane (2014–2023) določeni cilji gospodarjenja z gozdom in gozdnim prostorom
ter usmeritve za njihovo doseganje.
5. člen
(1) Na podlagi ciljev in usmeritev iz
drugega odstavka prejšnjega člena so v gozdnogospodarski enoti Poljane za
obdobje od 1. januarja 2014 do 31. decembra 2023 določeni naslednji
ukrepi:
-       
najvišji možni posek v višini 527.717 m³, od tega 302.322 m³ iglavcev in
225.395 m³ listavcev,
-       
gojitvena dela, potrebna za ohranitev in razvoj gozdov, na površini
1.082,64 ha,
-       
nega drogovnjaka na površini 412,35 ha,
-       
varstvena dela, potrebna za zaščito pred divjadjo, in sicer zaščita s
premazom na površini 14,0 ha ter zaščita z 900 m ograje,
-       
varstvena dela, potrebna za zaščito pred boleznimi in žuželkami, v
obsegu 800 delovnih dni,
-       
nega habitatov prosto živečih živali, in sicer vzdrževanje travinj v
obsegu 24,30 ha, vzdrževanje grmišč na površini 2 ha, vzdrževanje vodnih virov
v obsegu 8,25 delovnih dni ter sadnja 100 sadik plodonosnega drevja.
(2) V gozdnogospodarskem načrtu
gozdnogospodarske enote Poljane (2014–2023) so določeni ukrepi in načini njihove
izvedbe tudi na ravneh rastiščnogojitvenih razredov in odsekov.
6. člen
Pri izdelavi gozdnogojitvenih načrtov za
posamezne ekosisteme in njihove dele v gozdnogospodarski enoti Poljane, v
obdobju od uveljavitve tega pravilnika do 31. decembra 2023, se morajo
upoštevati cilji, usmeritve in ukrepi, določeni v gozdnogospodarskem načrtu
gozdnogospodarske enote Poljane (2014–2023).
7. člen
Po en izvod gozdnogospodarskega načrta
gozdnogospodarske enote Poljane (2014–2023) je na vpogled na sedežu Zavoda za
gozdove Slovenije, Območne enote Novo Mesto, Gubčeva 15, Novo Mesto, na sedežu
Zavoda za gozdove Slovenije, Krajevne enote Straža - Podturn, Podturn 73,
Dolenjske Toplice in na Ministrstvu za kmetijstvo, gozdarstvo in prehrano,
Dunajska 22, Ljubljana, kjer se hrani tudi dokumentacija v zvezi s postopkom
sprejemanja gozdnogospodarskega načrta gozd­nogospodarske enote Poljane
(2014–2023).
8. člen
Ta pravilnik začne veljati naslednji dan po
objavi v Uradnem listu Republike Slovenije.
Št. 007-569/2014
Ljubljana, dne 5. januarja 2015
EVA 2014-2330-0049
Mag. Dejan Židan l.r.
minister
za kmetijstvo,
gozdarstvo in prehrano