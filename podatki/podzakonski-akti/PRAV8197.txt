1. člen
Ta pravilnik ureja vprašanja postopka, rokov in načina
obveščanja Evropske komisije, držav članic Evropske unije in predlagatelja v
postopku za vključitev aktivne snovi na enega od seznamov snovi I, IA ali IB,
ki niso urejena z Uredbo Komisije (ES) št. 2032/2003 z dne 4. novembra 2003 o
drugi fazi desetletnega delovnega programa iz člena 16(2) Direktive 98/8/ES
Evropskega parlamenta in Sveta v zvezi z dajanjem biocidnih proizvodov v promet
in o spremembi Uredbe (ES) št. 1896/2000 (UL L št. 307 z dne 24. 11. 2003, str.
1; v nadaljnjem besedilu: Uredba 2032/2003/ES).
2. člen
Izrazi, uporabljeni v tem pravilniku, imajo enak pomen, kot
izrazi, uporabljeni v Zakonu o biocidnih proizvodih (Uradni list RS, št.
61/06).
3. člen
Pristojni organ, potem ko skladno s tretjim odstavkom 9.
člena Uredbe 2032/2003/ES predlagatelju potrdi sprejem popolne dokumentacije, o
tem obvesti tudi Evropsko komisijo in druge države članice Evropske unije. V
obvestilu navede, kdaj je bilo obvestilo poslano predlagatelju.
4. člen
Preden pristojni organ Evropski komisiji posreduje poročilo
iz petega odstavka 10. člena Uredbe 2032/2003/ES, pristojni organ pošlje
osnutek tega poročila predlagatelju, ki nanj lahko odgovori v roku, ki mu ga
določi pristojni organ.
5. člen
Ta pravilnik začne veljati petnajsti dan po objavi v Uradnem
listu Republike Slovenije.
Št. 0220-9/2007-UK
Ljubljana, dne 5. junija 2007
EVA 2006-2711-0229
Andrej Bručan l.r. 
Minister 
za zdravje
Soglašam!
Janez Podobnik l.r. 
Minister za okolje in prostor
Soglašam!
Iztok Jarc l.r. 
Minister 
za kmetijstvo, gozdarstvo 
in prehrano