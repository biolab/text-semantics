1. člen
Ta pravilnik določa vsebino, obliko, veljavnost in način izdaje
potrdila o strokovni usposobljenosti varnostnega svetovalca za prevoz nevarnega
blaga (v nadaljevanju: potrdilo).
2. člen
Vsebina in oblika potrdila sta določeni v prilogi, ki je
sestavni del tega pravilnika in je objavljena skupaj z njim.
3. člen
Potrdilo izda izvajalec programa strokovnega usposabljanja. 
Potrdilo se izda kandidatu, ki uspešno konča strokovno
usposabljanje za varnostnega svetovalca. 
Veljavnost potrdila je 5 let. 
Izvajalec programa strokovnega usposabljanja podaljša
veljavnost potrdila, če se je imetnik v letu pred iztekom veljavnosti potrdila
udeležil obnovitvenega tečaja in uspešno opravil preizkus znanja. Novo petletno
obdobje veljavnosti se začne z dnem poteka veljavnosti potrdila.
4. člen
Potrdilo se izda v slovenskem in angleškem jeziku.
5. člen
Ta pravilnik začne veljati petnajsti dan po objavi v Uradnem
listu Republike Slovenije.
Št. 0212/2-1-226/11-01
Ljubljana, dne 5. februarja 2001.
dr. Rado Bohinc l. r. 
Minister 
za notranje zadeve

Priloga:
Potrdilo o strokovni usposobljenosti varnostnega svetovalca za prevoz nevarnega
blaga