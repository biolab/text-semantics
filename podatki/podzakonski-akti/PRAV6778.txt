1. člen
(1) Ta pravilnik v skladu z Direktivo Sveta (EGS) št. 85/591
z dne 20. decembra 1985 o uvedbi metod Skupnosti za vzorčenje in analize za
spremljanje in nadzor živil, namenjenih za prehrano ljudi (UL L št. 372 z dne
31. 12. 1985, str. 50) in Direktivo Sveta 89/397/EGS z dne 14. junija 1989 o
uradnem nadzoru živil (UL L št. 186 z dne 30. 6. 1989, str. 23, kakor je bila
nazadnje spremenjena z Direktivo Sveta (EGS) št. 93/99) določa način izvajanja
inšpekcijskega nadzora (v nadaljnjem besedilu: nadzor) kot del postopka
ugotavljanja skladnosti kmetijskih pridelkov oziroma živil. 
(2) Določbe tega pravilnika se uporabljajo tudi za
ugotavljanje skladnosti tistih kmetijskih pridelkov oziroma živil, ki so
namenjena v drugo državo članico in tistih, ki so namenjena izvozu izven
Skupnosti. 
(3) Določbe tega pravilnika se ne uporabljajo za nadzor nad
merami in utežmi.
2. člen
Nadzor po tem pravilniku obsega preverjanje skladnosti
kmetijskih pridelkov oziroma živil s predpisi, ki urejajo kakovost kmetijskih
pridelkov oziroma živil, uporabo aditivov v posameznih vrstah živil, ki se
nanašajo na njihovo kakovost ter zaščito interesov potrošnikov, vključno s
predpisi o obveščanju potrošnikov.
3. člen
(1) Nadzor se izvaja redno, v skladu z letnim terminskim
programom nadzora, oziroma kadar obstoji dvom o neskladnosti s predpisi iz
prejšnjega člena. 
(2) Nadzor se izvaja v vseh stopnjah proizvodnje, izdelave,
uvoza v Skupnost, obdelave, hrambe, prevoza, distribucije in prometa kmetijskih
pridelkov oziroma živil. 
(3) Pri nadzoru inšpektor za vsak posamezen primer izbere
stopnjo ali stopnje iz prejšnjega odstavka.
4. člen
Nadzor, v skladu s pogoji iz 5., 6., 7. in 10. člena tega
pravilnika, obsega: 
-       
pregled, 
-       
odvzem vzorcev za analizo in posredovanje vzorcev v preskusni laboratorij,
-       
pregled pisnega in drugega dokumentarnega gradiva, 
-       
pregled sistema preverjanja in rezultatov preverjanja.
5. člen
(1) Predmet nadzora so: 
-       
stanje in uporaba zemljišča, delovnih prostorov, pisarn, obrata in
njegove okolice, transportnih sredstev, strojev in opreme, na različnih
stopnjah iz drugega odstavka 3. člena tega pravilnika, 
-       
surovine, sestavine, tehnična pomožna sredstva in drugi proizvodi,
uporabljeni pri pripravi in proizvodnji živil, 
-       
polizdelki, 
-       
končni izdelki, 
-       
materiali in izdelki, ki so namenjeni za uporabo v stiku z živili, 
-       
sredstva in postopki za čiščenje in vzdrževanje ter sredstva za
uničevanje škodljivcev, 
-       
postopki za proizvodnjo ali obdelavo živil, 
-       
označevanje in predstavitev živil, 
-       
postopki konzerviranja. 
(2) Nadzor iz prejšnjega odstavka se, po potrebi, lahko
dopolni: 
-       
z razgovori z vodstvom in osebjem nadzorovane osebe, 
-       
z odčitavanjem vrednosti na merilnih inštrumentih, ki jih je namestila
oseba, 
-       
s preverjanjem meritev na inštrumentih, ki jih je namestila oseba, ki jih
izvede inšpektor s svojimi inštrumenti.
6. člen
(1) Za proizvode iz druge do pete alinee prvega odstavka
prejšnjega člena se lahko odvzamejo vzorci za analizo. 
(2) Inšpektor odvzame dva vzorca, in sicer enega za analizo,
drugega pa, če oseba pri kateri se opravlja nadzor, zahteva drugo mnenje. Drugi
vzorec se ne odvzame, če je to nemogoče zaradi hitro pokvarljivega blaga ali če
gre za zelo majhne količine substrata, ki je na razpolago.
7. člen
(1) Analize odvzetih vzorcev izvajajo akreditirani preskusni laboratoriji,
ki jih določi minister, pristojen za kmetijstvo in hrano. 
(2) Preskusni laboratoriji iz prejšnjega odstavka morajo
izpolnjevati splošna merila za delovanje preskusnih laboratorijev iz standarda
SIST EN ISO/IEC 17025, dopolnjena s standardnimi operativnimi postopki in
naključnim pregledom njihove skladnosti s strani osebja za zagotavljanje
kakovosti in v skladu z načeli dobre laboratorijske prakse.
8. člen
(1) Organi, ki opravljajo ocenjevanje in akreditacijo
preskusnih laboratorijev, morajo izpolnjevati splošna merila, ki so določena s
standardom SIST EN 45003. 
(2) Pri ocenjevanju preskusnih laboratorijev iz prejšnjega
člena se uporabljajo merila, ki so določena s standardom SIST EN 45002 in, če
je primerno, tudi programi za medlaboratorijske primerjalne preskuse za oceno
usposobljenosti. 
(3) Akreditacija in ocenjevanje preskusnih laboratorijev se
lahko nanašata na posamezne preskuse ali na skupino preskusov.
9. člen
(1) Metode, ki jih morajo uporabljati preskusni laboratoriji
iz 7. člena tega pravilnika morajo biti v skladu z merili iz Priloge, ki je
sestavni del tega pravilnika. 
(2) Validacija analiznih metod, ki jih uporabljajo preskusni
laboratoriji iz 7. člena tega pravilnika, mora biti, kadar je to možno, v
skladu z merili iz 1. in 2. točke Priloge tega pravilnika. 
(3) Ne glede na prvi odstavek tega člena se lahko uporabijo
druge preskušene in znanstveno veljavne metode, če to ne ovira prostega pretoka
blaga, katerega skladnost s pravili je bila ugotovljena z uporabo metod
Skupnosti. V tem primeru so ob razlikah v razlagi rezultatov odločilni
rezultati, dobljeni z uporabo metod Skupnosti. 
(4) Če se utemeljeno meni, da so metode Skupnosti za
vzorčenje in preskušanje živil za izvajanje nadzora, opredeljene v predpisih,
zaradi določitve sestave, pogojev predelave, pakiranja ali označevanja živil v
posameznem primeru neprimerne zaradi tehničnih razlogov, lahko minister,
pristojen za kmetijstvo in hrano, začasno ustavi uporabo metod Skupnosti na
območju Republike Slovenije, vendar samo za ta posamezni primer. O tem takoj
obvesti Evropsko Komisijo in druge države članice Evropske unije ter navede
razloge za ustavitev uporabe metod Skupnosti.
10. člen
Pri izvajanju nadzora lahko inšpektor, v skladu s svojimi
pooblastili, pridobi kopije in izvlečke pisne dokumentacije, ki mu je bila
predložena v pregled.
11. člen
(1) Inšpektorat Republike Slovenije za kmetijstvo, gozdarstvo
in hrano (v nadaljnjem besedilu: Inšpektorat) pripravi programe v katerih
določi vrsto in pogostost pregledov, ki jih v določenem časovnem obdobju
inšpektorat redno izvaja v skladu s prvim odstavkom 3. člena tega pravilnika. 
(2) Inšpektorat vsako leto do 1. maja posreduje Komisiji vse
potrebne podatke o izvajanju programa iz prejšnjega odstavka za preteklo leto,
in posebej navede merila, uporabljena pri pripravi programov, število in vrsto
opravljenih pregledov ter število in vrsto ugotovljenih kršitev.
12. člen
Ministrstvo za kmetijstvo, gozdarstvo in prehrano sporoči
Komisiji ime pristojnega organa za izvajanje nadzora, njegovo krajevno
pristojnost in naloge ter imena laboratorijev iz 7. člena tega pravilnika.
13. člen
Z dnem uveljavitve tega pravilnika preneha veljati Pravilnik
o ugotavljanju skladnosti kmetijskih pridelkov oziroma živil (Uradni list RS,
št. 45/04).
14. člen
Ta pravilnik začne veljati naslednji dan po objavi v Uradnem
listu Republike Slovenije.
Št. 324-01-30/2005/1
Ljubljana, dne 16. decembra 2005
EVA 2005-2311-0055
Marija Lukačič l.r. 
Ministrica 
za kmetijstvo, gozdarstvo in prehrano

Priloga: Metode
preskušanja