1. člen
(Namen in področje uporabe smernic)
(1) Evropski bančni organ je na podlagi prvega odstavka
16. člena Uredbe (EU) št. 1093/2010 Evropskega parlamenta in Sveta z dne
24. novembra 2010 o ustanovitvi Evropskega nadzornega organa (Evropski
bančni organ) in o spremembi Sklepa št. 716/2009/ES ter razveljavitvi Sklepa
Komisije 2009/78/ES (UL L št. 331 z dne 15. 12. 2010, str. 12), zadnjič
spremenjena z Direktivo (EU) 2015/2366 Evropskega parlamenta in Sveta z dne
25. novembra 2015 o plačilnih storitvah na notranjem trgu, spremembah
direktiv 2002/65/ES, 2009/110/ES ter 2013/36/EU in Uredbe (EU) št. 1093/2010
ter razveljavitvi Direktive 2007/64/ES (UL L št. 337 z dne 23. 12. 2015,
str. 35); v nadaljevanju Uredba (EU) št. 1093/2010 dne 19. julija
2018 objavil Spremenjene smernice o skupnih postopkih in metodologijah za
proces nadzorniškega pregledovanja in ovrednotenja (SREP) ter nadzorniškem
stresnem testiranju, ki spreminjajo smernice EBA/GL/2014/13 z dne 19. 12.
2014 (v nadaljevanju: smernice), ki so objavljene na njegovi spletni strani.
(2) Smernice iz prvega odstavka tega člena določajo
skupne postopke in metodologije za delovanje procesa nadzorniškega pregledovanja
in ovrednotenja (SREP) z namenom vzpostavitve dosledne, uspešne in učinkovite
nadzorniške prakse, vključno s postopki in metodologijami za oceno organizacije
in obravnavo tveganj ter postopki in ukrepi, sprejetimi v okviru procesa
nadzorniškega pregledovanja in ovrednotenja tveganj.
(3) Smernice so naslovljene na pristojne organe iz
drugega odstavka 4. člena Uredbe (EU) št. 1093/2010.
2. člen
(Vsebina sklepa in obseg uporabe smernic)
(1) S tem sklepom Banka Slovenije določa uporabo smernic
za Banko Slovenije, kadar kot pristojni organ izvaja pristojnosti in naloge
nadzora nad bankami v skladu z ZBan-2.
(2) Banka Slovenije bo pri opravljanju nalog in
pristojnosti nadzora v skladu z ZBan-2 v celoti upoštevala določbe smernic v
delu, v katerem se nanašajo na izvajanje nalog in pooblastil pristojnega
organa.
3. člen
(Uveljavitev sklepa)
Ta sklep začne veljati naslednji dan po njegovi objavi v
Uradnem listu Republike Slovenije.
Ljubljana, dne
5. februarja 2019
Boštjan Vasle l.r.
predsednik
Sveta Banke Slovenije
 