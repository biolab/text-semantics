1. člen
(vsebina)
(1) Ta pravilnik določa vsebino seznama, označevanje in
dostopnost tehničnih specifikacij za vozila (v nadaljnjem besedilu: TSV),
izdanih v okviru predpisov s področja:
-       
ugotavljanja skladnosti motornih vozil in njihovih priklopnikov;
-       
ugotavljanja skladnosti dvo- ali trikolesnih vozil in štirikolesnikov;
-       
ugotavljanja skladnosti kmetijskih ali gozdarskih vozil;
-       
opreme vozil in
-       
drugih postopkov v zvezi z vozili.
(2) TSV iz prejšnjega odstavka vsebujejo tehnične zahteve za
dele in opremo vozil ter postopke ugotavljanja njihove skladnosti s temi
zahtevami. Vsebujejo lahko tudi postopke ugotavljanja skladnosti vozil kot
celote, postopke ugotavljanja tehnične brezhibnosti vozil, postopke
identifikacije in ocene tehničnega stanja vozil, vzorce predpisanih dokumentov,
način označevanja ter obliko znakov skladnosti. TSV se lahko tudi samo
sklicujejo na mednarodni tehnični predpis ali standard, ki ureja posamezno
tematiko.
(3) S tem pravilnikom se določa tudi način razvrstitve TSV v
področja.
2. člen
(vsebina seznama TSV)
(1) Seznam TSV vsebuje oznako in naslov TSV, kategorije
vozil, za katere velja, oziroma področje veljavnosti, datum veljavnosti, datum
začetka uporabe, če se ta razlikuje od datuma veljavnosti, in datum prenehanja
veljavnosti.
(2) Spremembe ali dopolnitve TSV se izdajo kot prečiščeno
besedilo v obliki nove izdaje TSV.
3. člen
(označevanje TSV)
(1) TSV se označujejo z oznako
»TSV XXX/YY«,
kjer pomeni:
-       
TSV: tehnična specifikacija za vozila;
-       
XXX: številka TSV;
-       
YY: številka izdaje TSV.
(2) Številka TSV je trimestno število, pri čemer:
1.     
prvo mesto označuje področje, v katerega spada TSV, in sicer:
- 
1.. in 2.. – motorna vozila in njihovi priklopniki;
- 
3.. – dvo- ali trikolesna vozila in štirikolesniki;
- 
4.. – kmetijska ali gozdarska vozila;
- 
5.. – oprema vozil;
- 
6.. – postopki v zvezi z vozili.
2.     
ostali dve mesti označujeta zaporedno številko TSV.
(3) Številka izdaje TSV je dvomestno število, ki označuje
zaporedno številko spremembe posamezne TSV. Prva izdaja ima številko »00«, nato
se ob vsaki spremembi ali dopolnitvi vpiše naslednja višja številka.
4. člen
(dostopnost TSV)
TSV in seznami TSV so dostopni na osrednjem spletnem mestu
državne uprave.
KONČNI DOLOČBI
5. člen
(prenehanje uporabe)
Z dnem uveljavitve tega pravilnika se preneha uporabljati
Pravilnik o pripravljanju in izdajanju tehničnih specifikacij za motorna vozila
(Uradni list RS, št. 1/12 in 75/17 – ZMV-1).
6. člen
(začetek veljavnosti)
Ta pravilnik začne veljati petnajsti dan po objavi v Uradnem
listu Republike Slovenije.
Št. 007-411/2018
Ljubljana, dne 9. junija 2020
EVA 2019-2430-0012
Jernej Vrtovec
minister
za infrastrukturo