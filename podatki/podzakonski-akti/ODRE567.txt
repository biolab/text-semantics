1. člen
Sprejme se splošni del gozdnogospodarskega načrta
gozdnogospodarske enote Javorje, št. 05-26/97 z dne 25. 1. 2000, ki ga je
izdelal Zavod za gozdove Slovenije, Območna enota Postojna, za obdobje od 1. 1.
1997 do 31. 12. 2006. 
Cilji, usmeritve in ukrepi, ki so določeni v splošnem delu
gozdnogospodarskega načrta gozdnogospodarske enote Javorje na ravneh celotne
gozdnogospodarske enote, gospodarskih razredov in odsekov, so sestavni del te
odredbe.
2. člen
Splošni del gozdnogospodarskega načrta gozdnogospodarske
enote Javorje je izdelan v treh izvodih za 2576,77 hektarjev gozdov, ki ležijo
v gozdnogospodarskem območju Javorje, v Občini Loška dolina oziroma v
katastrskih občinah Dane, Javorje, Kozarišče, Nadlesk in Podcerkev.
3. člen
Po en izvod splošnega dela gozdnogospodarskega načrta
gozdnogospodarske enote Javorje je na vpogled na sedežu Zavoda za gozdove
Slovenije, Območne enote Ljubljana, Tržaška cesta 2, Ljubljana, na sedežu
Zavoda za gozdove Slovenije, Krajevne enote Stari trg, C. Notranjskega odreda
6, Stari trg pri Ložu, in na Ministrstvu za kmetijstvo, gozdarstvo in prehrano
Republike Slovenije, Ljubljana, Dunajska 58, kjer se hrani tudi dokumentacija v
zvezi s postopkom sprejemanja splošnega dela gozdnogospodarskega načrta
gozdnogospodarske enote Javorje.
4. člen
Ta odredba začne veljati naslednji dan po objavi v Uradnem
listu Republike Slovenije.
Št. 322-01-5/32-98
Ljubljana, dne 18. februarja 2000.
Minister 
za kmetijstvo, gozdarstvo in prehrano 
Ciril Smrkolj l. r.
 