1. člen
(predmet sklepa)
Ta sklep določa podrobnejšo vsebino letnega
poslovnega poročila (v nadaljevanju letno poročilo) vzajemnega pokojninskega
sklada.
2. člen
(vsebina letnega poročila)
(1) Letno poročilo vzajemnega
pokojninskega sklada sestavljajo:
1.    
računovodski izkazi kot so opredeljeni v
sklepu, ki ureja vrste in sheme računovodskih izkazov vzajemnega pokojninskega
sklada in
2.    
poslovno poročilo.
(2) Upravljavec vzajemnega
pokojninskega sklada (v nadaljevanju upravljavec) mora sestavljati letno
poročilo vzajemnega pokojninskega sklada za obdobje, ki je enako koledarskemu
letu.
3. člen
(poslovno poročilo)
(1) Poslovno poročilo iz 2.
točke prvega odstavka 2. člena tega sklepa mora vsebovati vsaj pošten prikaz
razvoja in izid poslovanja vzajemnega pokojninskega sklada ter njegovega
finančnega položaja, vključno z opisom bistvenih tveganj in negotovosti,
katerim je vzajemni pokojninski sklad izpostavljen.
(2) Poslovno poročilo mora vsebovati
tudi podatke in pojasnila o:
-      
številu članov vzajemnega pokojninskega sklada,
sestavi članstva po starosti in spolu, številu novih članov v poslovnem letu,
številu rednih in izrednih prenehanj članstva v vzajemnem pokojninskem skladu v
poslovnem letu ter številu članov, ki so zadržali pravice iz vplačanih enot
premoženja na svojem osebnem računu;
-      
izplačilih odkupnih vrednosti zaradi rednega
oziroma izrednega prenehanja članstva;
-      
zadržanju pravic članov iz vplačanih enot na
osebnem računu;
-      
plačilu premije za posamezne vrste pravic
dodatnega pokojninskega zavarovanja;
-      
številu zavarovancev, ki jim zavarovanje
miruje;
-      
številu enot premoženja v mirovanju na zadnji
dan leta, za katerega se poročilo sestavlja;
-      
proviziji upravljavca, vstopnih in izstopnih
stroških ter ostalih stroških vzajemnega pokojninskega sklada;
-      
rezultatu poslovanja s sredstvi članov
vzajemnega pokojninskega sklada, doseganju dejanskega in zajamčenega donosa v
poslovnem letu ter o obsegu vplačil;
-      
vplačilih upravljavca zaradi nedoseganja
zajamčenega donosa oziroma rezervacijah za nedoseganje zajamčene donosnosti, ki
jih je upravljavec oblikoval v breme lastnega kapitala.
(3) Upravljavec v poslovnem poročilu
opiše tudi pomembne poslovne dogodke, ki so nastopili po koncu poslovnega leta
in pričakovani razvoj vzajemnega pokojninskega sklada.
4. člen
(povzetek letnega poročila)
(1) V povzetku letnega poročila
vzajemnega pokojninskega sklada (v nadaljevanju povzetek letnega poročila)
upravljavec na jasen in razumljiv način povzame poslovanje in rezultate
poslovanja vzajemnega pokojninskega sklada v poslovnem letu. Namen povzetka
letnega poročila je informiranje članov vzajemnega pokojninskega sklada.
(2) Povzetek letnega poročila mora
vsebovati tudi:
-      
ime časopisa, v katerem se objavljajo podatki o
donosu in vrednosti enote premoženja vzajemnega pokojninskega sklada, v
primeru, da upravljavec omenjene podatke posreduje v objavo;
-      
naslov in telefonska številka osebe, zaposlene
pri upravljavcu, pri katerem lahko član dobi dodatne informacije in
obrazložitve;
-      
naslov upravljavca, na katerem je možno dobiti
na vpogled letno poročilo vzajemnega pokojninskega sklada;
-      
navedbo, da je letno poročilo vzajemnega
pokojninskega sklada na vpogled tudi pri delodajalcu v primeru, da pokojninski
načrt, ki ga ta sklad izvaja, financira delodajalec.
(3) Podatki in informacije, navedeni v
povzetku letnega poročila, morajo biti enaki tistim, ki so navedeni v letnem
poročilu.
5. člen
(črtan)
6. člen
(črtan)

Sklep o letnem poročilu
vzajemnega pokojninskega sklada (Uradni list RS, št. 98/09)
vsebuje naslednji končni določbi:
»7. člen
(razveljavitev
predpisov)
(1) Z dnem uveljavitve tega
sklepa preneha veljati Sklep o podrobnejši vsebini letnega poslovnega poročila
vzajemnega pokojninskega sklada (Uradni list RS, št. 133/03).
(2) Ta sklep se prvič uporabi za
pripravo letnega poročila vzajemnega pokojninskega sklada za leto 2009.
8. člen
(uveljavitev
sklepa)
Ta sklep začne veljati osmi dan po objavi v
Uradnem listu Republike Slovenije.«.

Sklep o spremembah
Sklepa o letnem poročilu vzajemnega pokojninskega sklada (Uradni list RS, št. 43/12)
vsebuje naslednjo končno določbo:
»KONČNA DOLOČBA
2. člen
Ta sklep začne veljati naslednji dan po
objavi v Uradnem listu Republike Slovenije.«.