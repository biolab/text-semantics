1. člen
(vsebina sklepa)
(1) Ta sklep določa podrobnejšo vsebino dokumentacije, s
katero:
-       
kandidat za člana uprave borznoposredniške družbe v dvotirnem sistemu
upravljanja ali izvršnega direktorja borznoposredniške družbe v enotirnem
sistemu upravljanja (v nadaljevanju: kandidat za člana uprave) dokazuje
izpolnjevanje pogojev iz 157. člena Zakona o trgu finančnih instrumentov
(Uradni list RS, št. 108/10 – UPB3, 78/11, 55/12, 105/12 – ZBan-1J, 63/13 –
ZS-K, 30/16 in 44/16 – ZRPPB; v nadaljevanju: ZTFI) v zvezi z 38. členom Zakona
o bančništvu (Uradni list RS, št. 25/15 in 44/16 – ZRPPB; v nadaljevanju:
ZBan-2),
-       
kandidat za likvidacijskega upravitelja borznoposredniške družbe (v
nadaljevanju: kandidat za člana uprave) dokazuje izpolnjevanje pogojev iz 159.
člena ZTFI v povezavi z 80. členom ZBan-2 v zvezi z 38. členom ZBan-2,
-       
kandidat za poslovodjo podružnice investicijskega podjetja tretje države
(v nadaljevanju: kandidat za člana uprave) dokazuje izpolnjevanje pogojev iz
tretjega odstavka 184. člena ZTFI v povezavi s 157. členom ZTFI v zvezi
z 38. členom ZBan-2,
-       
borznoposredniška družba v zvezi z imenovanim članom nadzornega sveta
borznoposredniške družbe v dvotirnem sistemu upravljanja ali neizvršnega
direktorja borznoposredniške družbe v enotirnem sistemu upravljanja (v
nadaljevanju: član nadzornega sveta) dokazuje izpolnjevanje pogojev za
imenovanje člana nadzornega sveta iz 157. člena ZTFI v zvezi s 53. členom
ZBan-2.
(2) Kadar se ta sklep sklicuje na določbe drugih
predpisov, se te določbe uporabljajo v njihovem vsakokrat veljavnem besedilu.
2. člen
(uporaba pojmov)
(1) Pojem upravljalni organ ima na podlagi tretjega
odstavka 5. člena ZTFI enak pomen, kot je določen v 29. točki prvega
odstavka 7. člena ZBan-2.
(2) Drugi pojmi, uporabljeni v tem sklepu, imajo enak
pomen, kot je določen v ZTFI ali ZBan-2.
3. člen
(priloge v zvezi z dokazovanjem izpolnjevanja pogojev)
(1) Kandidat za člana uprave borznoposredniške družbe
mora k zahtevi za izdajo dovoljenja iz prve alineje prvega odstavka 1. člena
tega sklepa priložiti:
(a)   
izpolnjen vprašalnik v obliki obrazca VPR, ki je priloga tega sklepa, v
delu, ki se nanaša na kandidata za člana uprave,
(b)   
izpisek iz kazenske evidence in dokazilo, da zoper to osebo ni bila
vložena pravnomočna obtožnica zaradi kaznivega dejanja, ki se preganja po
uradni dolžnosti in za katerega se lahko izreče kazen zapora eno leto ali več
(pogoj iz 157. člena ZTFI v zvezi z 38. členom ZBan-2) oziroma drugo ustrezno
dokazilo, če takšna evidenca ne obstaja,
(c)   
sklep ustreznega organa o imenovanju kandidata za člana uprave iz 157.
člena ZTFI v zvezi s tretjim odstavkom 39. člena ZBan-2,
(d)   
dokazila, ki dokazujejo navedbe v vprašalniku, 
(e)   
kopijo potrdila o plačilu takse.
(2) Borznoposredniška družba mora v petnajstih dneh po
imenovanju člana nadzornega sveta na skupščini Agenciji v zvezi z zadevno osebo
posredovati:
(a)   
izpolnjen vprašalnik VPR, ki je priloga tega sklepa, v delu, ki se nanaša
na zadevno osebo in ki ga izpolni zadevna oseba,
(b)   
izpisek iz kazenske evidence in dokazilo, da zoper to osebo ni bila
vložena pravnomočna obtožnica zaradi kaznivega dejanja, ki se preganja po
uradni dolžnosti in za katerega se lahko izreče kazen zapora eno leto ali več
(pogoj iz 157. člena ZTFI v zvezi s 53. členom ZBan-2) oziroma drugo ustrezno
dokazilo, če takšna evidenca ne obstaja,
(c)   
sklep skupščine borznoposredniške družbe o imenovanju člana nadzornega
sveta.
4. člen
(prehodna določba)
Borznoposredniška družba mora v tridesetih dneh po
uveljavitvi tega sklepa Agenciji posredovati dokumentacijo iz drugega odstavka
3. člena tega sklepa za člane nadzornega sveta borznoposredniške družbe, ki so
bili imenovani za člane nadzornega sveta pred uveljavitvijo tega sklepa in ob
uveljavitvi tega sklepa funkcijo člana nadzornega sveta še opravljajo.
5. člen
(prenehanje veljavnosti sklepa)
Z dnem uveljavitve tega sklepa preneha veljati Sklep o
dokumentaciji za dokazovanje izpolnjevanja pogojev za opravljanje funkcije člana
uprave borznoposredniške družbe oziroma izvršnega direktorja borznoposredniške
družbe, likvidacijskega upravitelja borznoposredniške družbe oziroma poslovodje
podružnice borznoposredniške družbe tretje države (Uradni list RS, št. 106/07
in 21/10).
6. člen
(uveljavitev sklepa)
Ta sklep začne veljati petnajsti dan po objavi v Uradnem
listu Republike Slovenije.
Št. 00700-15/2016-3
Ljubljana, dne 10. novembra 2016
EVA 2016-1611-0131
Predsednik Sveta
Agencije za trg vrednostnih papirjev
mag. Miloš Čas l.r.

Priloga: Obrazec VPR