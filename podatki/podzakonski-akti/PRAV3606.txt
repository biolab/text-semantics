1. člen
Vojni invalid, uživalec družinske invalidnine in spremljevalec
(v nadaljnjem besedilu: upravičenec), ki ima po zakonu o vojnih invalidih
pravico do povračila potnih stroškov (prevoznih stroškov ter stroškov prehrane
in nastanitve med potovanjem in prebivanjem v drugem kraju), uveljavi to
pravico po kriterijih in v višini, kot je predpisana za zaposlene v državnih
organih.
2. člen
Upravičencu, ki potuje v drug kraj na zdraviliško-klimatsko
zdravljenje, se potovanje tja in nazaj obračuna po koncu potovanja.
3. člen
Z dnem, ko začne veljati ta pravilnik, se preneha uporabljati
pravilnik o višini povračila za hrano in nastanitev med potovanjem in med
prebivanjem v drugem kraju, ter pogojih za njegovo uveljavljanje (Uradni list
SFRJ, št. 7/82, 2/85 in 11/86).
4. člen
Ta pravilnik začne veljati naslednji dan po objavi v Uradnem
listu Republike Slovenije.
Št. 591-03/5-96
Ljubljana, dne 22. marca 1996.
Minister 
za delo, družino 
in socialne zadeve
mag. Anton Rop l. r.