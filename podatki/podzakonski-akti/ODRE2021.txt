1. člen
(predmet urejanja)
S tem pravilnikom se določa znesek, ki ga ne sme presegati
skupna vrednost srečk za občasno prireditev tombole oziroma srečelova v okviru
kulturnega ali zabavnega programa, za katero ni potrebno dovoljenje iz 16.
člena Zakona o igrah na srečo (Uradni list RS, št. 134/03 – uradno prečiščeno
besedilo).
2. člen
(določitev zneska)
Dovoljenje za prireditev tombole oziroma srečelova ni
potrebno, če skupna vrednost srečk ne presega 5.000 EUR.
3. člen
(prenehanje uporabe)
Z dnem uveljavitve tega pravilnika preneha veljati Odredba o
klasičnih igrah na srečo, ki se lahko prirejajo brez dovoljenja (Uradni list
RS, št. 55/95 in 14/97).
4. člen
(uveljavitev pravilnika)
Ta pravilnik začne veljati naslednji dan po objavi v Uradnem
listu Republike Slovenije.
Št. 4610-2/2006
Ljubljana, dne 13. februarja 2009
EVA 2009-1611-0018
dr. Franc Križanič l.r. 
Minister 
za finance