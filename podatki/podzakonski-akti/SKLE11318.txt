1. člen
(Namen in področje uporabe smernic)
(1) Evropski bančni organ je na podlagi prvega odstavka
16. člena Uredbe (EU) št. 1093/2010 Evropskega parlamenta in Sveta z
dne 24. novembra 2010 o ustanovitvi Evropskega nadzornega organa (Evropski
bančni organ) in o spremembi Sklepa št. 716/2009/ES ter razveljavitvi
Sklepa Komisije 2009/78/ES (UL L št. 331 z dne 15. decembra 2010,
str. 12; v nadaljevanju Uredba (EU) št. 1093/2010) dne 18. januarja 2017
objavil Smernice o uporabi opredelitve neplačila iz člena 178 Uredbe (EU)
št. 575/2013 (v nadaljevanju: smernice), ki so objavljene na njegovi
spletni strani.
(2) Smernice iz prvega odstavka tega člena določajo zahteve
v zvezi z uporabo 178. člena Uredbe (EU) št. 575/2013 Evropskega
parlamenta in Sveta z dne 26. junija 2013 o bonitetnih zahtevah za kreditne
institucije in investicijska podjetja ter o spremembi Uredbe (EU)
št. 648/2012 (UL L št. 176 z dne 27. junija 2013, str. 1; v
nadaljevanju Uredba (EU) št. 575/2013) pri opredelitvi neplačila.
Uporabljajo se v zvezi s pristopom na osnovi notranjih bonitetnih ocen v skladu
s poglavjem 3 naslova II dela tri Uredbe (EU) št. 575/2013 in
standardiziranim pristopom za kreditno tveganje zaradi sklicevanja na
178. člen v 127. členu Uredbe (EU) št. 575/2013.
(3) Smernice se uporabljajo za:
a)    
finančne institucije, kot so opredeljene v prvem odstavku 4. člena
Uredbe (EU) št. 1093/2010 in
b)    
pristojne organe, kot so opredeljeni v točki (i) drugega odstavka
4. člena Uredbe (EU) št. 1093/2010.
2. člen
(Vsebina sklepa in obseg uporabe smernic)
(1) S tem sklepom Banka Slovenije določa uporabo smernic
za:
a)    
banke in hranilnice, ki so v skladu z ZBan-2 pridobile dovoljenje za
opravljanje bančnih storitev v Republiki Sloveniji (v nadaljevanju banke) in
b)    
Banko Slovenije, kadar v skladu z ZBan-2 v vlogi pristojnega organa
izvaja pristojnosti in naloge nadzora nad bankami iz 1. točke tega odstavka.
(2) Banke iz 1. točke prvega odstavka tega člena v
celoti upoštevajo določbe smernic v delu, v katerem so naslovljene nanje.
(3) Banka Slovenije bo pri opravljanju nalog in
pristojnosti nadzora v skladu z ZBan-2 in Uredbo (EU) št. 575/2013 v
celoti upoštevala določbe smernic v delu, v katerem se nanašajo na izvajanje
nalog in pooblastil pristojnega organa.

Sklep o uporabi Smernic o uporabi opredelitve
neplačila iz člena 178 Uredbe (EU) št. 575/2013 (Uradni list RS, št. 75/17) vsebuje naslednjo končno določbo:
»3. člen
(Uveljavitev sklepa)
Ta sklep začne veljati naslednji dan po njegovi objavi v Uradnem
listu Republike Slovenije, uporabljati pa se začne 1. januarja 2021.«.

Sklep o spremembah Sklepa o uporabi Smernic o
uporabi opredelitve neplačila iz člena 178 Uredbe (EU) št. 575/2013 (Uradni
list RS, št. 81/18) spreminja 3. člen sklepa tako, da
se glasi:
»3. člen
(Uveljavitev sklepa)
Ta sklep začne veljati naslednji dan po njegovi objavi v
Uradnem listu Republike Slovenije, uporabljati pa se začne 31. decembra 2020.«;
ter vsebuje naslednjo končno določbo:
»3. člen
Ta sklep začne veljati naslednji dan po njegovi objavi v
Uradnem listu Republike Slovenije.«.