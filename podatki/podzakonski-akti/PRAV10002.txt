1. člen
S tem pravilnikom se sprejme gozdnogospodarski načrt gozdnogospodarske
enote Vurberk‑Duplek (2010–2019), št. 12‑05/10
z dne 25. 8. 2010, ki ga je za obdobje od 1. Januarja 2010 do 31. decembra 2019
izdelal Zavod za gozdove Slovenije, Območna enota Maribor.
2. člen
Gozdnogospodarska enota Vurberk‑Duplek,
ki meri 3.980,19 ha, se nahaja v Gozdnogospodarskem območju Maribor, v občini
Duplek, oziroma v katastrskih občinah Zgornji Duplek, Završka vas, Zimica, Jablance,
Zgornja Korena, Spodnja Korena, Žikarce, Ciglence, Spodnji Duplek, Dvorjane, Duplek
in Vurberk.
3. člen
V gozdnogospodarski enoti Vurberk‑Duplek je s 1. Januarjem 2010 ugotovljeno naslednje stanje
gozdov:
a)    
lastništvo: 66,20% zasebnih gozdov v lasti fizičnih ali pravnih oseb in
33,80% državnih gozdov;
b)    
površina: 1.367,32 ha, od katere je 922,06 ha večnamenskih gozdov, 9,18
ha gozdov s posebnim namenom, v katerih gozdnogospodarski ukrepi niso
dovoljeni, 384,58 ha gozdov s posebnim namenom, v katerih so gozdnogospodarski ukrepi
dovoljeni, in 51,50 ha varovalnih gozdov;
c)    
lesna zaloga: 333,50 m3/ha, od tega 48,30 m3/ha
iglavcev in 285,20 m3/ha listavcev;
d)    
tekoči letni prirastek: 9,57 m3/ha, od tega 1,23 m3/ha
iglavcev in 8,35 m3/ha listavcev.
4. člen
(1) V gozdnogospodarskem načrtu gozdnogospodarske enote
Vurberk‑Duplek (2010–2019) je ob upoštevanju usmeritev iz
gozdnogospodarskega načrta Gozdnogospodarskega območja Maribor, izdelanega za
obdobje od 1. januarja 2001 do 31. decembra 2010, ugotovljenega stanja gozdov,
analize preteklega gospodarjenja, zakonitosti razvoja gozdov ter pridobljenih
spoznanj pri spremljanju razvoja gozdov v gozdnogospodarski enoti Vurberk‑Duplek določeno, da so najbolj poudarjene
funkcije gozdov, ki določajo način gospodarjenja z gozdom:
-       
proizvodne funkcije na površini 1.208,37 ha,
-       
ekološke funkcije na površini 108,43 ha in
-       
socialne funkcije na površini 46,03 ha.
(2) Na podlagi funkcij gozdov in njihovega ovrednotenja so v
gozdnogospodarskem načrtu gozdnogospodarske enote Vurberk‑Duplek (2010–2019)
določeni cilji gospodarjenja z gozdom in gozdnim prostorom ter usmeritve za
njihovo doseganje.
5. člen
(1) Na podlagi ciljev in usmeritev iz drugega odstavka prejšnjega
člena so v gozdnogospodarski enoti Vurberk‑Duplek
za obdobje od 1. januarja 2010 do 31. decembra 2019 določeni naslednji ukrepi:
-       
najvišji možni posek v višini 79.835 m3, od tega 12.304 m3
iglavcev in 67.531 m3 listavcev,
-       
gojitvena dela, potrebna za ohranitev in razvoj gozdov, na površini
149,82 ha,
-       
nega drogovnjaka na površini 56,75 ha,
-       
varstvena dela, potrebna za zaščito pred divjadjo, in sicer zaščita
sadik gozdnega drevja z 10.550 tulci, ter zaščita z 800 m ograje,
-       
nega habitatov prosto živečih živali, in sicer vzdrževanje grmišč na
površini 4,75 ha, vzdrževanje vodnih virov v obsegu 5,50 delovnih dni, sadnja
plodonosnega drevja v obsegu 97,50 delovnih dni, postavitev in vzdrževanje
valilnic v obsegu 6,76 delovnih dni.
(2) V gozdnogospodarskem načrtu gozdnogospodarske enote
Vurberk‑Duplek (2010–2019) so določeni ukrepi in načini njihove
izvedbe tudi na ravneh rastiščnogojitvenih razredov in odsekov.
6. člen
Pri izdelavi gozdnogojitvenih načrtov za posamezne ekosisteme
in njihove dele v gozdnogospodarski enoti Vurberk‑Duplek,
v obdobju od uveljavitve tega pravilnika do 31. Decembra 2019, se morajo upoštevati
cilji, usmeritve in ukrepi, določeni v gozdnogospodarskem načrtu
gozdnogospodarske enote Vurberk‑Duplek
(2010–2019).
7. člen
Po en izvod gozdnogospodarskega načrta gozdnogospodarske enote
Vurberk‑Duplek (2010–2019) je na vpogled na sedežu Zavoda za
gozdove Slovenije, Območne enote Maribor, Tyrševa 15, Maribor, na sedežu Zavoda
za gozdove Slovenije, Krajevne enote Lenart, Kraigherjeva ulica 9a, Lenart, in
na Ministrstvu za kmetijstvo, gozdarstvo in prehrano, Dunajska 22, Ljubljana,
kjer se hrani tudi dokumentacija v zvezi s postopkom sprejemanja
gozdnogospodarskega načrta gozdnogospodarske enote Vurberk‑Duplek (2010–2019).
8. člen
Ta pravilnik začne veljati naslednji dan po objavi v Uradnem listu
Republike Slovenije.
Št. 007-522/2010
Ljubljana, dne 30. decembra 2010
EVA 2010-2311-0055
mag. Dejan Židan l.r.
Minister za kmetijstvo, gozdarstvo in prehrano