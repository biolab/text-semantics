1. člen
(vsebina)
S tem odlokom se ustanovi Svet Republike Slovenije za
varovanje civilnega letalstva (v nadaljnjem besedilu: Svet), opredeli sestava,
naloge in delovanje Sveta.
2. člen
(naloge Sveta)
Svet je ustanovljen z nalogo, da:
-       
svetuje ministru, pristojnemu za promet, pri sprejemanju ukrepov in
aktov, ki se nanašajo na področje varovanja civilnega letalstva pred dejanji
nezakonitega vmešavanja,
-       
usklajuje mnenja in ukrepe ministrstev in drugih državnih organov ter drugih
organizacij pri izvajanju dejavnosti varovanja civilnega letalstva pred dejanji
nezakonitega vmešavanja,
-       
pripravlja predloge ukrepov in priporočila za spremembe teh ukrepov v
obliki predloga dopolnitev Nacionalnega programa varovanja v civilnem letalstvu
Republike Slovenije zaradi novih informacij in oblik groženj v skladu z
razvojem tehnik in tehnologij varovanja civilnega letalstva pred dejanji
nezakonitega vmešavanja in drugimi dejavniki,
-       
svetuje pri načrtovanju novih letališč ali razširjanju obstoječih naprav
oziroma storitev ob upoštevanju varnostnih zahtev,
-       
presoja predloge letaliških svetov za varovanje civilnega letalstva in
priporoča spremembe ministrstvu, pristojnemu za promet, kadar je to potrebno,
-       
na zahtevo ministra, pristojnega za promet, izvaja tudi druge naloge s
področja varovanja civilnega letalstva pred dejanji nezakonitega vmešavanja v
skladu z državnim programom in z njim povezanimi načrti, če je potrebno, in
-       
predlaga merila in potrebne ukrepe ob morebitnih letih z visoko stopnjo
tveganja v posamezne namembne kraje.
3. člen
(sestava Sveta)
Člani Sveta so:
-       
državni sekretar na ministrstvu, pristojnem za promet, predsednik,
-       
generalni direktor direktorata, pristojnega za civilno letalstvo,
namestnik predsednika,
-       
državni sekretar na ministrstvu, pristojnem za notranje zadeve, član,
-       
državni sekretar na ministrstvu, pristojnem za obrambo, član,
-       
generalni direktor Policije, član,
-       
direktor Slovenske obveščevalno-varnostne agencije, član,
-       
načelnik Generalštaba Slovenske vojske, član,
-       
direktor Obveščevalno-varnostne službe Ministrstva za obrambo, član,
-       
direktor Javne agencije za civilno letalstvo Republike Slovenije, član,
-       
predstavnik ministrstva, pristojnega za promet, pristojen za vodenje
letalskega varnostnega programa za Republiko Slovenijo, član, ki pa opravlja
tudi naloge sekretarja Sveta,
-       
državni sekretar na ministrstvu, pristojnem za javno upravo, član,
-       
direktor Urada Vlade Republike Slovenije za informacijsko varnost, član.
Člane Sveta in njihove namestnike imenuje Vlada Republike
Slovenije.
4. člen
(delovanje Sveta)
Predsednik predstavlja in zastopa Svet ter vodi njegove seje.
Predsednik lahko pooblasti enega od članov Sveta, da ga nadomešča v njegovi
odsotnosti.
Predsednik Sveta sklicuje seje Sveta po potrebi, vendar
najmanj enkrat letno.
O sklepih Sveta lahko odločajo le člani Sveta. Odločitev
Sveta je sprejeta, če je zanjo glasovala večina članov Sveta, kamor šteje tudi
predsednik.
Svet sprejema sklepe na rednih, nujnih in dopisnih sejah.
Način dela Sveta se določi s poslovnikom.
5. člen
(strokovne skupine Sveta)
Svet lahko izmed svojih članov oblikuje posamezne strokovne
skupine za obravnavo določenih vprašanj oziroma delovnih področij, pri čemer
lahko k sodelovanju povabi tudi druge strokovnjake.
Svet sodeluje tudi z medresorsko komisijo za olajšave v
zračnem prevozu in drugimi, če je to potrebno za izvajanje ukrepov varovanja
civilnega letalstva pred dejanji nezakonitega vmešavanja.
6. člen
(administrativno-tehnična podpora)
Ministrstvo, pristojno za promet, zagotavlja prostorske in
druge pogoje za delo Sveta in opravlja strokovno-tehnične in administrative
naloge za Svet. Splošni stroški delovanja Sveta se financirajo iz proračunskih
sredstev ministrstva, pristojnega za promet.
Vsa dokumentacija (zapisniki, delovno gradivo ipd.) v zvezi z
delovanjem Sveta se hrani na ministrstvu, pristojnem za promet.

Odlok o ustanovitvi Sveta Republike Slovenije
za varovanje civilnega letalstva (Uradni list RS, št. 62/19) vsebuje naslednjo prehodno in
končno določbo:
»PREHODNA IN KONČNA DOLOČBA
7. člen
(prehodna določba)
Člane Sveta in njihove namestnike se imenuje v enem mesecu od
uveljavitve tega odloka.
Svet sprejme poslovnik v treh mesecih od uveljavitve tega odloka.
8. člen
(začetek veljavnosti)
Ta odlok začne veljati naslednji dan po objavi v Uradnem
listu Republike Slovenije.«.

Odlok
o dopolnitvi Odloka o ustanovitvi Sveta Republike Slovenije za varovanje
civilnega letalstva (Uradni list RS, št. 52/22)
vsebuje naslednjo končno določbo:
»KONČNA DOLOČBA
2. člen
(začetek veljavnosti)
Ta odlok začne veljati petnajsti dan po objavi v Uradnem
listu Republike Slovenije.«.