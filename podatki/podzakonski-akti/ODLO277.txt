1
Za kulturni spomenik državnega pomena se
razglasita enoti dediščine:
-       
Slovenska Bistrica – Park gradu v Slovenski Bistrici (EŠD 7881),
-       
Slovenska Bistrica – Grad (EŠD 663).
Enoti imata zaradi kulturnih, krajinskih,
umetnostno arhitekturnih, zgodovinskih in drugih izjemnih lastnosti poseben
pomen za Republiko Slovenijo. Zato ju razglašamo za kulturni spomenik državnega
pomena z lastnostmi kulturne krajine, umetnostno arhitekturnega spomenika in
zgodovinskega spomenika.
2
Lastnosti, ki utemeljujejo razglasitev za
spomenik državnega pomena:
Razsežen srednjeveški mestni grad z
renesančno zasnovo traktov okoli kvadratnega dvorišča in izstopajočimi stolpi v
utrjenih vogalih je urbanistična in likovna konstanta mesta. Stavba ima baročno
nadgradnjo (kapela, velika dvorana, pročelja). Notranjost je delno poslikana
(viteška dvorana). Ob gradu je urejen park z ohranjenim središčnim drevoredom.
Grad je primerno preurejen v muzej, je osnovna dominanta mesta.
3. člen
Spomenik Park gradu v Slovenski Bistrici
obsega območje parcel s številkami: 2489 (del: zahodni del parcele, v naravi
del ceste med gradom in parkom), 716, 717, 718, 723, 724, 726, 727, 728, 729,
730, 732, 733, 737, 738, 739/1, 739/2, 739/3, 740/1, 740/2, 741, vse k.o.
Slovenska Bistrica. 
Spomenik Grad v Slovenski Bistrici obsega
območje parcel s številkami: 641, 642, 643, 644/1, 644/2, 644/3, 645, 646, vse
k.o. Slovenska Bistrica. 
Vplivno območje spomenikov obsega parcele s
številkami: 700, 701, 702, 703, 704, 705, 707, 709/1, 709/2, 711/1, 711/2, 712,
713, 714, 715, 720, 722/1, 722/2, vse k.o. Slovenska Bistrica. 
Meja spomenika Park gradu v Slovenski
Bistrici in meja vplivnega območja sta določeni na digitalnem katastrskem
načrtu (uveljavljen 27. marca 2001, Uradni list RS, št. 25/01, datoteka z dne
26. novembra 2007, izvorno merilo 1 : 1000) in vrisani na temeljnem
topografskem načrtu v merilu 1 : 5000. Meja spomenika Grad v Slovenski Bistrici
je določena na digitalnem katastrskem načrtu (uveljavljen 27. marca 2001,
Uradni list RS, št. 25/01, datoteka z dne 28. novembra 2001, izvorno merilo 1 :
1000) in vrisana na temeljnem topografskem načrtu v merilu 1 : 5000. 
Izvirnika načrtov iz prejšnjega odstavka
hranita Ministrstvo za kulturo Republike Slovenije in Zavod za varstvo kulturne
dediščine Slovenije (v nadaljnjem besedilu: pristojni zavod).
4
Za spomenik velja varstveni režim, ki
določa:
-       
varovanje kulturnih, arhitekturnih, krajinskih, likovnih in zgodovinskih
vrednot v celoti, v njihovi izvirnosti in neokrnjenosti,
-       
podrejanje vsake rabe in vseh posegov v grad in njegove prizidke ter
prostor ohranjanju in vzdrževanju varovanih spomeniških lastnosti in muzejske
namembnosti,
-       
prepoved predelav vseh likovnih in tehničnih prvin stavbe, ki so
ovrednotene kot del spomenika, zlasti pročelij, gabaritov in tlorisov, viteške
dvorane in kapele,
-       
prepoved vseh posegov v plasti arheološkega spomenika, razen
pooblaščenim osebam, s predhodnim pisnim soglasjem pristojnega zavoda,
-       
podrejanje vsake rabe in vseh posegov v park in njegove objekte ter
odprti prostor ohranjanju in vzdrževanju varovanih spomeniških lastnosti:
značilnega tlorisa, razporeda posameznih dreves, rastlinskih združb in druge
opreme parka, varovanje vedut na parkovno celoto in ohranitev pogledov iz
parka, preprečevanje zaraščanja parkovne osi,
-       
omogočanje predstavitve celote in posameznih zaščitenih elementov ter
dostopnost javnosti v meri, ki ne ogroža varovanja spomenika in v 2. točki
odloka naštetih posameznih elementov te enote,
-       
znotraj območja je prepovedano postavljanje objektov trajnega ali
začasnega značaja, vključno z nadzemno in podzemno infrastrukturo ter nosilci
reklam, razen v primerih, ki jih s predhodnim kulturnovarstvenim soglasjem
odobri pristojni zavod,
-       
prepovedana je vožnja z motornimi vozili znotraj zaščitenega območja,
razen za potrebe vzdrževanja, raziskovanja in oskrbe ter za stanovalce,
-       
predhodno izdelavo konservatorskega načrta za posege v spomenika ali za
njuno celovito obnovo.
Zavarovano območje je namenjeno:
-       
trajni ohranitvi kulturnih, arhitekturnih, krajinskih, likovnih in
zgodovinskih vrednot,
-       
povečevanju pričevalnosti kulturnega spomenika,
-       
prezentaciji kulturnih vrednot spomenika in situ, v tisku in drugih
medijih,
-       
učno-demonstracijskemu delu,
-       
znanstveno-raziskovalnemu delu.
V vplivnem območju spomenika velja
varstveni režim, ki določa:
-       
prepoved vseh novogradenj, razen na parcelah s številkami 700, 701,
709/1, 709/2, vse k.o. Slovenska Bistrica, z obveznim odmikom gradenj od
nekdanje parkovne osi, kar pristojni zavod natančno določi v kulturnovarstvenih
pogojih za poseg po opravljenih predhodnih raziskavah, ki jih izvede za to
usposobljena oseba, 
-       
novogradnja je omejena na objekte P + 2, projektna dokumentacija za
novogradnjo na parcelah iz prejšnje alinee pa mora vsebovati načrt krajinske
arhitekture z upoštevanimi rezultati predhodnih raziskav, 
-       
možna je rušitev obstoječih objektov,
-       
možna so vsa vzdrževalna dela, ki lahko prispevajo k boljši
prepoznavnosti kulturnega spomenika in so usklajena z načrtom upravljanja, 
-       
možna so vsa vrtno-arhitekturna dela, ki lahko prispevajo k delni
rekonstrukciji prvotnega stanja parka.
5
Za vsak poseg v kulturna spomenika in v
vplivno območje je treba pridobiti kulturnovarstveno soglasje.
6
(prenehal
veljati)
7
Nadzor nad izvajanjem tega odloka opravlja
Inšpektorat Republike Slovenije za varstvo kulturne dediščine.

Priloga:
Kulturni spomenik državnega pomena; Grad in park v Slovenski Bistrici
(topografski načrt)

Odlok o razglasitvi Gradu in parka v Slovenski
Bistrici za kulturni spomenik državnega pomena (Uradni list RS, št. 81/99) vsebuje naslednjo končno določbo:
»8
Ta odlok začne veljati naslednji dan po
objavi v Uradnem listu Republike Slovenije.«.

Odlok o spremembi odloka o razglasitvi Gradu
in parka v Slovenski Bistrici za kulturni spomenik državnega pomena (Uradni
list RS, št. 55/02) vsebuje naslednjo končno določbo:
»2. člen
Ta odlok začne veljati naslednji dan po
objavi v Uradnem listu Republike Slovenije.«.

Zakon o varstvu kulturne dediščine – ZVKD-1
(Uradni list RS, št. 16/08) v zvezi s prenehanjem veljavnosti
6. člena odloka določa:
»147. člen
(prenehanje
obveznosti izdajanja odločb o varstvu spomenikov)
Z dnem uveljavitve tega zakona prenehajo
veljati določbe aktov o razglasitvi kulturnih spomenikov, sprejetih na podlagi
Zakona o varstvu kulturne dediščine (Uradni list RS, št. 7/99), ki v zvezi s
13. členom tega zakona predpisujejo izdajanje odločb o varstvu spomenikov.«;
ter vsebuje
naslednjo končno določbo:
»148. člen
(končna
določba)
Ta zakon začne veljati petnajsti dan po
objavi v Uradnem listu Republike Slovenije.«.

Odlok o spremembah in dopolnitvah Odloka o
razglasitvi Gradu in parka v Slovenski Bistrici za kulturni spomenik državnega
pomena (Uradni list RS, št. 50/08) vsebuje naslednje prehodne in
končne določbe:
»PREHODNE IN KONČNE DOLOČBE
4. člen
V roku enega leta od uveljavitve tega
odloka je treba za kulturni spomenik pripraviti načrt upravljanja v skladu z
59. in 60. členom Zakona o varstvu kulturne dediščine (Uradni list RS, št.
16/08). Načrt upravljanja pripravi upravljavec gradu Slovenska Bistrica. 
Upravljavec gradu mora v roku treh let od
uveljavitve tega odloka urediti park gradu Slovenska Bistrica. Ureditev obsega
sanacijo drevoreda in rekonstrukcijo parkovnih površin na podlagi zgodovinske
vrtno-arhitekturne zasnove parka. 
5. člen
Na podlagi tretjega odstavka 13. člena in
prvega odstavka 23. člena Zakona o varstvu kulturne dediščine (Uradni list RS,
št. 16/08) pristojno sodišče na vseh parcelah iz 3. točke odloka po uradni
dolžnosti v zemljiški knjigi zaznamuje status kulturnega spomenika oziroma
njegovega vplivnega območja. 
6. člen
Ta odlok začne veljati petnajsti dan po
objavi v Uradnem listu Republike Slovenije.«.