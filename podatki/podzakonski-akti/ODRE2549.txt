1. člen
S to odredbo se vsem, ki v Republiki Sloveniji
razpolagajo z zaščitnimi sredstvi, katerih namen je zaščita zdravstvenih
delavcev in zdravstvenih sodelavcev pri obravnavi in zdravljenju pacientov,
okuženih z nalezljivo boleznijo SARS-CoV-2 (COVID-19), prepove promet z
navedenimi sredstvi na in izven območja Republike Slovenije, razen za potrebe
oskrbovanja izvajalcev zdravstvene dejavnosti, Policije, Slovenske vojske ter
sil za zaščito, reševanje in pomoč v Republiki Sloveniji.
2. člen
Med zaščitna sredstva iz prejšnjega člena
spadajo:
-       
sredstva za osebno in skupinsko zaščito (zaščitne rokavice, zaščitni
kombinezoni, zaščitne obleke, zaščitne maske (FFFP 2 ali IIR, FFFP 3, troslojne
kirurške z vrvicami) in očala),
-       
razkužila,
-       
druga sredstva in izdelki, ki so lahko uporabljeni za zaščito zdravstvenih
delavcev in zdravstvenih sodelavcev pred nalezljivo boleznijo SARS-CoV-2
(COVID-19).
3. člen
Ta odredba začne veljati 13. marca 2020 ob
16. uri.
Št. 0070-28/2020/01
Ljubljana, dne 13. marca 2020
EVA 2020-2711-0017
Aleš Šabeder
minister
za zdravje