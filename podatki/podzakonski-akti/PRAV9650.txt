I. SPLOŠNE DOLOČBE
1. člen
(1) S tem pravilnikom je določena maksimalna višina primanjkljaja,
ki je neločljivo povezan s skladiščenjem in prevozom blaga in se v proizvodnji
dejavnosti šteje za normalnega ter zato predstavlja redni strošek poslovanja
gospodarskega subjekta.
(2) Primanjkljaj blaga se šteje za jemanje blaga za
neposlovne namene, razen primanjkljaja in uničenja iz naslova kala, razsipa,
razbitja in okvare blaga, ki sta neločljivo povezana s skladiščenjem in
prevozom blaga in ga določa ta pravilnik.
2. člen
Določbe tega pravilnika veljajo za vse tiste gospodarske subjekte,
ki opravljajo proizvodno dejavnost ali opravljajo dejavnost na pridobiten način
in je to dejavnost mogoče opredeliti z naslednjimi šiframi dejavnosti, kakor
jih opredeljuje Uredba o standardni klasifikaciji dejavnosti (Uradni list RS,
št. 69/07):
-       
13.100      – Priprava in predenje tekstilnih vlaken
-       
13.200      – Tkanje tekstilij
-       
13.300      – Dodelava tekstilij
-       
13.910      – Proizvodnja pletenih in kvačkanih materialov
-       
13.920      – Proizvodnja končnih tekstilnih izdelkov, razen oblačil
-       
13.930      – Proizvodnja preprog
-       
13.940      – Proizvodnja vrvi, vrvic in mrež
-       
13.950      – Proizvodnja netkanih tekstilij in izdelkov iz njih, razen
oblačil
-       
13.960      – Proizvodnja tehničnega in industrijskega tekstila
-       
13.990      – Proizvodnja drugje nerazvrščenih tekstilij
-       
14.110      – Proizvodnja usnjenih oblačil
-       
14.120      – Proizvodnja delovnih oblačil
-       
14.130      – Proizvodnja drugih vrhnjih oblačil
-       
14.140      – Proizvodnja spodnjega perila
-       
14.190      – Proizvodnja drugih oblačil, pokrival ter dodatkov
-       
14.200      – Proizvodnja krznenih izdelkov
-       
14.310      – Proizvodnja nogavic
-       
14.390      – Proizvodnja drugih pletenih in kvačkanih oblačil
-       
15.110      – Strojenje in dodelava usnja in krzna
-       
15.120      – Proizvodnja potovalne galanterije, sedlarskih in
jermenarskih izdelkov
-       
15.200      – Proizvodnja obutve.
3. člen
(1) Primanjkljaj in uničenje blaga se ugotavljata:
-       
neposredno po nastanku izgube ali uničenja blaga pri prevozu ali
skladiščenju,
-       
z izrednim popisom blaga v skladišču,
-       
z rednim letnim popisom blaga v skladišču.
(2) O ugotovljenem primanjkljaju oziroma uničenju blaga se
obvezno sestavi zapisnik.
4. člen
(1) Odpis blaga zaradi primanjkljaja in uničenja iz naslova kala,
razsipa, razbitja ter drugih okvar, do maksimalne višine, ki jo določa ta
pravilnik, se šteje za odpis, ki je oproščen plačila davka na dodano vrednost.
(2) Od odpisa, ki presega odpis, izračunan na podlagi
maksimalnih stopenj iz tega pravilnika, se obračunava in plačuje davek na
dodano vrednost.
(3) Gospodarski subjekti evidentirajo ugotovljene
primanjkljaje in uničenja ter s tem povezane odpise v svojih poslovnih knjigah
(odpis blaga).
II. STOPNJE NORMALNEGA ODPISA BLAGA
5. člen
Ob normalnih pogojih poslovanja
ter ob skrbnem in strokovnem ravnanju z blagom, se pri skladiščenju in
transportu šteje za primanjkljaj in uničenje iz prvega odstavka četrtega člena
največ primanjkljaj izračunan z uporabo naslednjih stopenj za posamezne skupine
blaga in vrednosti njegovega enosmernega prometa v obračunskem obdobju:


 

Vrste
  – skupine izdelkov

Stopnja


A

Vlakna

1,0%


B

Preje

1,0%


C

Tekstilije

1,0%


D

Tekstilni
  izdelki razen oblačil

1,0%


E

Oblačila

1,0%


F

Surove
  kože in usnje

3,0%


G

Obutev

1,0%


H

Ostali
  izdelki iz usnja

1,0%


6. člen
Gospodarski subjekti iz 2. člena tega pravilnika, ki
opravljajo še druge stranske dejavnosti ali uporabljajo pri svojem poslovanju
druge vrste blaga, lahko uporabljajo za te dejavnosti določila pravilnikov
drugih strokovnih združenj o višini običajnega primanjkljaja. 
III. PREHODNE IN KONČNE DOLOČBE
7. člen
Spremembe in dopolnitve tega pravilnika se sprejmejo po enakem
postopku, kot velja za njegov sprejem.
8. člen
Ta pravilnik začne veljati osmi dan po objavi v Uradnem listu
Republike Slovenije.
9. člen
Z dnem uveljavitve tega
pravilnika preneha veljati Pravilnik o stopnjah primanjkljaja in uničenja, ki
sta neločljivo povezana s skladiščenjem in prevozom blaga, ki je bil objavljen
v Uradnem listu RS, št. 87/99.
Predsednik UO ZTOUPI
Matjaž Lenassi l.r.