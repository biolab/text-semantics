I. SPLOŠNE DOLOČBE
1. člen
(vsebina)
(1) Ta uredba ureja
izvajanje podukrepa pomoč za zagon dejavnosti za mlade kmete (v nadaljnjem
besedilu: podukrep) kot del ukrepa razvoj kmetij in podjetij iz Programa
razvoja podeželja Republike Slovenije za obdobje 2014–2020, ki je potrjen z
Izvedbenim sklepom Komisije z dne 13. februarja
2015 o odobritvi Programa razvoja podeželja Republike Slovenije za podporo iz
Evropskega kmetijskega sklada za razvoj podeželja, št. CCI 2014 SI 06 RD
NP 0012020 in zadnjič spremenjen z Izvedbenim sklepom Komisije št. C(2021) 6241 z dne 19. avgusta
2021 o odobritvi spremembe Programa razvoja podeželja Republike Slovenije za
podporo iz Evropskega kmetijskega sklada za razvoj podeželja, št. CCI 2014SI06RDNP001 (v nadaljnjem besedilu:
PRP 2014–2020). PRP 2014–2020 je dostopen na osrednjem spletnem mestu državne
uprave in na spletni strani programa razvoja podeželja (https://skp.si/).
(2) Ta uredba določa
namen podpore, upravičence, pogoje za dodelitev sredstev, merila za ocenjevanje
vlog, pogoje za izplačilo sredstev, obveznosti in finančne določbe za izvajanje:
1.     
Uredbe (EU) št. 1305/2013
Evropskega parlamenta in Sveta z dne 17. decembra
2013 o podpori za razvoj podeželja iz Evropskega kmetijskega sklada za razvoj
podeželja (EKSRP) in razveljavitvi Uredbe Sveta (ES) št. 1698/2005 (UL L št. 347
z dne 20. 12. 2013, str. 487), zadnjič spremenjene z Delegirano uredbo
Komisije (EU) 2021/1017 z dne 15. aprila
2021 o spremembi Priloge I k Uredbi (EU) št. 1305/2013
Evropskega parlamenta in Sveta ter prilog II in III k
Uredbi (EU) št. 1307/2013 Evropskega
parlamenta in Sveta (UL L št. 224 z dne
24. 6. 2021,
str. 1), (v nadaljnjem besedilu: Uredba
1305/2013/EU);
2.     
Uredbe (EU) št. 1306/2013
Evropskega parlamenta in Sveta z dne 17. decembra
2013 o financiranju, upravljanju in spremljanju skupne kmetijske politike in
razveljavitvi uredb Sveta (EGS) št. 352/78,
(ES) št. 165/94, (ES) št. 2799/98, (EC) No 814/2000, (ES) št. 1290/2005 in (ES) št. 485/2008
(UL L št. 347 z dne 20. 12. 2013, str. 549),
zadnjič spremenjene z Izvedbeno uredbo Komisije (EU) 2021/1295 z dne 4. avgusta 2021 o odstopanju glede leta 2021 od
člena 75(1), tretji pododstavek, Uredbe (EU) št. 1306/2013 Evropskega
parlamenta in Sveta, v zvezi s stopnjo predplačil za neposredna plačila ter
ukrepi za razvoj podeželja, povezanimi s površinami in živalmi (UL L št. 282 z dne 5. 8.
2021, str. 3), (v nadaljnjem besedilu:
Uredba 1306/2013/EU);
3.     
Uredbe (EU) št. 1310/2013
Evropskega parlamenta in Sveta z dne 17. decembra
2013 o določitvi nekaterih prehodnih določb glede podpore za razvoj podeželja
iz Evropskega kmetijskega sklada za razvoj podeželja (EKSRP), o spremembi
Uredbe (EU) št. 1305/2013 Evropskega
parlamenta in Sveta glede sredstev in njihove razdelitve za leto 2014 in o
spremembi Uredbe Sveta (ES) št. 73/2009
in uredb (EU) št. 1307/2013, (EU) št. 1306/2013 in (EU) št. 1308/2013
Evropskega parlamenta in Sveta v zvezi z njihovo uporabo v letu 2014 (UL L št. 347 z dne 20. 12.
2013, str. 865), zadnjič popravljene s
Popravkom (UL L št. 130 z dne 19. 5. 2016, str. 12),
(v nadaljnjem besedilu: Uredba 1310/2013/EU);
4.     
Delegirane uredbe Komisije (EU) št. 640/2014
z dne 11. marca 2014 o dopolnitvi Uredbe
(EU) št. 1306/2013 Evropskega parlamenta
in Sveta glede integriranega administrativnega in kontrolnega sistema, pogojev
za zavrnitev ali ukinitev plačil in za upravne kazni, ki se uporabljajo za
neposredna plačila, podporo za razvoj podeželja in navzkrižno skladnost (UL L
št. 181 z dne 20. 6.
2014, str. 48), zadnjič spremenjene z
Delegirano uredbo Komisije (EU) 2021/841 z dne 19. februarja 2021 o
spremembi Delegirane uredbe (EU) št. 640/2014
glede pravil o neizpolnjevanju v zvezi s sistemom za identifikacijo in
registracijo govedi, ovc in koz ter izračunu ravni upravnih kazni v zvezi s
prijavljenimi živalmi v okviru shem pomoči za živali ali ukrepov podpore na
žival (UL L št. 186
z dne 27. 5. 2021,
str. 12);
5.     
Delegirane uredbe Komisije (EU) št. 807/2014
z dne 11. marca 2014 o dopolnitvi Uredbe
(EU) št. 1305/2013 Evropskega parlamenta
in Sveta o podpori za razvoj podeželja iz Evropskega kmetijskega sklada za
razvoj podeželja (EKSRP) in o uvedbi prehodnih določb (UL L št. 227 z dne 31. 7.
2014, str. 1), zadnjič spremenjene z
Delegirano uredbo Komisije (EU) 2019/94 z dne 30. oktobra
2018 o spremembi Delegirane uredbe Komisije (EU) št. 807/2014
o dopolnitvi Uredbe (EU) št. 1305/2013 Evropskega parlamenta in Sveta o
podpori za razvoj podeželja iz Evropskega kmetijskega sklada za razvoj
podeželja (EKSRP) in o uvedbi prehodnih določb (UL L št. 19 z dne 22. 1. 2019, str. 5);
6.     
Izvedbene uredbe Komisije (EU) št. 808/2014
z dne 17. julija 2014 o določitvi pravil za uporabo Uredbe (EU)
št. 1305/2013 Evropskega parlamenta in Sveta o podpori za razvoj podeželja
iz Evropskega kmetijskega sklada za razvoj podeželja (EKSRP) (UL L št. 227 z dne 31. 7.
2014, str. 18), zadnjič spremenjene z
Izvedbeno uredbo Komisije (EU) 2021/73 z dne 26. januarja
2021 o spremembi Izvedbene uredbe (EU) št. 808/2014 o določitvi podrobnih
pravil za uporabo Uredbe (EU) št. 1305/2013
Evropskega parlamenta in Sveta o podpori za razvoj podeželja iz Evropskega
kmetijskega sklada za razvoj podeželja (EKSRP) (UL L št. 27 z dne 27. 1. 2021,
str. 9), (v nadaljnjem besedilu: Uredba
808/2014/EU);
7.     
Izvedbene uredbe Komisije (EU) št. 809/2014
z dne 17. julija 2014 o pravilih za
uporabo Uredbe (EU) št. 1306/2013
Evropskega parlamenta in Sveta v zvezi z integriranim administrativnim in
kontrolnim sistemom, ukrepi za razvoj podeželja in navzkrižno skladnostjo (UL L
št. 227 z dne 31. 7.
2014, str. 69), zadnjič spremenjene z
Izvedbeno uredbo Komisije (EU) 2021/725 z dne 4. maja
2021 o odstopanju glede leta 2021 od izvedbenih uredb (EU) št. 809/2014, (EU) št. 180/2014,
(EU) št. 181/2014, (EU) 2017/892, (EU) 2016/1150, (EU) 2018/274, (EU) št. 615/2014 in (EU) 2015/1368 v zvezi z
nekaterimi upravnimi pregledi in pregledi na kraju samem, ki se uporabljajo na
področju skupne kmetijske politike (UL L št. 155
z dne 5. 5. 2021,
str. 8), (v nadaljnjem besedilu: Uredba
809/2014/EU);
8.     
Uredbe (EU) 2020/2220 Evropskega parlamenta in Sveta z dne 23. decembra 2020 o določitvi nekaterih prehodnih
določb za podporo iz Evropskega kmetijskega sklada za razvoj podeželja (EKSRP)
in Evropskega kmetijskega jamstvenega sklada (EKJS) v letih 2021 in 2022 ter o
spremembi uredb (EU) št. 1305/2013, (EU)
št. 1306/2013 in (EU) št. 1307/2013 glede sredstev in uporabe v letih
2021 in 2022 ter Uredbe (EU) št. 1308/2013 glede sredstev in razdelitve
take podpore v letih 2021 in 2022 (UL L št. 437
z dne 28. 12. 2020,
str. 1).
2. člen
(pomen izrazov)
Izrazi, uporabljeni v tej uredbi, imajo naslednji pomen:
1.     
aktivni kmet je nosilec kmetijskega gospodarstva, ki izvaja kmetijsko
dejavnost v skladu s prvo alinejo prvega odstavka 6. člena Uredbe o shemah
neposrednih plačil (Uradni list RS, št. 2/15, 13/15, 30/15, 103/15, 36/16,
84/16, 23/17, 5/18 in 10/19) in izpolnjuje pogoje iz tretjega do šestega
odstavka 6. člena Uredbe o shemah neposrednih plačil (Uradni list RS, št.
2/15, 13/15, 30/15, 103/15, 36/16, 84/16, 23/17, 5/18 in 10/19);
2.     
metodologija Farm Accountancy Data Network (v nadaljnjem besedilu: FADN)
je v skladu z Izvedbeno uredbo Komisije (EU) 220/2015 z dne 3. februarja
2015 o določitvi pravil za uporabo Uredbe Sveta (ES) št. 1217/2009 o
vzpostavitvi mreže za zbiranje računovodskih podatkov o dohodkih in poslovanju
kmetijskih gospodarstev v Evropski uniji (UL L št. 46 z dne 19. 2.
2015, str. 1; v nadaljnjem besedilu: Uredba 220/2015/EU) opredeljeni način in
oblika zapisovanja računovodskih podatkov;
3.     
obračunsko leto traja od 1. januarja do 31. decembra;
4.     
obseg primerljivih kmetijskih površin (v nadaljnjem besedilu: PKP) se
izračuna na podlagi prijavljenih grafičnih enot rabe zemljišča kmetijskega
gospodarstva (v nadaljnjem besedilu: GERK) v registru kmetijskih gospodarstev
(v nadaljnjem besedilu: RKG). Glede na različne rabe GERK se za en hektar PKP
šteje največja upravičena površina GERK, razen pri vrstah rabe GERK 1181, 1191
in 1420, kjer se upošteva celotna grafična površina. Za preračun 1 ha PKP se
šteje:
- 
1 ha njivskih površin (raba GERK 1100 – njiva, 1150 – njiva za rejo
polžev, 1131 – začasno travinje, 1161 – hmeljišče v premeni, 1170 – jagode na
njivi in 1610 – kmetijsko zemljišče v pripravi),
- 
2 ha travniških površin (raba GERK 1222 – ekstenzivni sadovnjak, 1300 –
trajni travnik in 1320 – travinje z razpršenimi neupravičenimi značilnostmi),
- 
0,25 ha trajnih nasadov (raba GERK 1160 – hmeljišče, 1180 – trajne
rastline na njivskih površinah (drevesnice, nasadi belušev, artičok), 1181 –
trajne rastline na njivskih površinah, kjer pridelava ni v tleh, 1211 –
vinograd, 1212 – matičnjak, 1221 – intenzivni sadovnjak, 1230 – oljčnik, 1240 –
preostali trajni nasadi (za hitro rastoče panjevce se upoštevajo le nasadi
hitro rastočega panjevca iz predpisa, ki ureja neposredna plačila)),
- 
0,1 ha rastlinjakov (raba GERK 1190 – rastlinjak, 1191 – rastlinjak,
kjer pridelava ni v tleh, in 1192 – rastlinjak s sadnimi rastlinami) ali
- 
8 ha plantaže gozdnega drevja (raba GERK 1420 – plantaže gozdnega
drevja);
5.     
kmetijsko gospodarstvo za potrebe te uredbe je: kmetija, samostojni podjetnik
posameznik in gospodarska družba z enim družbenikom;
6.     
prenosnik je oseba, ki je kot lastnik nepremičnin, ki sestavljajo
kmetijo, vpisana v zemljiško knjigo in ki na upravičenca, ki je fizična oseba,
prenaša površine zemljišč kmetije. Upravičenec (fizična oseba) iz prejšnjega
stavka se lahko organizira kot samostojni podjetnik posameznik ali pa ustanovi
pravno osebo, s katero kandidira za podporo v okviru tega podukrepa, in za ta
namen prenese kmetijo v last te pravne osebe. Če na upravičenca iz prvega
stavka te točke površine prenaša več oseb, se za prenosnika šteje oseba, ki
prenaša večino površin zemljišč, ki sestavljajo kmetijo;
7.     
datum dokončne vzpostavitve kmetije je datum izpolnitve prvega mejnika
oziroma prvega cilja iz poslovnega načrta.
3. člen
(organi PRP 2014–2020)
(1) Organ upravljanja PRP 2014–2020 (v nadaljnjem
besedilu: organ upravljanja) iz drugega odstavka 65. člena Uredbe
1305/2013/EU je Ministrstvo za kmetijstvo, gozdarstvo in prehrano (v nadaljnjem
besedilu: ministrstvo). Naloge organa upravljanja opravljata ministrstvo in
Agencija Republike Slovenije za kmetijske trge in razvoj podeželja (v
nadaljnjem besedilu: agencija).
(2) Akreditirana plačilna agencija iz drugega odstavka
65. člena Uredbe 1305/2013/EU je agencija iz prejšnjega odstavka.
(3) Certifikacijski organ iz drugega odstavka
65. člena Uredbe 1305/2013/EU je Urad Republike Slovenije za nadzor
proračuna, ki je organ v sestavi Ministrstva za finance.
(4) Odbor za spremljanje iz drugega odstavka
47. člena Uredbe 1303/2013/EU je odbor za spremljanje Programa razvoja
podeželja Republike Slovenije.
II. VSEBINA PODUKREPA
4. člen
(namen podpore)
Podpora v okviru podukrepa iz te uredbe je namenjena mladim
kmetom za vzpostavitev kmetijskega gospodarstva in kmetijske dejavnosti.
5. člen
(upravičenec)
(1) Upravičenec do podpore v okviru podukrepa iz te uredbe je
mladi kmet, ki je edini nosilec kmetijskega gospodarstva, družba z enim
družbenikom, ki je nosilka kmetijskega gospodarstva in v kateri je mladi kmet
edini družbenik in poslovodja, ter samostojni podjetnik posameznik, ki je kot
mladi kmet nosilec kmetijskega gospodarstva. Mladi kmetje so na dan oddaje
vloge na javni razpis stari od 18 do vključno 40 let, imajo ustrezno poklicno
znanje in usposobljenost v skladu s četrtim odstavkom 6. člena te uredbe ter
prvič vzpostavljajo kmetijsko gospodarstvo.
(2) Samostojni podjetnik posameznik mora biti vpisan v
poslovni register največ 24 mesecev pred oddajo vloge na javni razpis in imeti
v evidencah Agencije Republike Slovenije za javnopravne evidence in storitve
navedene izključno kmetijske dejavnosti.
(3) Družba z enim družbenikom mora biti v sodni register
vpisana največ 24 mesecev pred oddajo vloge na javni razpis in imeti v skladu s
predpisom, ki ureja gospodarske družbe, v statutu navedene izključno kmetijske
dejavnosti.
(4) Ob oddaji vloge na javni razpis vzpostavitev kmetijskega
gospodarstva še ne sme biti dokončana.
(5) Šteje se, da je kmetijsko gospodarstvo vzpostavljeno, ko
je:
-       
upravičenčeva lastninska pravica nad kmetijskim gospodarstvom vpisana v
zemljiško knjigo;
-       
mladi kmet vpisan v RKG kot nosilec kmetijskega gospodarstva. Družba z enim
družbenikom iz tretjega odstavka tega člena oziroma samostojni podjetnik
posameznik iz drugega odstavka tega člena je vpisan v RKG kot nosilec kmetijskega
gospodarstva;
-       
izpolnjen prvi mejnik iz poslovnega načrta; prvi mejnik v poslovnem
načrtu mora biti vzpostavitev knjigovodstva. Kadar ima knjigovodstvo že
vzpostavljeno, mora biti prvi mejnik v poslovnem načrtu vključitev mladega
kmeta v pokojninsko, invalidsko in zdravstveno zavarovanje iz naslova
opravljanja kmetijske dejavnosti, če jo načrtuje. V preostalih primerih mora
biti izpolnjen prvi cilj iz poslovnega načrta. S tem dejanjem je vzpostavitev
kmetije dokončana.
(6) Ob oddaji vloge na javni razpis vzpostavitev še ne sme
biti dokončana. Kot dokončana vzpostavitev kmetijskega gospodarstva se šteje,
če je upravičenec:
-       
zemljiškoknjižni lastnik ali v primeru fizične osebe solastnik
kmetijskega gospodarstva skupaj z zakonskim, zunajzakonskim partnerjem ali
partnerjem sklenjene oziroma nesklenjene istospolne partnerske zveze v obdobju
največ 24 mesecev pred oddajo vloge na javni razpis;
-       
v primeru fizične osebe vpisan v register kmetijskih gospodarstev kot
nosilec kmetijskega gospodarstva v obdobju do največ 24 mesecev pred oddajo
vloge na javni razpis. Prav tako pred več kot 24 meseci ni smel biti vpisan v
RKG kot samostojni podjetnik posameznik ali kot družba z enim družbenikom. Prav
tako v tem obdobju ni smel biti v sodni register vpisan kot poslovodja družbe z
enim družbenikom, ki ima v statutu navedene izključno kmetijske dejavnosti;
-       
v primeru samostojnega podjetnika posameznika vpisan v RKG kot nosilec
kmetijskega gospodarstva največ 24 mesecev pred oddajo vloge na javni razpis.
Samostojni podjetnik posameznik, kot nosilec kmetijskega gospodarstva vpisan v
RKG, ni smel biti nikoli vpisan v RKG kot nosilec – fizična oseba ali kot
družba z enim družbenikom. Prav tako v tem obdobju ni smel biti v sodni
register vpisan kot poslovodja družbe z enim družbenikom, ki ima v statutu
navedene izključno kmetijske dejavnosti;
-       
v primeru družbe z enim družbenikom vpisan v RKG kot nosilec kmetijskega
gospodarstva in v sodni register v obdobju do največ 24 mesecev pred oddajo
vloge na javni razpis. Mladi kmet kot edini družbenik in poslovodja družbe z
enim družbenikom, ki je nosilka kmetijskega gospodarstva, ni smel biti nikoli
vpisan v RKG kot fizična oseba, ki je nosilec kmetijskega gospodarstva, ali
biti poslovodja ali ustanovitelj ali družbenik pravne osebe, ki je bila kot
nosilka kmetijskega gospodarstva vpisana v RKG;
-       
vzpostavil knjigovodstvo za primarno kmetijsko proizvodnjo v skladu z 2.
točko 9. člena te uredbe v obdobju največ 24 mesecev pred oddajo vloge na javni
razpis;
-       
ob oddaji vloge na javni razpis že imel vzpostavljeno knjigovodstvo za
primarno kmetijsko proizvodnjo, se mora v devetih mesecih od datuma odločbe o
pravici do sredstev vključiti v pokojninsko, invalidsko in zdravstveno
zavarovanje iz naslova opravljanja kmetijske dejavnosti, če vključitev načrtuje.
Če ima že vzpostavljeno knjigovodstvo in je vključen v pokojninsko, invalidsko
in zdravstveno zavarovanje iz naslova opravljanja kmetijske dejavnosti oziroma
zadevne vključitve ne načrtuje, mora izpolniti prvi cilj iz poslovnega načrta.
S tem dejanjem je vzpostavitev kmetijskega gospodarstva dokončana.
(7) Ne glede na določbe druge, tretje in četrte alineje
prejšnjega odstavka lahko postane nosilec kmetijskega gospodarstva v obdobju
več kot 24 mesecev pred oddajo vloge na javni razpis, če pred tem obdobjem še
ni prejel sredstev iz naslova ukrepov kmetijske politike, razen iz ukrepa 111
usposabljanje za delo v kmetijstvu, gozdarstvu in živilstvu iz Programa razvoja
podeželja Republike Slovenije za obdobje 2007–2013 oziroma ukrepa 1 prenos
znanja in dejavnosti informiranja iz PRP 2014–2020, in pred tem 24-mesečnim
obdobjem kmetijsko gospodarstvo ni imelo v RKG vpisanih grafičnih enot rabe
zemljišč kmetijskega gospodarstva.
(8) Šteje se, da je upravičenec – fizična oseba postal
izključni lastnik ali solastnik kmetijskega gospodarstva, ko je postal lastnik
oziroma solastnik vseh nepremičnin, ki sestavljajo kmetijsko gospodarstvo, pri
čemer mora v obdobju največ 24 mesecev pred oddajo vloge na javni razpis
postati lastnik oziroma solastnik več kot 50 odstotkov površin, ki sestavljajo
kmetijsko gospodarstvo. Prenos kmetijskega gospodarstva je v celoti izveden z
dnem, ko je prenesena lastninska pravica na vseh nepremičninah, ki sestavljajo
kmetijsko gospodarstvo. Kot datum prenosa lastninske pravice se šteje dan vpisa
v zemljiško knjigo v skladu z zakonom, ki ureja zemljiško knjigo. Upravičenec
mora postati lastnik vseh nepremičnin do dneva oddaje vloge na javni razpis.
6. člen
(pogoji iz podukrepa)
(1) Upravičenec mora izpolnjevati naslednje pogoje:
1.     
če je upravičenec fizična oseba, mora postati lastnik kmetijskega
gospodarstva z medgeneracijskim prenosom ali nakupom kmetijskega gospodarstva,
kar se dokazuje z eno od naslednjih listin: izročilno pogodbo, darilno pogodbo,
pogodbo o preužitku, pravnomočnim sklepom o dedovanju, pogodbo o dosmrtnem
preživljanju s priloženo smrtovnico oziroma drugim dokumentom, ki izkazuje smrt
prenosnika, ali kupoprodajno pogodbo. Dokazilo iz te točke se priloži vlogi na
javni razpis;
2.     
če je upravičenec družba z enim družbenikom, mora biti ta lastnica
celotnega prevzetega kmetijskega gospodarstva, kar dokazuje z listino iz
prejšnje točke, ki se nanaša na družbenika. Če postane lastnik kmetije mladi
kmet in postane samostojni podjetnik posameznik ali ustanovi pravno osebo, s
katero kandidira za podporo v okviru tega podukrepa, mora prenesti v last
pravne osebe celotno prevzeto kmetijsko gospodarstvo. Če postane lastnik
kmetije mladi kmet in postane samostojni podjetnik posameznik, pa mora prenesti
v upravljanje samostojnega podjetja celotno kmetijsko gospodarstvo;
3.     
lastnik kmetijskega gospodarstva ne sme postati na podlagi pravnega
posla med sorojenci ali zakonskimi ali zunajzakonskimi partnerji ali partnerji
sklenjene oziroma nesklenjene istospolne partnerske zveze;
4.     
fizična oseba, ki vzpostavlja kmetijsko gospodarstvo, mora imeti v
upravljanju najmanj 6 ha PKP in največ 80 ha PKP;
5.     
ne glede na določbo prejšnje točke ima lahko fizična oseba v upravljanju
manj kot 6 ha PKP, če ima ob oddaji vloge na javni razpis v reji najmanj 15
glav velike živine (v nadaljnjem besedilu: GVŽ) in največ 160 GVŽ istovrstnih
živali za vzrejo ali najmanj 60 čebeljih družin in največ 200 čebeljih družin.
Pri tem je GVŽ ekvivalent, ki se ga izračuna iz koeficientov za izračun GVŽ za
posamezne vrste in kategorije rejnih živali iz priloge I Pravilnika o evidenci
imetnikov rejnih živali in evidenci rejnih živali (Uradni list RS, št. 87/14, 15/16
in 78/18). Čebelja družina je biološka celota čebel delavk, matice in trotov v
skladu predpisom, ki določa označevanje čebelnjakov in stojišč;
6.     
če je upravičenec gospodarska družba z enim družbenikom, mora imeti
najmanj 6 ha PKP, ali ekvivalent najmanj 15 GVŽ ali najmanj 60 čebeljih družin
v lasti in hkrati v upravljanju, ter v upravljanju največ 80 ha PKP, ali v reji
ekvivalent 160 GVŽ istovrstnih živali za vzrejo ali 200 čebeljih družin;
7.     
upravičenec, ki ima v upravljanju več kot 80 ha PKP ali v reji več kot
160 GVŽ istovrstnih živali za vzrejo ali več kot 200 čebeljih družin, ne
izpolnjuje pogojev za vstop v podukrep iz te uredbe;
8.     
upravičenec – fizična oseba, ki je kmet ali samostojni podjetnik
posameznik oziroma poslovodja, če gre za družbo z enim družbenikom, mora imeti
ustrezno poklicno znanje in ustrezno usposobljenost za opravljanje kmetijske
dejavnosti ali s kmetijstvom povezane dejavnosti v skladu s četrtim odstavkom
tega člena;
9.     
v skladu s četrtim odstavkom 19. člena Uredbe 1305/2013/EU mora
kmetijsko gospodarstvo upravičenca ustrezati opredelitvi mikro oziroma malih
podjetij v skladu s prilogo I k Uredbi Komisije (EU) št. 651/2014 z dne 17.
junija 2014 o razglasitvi nekaterih vrst pomoči za združljive z notranjim trgom
pri uporabi členov 107 in 108 Pogodbe (UL L št. 187 z dne 26. 6. 2014, str. 1),
nazadnje popravljeni s popravkom Uredbe Komisije (EU) št. 651/2014 z dne 17. junija
2014 o razglasitvi nekaterih vrst pomoči za združljive z notranjim trgom pri
uporabi členov 107 in 108 Pogodbe (UL L št. 349 z dne 5. 12. 2014, str. 67).
Letni promet kmetijskega gospodarstva se ugotavlja na podlagi zadnjih
razpoložljivih knjigovodskih podatkov oziroma na podlagi predvidenega prihodka,
ki ga omogoča kmetijsko gospodarstvo in se izračuna na podlagi kalkulacij za
načrtovanje gospodarjenja na slovenskih kmetijah iz priloge 2, ki je sestavni
del te uredbe. Za namene izvajanja te uredbe se šteje, da so na kmetijskem
gospodarstvu zaposlene osebe, ki so člani kmetijskega gospodarstva, ki se v
Republiki Sloveniji ukvarjajo s kmetijsko dejavnostjo kot edinim ali glavnim
poklicem na tem kmetijskem gospodarstvu ter so pokojninsko, invalidsko in zdravstveno
zavarovani iz naslova opravljanja kmetijske dejavnosti na tem kmetijskem
gospodarstvu, in druge osebe, zaposlene na kmetijskem gospodarstvu, ki delo
opravljajo na podlagi veljavne pogodbe o zaposlitvi, sklenjene v skladu s
predpisi, ki urejajo delovna razmerja;
10.  
za kmetijsko gospodarstvo, s katerim upravičenec – kmet vstopa v
podukrep, mora biti v letu objave javnega razpisa vložena zbirna vloga v skladu
s predpisi, ki urejajo izvedbo kmetijske politike. Zbirno vlogo lahko vloži
prenosnik ali upravičenec;
11.  
za kmetijsko gospodarstvo, ki je družba z enim družbenikom ali
samostojni podjetnik posameznik, mora biti v letu objave javnega razpisa
vložena zbirna vloga v skladu s predpisi, ki urejajo izvedbo kmetijske
politike. Zbirno vlogo vloži družba z enim družbenikom oziroma samostojni
podjetnik posameznik;
12.  
k vlogi na javni razpis mora priložiti poslovni načrt za obdobje treh
let, v katerem prikaže predvideni gospodarski razvoj kmetijskega gospodarstva
in prispevek k horizontalnim ciljem, ki so določeni v 2. točki pod b) osmega
odstavka tega člena;
13.  
v okviru podukrepa iz te uredbe in ukrepa pomoč mladim prevzemnikom
kmetij v okviru Programa razvoja podeželja za obdobje 2007–2013 upravičencu še
niso bila dodeljena sredstva ne kot fizični osebi – kmetu ne kot samostojnemu
podjetniku posamezniku in ne kot družbi z enim družbenikom.
(2) Kmetijsko gospodarstvo iz prvega oziroma drugega odstavka
prejšnjega člena sestavljajo zemljišča in pripadajoči objekti, ki so na območju
Republike Slovenije, vključno s pripadajočo vgrajeno opremo, namenjeno za
opravljanje kmetijske dejavnosti. Za ugotavljanje namembnosti objektov se
uporabljajo podatki iz registra nepremičnin, ki ga vodi Geodetska uprava
Republike Slovenije (v nadaljnjem besedilu: register nepremičnin). Pred oddajo
vloge na javni razpis mora upravičenec zagotoviti, da so podatki v registru
nepremičnin usklajeni s stanjem v naravi.
(3) V primeru medgeneracijskega prenosa iz 1. točke prvega
odstavka tega člena velja:
1.     
prenosnik ali prenosnik in njegov zakonski, zunajzakonski partner ali
partner sklenjene oziroma nesklenjene istospolne partnerske zveze, če gre za
solastnino, preneseta kmetijsko gospodarstvo z vsemi pripadajočimi kmetijskimi
in gozdnimi zemljišči, vključno s pripadajočimi objekti, ki so namenjeni
opravljanju kmetijske dejavnosti, in so na območju Republike Slovenije ter v
lasti prenosnika ali solasti prenosnika in njegovega zakonskega ali
zunajzakonskega partnerja ali partnerja sklenjene oziroma nesklenjene
istospolne partnerske zveze. Prenosnik mora prenesti tudi vse solastniške
deleže nepremičnin, ki jih ima s komerkoli drugim. Zakonski partner prenosnika
ali njegov zunajzakonski partner ali partner sklenjene oziroma nesklenjene
istospolne partnerske zveze mora prenesti vse nepremičnine, ki jih ima v
solasti s prenosnikom, nepremičnine, ki so izključno v njegovi lasti, pa niso
obvezni predmet prenosa;
2.     
obveznost prenosa iz prejšnje točke ne velja za stanovanjske objekte,
površine v obsegu največ 0,5 ha zemljišč vključno z objekti, ki ležijo na teh
zemljiščih in so namenjeni uporabi teh zemljišč, ter solastninske deleže v
agrarnih skupnostih, pri čemer upravičenec dokazuje članstvo v agrarni
skupnosti z izjavo agrarne skupnosti o članstvu in višini solastninskega
deleža;
3.     
upravičenec od datuma prevzema kmetijskega gospodarstva do datuma
vložitve vloge na javni razpis ne sme odtujiti zemljišč, ki so po namenski rabi
kmetijska zemljišča, in stavbnih zemljišč, na katerih stojijo objekti, ki se
uporabljajo v kmetijske namene, kot so navedeni v 3.ea členu Zakona o
kmetijskih zemljiščih (Uradni list RS, št. 71/11 – uradno prečiščeno besedilo,
58/12, 27/16, 27/17 – ZKme-1D in 79/17), katerih lastnik je postal s prevzemom
kmetijskega gospodarstva, razen ob morebitni razlastitvi, odtujitvi ali
omejitvi lastninske pravice v javno korist, če razlastitveni ali služnostni
upravičenec na nepremičnini postane Republika Slovenija, občina ali izvajalec
javne službe;
4.     
iz prenosa se ne sme izločiti objektov za rejo živali;
5.     
obveznost prenosa iz 1. točke tega odstavka ne velja za: 
- 
objekte, namenjene opravljanju dopolnilne dejavnosti na kmetijskem
gospodarstvu, če upravičenec ni nosilec te dejavnosti, 
- 
zemljišča, ki po namenski rabi niso kmetijska zemljišča, in objekte,
namenjene opravljanju nekmetijskih dejavnosti, če upravičenec ni nosilec teh dejavnosti,
- 
zemljišča, ki po namenski rabi niso kmetijska zemljišča, ki so namenjena
uporabi objektov iz prve in druge alineje te točke;
6.     
če se vstopni prag 15 GVŽ istovrstnih živali za vzrejo doseže na podlagi
prenosa živali, se za kmetijsko gospodarstvo, s katerim upravičenec vstopa v
podukrep, upošteva število GVŽ iz registra živali v primeru goveda, za
preostale vrste živali pa mora upravičenec vložiti verodostojno dokazilo o
živalih v lasti in reji;
7.     
če se vstopni prag 60 čebeljih družin doseže na podlagi prenosa čebeljih
družin, se kot stanje upošteva število čebeljih družin v registru čebelnjakov,
ki ga vodi Uprava Republike Slovenije za varno hrano, veterinarstvo in varstvo
rastlin, na dan oddaje vloge na javni razpis;
8.     
v primeru iz prejšnje točke mora biti upravičenec imetnik čebeljih
družin in mora biti na dan oddaje vloge na javni razpis vpisan v register
čebelnjakov v skladu s predpisom, ki določa označevanje čebelnjakov in stojišč.
(4) Ustrezno poklicno znanje in ustrezna usposobljenost iz 8.
točke prvega odstavka tega člena je najmanj:
-       
nižja poklicna izobrazba s področja kmetijstva ali s kmetijstvom
povezanih dejavnosti in najmanj tri leta delovnih izkušenj na kmetijskem
gospodarstvu ali
-       
nižja poklicna izobrazba nekmetijske smeri, pridobljen certifikat
nacionalne poklicne kvalifikacije najmanj IV. ravni zahtevnosti s področja
kmetijstva ali s kmetijstvom povezane dejavnosti in najmanj tri leta delovnih
izkušenj na kmetijskem gospodarstvu.
(5) S kmetijstvom povezane dejavnosti iz prejšnjega odstavka
so: živilskopredelovalna, lesarska, veterinarska, naravovarstvena in gozdarska
dejavnost. Seznam ustreznih nacionalnih poklicnih kvalifikacij iz prejšnjega
odstavka je določen v prilogi 4, ki je sestavni del te uredbe.
(6) Upravičenec dokazuje izobrazbo z izjavo ali dokazilom o
najvišji doseženi izobrazbi, ki se priloži vlogi na javni razpis. Kot delovne
izkušnje upravičenca štejejo:
-       
pokojninska in invalidska zavarovalna doba iz naslova opravljanja
kmetijske dejavnosti,
-       
članstvo na kmetijskem gospodarstvu, ki se ugotavlja na podlagi podatkov
v RKG, ali
-       
izkušnje iz opravljanja kmetijske dejavnosti, kar upravičenec dokazuje z
izjavo nosilca kmetijskega gospodarstva, na katerem je pridobil izkušnje, pri
čemer mora biti oseba, ki podpiše izjavo, najmanj tri leta vpisana v RKG kot
nosilec kmetijskega gospodarstva.
(7) Glavni deli poslovnega načrta iz 12. točke prvega
odstavka tega člena so naslednji:
-       
izhodiščno stanje kmetijskega gospodarstva,
-       
ključni mejniki in cilji za razvoj kmetijskega gospodarstva,
-       
opis dejavnosti vključno s tistimi, povezanimi z okoljsko trajnostjo in
učinkovitostjo virov, ki se zahtevajo za razvoj dejavnosti kmetijskega
gospodarstva, kot so naložbe, usposabljanje, svetovanje ali druga dejavnost.
Mejniki in cilji iz prejšnje alineje se lahko glasijo na kmetijsko dejavnost
ali dopolnilne dejavnosti, katerih končni proizvod je kmetijski proizvod iz
priloge I Pogodbe o delovanju Evropske unije (UL C št. 202 z dne 7. 6. 2016,
str. 47). Če se mejniki in cilji nanašajo na naložbe, se morajo te izvesti na
območju Republike Slovenije. Če se mejniki in cilji nanašajo na naložbe, mora
upravičenec v poslovnem načrtu opredeliti višino sredstev za kritje teh ciljev.
Poslovni načrt ne sme vključevati naložb v nepremičnine, ki niso v lasti
oziroma solasti upravičenca oziroma v zakupu za obdobje najmanj 10 let od leta
oddaje vloge na javni razpis in s priloženim soglasjem lastnika oziroma
solastnikov k naložbi. Poslovni načrt ne sme vključevati naložb v nepremičnino,
na kateri se opravlja izvršba v skladu s predpisi, ki urejajo izvršbo in
zavarovanje, razen če gre za agromelioracijo na komasacijskem območju.
(8) Mejniki in cilji iz prejšnjega odstavka so:
1.     
Obvezni mejniki in cilji:
a)   
Mejniki:
-  vzpostavitev knjigovodstva,
če tega ob oddaji vloge na javni razpis še nima vzpostavljenega na svoje ime,
-  vključitev v pokojninsko,
invalidsko in zdravstveno zavarovanje iz naslova opravljanja kmetijske
dejavnosti, če je načrtovana,
-  izpolnitev pogoja aktivnega
kmeta.
b)   
Cilji:
-  ki prispevajo h
gospodarskemu razvoju kmetijskega gospodarstva, so povečanje obsega proizvodnje
ali povečanje konkurenčnosti kmetijskega gospodarstva,
-  ki prispevajo k doseganju
horizontalnega cilja, so inovacije, varstvo okolja ali blažitev podnebnih
sprememb.
c)   
Če je upravičenec v podukrep vstopil s površinami v zaraščanju (raba
GERK 1411 – površina za ukrep odprava zaraščanja), mora v poslovnem načrtu
obvezno predvideti cilj 6.19 – Odprava zaraščanja ter spremembo vrste rabe GERK
iz 1411 v upravičeno rabo, ki se upošteva za preračun PKP v skladu s
pravilnikom, ki ureja RKG.
2.     
Neobvezni mejnik in cilji:
a)   
Mejnik:
-  prilagoditev standardom
Evropske unije, ki se uporabljajo za kmetijsko proizvodnjo in varstvo pri delu
v skladu s petim odstavkom 17. člena Uredbe 1305/2013/EU.
b)   
Cilji:
-  ohranitev obsega
proizvodnje,
-  trženje kmetijskih
proizvodov,
-  prispevek k doseganju
horizontalnega cilja inovacije kot drugega horizontalnega cilja,
-  prispevek k doseganju
horizontalnega cilja okolje kot drugega horizontalnega cilja, 
-  prispevek k doseganju
horizontalnega cilja podnebne spremembe kot drugega horizontalnega cilja,
-  sodelovanje in dvig
kakovosti proizvodov,
-  vključitev v izobraževanje.
3.     
Upravičenec mora v poslovnem načrtu predvideti izpolnitev vseh obveznih
mejnikov iz 1. točke pod a) tega odstavka, najmanj enega izmed obveznih ciljev
iz prve in druge alineje 1. točke pod b) tega odstavka in najmanj enega od
neobveznih ciljev iz 2. točke pod b) tega odstavka. Dodatno lahko izbere
neobvezni mejnik in neobvezne cilje iz 2. točke tega odstavka. Podrobnejši
seznam mejnikov in ciljev iz prejšnjega odstavka je določen v prilogi 3, ki je
sestavni del te uredbe. Vsak cilj se točkuje samo enkrat.
7. člen
(splošni pogoji za upravičenca)
Splošni pogoji, ki jih mora upravičenec izpolnjevati ob
oddaji vloge na javni razpis, so naslednji:
1.     
upravičenec ne sme biti izključen iz prejemanja podpore po tretjem
odstavku 41.a člena Zakona o kmetijstvu (Uradni list RS, št. 45/08, 57/12,
90/12 – ZdZPVHVVR, 26/14, 32/15, 27/17 in 22/18; v nadaljnjem besedilu: Zakon o
kmetijstvu);
2.     
upravičenec ima stalno prebivališče na ozemlju Republike Slovenije;
3.     
družba z enim družbenikom ali samostojni podjetnik posameznik mora imeti
sedež na območju Republike Slovenije;
4.     
upravičenec ob oddaji vloge na javni razpis ne sme imeti več kot 50
eurov neporavnanih zapadlih davčnih obveznosti do države in občine;
5.     
upravičenec – fizična oseba – kmet ne sme biti v osebnem stečaju;
6.     
družba z enim družbenikom ali samostojni podjetnik posameznik ne sme
biti v postopku prenehanja, prisilne poravnave, stečaja, prepovedi delovanja,
sodne likvidacije ali izbrisa iz registra;
7.     
upravičenec ima za nakazilo dodeljenih sredstev odprt transakcijski
račun v skladu s 35. členom Zakona o kmetijstvu.
8. člen
(merila za ocenjevanje vlog)
(1) Vloge, prispele na javni razpis, se točkujejo na
podlagi meril za izbor. Pri določitvi meril se upošteva naslednje:
1.     
Socialno ekonomski vidik:
- 
starost upravičenca,
- 
izobrazba upravičenca,
- 
povečanje obsega proizvodnih kapacitet, na podlagi katerih upravičenec
vstopi v podukrep (PKP, GVŽ, čebelje družine),
- 
prispevek k doseganju horizontalnega cilja okolje,
- 
prispevek k doseganju horizontalnega cilja inovacije,
- 
prispevek k doseganju horizontalnega cilja podnebne spremembe in
prilagajanje nanje,
- 
vključenost kmetijskega gospodarstva v sheme kakovosti hrane in
- 
vključenost upravičenca v izobraževanje.
2.     
Geografski vidik:
- 
kmetijsko gospodarstvo je razvrščeno v območja z omejenimi možnostmi za
kmetijsko dejavnost v skladu s predpisom, ki ureja razvrstitev kmetijskih
gospodarstev v območja z omejenimi možnostmi za kmetijsko dejavnost;
- 
lokacija kmetijskega gospodarstva glede na stopnjo registrirane brezposelnosti
po občinah, pri čemer se upošteva podatek Statističnega urada Republike
Slovenije. Seznam občin s stopnjo registrirane brezposelnosti se določi z
javnim razpisom;
- 
lokacija kmetijskega gospodarstva je v občini, kjer je delež nosilcev
kmetijskih gospodarstev, starih nad 55 let, večji od slovenskega povprečja, pri
čemer se upošteva izračun, ki temelji na podatkih iz RKG. Seznam občin z deleži
nosilcev kmetijskih gospodarstev, starih nad 55 let, se določi z javnim
razpisom.
(2) Podrobnejša merila in točkovalnik za izbor vlog se
določijo v javnem razpisu.
9. člen
(obveznosti upravičenca)
Upravičenec, ki mu je bila izdana odločba o pravici do sredstev,
mora izpolniti naslednje obveznosti:
1.     
najpozneje v devetih mesecih od datuma izdaje odločbe o pravici do
sredstev mora začeti izvajati poslovni načrt in se vključiti v pokojninsko,
invalidsko in zdravstveno zavarovanje iz naslova opravljanja kmetijske
dejavnosti na prevzetem kmetijskem gospodarstvu, če je to določeno kot mejnik v
poslovnem načrtu. Mejnike in cilje iz poslovnega načrta mora izpolniti
najpozneje v roku 36 mesecev po izdani odločbi o pravici do sredstev. Če gre za
mejnik iz 2. točke pod a) osmega odstavka 6. člena te uredbe, ga izpolni v roku
24 mesecev od datuma dokončne vzpostavitve kmetijskega gospodarstva;
2.     
če fizična oseba še nima vzpostavljenega knjigovodstva za primarno
kmetijsko proizvodnjo na svoje ime, ga mora vzpostaviti najpozneje z začetkom
novega obračunskega leta po dnevu izdaje odločbe o pravici do sredstev in
zagotoviti standardno obdelavo podatkov. Dokazilo o vzpostavitvi knjigovodstva
mora poslati agenciji najpozneje do 31. januarja v letu vzpostavitve
knjigovodstva. Če dokazila o vodenju knjigovodstva ne pošlje, jo agencija
opozori na to in ji določi rok, do katerega ji mora poslati dokazilo o vodenju
knjigovodstva. Knjigovodstvo mora voditi od dokončanja vzpostavitve kmetijskega
gospodarstva še najmanj dve obračunski leti. Upravičenec, ki:
- 
vodi knjigovodstvo v skladu s slovenskimi računovodskimi standardi, mora
knjigovodske podatke do 15. aprila vsako leto poslati agenciji,
- 
ne vodi knjigovodstva iz prejšnje alineje, mora voditi knjigovodstvo v
skladu s predpisom, ki ureja vodenje knjigovodstva po metodologiji FADN (v
nadaljnjem besedilu: metodologija FADN). Zagotoviti mora standardno obdelavo
podatkov in standardno obdelane podatke vsako leto do 15. aprila poslati
ministrstvu in agenciji. Če je bilo na kmetijskem gospodarstvu, s katerim
upravičenec vstopa v podukrep, v letu, ko se je vpisal v RKG kot nosilec, že
vzpostavljeno knjigovodstvo po metodologiji FADN, se šteje, da je upravičenec
vzpostavil knjigovodstvo po metodologiji FADN z začetkom novega obračunskega
leta;
3.     
če ima ob oddaji vloge na javni razpis že vzpostavljeno knjigovodstvo na
svoje ime v skladu s prejšnjo točko, se kot dokončanje vzpostavitve kmetijskega
gospodarstva šteje izpolnitev prvega mejnika ali cilja iz poslovnega načrta.
Upravičenec to sporoči agenciji najpozneje v 30 dneh po izpolnitvi tega mejnika
ali cilja skupaj z dokazilom o izpolnitvi. Če upravičenec nima vzpostavljenega
knjigovodstva v skladu s prvo ali drugo alinejo prejšnje točke, ga mora
vzpostaviti v začetku novega obračunskega leta po datumu izdaje odločbe o
pravici do sredstev;
4.     
ostane nosilec in lastnik kmetijskega gospodarstva in v primeru družbe z
enim družbenikom poslovodja gospodarske družbe, s katero je vstopil v podukrep
iz te uredbe, ter opravlja kmetijsko dejavnost na tem kmetijskem gospodarstvu
do vložitve zahtevka za izplačilo drugega obroka;
5.     
od oddaje vloge na javni razpis do vložitve zahtevka za izplačilo
drugega obroka ne sme zmanjšati obsega PKP v upravljanju, števila GVŽ ali
čebeljih družin, s katerimi vstopa v podukrep iz te uredbe, za več kot deset
odstotkov, pri čemer mora izpolnjevati pogoje iz 4., 5. in 6. točke prvega
odstavka 6. člena te uredbe, ki se nanašajo na spodnje vstopne pragove 6 ha
PKP, 15 GVŽ oziroma 60 čebeljih družin;
6.     
od oddaje vloge na javni razpis do vložitve zahtevka za izplačilo
drugega obroka ne sme zmanjšati obsega zemljišč kmetijskega gospodarstva, s
katerim je vstopil v podukrep iz te uredbe in jih je imel v lasti ob oddaji
vloge na javni razpis, razen ob morebitni razlastitvi, odtujitvi ali omejitvi
lastninske pravice v javno korist, če služnostni upravičenec ali lastnik
nepremičnine postane Republika Slovenija, občina ali izvajalec javne službe;
7.     
če je bil upravičenec ob oddaji vloge na javni razpis na svojem
kmetijskem gospodarstvu vključen v pokojninsko, invalidsko in zdravstveno
zavarovanje iz naslova opravljanja kmetijske dejavnosti oziroma se je v skladu
s poslovnim načrtom v zadevna zavarovanja vključil po izdaji odločbe o pravici
do sredstev, mora to vključitev ohranjati najmanj do vložitve zahtevka za
izplačilo drugega obroka;
8.     
vsako leto od datuma oddaje vloge na javni razpis, vključno z letom
oddaje zahtevka za izplačilo drugega obroka, odda zbirno vlogo v skladu s
predpisi, ki urejajo izvedbo ukrepov kmetijske politike;
9.     
najpozneje v roku 18 mesecev od datuma odločbe o pravici do sredstev
izpolni pogoj aktivnega kmeta iz 1. točke 2. člena te uredbe in ta pogoj
izpolnjuje vsako leto najmanj do vložitve zahtevka za izplačilo drugega obroka;
10.  
po prejemu odločbe o pravici do sredstev označi vir sofinanciranja na
poslovni spletni strani kmetijskega gospodarstva, če takšna stran obstaja, v
skladu z Uredbo 808/2014/EU in predpisom, ki ureja označevanje vira
sofinanciranja, pri čemer se označevanje vira financiranja zagotavlja do
izplačila drugega obroka podpore;
11.  
ima zbrano in datumsko urejeno dokumentacijo in omogočati mora dostop do
dokumentacije, na podlagi katere so bila dodeljena sredstva, ter omogočiti
kontrolo projekta na kraju samem agenciji, ministrstvu, revizijskemu organu,
izvajalcu vrednotenja PRP 2014–2020, ki ga je pooblastilo ministrstvo, in
drugim nadzornim organom Evropske unije in Republike Slovenije, od datuma
izdaje od odločbe o pravici do sredstev in še pet let po izplačilu drugega
obroka;
12.  
samostojni podjetnik posameznik in družba z enim družbenikom morata
imeti registrirane izključno kmetijske dejavnosti do vložitve zahtevka za
izplačilo drugega obroka.
10. člen
(sprememba obveznosti po izdaji odločbe o pravici
do sredstev)
(1) Če upravičenec po izdaji odločbe o pravici do
sredstev ne more izpolniti razvojnega cilja, ki ga je načrtoval v poslovnem
načrtu ob oddaji vloge na javni razpis, lahko v skladu s 54. členom Zakona o
kmetijstvu na agencijo vloži obrazloženi zahtevek za zamenjavo razvojnega cilja
z drugim ciljem, ki je v okviru meril za izbor vlog ovrednoten z enakim ali
višjim številom točk, pri čemer lahko predlaga zamenjavo največ dveh razvojnih
ciljev iz poslovnega načrta, vsi razvojni cilji pa morajo biti izbrani v skladu
s 3. točko osmega odstavka 6. člena te uredbe.
(2) (črtan).
11. člen
(finančne določbe)
(1) Podpora v okviru podukrepa iz te uredbe se dodeli kot
pavšalna pomoč v obliki nepovratne finančne pomoči.
(2) Pri sklopu A iz petega odstavka 12. člena te uredbe znesek
podpore znaša 45.000 eurov na upravičenca. Na tem sklopu lahko kandidirajo:
-       
mladi kmet, če je na prevzetem kmetijskem gospodarstvu vključen v
pokojninsko, invalidsko in zdravstveno zavarovanje iz naslova opravljanja
kmetijske dejavnosti ali v poslovnem načrtu predvidi vključitev v pokojninsko,
invalidsko in zdravstveno zavarovanje iz naslova opravljanja kmetijske
dejavnosti na prevzetem kmetijskem gospodarstvu,
-       
samostojni podjetnik posameznik,
-       
družba z enim družbenikom.
(3) Pri sklopu B iz petega odstavka 12. člena te uredbe znesek
podpore znaša 18.600 eurov na mladega kmeta, če ta na prevzetem kmetijskem
gospodarstvu ni vključen v pokojninsko, invalidsko in zdravstveno zavarovanje
iz naslova opravljanja kmetijske dejavnosti, niti tega ne predvideva v
poslovnem načrtu.
(4) Podpora iz drugega in tretjega odstavka tega člena se
izplača v dveh obrokih, in sicer:
-       
prvi obrok v višini 70 odstotkov dodeljenih sredstev in
-       
drugi obrok v višini do 30 odstotkov dodeljenih sredstev.
(5) Upravičencu se podpora v okviru podukrepa iz te uredbe
odobri enkrat v celotnem obdobju izvajanja PRP 2014–2020.
(6) Za podukrep iz te uredbe je v programskem obdobju
2014–2020 namenjenih 69.650.000 eurov, in sicer 55.720.000 eurov iz Evropskega
kmetijskega sklada za razvoj podeželja in 13.930.000 eurov iz sredstev proračuna
Republike Slovenije.
III. VLOGA IN POSTOPEK ZA DODELITEV SREDSTEV
12. člen
(javni razpis)
(1) Sredstva za podukrep iz te uredbe se razpišejo z
zaprtim javnim razpisom v skladu s tretjo alinejo prvega odstavka
51. člena Zakona o kmetijstvu.
(2) Javni razpis objavi ministrstvo v Uradnem listu
Republike Slovenije. Rok, do katerega se vlagajo vloge na javni razpis, se
določi v javnem razpisu. Oddaja vlog na javni razpis se začne prvi delovni dan
po izteku enaindvajsetih dni od objave javnega razpisa v Uradnem listu
Republike Slovenije.
(3) Ministrstvo objavi razpisno dokumentacijo za izvedbo
javnega razpisa ter navodila za izpolnjevanje prijavnih obrazcev na spletni
strani ministrstva in agencije.
(4) V javnem razpisu se podrobneje določijo zlasti
višina razpisanih sredstev, upravičenci, namen, podrobnejši pogoji za dodelitev
sredstev in podrobnejša merila za ocenjevanje vlog, pogoji za izplačilo
sredstev, postopek za vložitev vloge in zahtevka za izplačilo sredstev ter
obveznosti prejemnika sredstev. V javnem razpisu se določi rok za izvedbo
aktivnosti iz poslovnega načrta.
(5) Po namenu se javni razpis deli na:
-       
sklop A, ki je namenjen mladim kmetom, ki so vključeni v pokojninsko,
invalidsko in zdravstveno zavarovanje iz naslova opravljanja kmetijske
dejavnosti na kmetijskem gospodarstvu, ali tistim, ki vključitev v pokojninsko,
invalidsko in zdravstveno zavarovanje iz naslova opravljanja kmetijske
dejavnosti predvidijo v poslovnem načrtu, oziroma samostojnim podjetnikom
posameznikom in družbam z enim družbenikom in
-       
sklop B, namenjen mladim kmetom, ki niso vključeni v pokojninsko,
invalidsko in zdravstveno zavarovanje iz naslova opravljanja kmetijske
dejavnosti na prevzetem kmetijskem gospodarstvu in tega ne načrtujejo v
poslovnem načrtu.
(6) Vloge se ločeno razvrstijo v seznam prejetih in
popolnih vlog po posameznih sklopih. Če je v posameznem sklopu višina
razpisanih sredstev višja od zneska odobrenih sredstev, se preostanek sredstev
prerazporedi v drug sklop.
(7) Za dokazila, ki se priložijo k vlogi na javni
razpis, se lahko v javnem razpisu določi obdobje njihove veljavnosti, če
obdobje veljavnosti ni predpisano že z drugimi predpisi.
13. člen
(vložitev vloge na javni razpis)
(1) Vlogo na javni razpis sestavljajo prijavni obrazec in
priloge.
(2) Vloga na javni razpis se vloži na agencijo v elektronski
obliki, podpisana s kvalificiranim elektronskim podpisom. Priloge se predložijo
kot skenogram.
(3) Za elektronsko izpolnjevanje in vložitev vloge iz
prejšnjega odstavka agencija vzpostavi spletno vstopno mesto na naslovu
http://e-kmetija.gov.si, na katerem se upravičenec ali njegov pooblaščenec
prijavi v informacijski sistem agencije. Upravičenec ali njegov pooblaščenec
izvede elektronski vnos, vključno s kvalificiranim elektronskim podpisom, in
vloži vlogo na javni razpis v informacijski sistem agencije.
14. člen
(črtan)
15. člen
(obravnava vlog)
(1) Obravnava vloge se začne s preveritvijo njene
popolnosti. Če je vloga nepopolna ali nerazumljiva, agencija vlagatelja pozove
k dopolnitvi vloge. Za datum in čas prejema popolne vloge se štejeta datum in
čas (ura, minuta) elektronske ali pisne oddaje dopolnjene vloge. Po prejemu
dopolnitve se vloga na javni razpis ponovno pregleda. 
(2) Vlagatelj popolne vloge, ki je vsebinsko
nerazumljiva, se pozove, da jo pojasni. Stranka mora opraviti pojasnitev na
način, določen v zahtevi za pojasnitev. Po prejemu pojasnitve se vloga na javni
razpis ponovno pregleda.
(3) Vloga na javni razpis, ki je popolna in izpolnjuje
vstopne pogoje, se oceni na podlagi meril, določenih s to uredbo in podrobneje
opredeljenih v javnem razpisu. Sredstva se odobrijo popolnim vsebinsko
ustreznim vlogam, prispelim na javni razpis, ki izpolnjujejo pogoje za
dodelitev sredstev in presegajo vstopno mejo točk. Med vlogami, ki dosežejo
vstopni prag 30 odstotkov vseh možnih točk, se izberejo tiste, ki dosežejo
višje število točk, do porabe sredstev za posamezni javni razpis. Vloge, ki ne
dosegajo minimalnega vstopnega praga ali ne izpolnjujejo vstopnih pogojev, se
zavrnejo.
(4) Če dve ali več vlog na javni razpis prejmejo enako
število točk in razpisana sredstva ne zadoščajo za odobritev vseh teh vlog v
celoti, se vloge izberejo na podlagi ponderiranja meril za izbor vlog, ki se
določijo v javnem razpisu.
(5) Vloga na javni razpis, ki je popolna in izpolnjuje
vstopne pogoje iz javnega razpisa, vendar razpoložljiva sredstva ne zadoščajo
za dodelitev sredstev v celoti, se zavrne.
(6) Sredstva se upravičencu odobrijo z odločbo o pravici
do sredstev, ki jo izda agencija.
16. člen
(vlaganje zahtevka za izplačilo sredstev)
(1) Upravičencu se prvi obrok izplača na podlagi odločbe
o pravici do sredstev, razen v primeru, ko upravičenec v poslovnem načrtu
predvidi zaposlitev na svojem kmetijskem gospodarstvu – kmetiji. V tem primeru
se prvi obrok izplača po zaposlitvi na kmetijskem gospodarstvu – kmetiji in po
vložitvi zahtevka za izplačilo prvega obroka, v katerem mora upravičenec –
fizična oseba – kmet predložiti izjavo o vključitvi v pokojninsko in invalidsko
ter zdravstveno zavarovanje v skladu s predpisi, ki urejajo pokojninsko in
invalidsko ter zdravstveno zavarovanje za osebe, ki v Republiki Sloveniji
opravljajo kmetijsko dejavnost kot edini ali glavni poklic.
(2) Zahtevek za izplačilo sredstev se vloži na način, določen
v drugem in tretjem odstavku 13. člena te uredbe.
(3) Upravičenec vloži zahtevek za izplačilo drugega
obroka najpozneje v dveh mesecih po preteku 36-mesečnega obdobja za izvedbo
poslovnega načrta v skladu s časovnim načrtom iz odločbe o pravici do sredstev.
Pogoja za izplačilo drugega obroka sta izpolnitev mejnikov in ciljev iz
poslovnega načrta ter izpolnjevanje obveznosti iz 9. člena te uredbe.
(4) Obvezne sestavine zahtevka iz prejšnjega odstavka so
naslednje:
1.     
poročilo o izpolnitvi mejnikov in ciljev iz poslovnega načrta, ki obsega
stanje ob oddaji vloge na javni razpis, načrtovano stanje iz vloge in stanje ob
oddaji zahtevka za izplačilo. Nabor podatkov in struktura poročila za podukrep
je opredeljen v poročilu o izpolnitvi mejnikov in ciljev iz poslovnega načrta,
ki se objavi na spletni strani agencije. Sestavni deli tega poročila se
navedejo v javnem razpisu;
2.     
dokazila o izpolnitvi mejnikov in ciljev iz poslovnega načrta, ki se
glasijo na upravičenca, in na podlagi katerih je mogoče preveriti dejansko
stanje, navedeno v poročilu (na primer: potrdila, dovoljenja, pogodbe, izpisi,
certifikati, dokumenti za identifikacijo premičnin, fotografije nepremičnin
pred in po naložbi, drugo);
3.     
spletna povezava do poslovne spletne strani z označenim virom
sofinanciranja, če ima kmetijsko gospodarstvo poslovno spletno stran, ali izjava
upravičenca, da kmetijsko gospodarstvo nima poslovne spletne strani;
4.     
za pridobitev dela podpore, ki je namenjena pokritju naložbenih
razvojnih ciljev, upravičenec predloži dokazila o porabljenih sredstvih za ta
namen. Če je višina sredstev za pokritje naložbenih razvojnih ciljev enaka ali
presega znesek pavšalne podpore, se upravičencu izplača podporo v višini
odobrene pavšalne podpore, za katero se šteje, da je v celoti namenjena
pokritju naložbenih razvojnih ciljev;
5.     
če poslovni načrt vsebuje tudi naložbe v mehanizacijo in opremo,
upravičenec k zahtevku za izplačilo priloži izjavo o vključitvi stroja ali
opreme v proizvodni proces, fotografijo predmeta naložbe, kopije listin z
identifikacijskimi podatki ter dokazila o nakupu in lastništvu, ki se glasijo na
upravičenca. Izvirnike listin z identifikacijskimi podatki ter dokazila o
nakupu in lastništvu, ki se glasijo na upravičenca, hrani upravičenec in jih
predloži v primeru kontrole na kraju samem. Identifikacijski podatki, ki jih
upravičenec vpisuje, so odvisni od vrste stroja ali opreme (na primer: vrsta in
kategorija, komercialna oznaka, tip, leto izdelave, delovna širina, moč,
ID-številka, leto prve registracije, garancijski list, potrdilo o
homologaciji);
6.     
v primeru nakupa živali upravičenec k zahtevku za izplačilo priloži listine,
ki se glasijo na upravičenca in vsebujejo podatke, ki omogočajo identifikacijo
živali, na primer vrsta, pasma, ID številka, spol, datum rojstva, oziroma
v primeru nakupa čebel dokazilo o nakupu v skladu s predpisi Republike Slovenije;
7.     
dokazilo o izpolnjevanju pogoja aktivnega kmeta iz 1. točke
2. člena te uredbe je zadnja izdana odločba o dodeljenih pravicah v skladu
s predpisom, ki ureja sheme neposrednih plačil, območja z omejenimi kmetijskimi
dejavniki, ekološko kmetovanje ali dobrobit živali;
8.     
kadar so naložbe v objekte cilj v poslovnem načrtu, morajo biti gradbena
dela opravljena v skladu s predpisi, ki urejajo graditev objektov, urejanje
prostora, varstvo kulturne dediščine in varstvo okolja;
9.     
stroški, ki so nastali za namen izpolnitve naložbenih razvojnih ciljev,
v skladu s 4. točko tega odstavka, niso upravičeni do financiranja iz naslova
ostalih ukrepov PRP 2014–2020.
(5) Podrobnejše zahteve glede prilog in dokazil ob
vlaganju zahtevka za izplačilo sredstev, vključno z dokazili o nastalih
stroških za namen naložbenih razvojnih ciljev, se določijo v javnem razpisu.
(6) Na podlagi popolnega in utemeljenega zahtevka za
izplačilo sredstev in opravljeni kontroli iz 17. člena te uredbe se
sredstva izplačajo na transakcijski račun upravičenca.
IV. NEIZPOLNJEVANJE OBVEZNOSTI
17. člen
(izvedba kontrol in neizpolnjevanje obveznosti)
(1) Kontrole se izvajajo v skladu z Uredbo 1306/2013/EU
in Uredbo 809/2014/EU. Za izvajanje kontrol je pristojna agencija.
(2) Ministrstvo lahko v skladu s prvim odstavkom
66. člena Uredbe 1305/2013/EU preverja pravilnost izvajanja ukrepov iz te
uredbe.
(3) Neizpolnitev ali kršitev obveznosti se sankcionira v
skladu z 63. členom Uredbe 1306/2013/EU, 63. členom Uredbe 809/20147EU
in 41.a členom Zakona o kmetijstvu. Sankcije so opredeljene v Katalogu kršitev
in sankcij iz priloge 1, ki je sestavni del te uredbe.
(4) Šteje se, da kršitev ali neizpolnitev iz prejšnjega
člena ni podana če je neizpolnitev ali kršitev obveznosti posledica višje sile
ali izjemne okoliščine iz 18. člena te uredbe.
18. člen
(višja sila in izjemne okoliščine)
(1) Po tej uredbi se priznavajo primeri višje sile in
izjemnih okoliščin, kot so opredeljeni v drugem odstavku 2. člena Uredbe 1306/2013/EU.
(2) O višji sili ali izjemnih okoliščinah mora
upravičenec ali njegova pooblaščena oseba pisno obvestiti agencijo in
predložiti ustrezna dokazila v 15 delovnih dneh od dneva, ko je višja sila
nastala, oziroma ko je upravičenec oziroma njegova pooblaščena oseba to zmožna
storiti.
(3) O višji sili ali izjemnih okoliščinah odloča
agencija, ki na podlagi prejetih dokazil upravičencu izda odločbo.

Priloga
1: Katalog kršitev in sankcij
Priloga
2: Skrajšana oblika kalkulacij, prirejenih za prijavo na javni razpis v okviru
PRP 2014-2020 za leto 2017
Priloga
3: Seznam mejnikov in ciljev
Priloga
4: Seznam nacionalnih poklicnih kvalifikacij

Uredba o izvajanju podukrepa pomoč za zagon
dejavnosti za mlade kmete iz Programa razvoja podeželja Republike Slovenije za
obdobje 2014–2020 (Uradni list RS, št. 55/15) vsebuje naslednjo prehodno in
končno določbo:
»VI. PREHODNA IN KONČNA DOLOČBA
19. člen
(razpoložljiva sredstva)
Razpoložljiva sredstva, ki so v programskem obdobju 2014–2020
namenjena izvedbi podukrepa iz te uredbe, se lahko znižajo za obveznosti iz
pritožb iz naslova izvajanja ukrepa pomoč mladim prevzemnikom kmetij, ki jim je
bilo ugodeno v skladu z izvedbenimi predpisi za PRP 2007–2013. Omenjeni prenos
obveznosti v programsko obdobje 2014–2020 je določen z Uredbo 1310/2013/EU.
20. člen
(vlaganje vlog v fizični
obliki)
Ne glede na določbo tretjega odstavka 13. člena te
uredbe se do vzpostavitve informacijskega sistema agencije prijavni obrazec, ki
je vnesen v informacijski sistem agencije, natisne ter z izpisom
identifikacijske kode in podpisom vlagatelja skupaj s prilogami pošlje
priporočeno po pošti na naslov: Agencija Republike Slovenije za kmetijske trge
in razvoj podeželja, Dunajska 160, 1000 Ljubljana, ali odda na vložišču
agencije.
21. člen
(začetek veljavnosti)
Ta uredba začne veljati naslednji dan po objavi v Uradnem listu
Republike Slovenije.«.

Uredba o spremembah in dopolnitvah Uredbe o
izvajanju podukrepa pomoč za zagon dejavnosti za mlade kmete iz Programa
razvoja podeželja Republike Slovenije za obdobje 2014–2020 (Uradni list RS, št.
38/16) vsebuje naslednjo prehodno in
končno določbo:
»PREHODNA IN KONČNA DOLOČBA
14. člen
Postopki, začeti na podlagi Uredbe o izvajanju podukrepa
pomoč za zagon dejavnosti za mlade kmete iz Programa razvoja podeželja
Republike Slovenije za obdobje 2014–2020 (Uradni list RS, št. 55/15), se
končajo v skladu z Uredbo o izvajanju podukrepa pomoč za zagon dejavnosti za
mlade kmete iz Programa razvoja podeželja Republike Slovenije za obdobje
2014–2020 (Uradni list RS, št. 55/15).
15. člen
Ta uredba začne veljati naslednji dan po objavi v Uradnem
listu Republike Slovenije.«.

Uredba o spremembah Uredbe o izvajanju
podukrepa pomoč za zagon dejavnosti za mlade kmete iz Programa razvoja
podeželja Republike Slovenije za obdobje 2014–2020 (Uradni list RS, št. 84/16) vsebuje naslednjo končno določbo:
»2. člen
Ta uredba začne veljati naslednji dan po objavi v Uradnem
listu Republike Slovenije.«.

Uredba o spremembah in dopolnitvah Uredbe o
izvajanju podukrepa pomoč za zagon dejavnosti za mlade kmete iz Programa
razvoja podeželja Republike Slovenije za obdobje 2014–2020 (Uradni list RS, št.
19/17) vsebuje naslednjo prehodno in
končno določbo:
»PREHODNA IN KONČNA DOLOČBA
16. člen
(dokončanje postopkov)
Postopki, začeti na podlagi Uredbe o izvajanju podukrepa
pomoč za zagon dejavnosti za mlade kmete iz Programa razvoja podeželja
Republike Slovenije za obdobje 2014–2020 (Uradni list RS, št. 55/15, 38/16 in
84/16), se končajo v skladu z Uredbo o izvajanju podukrepa pomoč za zagon
dejavnosti za mlade kmete iz Programa razvoja podeželja Republike Slovenije za
obdobje 2014–2020 (Uradni list RS, št. 55/15, 38/16 in 84/16). 
17. člen
(začetek veljavnosti)
Ta uredba začne veljati naslednji dan po objavi v Uradnem
listu Republike Slovenije.«.

Uredba o spremembah in dopolnitvah Uredbe o
izvajanju podukrepa pomoč za zagon dejavnosti za mlade kmete iz Programa
razvoja podeželja Republike Slovenije za obdobje 2014–2020 (Uradni list RS, št.
66/18) vsebuje naslednjo prehodno in
končno določbo:
»PREHODNA IN KONČNA DOLOČBA
15. člen
(končanje postopkov)
Postopki, začeti na podlagi Uredbe o izvajanju podukrepa
pomoč za zagon dejavnosti za mlade kmete iz Programa razvoja podeželja
Republike Slovenije za obdobje 2014–2020 (Uradni list RS, št. 55/15, 38/16,
84/16 in 19/17), se končajo v skladu z Uredbo o izvajanju podukrepa pomoč za
zagon dejavnosti za mlade kmete iz Programa razvoja podeželja Republike
Slovenije za obdobje 2014–2020 (Uradni list RS, št. 55/15, 38/16, 84/16 in
19/17). 
16. člen
(začetek veljavnosti)
Ta uredba začne veljati naslednji dan po objavi v Uradnem
listu Republike Slovenije.«.

Uredba o spremembah in dopolnitvah Uredbe o
izvajanju podukrepa pomoč za zagon dejavnosti za mlade kmete iz Programa
razvoja podeželja Republike Slovenije za obdobje 2014–2020 (Uradni list RS, št.
50/19) vsebuje naslednje prehodne in
končno določbo:
»PREHODNE IN KONČNA DOLOČBA
17. člen
(končanje postopkov)
(1) Vloge, vložene na podlagi javnega razpisa, objavljenega
na podlagi Uredbe o izvajanju podukrepa pomoč za zagon dejavnosti za mlade
kmete iz Programa razvoja podeželja Republike Slovenije za obdobje 2014–2020
(Uradni list RS, št. 55/15, 38/16, 84/16, 19/17 in 66/18), se obravnavajo v
skladu z Uredbo o izvajanju podukrepa pomoč za zagon dejavnosti za mlade kmete
iz Programa razvoja podeželja Republike Slovenije za obdobje 2014–2020 (Uradni
list RS, št. 55/15, 38/16, 84/16, 19/17 in 66/18).
(2) Ne glede na prejšnji odstavek se vloge, vložene na
podlagi javnega razpisa, objavljenega na podlagi Uredbe o izvajanju podukrepa
pomoč za zagon dejavnosti za mlade kmete iz Programa razvoja podeželja
Republike Slovenije za obdobje 2014–2020 (Uradni list RS, št. 55/15, 38/16,
84/16, 19/17 in 66/18), obravnavajo v skladu s spremenjenima 2. in 12. točko 9.
člena uredbe.
(3) Zahtevki za izplačilo sredstev, vloženi na podlagi javnih
razpisov, objavljenih na podlagi Uredbe o izvajanju podukrepa pomoč za zagon
dejavnosti za mlade kmete iz Programa razvoja podeželja Republike Slovenije za
obdobje 2014–2020 (Uradni list RS, št. 55/15, 38/16, 84/16, 19/17 in 66/18), se
obravnavajo v skladu s spremenjeno 2., 4., 5., 6., 7., 9., 12. in 13. točko 9.
člena uredbe.
18. člen
(začetek veljavnosti)
Ta uredba začne veljati naslednji dan po objavi v Uradnem
listu Republike Slovenije.«.

Uredba o spremembah in dopolnitvah Uredbe o
izvajanju podukrepa pomoč za zagon dejavnosti za mlade kmete iz Programa
razvoja podeželja Republike Slovenije za obdobje 2014–2020 (Uradni list RS, št.
4/20) vsebuje naslednji prehodni in
končni določbi:
»PREHODNI IN KONČNI DOLOČBI
9. člen
(končanje postopkov)
(1) Postopki, začeti na podlagi javnih razpisov, objavljenih
na podlagi Uredbe o izvajanju podukrepa pomoč za zagon dejavnosti za mlade
kmete iz Programa razvoja podeželja Republike Slovenije za obdobje 2014–2020
(Uradni list RS, št. 55/15, 38/16, 84/16, 19/17, 66/18 in 50/19), se končajo v
skladu z Uredbo o izvajanju podukrepa pomoč za zagon dejavnosti za mlade kmete
iz Programa razvoja podeželja Republike Slovenije za obdobje 2014–2020 (Uradni
list RS, št. 55/15, 38/16, 84/16, 19/17, 66/18 in 50/19).
(2) Ne glede na prejšnji odstavek se od 1. julija 2020
zahtevki za izplačilo sredstev, ki bodo vloženi na podlagi javnih razpisov,
objavljenih na podlagi Uredbe o izvajanju podukrepa pomoč za zagon dejavnosti
za mlade kmete iz Programa razvoja podeželja Republike Slovenije za obdobje
2014–2020 (Uradni list RS, št. 55/15, 38/16, 84/16, 19/17, 66/18 in 50/19),
vložijo v skladu s spremenjenim drugim odstavkom 16. člena uredbe.
10. člen
(začetek uporabe)
Spremenjeni drugi odstavek 16. člena uredbe se začne
uporabljati 1. julija 2020.
11. člen
(začetek veljavnosti)
Ta uredba začne veljati naslednji dan po objavi v Uradnem
listu Republike Slovenije.«.

Uredba
o spremembah Uredbe o izvajanju podukrepa pomoč za zagon dejavnosti za mlade
kmete iz Programa razvoja podeželja Republike Slovenije za obdobje 2014–2020
(Uradni list RS, št. 6/22)
vsebuje naslednjo prehodno in končno določbo:
»PREHODNA IN KONČNA DOLOČBA 
6. člen
(končanje postopkov)
Postopki, začeti na podlagi Uredbe o izvajanju podukrepa
pomoč za zagon dejavnosti za mlade kmete iz Programa razvoja podeželja
Republike Slovenije za obdobje 2014–2020 (Uradni list RS, št. 55/15, 38/16, 84/16, 19/17, 66/18, 50/19 in
4/20), se končajo v skladu z Uredbo o izvajanju podukrepa pomoč za zagon
dejavnosti za mlade kmete iz Programa razvoja podeželja Republike Slovenije za
obdobje 2014–2020 (Uradni list RS, št. 55/15,
38/16, 84/16, 19/17, 66/18, 50/19 in 4/20).
7. člen
(začetek veljavnosti)
Ta uredba začne veljati naslednji dan po objavi v Uradnem
listu Republike Slovenije.«.