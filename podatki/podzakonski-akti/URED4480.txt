I. SPLOŠNE DOLOČBE
1. člen
(namen)
(1) Ta uredba določa za nepremične plinske
turbine z vhodno toplotno močjo manj kot 50 MW in nepremične motorje z
notranjim zgorevanjem:
-      
posebne mejne vrednosti emisije snovi,
-      
ukrepe v zvezi z zmanjševanjem emisije snovi v zrak,
-      
prilagoditev obstoječih nepremičnih plinskih turbin z vhodno toplotno
močjo manj kot 50 MW in obstoječih nepremičnih motorjev z notranjim zgorevanjem
tej uredbi.
(2) Za vprašanja emisij snovi v zrak
iz nepremičnih plinskih turbin z vhodno toplotno močjo manj kot 50 MW in nepremičnih
motorjev z notranjim zgorevanjem, ki niso urejena s to uredbo, se uporablja
predpis, ki ureja emisije snovi v zrak iz nepremičnih virov onesnaževanja. Za
vprašanja obratovalnega monitoringa emisije snovi v zrak iz teh plinskih turbin
in motorjev se uporablja predpis, ki ureja prve meritve in obratovalni
monitoring emisije snovi v zrak iz nepremičnih virov onesnaževanja.
2. člen
(pojmi)
Izrazi, uporabljeni v tej uredbi, imajo
naslednji pomen:
1.    
nepremični motor z notranjim zgorevanjem je nepremična naprava, ki s
tem, da gorivo zgoreva v enem ali več valjih z izmenično delujočimi bati,
pretvarja toploto v mehansko delo z vrtenjem gredi (v nadaljnjem besedilu:
motor);
2.    
nepremična plinska turbina z vhodno toplotno močjo manj kot 50 MW je
nepremična naprava, ki izkorišča toploto plinov za opravljanje dela z
neposrednim vrtenjem gredi in ima enega ali več vrtečih se kompresorjev,
gorilnik za zgorevanje goriva in eno ali več turbin, njena vhodna toplotna moč
pa je manjša od 50 MW (v nadaljnjem besedilu: plinska turbina);
3.    
emisija snovi je kakršen koli izpust snovi iz plinske turbine in motorja
z notranjim zgorevanjem v zrak;
4.    
odpadni plini so odpadni plini iz plinske turbine ali motorja, ki so
onesnaženi s snovmi v trdnem, tekočem ali plinastem stanju; njihov
prostorninski pretok je izražen v kubičnih metrih na uro (m3/h) pri
normni temperaturi 273 K in tlaku 101,3 kPa ter po korekciji za vsebnost vodnih
hlapov v m3/h (v nadaljnjem besedilu: pri normnih pogojih);
5.    
vhodna toplotna moč plinske turbine ali motorja je toplotna moč, ki se
izračuna na podlagi spodnje kurilnosti goriva in količine goriva, ki lahko pri
trajnem pogonu plinske turbine ali motorja zgori v časovni enoti;
6.    
goriva so vse v plinsko turbino ali motor dovedene gorljive snovi,
vključno z njihovimi negorljivimi sestavinami;
7.    
dimno število je merilo za sajavost dimnih plinov. Potemnelost
filtrirnega papirja ima lestvico 10 polj različne intenzitete črnosti, pri
čemer se ugotavlja, kateri stopnji v lestvici je počrnelost najbližja. Dimno
število se meri pri tekočih in plinastih gorivih;
8.    
obstoječi motor je motor, ki obratuje na dan uveljavitve te uredbe;
9.    
obstoječa plinska turbina je plinska turbina, ki obratuje na dan
uveljavitve te uredbe;
10.  upravljavec
plinske turbine ali motorja je pravna oseba, samostojni podjetnik posameznik
ali fizična oseba, ki ima v posesti plinsko turbino ali motor v času njegovega
obratovanja ali oseba, ki je vložila zahtevo za pridobitev okoljevarstvenega
dovoljenja za obratovanje plinske turbine ali motorja.
3. člen
(uporaba)
(1) Ta uredba se uporablja za
posamično plinsko turbino ali posamičen motor, ki je namenjen pridobivanju
električne energije ali toplote ali opravljanju mehanskega dela.
(2) Ta uredba se ne uporablja za
motorje, katerih moč je manjša ali enaka 560 kW in za katere je izdano potrdilo
o tipski odobritvi, iz katerega je razvidno, da so emisije snovi v zrak skladne
z zahtevami predpisa, ki ureja emisije plinastih onesnaževal in delcev iz
motorjev z notranjim zgorevanjem, namenjenih za vgradnjo v necestne premične
stroje.
(3) Plinske turbine po tej uredbi se
uvrščajo med naprave iz skupine nepremičnih plinskih turbin z vhodno toplotno
močjo manj kot 50 MW, ki so v Uredbi o emisiji snovi v zrak iz nepremičnih
virov onesnaževanja (Uradni list RS, št. 31/07) označene s številko 1.5,
motorji po tej uredbi pa se uvrščajo med naprave iz skupin nepremičnih motorjev
z notranjim zgorevanjem, ki so v tem predpisu označeni s številkama 1.4 in 8.1,
točka b.
(4) Ta uredba se uporablja tudi za
plinsko turbino z vhodno močjo 50 MW ali več, če je bilo zanjo izdano gradbeno
dovoljenje pred 27. novembrom 2002, ali je bila vložena zahteva za izdajo
gradbenega dovoljenja pred 27. novembrom 2002, in je plinska turbina začela obratovati najpozneje 27. novembra 2003.
II. MEJNE VREDNOSTI EMISIJE SNOVI
4. člen
(mejne vrednosti emisije snovi za plinske
turbine)
(1) Mejne vrednosti emisije snovi za
plinske turbine so: 
1.    
mejna vrednost dimnega števila je pri obratovanju 2 in pri zagonu 4, če se uporabljajo tekoča goriva;
2.    
mejna koncentracija ogljikovega monoksida je 100 mg/m3,
če je obremenitev plinske turbine 70- ali več odstotna. V primeru uporabe
bioplina, plina iz blata čistilnih naprav, plina naftnih vrtin, plina iz
industrijskih procesov, odlagališčnega, rudniškega ali sinteznega plina do
vključno 1 MW vhodne toplotne moči je ta vrednost 200 mg/m3;
3.    
mejna koncentracija dušikovega monoksida in dušikovih dioksidov,
izraženih kot NO2  je:
-  
75 mg/m3 za pogon na zemeljski plin, če je obremenitev
plinske turbine 70 ali več odstotna. Pri plinskih turbinah z enostavnim
plinskim procesom, katerih izkoristek znaša pri 15 °C, 101,3 kPa in relativni zračni vlagi 60 odstotkov več kot 32 odstotkov, se mejna koncentracija
izračuna tako, da se 75 mg/m³ pomnoži s količnikom med izkoristkom plinske
turbine, če je ta večji od 32 odstotkov, in izkoristkom 32 odstotkov,
-  
300 mg/m3 za pogon na zemeljski plin in 400 mg/m3
za pogon na tekoča goriva za plinsko turbino, ki izpolnjuje pogoje iz četrtega
odstavka 3. člena te uredbe, in
-  
150 mg/m3 za pogon na druga plinasta goriva in tekoča goriva;
4.    
računska vsebnost kisika v odpadnih plinih plinske turbine 15 odstotkov.
(2) Za odpadne pline iz plinskih turbin se
v zvezi z mejnimi vrednostmi ne uporablja določb predpisa, ki ureja emisije
snovi v zrak iz nepremičnih virov onesnaževanja, in sicer za:
-      
masni pretok celotnega prahu,
-      
masni pretok dušikovega monoksida in dušikovih dioksidov, izraženih kot
NO2,
-      
masni pretok formaldehida,
-      
organske snovi razen formaldehida.
5. člen
(mejne vrednosti emisije snovi za motorje)
(1) Mejne vrednosti emisije snovi za
motorje so:
1.    
mejna koncentracija celotnega prahu 20 mg/m3;
2.    
mejna koncentracija ogljikovega monoksida:
-  
300 mg/m3 za motorje na prisilni vžig ali kompresijski vžig
na tekoča goriva in plinasta goriva razen bioplina, plina iz čistilnih naprav
in rudniškega plina;
-  
650 mg/m3 na prisilni vžig na bioplin in plin iz čistilnih
naprav, če je vhodna toplotna moč 3 MW ali več;
-  
1.000 mg/m3 na prisilni vžig na bioplin in plin iz čistilnih
naprav, če je vhodna toplotna moč manjša od 3 MW;
-  
650 mg/m3 na prisilni vžig na rudniški plin;
-  
650 mg/m3 na kompresijski vžig na bioplin in plin iz
čistilnih naprav, če je vhodna toplotna moč 3 MW ali več;
-  
2.000 mg/m3 na kompresijski vžig na bioplin in plin iz
čistilnih naprav, če je vhodna toplotna moč manjša od 3 MW;
-  
650 mg/m3 za motorje, ki uporabljajo odlagališčni plin;
3.    
mejna koncentracija dušikovega monoksida in dušikovih dioksidov,
izraženih kot NO2:
1. tekoča goriva:
-  500 mg/m3 pri
motorjih na kompresijski vžig, če je vhodna toplotna moč 3 MW ali več;
-  1.000 mg/m3 pri
motorjih na kompresijski vžig, če je vhodna toplotna moč manjša od 3 MW;
2. plinasta
goriva:
-  500 mg/m3 pri
motorjih na prisilni vžig s pogonom na bioplin ali plin iz čistilnih naprav, če
je vhodna toplotna moč 3 MW ali več;
-  1.000 mg/m3 pri
motorjih na prisilni vžig s pogonom na bioplin ali plin iz čistilnih naprav, če
je vhodna toplotna moč manjša od 3 MW;
-  500 mg/m3 pri
motorjih na revno zmes in drugih štiritaktnih otto motorjih s pogonom na
bioplin in plin iz čistilnih naprav;
-  500 mg/m3 pri
motorjih na revno zmes ali motorjih na vžigalni vbrizg s pogonom na druga
goriva;
-  500 mg/m3 pri
motorjih, ki uporabljajo odlagališčni plin;
3. za druge 4-taktne motorje na
prisilni vžig: 250 mg/m3;
4. za 2-taktne motorje: 800 mg/m3;
4.    
mejna koncentracija formaldehida 60 mg/m3, pri čemer se
vsebnost formaldehida v odpadnih plinih ugotavlja, če se v motorju uporablja
kot gorivo odlagališčni plin, bioplin, plin iz čistilnih naprav ali odpadno
mineralno ali jedilno olje;
5.    
računska vsebnost kisika v odpadnih plinih je 5 odstotkov.
(2) Mejne vrednosti emisije snovi iz
prejšnjega odstavka se uporabljajo tudi za motorje, v katerih se kot gorivo
uporablja odpadno mineralno ali jedilno olje.
(3) Ne glede na določbe prvega odstavka
tega člena za motorje, ki izpolnjujejo pogoje iz drugega odstavka 6. člena
te uredbe, ne veljajo mejne koncentracije ogljikovega monoksida, dušikovega
monoksida in dušikovih dioksidov, izraženih kot NO2, mejna
koncentracija celotnega prahu za te motorje pa je enaka 80 mg/m3.
(4) Za odpadne pline iz motorjev se v
zvezi z mejnimi vrednostmi ne uporablja določb predpisa, ki ureja emisije snovi
v zrak iz nepremičnih virov onesnaževanja, in sicer za:
-      
masni pretok celotnega prahu,
-      
masni pretok dušikovega monoksida in dušikovih dioksidov, izraženih kot
NO2,
-      
masni pretok formaldehida,
-      
organske snovi razen formaldehida.
III. OBRATOVALNI MONITORING EMISIJE SNOVI
6. člen
(obratovalni monitoring emisije snovi)
(1) Upravljavec plinske turbine in
motorja mora zagotoviti izvajanje občasnih meritev emisije snovi v skladu s
predpisom, ki ureja prve meritve in obratovalni monitoring emisije snovi v
zrak.
(2) Občasne meritve emisije snovi se
ne opravljajo na plinskih turbinah in motorjih, če njihov obratovalni čas ne
presega 300 ur letno in so plinske turbine oziroma motorji namenjeni samo za
pogon rezervnega ali zasilnega napajanja elektrike. Upravljavec plinske turbine
ali motorja iz tega odstavka mora vsako leto do 31. marca predložiti
ministrstvu, pristojnemu za okolje (v nadaljnjem besedilu: ministrstvo),
poročilo o obratovanju naprav za preteklo leto, iz katerega je razvidno, da
obratovalni čas v preteklem letu ni presegal 300 ur.
(3) Občasne meritve niso potrebne, če
ima plinska turbina ali motor vgrajene umerjene merilnike emisije snovi za
trajno merjenje emisije snovi.
7. člen
(črtan)
IV. NADZOR
8. člen
(inšpekcijski nadzor)
Nadzor nad izvajanjem te uredbe opravlja
inšpekcija, pristojna za varstvo okolja.
V. KAZENSKE DOLOČBE
9. člen
(prekrški)
(1) Z globo od 4.000 do 40.000 eurov
se za prekršek kaznuje upravljavec plinske turbine ali motorja, ki je pravna
oseba ali samostojni podjetnik posameznik, če ravna v nasprotju s 6., 7., 10. in 11. členom te uredbe.
(2) Z globo od 40 do 1.200 eurov se za
prekršek kaznuje upravljavec plinske turbine ali motorja, ki je fizična oseba,
če ravna v nasprotju s tretjim odstavkom 6. člena in 10. členom te
uredbe.
(3) Z globo od 1.200 do 4.100 eurov se
za prekršek iz prvega odstavka tega člena kaznuje tudi odgovorna oseba
upravljavca plinske turbine oziroma motorja.

Uredba o emisiji snovi v zrak iz nepremičnih
plinskih turbin z vhodno toplotno močjo manj kot 50 MW in nepremičnih motorjev
z notranjih zgorevanjem (Uradni list RS, št. 34/07)
vsebuje naslednje prehodne in končne določbe: 
»VI. PREHODNE IN KONČNE DOLOČBE
10. člen
(prilagoditev
obstoječih plinskih turbin)
(1) Upravljavec obstoječe plinske
turbine mora prilagoditi obratovanje obstoječe plinske turbine mejnim
vrednostim emisije snovi iz 4. člena te uredbe najpozneje do 31. decembra
2010.
(2) Do prilagoditve obstoječe plinske
turbine tej uredbi se za mejne vrednosti emisij snovi za obstoječe plinske turbine
uporabljajo mejne vrednosti emisije snovi iz 4. člena te uredbe, razen za
koncentracijo dušikovih oksidov, za katere je mejna koncentracija 200 mg/m3
za tekoča goriva in 100 mg/m3 za plinasta goriva.
11. člen
(prilagoditev
obstoječih motorjev)
(1) Upravljavec obstoječega motorja
mora prilagoditi obratovanje obstoječega motorja mejnim vrednostim emisije
snovi iz 5. člena te uredbe najpozneje do 31. decembra 2010.
(2) Do prilagoditve obstoječega
motorja tej uredbi se za mejne vrednosti emisij snovi za obstoječe motorje
uporabljajo naslednje mejne vrednosti emisije snovi:
1.    
mejna koncentracija celotnega prahu je 130 mg/m3;
2.    
mejna koncentracija ogljikovega monoksida je:
-  
650 mg/m3 za motorje na tekoča goriva in plinasta goriva
razen bioplina, plina iz čistilnih naprav in rudniškega plina;
-  
1.500 mg/m3 za motorje na bioplin in plin iz čistilnih
naprav, če je vhodna toplotna moč 3 MW ali več;
-  
2.500 mg/m3 za motorje na bioplin in plin iz čistilnih
naprav, če je vhodna toplotna moč manjša od 3 MW;
3.    
mejna koncentracija dušikovih oksidov je:
-  
1.000 mg/m3 za motorje na plinasta goriva, če je vhodna
toplotna moč motorja 3 MW ali več;
-  
2.000 mg/m3 za motorje na plinasta goriva, če je vhodna
toplotna moč motorja manj kot 3 MW;
-  
2.000 mg/m3 za motorje na ekstra lahko kurilno olje, če je
vhodna toplotna moč motorja 3 MW ali več, in
-  
4.000 mg/m3 za motorje na ekstra lahko kurilno olje, če je
vhodna toplotna moč motorja manj kot 3 MW.
12. člen
(prenehanje
veljavnosti)
Z dnem uveljavitve te uredbe preneha
veljati Uredba o emisiji snovi v zrak iz nepremičnih motorjev z notranjim zgorevanjem
in iz nepremičnih plinskih turbin (Uradni list RS, št. 73/94, 51/98, 46/02,
92/03 in 41/04 – ZVO-1).
13. člen
(začetek veljavnosti)
Ta uredba začne veljati petnajsti dan po
objavi v Uradnem listu Republike Slovenije.«.

Uredba o spremembah in dopolnitvah Uredbe o
emisiji snovi v zrak iz nepremičnih plinskih turbin z vhodno toplotno močjo
manj kot 50 MW in nepremičnih motorjev z notranjim zgorevanjem (Uradni list RS,
št. 81/07) spreminja 10. člen uredbe tako, da
se glasi: 
»10. člen
(prilagoditev
obstoječih plinskih turbin)
(1) Upravljavec obstoječe plinske
turbine mora prilagoditi obratovanje obstoječe plinske turbine mejnim
vrednostim emisije snovi iz 4. člena te uredbe najpozneje do 31. decembra
2010.
(2) Do prilagoditve obstoječe plinske
turbine tej uredbi se za mejne vrednosti emisij snovi za obstoječe plinske turbine
uporabljajo mejne vrednosti emisije snovi iz 4. člena te uredbe, razen za
koncentracijo dušikovih oksidov, za katere je mejna koncentracija 200 mg/m3
za tekoča goriva in 100 mg/m3 za plinasta goriva, razen za plinsko
turbino, ki izpolnjuje pogoje iz četrtega odstavka 3. člena te uredbe.«;
spreminja 11. člen uredbe tako, da se glasi:
»11. člen
(prilagoditev
obstoječih motorjev)
(1) Upravljavec obstoječega motorja
mora prilagoditi obratovanje obstoječega motorja mejnim vrednostim emisije
snovi iz 5. člena te uredbe najpozneje do 31. decembra 2010, razen za
obstoječe motorje na deponijski plin, katere mora prilagoditi najpozneje do 31. decembra
2020.
(2) Do prilagoditve obstoječega
motorja tej uredbi se za mejne vrednosti emisij snovi za obstoječe motorje
uporabljajo naslednje mejne vrednosti emisije snovi:
1.    
mejna koncentracija celotnega prahu je 130 mg/m3;
2.    
mejna koncentracija ogljikovega monoksida je:
-  
650 mg/m3 za motorje na tekoča goriva in plinasta goriva
razen bioplina, plina iz čistilnih naprav in rudniškega plina;
-  
1.500 mg/m3 za motorje na bioplin in plin iz čistilnih
naprav, če je vhodna toplotna moč 3 MW ali več;
-  
2.500 mg/m3 za motorje na bioplin in plin iz čistilnih
naprav, če je vhodna toplotna moč manjša od 3 MW;
3.    
mejna koncentracija dušikovih oksidov je:
-  
1.000 mg/m3 za motorje na plinasta goriva, če je vhodna
toplotna moč motorja 3 MW ali več;
-  
2.000 mg/m3 za motorje na plinasta goriva, če je vhodna
toplotna moč motorja manj kot 3 MW;
-  
2.000 mg/m3 za motorje na ekstra lahko kurilno olje, če je
vhodna toplotna moč motorja 3 MW ali več, in
-  
4.000 mg/m3 za motorje na ekstra lahko kurilno olje, če je
vhodna toplotna moč motorja manj kot 3 MW.«;
ter vsebuje naslednjo končno določbo:
»7. člen
Ta uredba začne veljati naslednji dan po objavi
v Uradnem listu Republike Slovenije.«.

Uredba o spremembah in dopolnitvi Uredbe o
emisiji snovi v zrak iz nepremičnih plinskih turbin z vhodno toplotno močjo
manj kot 50 MW in nepremičnih motorjev z notranjih zgorevanjem (Uradni list RS,
št. 38/10) spreminja 11. člen uredbe tako, da
se glasi:
»11. člen
(prilagoditev
obstoječih motorjev)
(1) Upravljavec obstoječega motorja
mora prilagoditi obratovanje obstoječega motorja mejnim vrednostim emisije
snovi iz 5. člena te uredbe najpozneje do 31. decembra 2010, razen za
obstoječe motorje na odlagališčni plin, bioplin in plin iz čistilnih naprav,
katere mora prilagoditi najpozneje do 31. decembra 2020.
(2) Do prilagoditve obstoječega
motorja tej uredbi se za mejne vrednosti emisij snovi za obstoječe motorje
uporabljajo naslednje mejne vrednosti emisije snovi:
1.    
mejna koncentracija celotnega prahu je 130 mg/m3;
2.    
mejna koncentracija ogljikovega monoksida je:
-  
650 mg/m3 za motorje na tekoča goriva in plinasta goriva
razen bioplina, plina iz čistilnih naprav in rudniškega plina;
-  
1.500 mg/m3 za motorje na bioplin in plin iz čistilnih
naprav, če je vhodna toplotna moč 3 MW ali več;
-  
2.500 mg/m3 za motorje na bioplin in plin iz čistilnih naprav,
če je vhodna toplotna moč manjša od 3 MW;
3.    
mejna koncentracija dušikovih oksidov je:
-  
1.000 mg/m3 za motorje na plinasta goriva, če je vhodna
toplotna moč motorja 3 MW ali več;
-  
2.000 mg/m3 za motorje na plinasta goriva, če je vhodna
toplotna moč motorja manj kot 3 MW;
-  
2.000 mg/m3 za motorje na ekstra lahko kurilno olje, če je
vhodna toplotna moč motorja 3 MW ali več, in
-  
4.000 mg/m3 za motorje na ekstra lahko kurilno olje, če je
vhodna toplotna moč motorja manj kot 3 MW.«;
ter vsebuje naslednjo končno določbo:
»5. člen
Ta uredba začne veljati naslednji dan po
objavi v Uradnem listu Republike Slovenije.«.