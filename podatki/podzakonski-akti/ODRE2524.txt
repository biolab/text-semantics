1. člen
(1) S to odredbo se sprejme Program promocije
sektorja pridelave in predelave mesa za obdobje 2020–2022, ki zajema ukrep
skupna splošna promocija sektorja pridelave in predelave mesa ter informiranje
o mesu in promocija mesa in mesnih izdelkov iz sheme kakovosti »izbrana
kakovost« (v nadaljnjem besedilu: Ukrep).
(2) Sredstva za Program promocije sektorja pridelave in
predelave mesa za obdobje 2020–2022 se dodelijo v skladu s Smernicami Evropske
unije o državni pomoči v kmetijskem in gozdarskem sektorju ter na podeželju za
obdobje od 2014 do 2020 (UL C št. 204 z dne 1. 7. 2014, str. 1),
zadnjič spremenjenimi z Obvestilom Komisije o spremembi Smernic Evropske unije
o državni pomoči v kmetijskem in gozdarskem sektorju ter na podeželju za
obdobje od 2014 do 2020 (UL C št. 403 z dne 9. 11. 2018, str. 10), (v
nadaljnjem besedilu: Smernice EU).
2. člen
Program iz prejšnjega člena je kot priloga sestavni del te
odredbe.
3. člen
(1) Aktivnosti promocije in informiranja iz Ukrepa se
začnejo izvajati po objavi naznanila o prejetju sklepa Evropske komisije o
združljivosti državne pomoči s Pogodbo o delovanju Evropske unije (Prečiščena
različica Pogodbe o Evropski uniji, UL C št. 202 z dne 7. 6. 2016,
str. 13; v nadaljnjem besedilu: Pogodba o delovanju EU) in se izvajajo do
31. decembra 2023.
(2) Minister, pristojen za kmetijstvo, gozdarstvo in
prehrano, objavi naznanilo o prejetju sklepa iz prejšnjega odstavka v Uradnem
listu Republike Slovenije.
KONČNA DOLOČBA
4. člen
Ta odredba začne veljati naslednji dan po objavi v Uradnem
listu Republike Slovenije.
Št. 007-369/2019
Ljubljana, dne 9. julija 2020
EVA 2020-2330-0001
Dr. Aleksandra Pivec
ministrica
za kmetijstvo, gozdarstvo in
prehrano

Priloga:
Program promocije sektorja mesa za obdobje 2020–2022