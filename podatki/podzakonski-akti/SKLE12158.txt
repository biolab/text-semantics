1. člen
(Namen in področje uporabe smernic)
(1) Evropski bančni organ je na podlagi prvega odstavka16.
člena Uredbe (EU) št. 1093/2010 Evropskega parlamenta in Sveta z dne 24.
novembra 2010 o ustanovitvi Evropskega nadzornega organa (Evropski bančni
organ) in o spremembi Sklepa št. 716/2009/ES ter razveljavitvi Sklepa
Komisije2009/78/ES (UL L št. 331 z dne 15. decembra 2010, str. 12;v
nadaljevanju Uredba (EU) št. 1093/2010) dne 4. maja 2020na svoji spletni strani
objavil Smernice o določitvi tehtane povprečne zapadlosti tranše v skladu s točko
(a) člena 257(1)Uredbe (EU) št. 575/2013 (EBA/GL/2020/04; v nadaljevanju smernice).
(2) Smernice iz prvega odstavka tega člena določajo metodologijo
za merjenje zapadlosti tranše v listinjenju kot tehtane povprečne zapadlosti
pogodbenih plačil v okviru tranše iz točke (a) člena 257(1) Uredbe (EU) št.
575/2013 Evropskega parlamenta in Sveta z dne 26. junija 2013 o bonitetnih
zahtevah za kreditne institucije in investicijska podjetja (UL L št. 176 z dne
27. junija 2013, str. 1; v nadaljevanju Uredba (EU) št. 575/2013). Za ta namen
je v smernicah opredeljeno, kako določiti pogodbena plačila iz omenjenega
člena, določeni pa so tudi podatki, potrebni za uporabo pristopa tehtane
povprečne zapadlosti ter njegovo spremljanje in izvajanje.
(3) Smernice so naslovljene na:
1.     
finančne institucije iz prvega odstavka 4. člena Uredbe (EU) št.
1093/2010 in
2.     
pristojne organe iz točke (i) drugega odstavka 4. Člena Uredbe (EU) št.
1093/2010.
2. člen
(Vsebina sklepa in obseg uporabe smernic)
(1) Banka Slovenije s tem sklepom določa uporabo smernic za:
1.     
banke in hranilnice, ki so v skladu z ZBan-2 pridobile dovoljenje za
opravljanje bančnih storitev v RS (v nadaljevanju banke), in
2.     
Banko Slovenije, kadar v skladu z ZBan-2 v vlogi pristojnega organa
izvaja pristojnosti in naloge nadzora nad bankami iz 1. točke tega odstavka.
(2) Banke iz 1. točke prvega odstavka tega člena upoštevajo določbe
smernic v delu, v katerem so naslovljene na banke.
(3) Banka Slovenije pri opravljanju nalog in pristojnosti nadzora
v skladu z ZBan-2 in Uredbo (EU) št. 575/2013 upošteva določbe smernic v delu,
v katerem se nanašajo na izvajanje nalog in pooblastil pristojnega organa.
3. člen
(Uveljavitev sklepa)
Ta sklep začne veljati naslednji dan po njegovi objavi v Uradnem
listu Republike Slovenije.
Ljubljana, dne 21. julija
2020
Boštjan Vasle
predsednik
Sveta Banke Slovenije