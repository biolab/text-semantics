1. SPLOŠNE DOLOČBE
1. člen
(vsebina sklepa)
(1) Ta sklep določa podrobnejšo vsebino dokumentacije,
ki jo mora vložnik priložiti:
(a)   
zahtevi za izdajo dovoljenja za opravljanje bančnih storitev iz prvega
odstavka 100. člena ZBan-2, vključno z zahtevami glede poslovnega načrta
iz 2. točke drugega odstavka 100. člena ZBan-2;
(b)   
zahtevi za izdajo dovoljenja za opravljanje finančnih in dodatnih
finančnih storitev iz prvega odstavka 104. člena ZBan-2, ter za statusna
preoblikovanja iz prvega in drugega odstavka 105. člena ZBan-2, kadar se
zahteva za izdajo dovoljenja v skladu z ZBan-2 in Uredbo Sveta (EU)
št. 1024/2013 z dne 15. oktobra 2013 o prenosu posebnih nalog, ki se
nanašajo na politike bonitetnega nadzora kreditnih institucij, na Evropsko
centralno banko (UL L št. 287 z dne 29. oktobra 2013, str. 63)
vloži pri Banki Slovenije.
(2) Kadar se ta sklep sklicuje na določbe drugih
predpisov, se te določbe uporabljajo v njihovem vsakokrat veljavnem besedilu.
2. člen
(opredelitve pojmov)
Pojmi, uporabljeni v tem sklepu, imajo enak pomen kot v
določbah ZBan-2 in Uredbe (EU) št. 575/2013 Evropskega parlamenta in Sveta
z dne 26. junija 2013 o bonitetnih zahtevah za kreditne institucije in
investicijska podjetja ter o spremembi Uredbe (EU) št. 648/2012 (UL L
št. 176 z dne 27. junija 2013, str. 1, v nadaljevanju Uredba (EU)
št. 575/2013), ter v predpisih, izdanih na njuni podlagi.
2. DOKUMENTACIJA ZA IZDAJO DOVOLJENJA ZA OPRAVLJANJE
BANČNIH STORITEV
3. člen
(splošno o dokumentaciji za izdajo dovoljenja za opravljanje
bančnih storitev)
Zahtevi za izdajo dovoljenja za opravljanje bančnih storitev je
potrebno za namen presoje Banke Slovenije glede izpolnjevanja zahtev iz prvega
odstavka 102. člena ZBan-2 priložiti:
(a)   
splošne informacije in dokumentacijo o vložniku zahteve za izdajo
dovoljenja za opravljanje bančnih storitev,
(b)   
dokumentacijo o skladnosti statusnega ustroja banke z določbami 3.
poglavja ZBan-2,
(c)   
poslovni načrt banke za prva tri leta poslovanja in dokumentacijo o
skladnosti ureditve notranjega upravljanja z določbami 128. člena ZBan-2,
(d)   
dokumentacijo o izpolnjevanju drugih pogojev.
2.1. Splošne informacije in dokumentacija o vložniku
zahteve za izdajo dovoljenja za opravljanje bančnih storitev
4. člen
(splošne informacije o vložniku)
(1) Splošne informacije in dokumentacija o vložniku
zahteve za izdajo dovoljenja za opravljanje bančnih storitev iz točke a)
3. člena tega sklepa morajo vsebovati:
(a)   
izpisek iz sodnega registra oziroma drugega ustreznega javnega registra,
če je vložnik pravna oseba, oziroma fotokopijo osebnega dokumenta (osebno
izkaznico ali potni list), če je vložnik zahteve fizična oseba;
(b)   
statut vložnika oziroma glede na pravnoorganizacijsko obliko vložnika,
drug akt, iz katerega je razviden njegov organizacijski ustroj;
(c)   
izpisek delničarjev iz knjige delničarjev oziroma, glede na
pravnoorganizacijsko obliko vložnika, drug ustrezen dokaz o njegovi lastniški
strukturi in informacija o morebitnem obstoju delničarskih sporazumov ali
drugih povezav lastnikov, ki bi bistveno vplivale na upravljanje vložnika;
(d)   
letni poročili vložnika, ki vsebujeta primerljive podatke predhodnega
leta, za zadnji dve poslovni leti;
(e)   
revizorjevi poročili k letnima poročiloma vložnika za zadnji dve
poslovni leti, če je bil vložnik zavezan k reviziji letnega poročila;
(f)    
če je od zadnjega poslovnega leta minilo že več kot 6 mesecev,
računovodske izkaze vložnika za tekoče poslovno leto;
(g)   
organigram in seznam oseb, ki so z vložnikom v razmerju tesne povezanosti,
vključno z opisom načina povezave;
(h)   
seznam družb, v katerih ima vložnik lastniški delež, in višina deleža;
(i)    
mnenje pristojnega nadzornega organa tretje države o poslovanju vložnika
v zadnjih treh letih, če je vložnik nadzorovana oseba s sedežem v državi, ki ni
članica EU;
(j)    
podatke v zvezi s pravnomočno zaključenimi postopki proti vložniku,
bodisi upravnimi postopki, bodisi civilnimi tožbami, bodisi v zvezi z drugimi
sankcijami (odstop s položaja, razrešitev, disciplinski ukrepi ipd.) v povezavi
z opravljanjem gospodarske dejavnosti, funkcije člana poslovodstva, stečajnega upravitelja,
izvršitelja, člana višjega vodstva ali kot lastnika družbe, če je vložnik
fizična oseba, oziroma navedene podatke za člane poslovodstva družbe, če je
vložnik pravna oseba.
(2) Če je vložnik nadrejena družba v skupini, morajo
splošne informacije in dokumentacija iz prvega odstavka tega člena vsebovati
tudi:
(a)   
dokumentacijo iz točk d), e) in f) prvega odstavka tega člena na
konsolidirani podlagi;
(b)   
podatke iz točke (j) prvega odstavka tega člena za člane poslovodstva
družb v skupini;
(c)   
seznam nadzorovanih družb v skupini z imeni pristojnih nadzornih
organov;
(d)   
opis dejavnosti in morebitnih drugih aktivnosti, s katerimi se ukvarja
skupina kot celota ter posamezne družbe v njej;
(e)   
navedbo bonitetnih ocen družb v skupini, če jih imajo;
(f)    
opis ureditev notranjega upravljanja skupine, ki zajema organizacijsko
strukturo, upravljanje tveganj, mehanizme notranjih kontrol in politike
prejemkov v skupini.
2.2. Dokumentacija o statusnem ustroju banke
5. člen
(dokumentacija o statusnem ustroju)
(1) Dokumentacija za ugotavljanje skladnosti statusnega
ustroja banke iz točke (b) 3. člena tega sklepa mora poleg dokumentacije iz
1., 3. in 4. točke drugega odstavka 100. člena ZBan-2 vsebovati dokazila,
da kandidati za člane nadzornega sveta izpolnjujejo pogoje za imenovanje člana
nadzornega sveta v skladu s 53. členom ZBan-2.
(2) Za dokazila iz prvega odstavka tega člena se
štejejo:
(a)   
dokazila o ustreznem znanju, veščinah in izkušnjah kandidatov za člane
nadzornega sveta v skladu s 1. točko prvega odstavka 53. člena ZBan-2,
vključno z izpolnjenim vprašalnikom VPR iz Priloge 1 Sklepa o dokumentaciji za
dokazovanje izpolnjevanja pogojev za imenovanje člana upravljalnega organa
banke in hranilnice (Uradni list RS, št. 73/15) za vsakega kandidata za
člana nadzornega sveta;
(b)   
izpisek iz kazenske evidence in druga oblika dokazila o izpolnjevanju
pogojev iz 2. točke prvega odstavka 53. člena ZBan-2 za kandidata za člana
nadzornega sveta;
(c)   
izjavo kandidata za člana nadzornega sveta oziroma ustrezna zagotovila
glede izpolnjevanja pogoja iz 3. točke prvega odstavka 53. člena ZBan-2 za
kandidata za člana nadzornega sveta.
2.3. Poslovni načrt in dokumentacija o ureditvi notranjega
upravljanja
6. člen
(splošno)
(1) Poslovni načrt banke za prva tri leta poslovanja iz
točke (c) 3. člena tega sklepa mora poleg podrobnejšega opisa storitev, ki
jih namerava banka opravljati, iz prve alineje 2. točke drugega odstavka
100. člena ZBan-2, vsebovati:
-       
opis območja opravljanja storitev in trženja teh storitev;
-       
opis potencialnih konkurenčnih prednosti banke;
-       
finančni načrt vključno s projekcijo zagotavljanja kapitalske ustreznosti.
(2) Dokumentacija za ugotavljanje skladnosti ureditve
notranjega upravljanja iz točke (c) 3. člena tega sklepa mora vsebovati
opis ureditve notranjega upravljanja iz druge alineje 2. točke drugega
odstavka100. člena ZBan-2, ki vključuje dokumentacijo o:
(a)   
organizacijski strukturi;
(b)   
procesih upravljanja tveganj;
(c)   
mehanizmih notranjih kontrol;
(d)   
politikah in praksah prejemkov.
7. člen
(dokumentacija o organizacijski strukturi)
Dokumentacija za presojo jasnosti organizacijske strukture banke
iz točke (a) drugega odstavka 6. člena tega sklepa mora vsebovati:
(a)   
organigram, iz katerega je razvidno, da so upoštevana temeljna načela
organiziranja, vključno z opisom razmejitev pristojnosti in odgovornosti ter
poročevalskih tokov med različnimi hierarhičnimi in organizacijskimi ravnmi;
(b)   
pravilnike, navodila in druge akte, ki opredeljujejo izvajanje vseh
delovnih postopkov v okviru opravljanja bančnih storitev;
(c)   
dokumentacijo, iz katere sta razvidna sistem sprejemanja odločitev in
odgovornost posameznikov, ki sprejemajo odločitve pri posameznih delovnih
procesih v okviru opravljanja bančnih storitev;
(d)   
dokumentacijo, iz katere so razvidne odgovornosti višjega vodstva ter
način zagotavljanja učinkovitega nadzora uprave nad višjim vodstvom;
(e)   
dokumentacijo, iz katere je razvidna politika za preprečevanje nastanka
nasprotja interesov;
(f)    
dokumentacijo:
- 
iz katere je razvidno število zaposlenih, ki bodo izvajali bančne
storitve, njihova izobrazbena struktura in strokovna usposobljenost,
- 
ki dokazuje strokovno usposobljenost nosilcev ključnih funkcij;
(g)   
kodeks ravnanja članov upravljalnega organa in drugih zaposlenih, iz
katerega je razvidna politika za doseganje visokih standardov korporativne
kulture banke.
8. člen
(dokumentacija o procesih upravljanja tveganj)
Dokumentacija za presojo učinkovitosti procesov upravljanja tveganj
banke iz točke (b) drugega odstavka 6. člena tega sklepa mora vsebovati:
(a)   
strnjeno izjavo upravljalnega organa o tveganju iz točke (f) prvega
odstavka 435. člena Uredbe (EU) št. 575/2013;
(b)   
strategije in politike prevzemanja in upravljanja tveganj iz 5. in
6. člena Sklepa o ureditvi notranjega upravljanja, upravljalnem organu in
procesu ocenjevanja ustreznega notranjega kapitala za banke in hranilnice
(Uradni list RS, št. 73/15, v nadaljevanju sklep o upravljanju);
(c)   
opis procesov upravljanja tveganj iz 20., 21., 23. in 24. člena
sklepa o upravljanju;
(d)   
opis notranjega poročanja o tveganjih iz 25. člena sklepa o
upravljanju;
(e)   
politiko odobritve novih produktov iz 28. člena sklepa o
upravljanju;
(f)    
politiko uporabe zunanjih izvajalcev iz 29. člena sklepa o
upravljanju.
9. člen
(dokumentacija o mehanizmih notranjih kontrol)
Dokumentacija za presojo primernosti mehanizmov notranjih kontrol
banke iz točke (c) drugega odstavka 6. člena tega sklepa mora vsebovati:
(a)   
dokumentacijo, iz katere je razvidna organiziranost mehanizmov notranjih
kontrol z opisom pravil in kontrol nad izvajanjem organizacijskih, poslovnih in
delovnih postopkov banke (notranje kontrole);
(b)   
dokumentacijo, iz katere je razvidna organiziranost in raven delovanja:
- 
službe notranje revizije pri vseh delovnih procesih v okviru opravljanja
bančnih storitev, vključno s strategijo službe notranje revizije ter opisom
notranjega revidiranja in obsega aktivnosti v prvih dveh letih poslovanja pri
posameznih delovnih procesih v okviru opravljanja bančnih storitev,
- 
funkcije upravljanja tveganj in funkcije skladnosti poslovanja, vključno
z internim aktom, ki določa namen, pomen in naloge posamezne funkcije,
hierarhičnim položajem vodje posamezne funkcije ter letnim načrtom posamezne
funkcije.
10. člen
(dokumentacija o politiki prejemkov)
Dokumentacija za presojo ustreznosti politike prejemkov banke
iz točke (d) drugega odstavka 6. člena tega sklepa mora vsebovati politiko
prejemkov iz prvega odstavka 169. člena ZBan-2, ki upošteva temeljna
načela za določanje politike in praks glede prejemkov.
2.4. Dokumentacija o izpolnjevanju drugih pogojev
11. člen
(dokumentacija o izpolnjevanju drugih pogojev)
Dokumentacija za ugotavljanje izpolnjevanja drugih pogojev za
izdajo dovoljenja banki za opravljanje bančnih storitev iz 5. točke drugega
odstavka 100. člena ZBan-2 mora vsebovati:
(a)   
pogodbe ali druga pravna razmerja, sklenjena za namen izvajanja bančnih
storitev;
(b)   
dokumentacijo glede tehnične opremljenosti prostorov, ki omogoča varno
in nemoteno izvajanje poslovnih procesov v okviru opravljanja bančnih storitev
ter zagotavlja ustrezno ločitev posameznih funkcij poslovanja in možnost
njihove medsebojne povezave;
(c)   
strategijo razvoja informacijskih sistemov in politiko varnosti
informacijskih sistemov, ki upošteva priporočila ustreznih standardov, ki jih
izdaja Slovenski inštitut za standardizacijo oziroma drug pooblaščeni organ;
(d)   
dokumentacijo glede sposobnosti pravočasnega, točnega in
standardiziranega poročanja Banki Slovenije in drugim nadzornim institucijam.
3. DOKUMENTACIJA ZA IZDAJO DOVOLJENJA ZA OPRAVLJANJE
FINANČNIH IN DODATNIH FINANČNIH STORITEV
12. člen
(dokumentacija za izdajo dovoljenja za opravljanje finančnih
in dodatnih finančnih storitev)
(1) Zahtevi za izdajo dovoljenja za opravljanje
finančnih in dodatnih finančnih storitev mora banka zaradi presoje
izpolnjevanja zahtev iz tretjega odstavka 104. člena ZBan-2 priložiti
dokumentacijo iz drugega odstavka 104. člena ZBan-2.
(2) Za dokumentacijo iz prvega odstavka tega člena se
smiselno uporabljajo določbe 2.2., 2.3. in 2.4. poglavja tega sklepa.
(3) V kolikor banka zahtevo za izdajo dovoljenja za
opravljanje finančnih storitev vloži hkrati z zahtevo za izdajo dovoljenja za
opravljanje bančnih storitev, se zahtevana dokumentacija iz 2.2. in 2.3.
poglavja tega sklepa za obe dovoljenji združi, razen v delih, kjer to ni
smiselno.
4. DOKUMENTACIJA ZA IZDAJO DOVOLJENJA ZA STATUSNA
PREOBLIKOVANJA
13. člen
(dokumentacija za izdajo dovoljenja za združitev –
pripojitev ali spojitev)
(1) Banka, ki je udeležena pri pripojitvi kot prevzemna
družba, mora zahtevi za izdajo dovoljenja za združitev priložiti dokumentacijo
iz 2. poglavja tega sklepa v smiselnem obsegu.
(2) Banka, ki je udeležena pri pripojitvi kot prevzeta
družba, mora zahtevi za izdajo dovoljenja za združitev priložiti:
(a)   
če prevzemna družba ni banka, dokumentacijo, iz katere izhaja, da je
prenehala opravljati bančne storitve in da je obstoječe posle iz tega naslova
bodisi zaključila bodisi prenesla na drugo pravno osebo z dovoljenjem za
opravljanje bančnih storitev;
(b)   
če prevzemna družba hkrati vloži zahtevo za izdajo dovoljenja za
opravljanje bančnih storitev, dokumentacijo iz 2. poglavja tega sklepa v
smiselnem obsegu.
(3) Banka, ki je udeležena pri spojitvi, mora zahtevi za
izdajo dovoljenja za združitev priložiti:
(a)   
če prevzemna družba ne bo banka, dokumentacijo, iz katere izhaja, da je
prenehala opravljati bančne storitve in da je obstoječe posle iz tega naslova
bodisi zaključila bodisi prenesla na drugo pravno osebo z dovoljenjem za
opravljanje bančnih storitev;
(b)   
če namerava prevzemna družba opravljati bančne storitve, dokumentacijo
iz 2. poglavja tega sklepa v smiselnem obsegu.
(4) V primeru iz točke (b) tretjega odstavka tega člena
morajo banke, ki so udeležene pri spojitvi, v imenu in za račun nove družbe
zahtevi za izdajo dovoljenja za opravljanje bančnih storitev prevzemne družbe
priložiti dokumentacijo iz 2. poglavja tega sklepa.
(5) V primeru iz četrtega odstavka tega člena se
zahtevana dokumentacija iz točke (b) tretjega odstavka in iz četrtega odstavka
tega člena združi, razen v delih, kjer to ni smiselno.
14. člen
(dokumentacija za izdajo dovoljenja za delitev)
(1) Banka, ki je udeležena pri delitvi, mora zahtevi
za izdajo dovoljenja za delitev priložiti dokumentacijo
iz 2. poglavja tega sklepa v smiselnem obsegu.
(2) Če zaradi izvedbe delitve iz prvega odstavka tega
člena nastane nova družba, ki bo opravljala bančne storitve, mora banka, ki je
udeležena pri delitvi, v imenu in za račun nove družbe zahtevi za izdajo
dovoljenja za opravljanje bančnih storitev priložiti dokumentacijo iz 2.
poglavja tega sklepa.
15. člen
(dokumentacija za izdajo dovoljenja za druga statusna
preoblikovanja)
Določbe tega poglavja se smiselno uporabljajo tudi pri izdaji
dovoljenj za druga statusna preoblikovanja, pri katerih je udeležena banka.
16. člen
(dokumentacija glede zajamčenih vlog)
(1) Banka, ki je udeležena pri pripojitvi kot prevzemna
banka, mora zahtevi za izdajo dovoljenja za združitev poleg dokumentacije iz
13. člena tega sklepa priložiti tudi dokumentacijo, iz katere izhaja, da
bodo vlagatelji ustrezno obveščeni o njihovih pravicah v primeru prekoračitve
zajamčene vloge zaradi pripojitve.
(2) Banke, ki so udeležene pri spojitvi, morajo zahtevi za izdajo
dovoljenja za združitev poleg dokumentacije iz 13. člena tega sklepa
priložiti tudi dokumentacijo, iz katere izhaja, da bodo vlagatelji ustrezno
obveščeni o njihovih pravicah v primeru prekoračitve zajamčene vloge zaradi
združitve.
6. IZKAZOVANJE BANKE S TABLO IN NALEPKO
18. člen
(tabla in nalepke)
(1) Banka Slovenije skupaj z odločbo o izdaji dovoljenja
za opravljanje bančnih storitev izroči banki tablo z napisom Banka Slovenije,
Dovoljenje za opravljanje bančnih storitev, za sedež banke in po eno nalepko z
napisom Banka Slovenije, Dovoljenje za opravljanje bančnih storitev, za vsako
njeno posamezno poslovalnico na podlagi predloženega seznama. Ob odprtju nove
poslovalnice banka zaprosi Banko Slovenije za izdajo nove nalepke. Ob
prenehanju poslovanja mora banka tablo in nalepke vrniti.
(2) Če je nalepka pri zamenjavi uničena, mora banka
imenovati komisijo, ki o tem sestavi zapisnik. Banka posreduje zapisnik Banki
Slovenije ali pa vrne uničeno nalepko.
(3) Banka Slovenije banki, ki to izrecno želi, izroči
table in nalepke z dvojezičnim napisom (slovenskem in italijanskem ali
slovenskem in madžarskem).
(4) Vsebino in obliko table in nalepke iz prvega
odstavka tega člena določi Banka Slovenije z notranjim aktom.
7. KONČNI DOLOČBI
19. člen
(prenehanje uporabe sklepa)
Z dnem uveljavitve tega sklepa se preneha uporabljati Sklep o
dokumentaciji za izdajo dovoljenj za opravljanje bančnih in finančnih storitev
ter za statusna preoblikovanja (Uradni list RS, št. 28/07, 89/11 in
74/13).
20. člen
(uveljavitev sklepa)
Ta sklep začne veljati naslednji dan po objavi v Uradnem
listu Republike Slovenije.
Ljubljana, dne
24. septembra 2015
Boštjan Jazbec l.r.
Predsednik
Sveta Banke Slovenije