1. člen
(1) Ta pravilnik določa vrsto in vsebino podatkov, ki jih
mora ministrstvu, pristojnemu za varstvo okolja (v nadaljnjem besedilu:
ministrstvo), poslati upravljavec naprave, v kateri se izvaja dejavnost
proizvodnje aluminija. 
(2) Ta pravilnik določa tudi način preverjanja podatkov iz
prejšnjega odstavka.
2. člen
(1) Upravljavec naprave je pravna ali fizična oseba, ki
izvaja dejavnost proizvodnje aluminija. 
(2) Upravljavec naprave mora ministrstvu poslati osnovne
podatke in podatke o dejavnosti iz prejšnjega odstavka. 
(3) Osnovni podatki iz prejšnjega odstavka so: 
-       
firma in sedež upravljavca naprave ter lokacija naprave, 
-       
opis dejavnosti, ki povzroča emisije toplogrednih plinov, 
-       
opis in shematski prikaz naprave in njenih enot, 
-       
opis zmogljivosti naprave in njenih enot ter 
-       
opis izvajanja monitoringa emisij toplogrednih plinov, če se ta izvaja. 
(4) Podatki o dejavnosti iz drugega odstavka tega člena so
podrobni podatki o delovanju naprave in njenih emisijah toplogrednih plinov na
mesečni ravni za obdobje od 1. januarja 2005 do 31. decembra 2008, in sicer: 
1.     
podatki o porabi energije in proizvodnji izdelkov: 
- 
navedba števila celic po posameznih vrstah celic, 
- 
količina proizvedenega aluminija po posamezni vrsti elektroliznih celic,
- 
količina proizvedenih izdelkov (skladno z nomenklaturo industrijskih
proizvodov NIP-2009, ki jo objavlja Statistični urad Republike Slovenije), in
delež sekundarnega aluminija v posameznih proizvodih, 
- 
poraba električne energije za proizvodnjo in predelavo aluminija po
posameznih proizvedenih izdelkih in 
- 
poraba goriva in energije za sekundarne procese predelave aluminija
(npr. sekundarno taljenje, rafiniranje, valjanje, litje, homogenizacija in
ekstruzija); 
2.     
podatki o bilanci grafitnih anod: 
- 
bilanca grafitnih anod (zaloge na začetku obdobja, nakup, proizvodnja,
poraba po posamezni vrsti celic, prodaja, zaloge na koncu obdobja), 
- 
poraba in vrsta goriva za proizvodnjo pečenih anod, 
- 
količina proizvedenih zelenih anod, 
- 
količina proizvedenih pečenih anod, 
- 
vsebnost vodika v zelenih anodah, 
- 
količina zbranega odpadnega katrana, 
- 
poraba zasipnega kalciniranega petrolkoksa in 
- 
vsebnost žvepla in pepela v zasipnem kalciniranem petrolkoksu za
proizvodnjo zelenih anod; 
3.     
podatki o anodnih učinkih v skladu s smernicami za izdelavo državnih
evidenc toplogrednih plinov, ki jih je objavil Mednarodni panel za spremembe
podnebja, ustanovljen v okviru Okvirne konvencije Združenih narodov o spremembi
podnebja (Uradni list RS – Mednarodne pogodbe, št. 13/95) in so dostopne na
njegovi spletni strani (http://www.ipcc-nggip.iges.or.jp), in sicer: 
3.1  
v primeru ugotavljanja anodnih učinkov z beleženjem prenapetosti podatki
o: 
- 
prenapetostnem koeficientu za tetraklormetan (OVC), 
- 
prenapetosti anodnega učinka (AEO), 
- 
tokovni učinkovitosti (CE), 
- 
proizvodnji aluminija v posamezni vrsti elektroliznih celic in 
- 
razmerju med heksakloretanom in tetraklormetanom; (razmerje je lahko
privzeta vrednost); 
3.2  
v primeru ugotavljanja anodnih z beleženjem trajanja anodnega učinka
podatki o: 
- 
koeficientu za tetraklormetan (S(CF4)), 
- 
anodni učinek v minutah na celico-dan (AEM), 
- 
proizvodnji aluminija (v posamezni vrsti celic) in 
- 
razmerju med heksakloretanom in tetraklormetanom; 
4.     
podatki o emisijah toplogrednih plinov, in sicer podatki o: 
- 
emisijah ogljikovega dioksida zaradi proizvodnje in porabe grafitnih
anod, 
- 
emisijah tetraklormetana in heksakloretana zaradi anodnih učinkov po
posameznih vrstah celic, 
- 
emisijah ogljikovega dioksida za sekundarne procese predelave aluminija
in 
- 
drugih morebitnih emisijah toplogrednih plinov. 
(4) Izračun emisij toplogrednih plinov mora biti izveden v
skladu z najmanj drugo zahtevnostno stopnjo iz smernic iz 3. točke prejšnjega
odstavka. 
(5) Upravljavec naprave mora ministrstvu sporočiti tudi način
ugotavljanja podatkov iz drugega in tretjega odstavka tega člena.
3. člen
(1) Pravilnosti in resničnosti posredovanih podatkov iz
prejšnjega člena preverja ministrstvo. 
(2) Za preverjanje pravilnosti in resničnosti podatkov iz
prejšnjega člena se smiselno uporablja predpis, ki ureja preverjanje poročila o
emisijah toplogrednih plinov. 
(3) Upravljavec naprave mora omogočiti ministrstvu na njegovo
zahtevo dostop do dokumentacije, ki je podlaga za poslane podatke iz prejšnjega
člena.
4. člen
Ta pravilnik začne veljati naslednji dan po objavi v Uradnem
listu Republike Slovenije.
Št. 0071-30/2010
Ljubljana, dne 23. aprila 2010
EVA 2010-2511-0048
dr. Roko Žarnić l.r.
Minister
za okolje in prostor