1. člen
(1) Ta uredba ureja metodologijo za
določanje osnov, na podlagi katerih se izračuna obseg javnih sredstev za
izvajanje javne službe na področju kulture, oziroma dejavnosti, ki se
zagotavljajo pod enakimi pogoji in na način, ki velja za javno službo (v
nadaljevanju: javna služba).
(2) Osnove za izračun sredstev po tej
uredbi se smiselno uporabljajo tudi za financiranje:
-      
javnih skladov in javnih agencij iz 23. člena zakona o uresničevanju
javnega interesa za kulturo (Uradni list RS, št. 96/02; v nadaljnjem besedilu:
ZUJIK),
-      
italijanske in madžarske narodne skupnosti,
-      
izvajalcev javnih kulturnih programov iz 56. člena ZUJIK.
2. člen
(1) Obseg sredstev za financiranje javne
službe določi financer na podlagi večletnega oziroma letnega programa dela in
finančnega načrta izvajalcev javnih služb.
(2) Ne glede na prejšnji odstavek tega
člena obseg sredstev za financiranje občinskih javnih zavodov do začetka
izvajanja 129. člena ZUJIK določi država na podlagi letnega programa dela in
finančnega načrta javnega zavoda.
(3) Obseg sredstev za financiranje
kulturnih potreb italijanske in madžarske narodne skupnosti določi država na
podlagi predloženega programa dela narodnih skupnosti, ki vključuje tudi
delovanje njunih javnih zavodov.
(4) Obseg sredstev za financiranje
izvajalca javnega kulturnega programa se določi na podlagi večletnega programa
dela, ki je po vsebini zaključena celota, določena praviloma s cilji v skladu s
56. členom ZUJIK.
3. člen
Osnove za izračun sredstev za izvajanje
javne službe so:
-      
programski materialni stroški,
-      
splošni stroški delovanja,
-      
stroški dela,
-      
stroški investicijskega vzdrževanja in nakupa opreme.
4. člen
(1) Programski materialni stroški javne
službe s področja uprizoritvenih, glasbenih ter prireditvenih dejavnosti so
izdatki za blago in storitve, ki se nanašajo na posamezno produkcijo,
postprodukcijo in organizacijo ter posredovanje kulturnih dogodkov in so
evidentirani kot strošek posamezne programske enote. Osnova za izračun višine
sredstev za te namene je načrtovani obseg posameznih programskih sklopov.
(2) Programski materialni stroški
izvajalcev vseh ostalih javnih služb na področju kulture so izdatki za blago in
storitve, ki nastajajo pri opravljanju posameznih vrst nalog javne službe in so
odvisni od obsega izvajanja javne službe. Osnova za izračun višine sredstev je
program dela izvajalca javne službe, iz katerega so razvidne posamezne vrste
nalog in načrtovani obseg izvajanja teh nalog.
(3) Višino odobrenih sredstev za pokrivanje
programskih materialnih stroškov se določi v skladu s kriteriji, ki so navedeni
v neposrednem pozivu oziroma javnem razpisu izvajalcem javnih služb.
5. člen
(1) Splošni stroški javne službe s področja
uprizoritvenih, glasbenih ter prireditvenih dejavnosti so izdatki za blago in
storitve, ki se nanašajo na delovanje celotne organizacije in jih ni mogoče
neposredno evidentirati na posamezno programsko enoto.
(2) Splošni stroški delovanja javne službe
na ostalih področjih pa so izdatki za blago in storitve, ki so neodvisni od
obsega izvajanja javne službe in so vezani predvsem na uporabo prostora ter
opreme, ki se uporablja za izvajanje javne službe.
(3) Obseg sredstev za financiranje splošnih
stroškov je odvisen od:
-      
višine posameznih vrst splošnih stroškov delovanja, ki jih je izvajalec
javne službe izkazal v zadnjem letnem finančnem poročilu in ki so povezani z
izvajanjem programa dela,
-      
višine posameznih vrst splošnih stroškov delovanja, ki jih izvajalec
javne službe načrtuje v finančnem načrtu in ki so povezani z izvajanjem
programa dela,
-      
števila zaposlenih, ki se financirajo iz javnih sredstev,
-      
števila zaposlenih, ki se financirajo iz javnih sredstev in opravljajo
administrativno tehnične naloge,
-      
obsega programa, ki se financira iz javnih sredstev,
-      
velikosti javne kulturne infrastrukture.
6. člen
Specifikacija posameznih vrst stroškov
oziroma razmejitev med programskimi in splošnimi obratovalnimi stroški je
določena v obrazcih, ki so na podlagi 4. člena pravilnika o načinu izvajanja
financiranja javnih zavodov, javnih skladov in javnih agencij na področju
kulture (Uradni list RS, št. 117/02 in 97/03), priloženi neposrednemu pozivu.
7. člen
(1) Stroške za plačilo dela predstavljajo
stroški za plače in drugi izdatki zaposlenim ter prispevki za socialno varnost
zaposlenih. Obseg sredstev za te namene mora biti skladen z usmeritvami, ki jih
določa proračunski memorandum. 
(2) Višina stroškov za plačilo dela
zaposlenim je izračunana na podlagi odobrenega števila zaposlenih na dan, ki je
določen v obrazcih iz prejšnjega člena.
8. člen
(1) Višino sredstev za investicijsko
vzdrževanje odobri lastnik javne kulturne infrastrukture na podlagi
predloženega programa investicijskega vzdrževanja izvajalca javne službe in na
podlagi ocene lastnika o nujnosti posameznih del.
(2) Višino sredstev za nakup opreme odobri
lastnik javne infrastrukture glede na vrednost opreme, ki se uporablja pri
delu, izrabljenost opreme in potreb, ki so povezane s programom dela.
Prioritete za nakup opreme morajo biti določene v finančnem načrtu oziroma v
programu dela.
(3) Ne glede na prejšnji odstavek tega
člena lahko država zagotavlja občinskim javnim zavodom sredstva za nakup opreme
v primeru, kadar je nakup opreme neizogibno potreben za izvedbo programa, pri
čemer na višino odobrenih sredstev vpliva delež sofinanciranja ustanovitelja
pri nabavi opreme.
8.a člen
Če proračunska sredstva v proračunu
Republike Slovenije ne zadoščajo za financiranje obsega izvajanja javne službe
skladno s to uredbo, obseg sredstev za določitev osnov za izračun sredstev za
izvajanje javne službe predstavljajo razpoložljiva sredstva v proračunu
Republike Slovenije, ki so po ekonomskih namenih določena v skladu z izhodišči
Vlade Republike Slovenije za pripravo predlogov proračunov. Znižanje obsega
sredstev za financiranje posamezne osnove iz 3. člena te uredbe se lahko določi
za vsako osnovo posebej. Konkretna izhodišča za določitev obsega sredstev
izvajalcem javne službe se določijo z navodili ob vsakokratnem pozivu za
pripravo predlogov finančnih načrtov in programov dela.

Uredba o metodologiji za določitev osnov za
izračun sredstev za izvajanje javne službe na področju kulture (Uradni list RS,
št. 100/03)
vsebuje naslednji končni določbi:
»9. člen
Z dnem uveljavitve te uredbe preneha
veljati uredba o metodologiji za določitev osnov za izračun sredstev za izvajanje
javne službe na področju kulture za leto 2003 (Uradni list RS, št. 117/02).
10. člen
Ta uredba začne veljati naslednji dan po
objavi v Uradnem listu Republike Slovenije.«.

Uredba o spremembi Uredbe o metodologiji za
določitev osnov za izračun sredstev za izvajanje javne službe na področju
kulture (Uradni list RS, št. 81/09) vsebuje naslednjo končno določbo:
»KONČNA DOLOČBA
2. člen
Ta uredba začne veljati naslednji dan po
objavi v Uradnem listu Republike Slovenije.«.

Uredba o dopolnitvi Uredbe o metodologiji za
določitev osnov za izračun sredstev za izvajanje javne službe na področju
kulture (Uradni list RS, št. 96/13) vsebuje naslednjo končno določbo:
»KONČNA DOLOČBA
2. člen
Ta uredba začne veljati petnajsti dan po
objavi v Uradnem listu Republike Slovenije.«.