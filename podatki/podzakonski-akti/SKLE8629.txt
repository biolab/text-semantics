1. člen
S tem pravilnikom se določajo oblika, vsebina in postopek za
izdajo diplom, potrdil o opravljenem izpopolnjevanju po študijskem programu za
izpopolnjevanje in potrdil o drugih oblikah izobraževanja.
2. člen
Fakulteta izdaja naslednje diplome in potrdila o
izobraževanju:
-       
diplome,
-       
dvojnike diplom,
-       
potrdila o opravljenih izpopolnjevanjih po študijskih programih za
izpopolnjevanje.
Listine iz prvega odstavka so javne listine. 
Javne listine so tudi potrdila o opravljenih izpitih, ki jih študentom
ali diplomantom izdaja fakulteta.
3. člen
Diploma se izda po opravljenih obveznostih študijskega programa
za pridobitev izobrazbe na posebnem papirju z vodnim žigom, na katerega je
odtisnjen znak DOBA Fakultete za uporabne poslovne in družbene študije Maribor.
4. člen
Fakulteta izdaja diplome in priloge k diplomam o zaključenih študijskih
programih prve in druge stopnje.
Sestavni del diplome je »priloga k diplomi«.
5. člen
Diploma vsebuje: ime fakultete, ime študijskega programa, stopnjo
pridobljene izobrazbe, pridobljen strokovni naslov, ime in priimek kandidata
ter datum, kraj in državo njegovega rojstva. Diploma ima zaporedno številko,
datum diplomiranja, datum izdaje, suhi pečat fakultete ter podpis dekana in
direktorice.
Sestavine obrazca priloga k diplomi v slovenskem in angleškem
jeziku so opredeljene v Pravilniku o prilogi k diplomi, ki ga sprejme minister
pristojen za visoko šolstvo.
6. člen
Diploma je oblikovana v skladu s celostno grafično podobo fakultete.
Diploma se izdaja na papirju z vodnim tiskom dimenzije 210 mm
x 297 mm, na katerem je natisnjen znak DOBA Fakultete za uporabne poslovne in
družbene študije Maribor in besedilo, kot je prikazano v prilogi.
Mapa diplome ima dimenzije 220 mm x 315 mm in je temno modre
barve tip Pantone 2627C. Na platnici mape je napis DIPLOMA in znak DOBA
Fakultete za uporabne poslovne in družbene študije Maribor v kombinaciji
oranžne barve tip Pantone 152C in svetlo modre barve Pantone 2935C.
7. člen
Po opravljenih obveznostih po javno veljavnem študijskem programu
za izpopolnjevanje ali delu javno veljavnega programa za pridobitev izobrazbe,
izda fakulteta udeležencem potrdilo, ki je javna listina.
8. člen
Potrdilo po programih iz prejšnjega člena vsebuje: ime
fakultete, ime in priimek udeleženca, državo, kraj in datum rojstva udeleženca,
naslov in čas trajanja programa, ki ga je zaključil udeleženec, datum, ko je
opravil udeleženec vse obveznosti po programu, trajanje v številu ur programa
ter ovrednotenje programa v številu kreditnih točk po sistemu ECTS.
Potrdilo o opravljenem delu javno veljavnega študijskega programa
za pridobitev izobrazbe vsebuje tudi podatke o naslovu in stopnji študijskega
programa, katerega del je.
Potrdilo vsebuje še zaporedno številko in datum izdaje potrdila
ter suhi pečat fakultete.
9. člen
Oblika in papir potrdila iz prejšnjega člena tega sklepa sta določena
s celostno grafično podobo fakultete. Na potrdilu je odtisnjen pečat fakultete
v tehniki suhega pečata.
10. člen
O izdanih diplomah in potrdilih fakulteta vodi posebno evidenco
v skladu z zakonom in s posebnimi predpisi.
11. člen
Fakulteta izda dvojnik diplome diplomantu, ki je ustrezno preklical
izgubljeno, uničeno ali odtujeno diplomo, če je iz evidence, ki jo vodi
fakulteta razvidno, da mu je bil po končanih študijskih obveznostih izdan
izvirnik diplome.
Dvojnik diplome se izda na papirju, ki se v danem trenutku uporablja
za izdajo diplom fakultete, s tem, da je v gornjem desnem kotu na prvi strani
napisano, da gre za dvojnik.
Na prvi strani dvojnika diplome se z izjemo zaporedne številke
navedejo podatki, ki jih mora po tem pravilniku vsebovati diploma, s tem, da se
namesto lastnoročnega podpisa pri imenih podpisnikov zapiše »l.r.«
Na hrbtni strani dvojnika trenutna dekan in direktorica fakultete
podpišeta klavzulo o skladnosti podatkov dvojnika s podatki evidence, na
temelju katere se dvojnik diplome izdaja. Na hrbtni strani dvojnika diplome se
odtisne pečat šole. 
V evidenco izdanih diplom se vpiše podatke o izdanem dvojniku
diplome, skupaj s podatki o preklicu izvirnika.
Ta sklep se objavi v Uradnem listu Republike Slovenije in začne
veljati naslednji dan po objavi.
Št. 1/2010
Maribor, dne 9. junija 2010
Dekan
red. prof. dr. Boris Cizelj l. r.

Priloga
1: Diploma: diplomirana ekonomistka
Priloga
2: Diploma:diplomantka poslovne administracije
Priloga
3: Diploma: diplomantka organiziranja in menedžmenta socialnih dejavnosti
Priloga
4: Diploma: diplomantka menedžmenta vseživljenjskega izobraževanja
Priloga
5: Diploma: diplomantka marketinga
Priloga
6: Diploma: magistrica menedžmenta vseživljenjskega izobraževanja
Priloga
7: Diploma: magistrica organiziranja in menedžmenta socialnih dejavnosti
Priloga
8: Diploma: magistrica poslovnih ved