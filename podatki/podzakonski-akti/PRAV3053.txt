I. SPLOŠNA DOLOČBA
1. člen
(opredelitev vsebine pravilnika)
Ta pravilnik določa:
-       
način označevanja javnih cest in njihovih odsekov ter objektov na javnih
cestah;
-       
vodenje evidenc o javnih cestah in objektih na njih ter način zbiranja
tehničnih in drugih podatkov za te evidence;
-       
vsebino evidenc in razpolaganje s podatki iz evidenc o javnih cestah in
objektih na njih;
-       
pripravo poročila za Evropsko komisijo o izdatkih za javne ceste ter o
uporabi cest (v nadaljnjem besedilu: poročilo).
II. OZNAČEVANJE JAVNIH CEST IN NJIHOVIH ODSEKOV TER OBJEKTOV
NA NJIH
2. člen
(način označevanja javnih cest)
(1) Javne ceste se označujejo z
evidenčnimi številkami, ki so po posameznih kategorijah javnih cest naslednje: 


Kategorija javne ceste 

Evidenčna številka 
javne ceste


Avtocesta (AC) 

A1 - A9


Hitra cesta (HC) 

H1 - H9


Glavna cesta I. reda (G1)

1 - 99


Glavna cesta II. reda (G2)

101 - 199


Regionalna cesta I. reda (R1)

201 - 399


Regionalna cesta II. reda (R2)

401 - 599


Regionalna cesta III. reda (R3)

601 - 999


Lokalna cesta (LC) 

001xxx - 499xxx


Javna pot (JP) 

501xxx - 999xxx


Glavna mestna cesta (LG) 

001xxx - 499xxx


Zbirna mestna cesta ali zbirna krajevna cesta (LZ)

001xxx - 499xxx


Mestna cesta ali krajevna cesta (LK) 

001xxx - 499xxx


Daljinska kolesarska pot (KD) 

9101xx - 9199xx


Glavna kolesarska pot (KG) 

9201xx - 9299xx


Regionalna kolesarska pot (KR) 

9301xx - 9499xx


Javna pot za kolesarje (KJ) 

9501xx - 9999xx


(2) Regionalne ceste III. reda, ki jim je v skladu z njihovo
opredelitvijo v 14. členu zakona o javnih cestah ta kategorija določena zaradi
povezovanja za državo pomembnih turističnih območij z državnimi cestami enake
ali višje kategorije (turistične ceste, TR), se označujejo z evidenčnimi številkami
od 901 do 999.
(3) Evidenčna številka posamezne javne ceste se v skladu z določbo
prvega in drugega odstavka tega člena ter četrtega in petega odstavka 3. člena
tega pravilnika določi v aktu o njeni kategorizaciji.
3. člen
(način označevanja odsekov javnih cest)
(1) Javne ceste se lahko razdelijo na več odsekov, ki so medsebojno
razmejeni s križiščem dveh ali več kategoriziranih cest ali izjemoma z drugo
značilno mejno točko odseka (npr. državna meja, prelaz, železniška postaja,
križišče z nekategorizirano cesto ipd.).
(2) Odsek javne ceste ne sme biti krajši od 100 m, razen če
je celotna javna cesta krajša od te dolžine.
(3) Odsek državne ceste se označi s štirimestno številko.
(4) Odsek občinske ceste se označi s šestmestno številko, v
kateri so prva tri mesta namenjena zaporedni številki občine, v kateri se
občinska cesta ali njen odsek začne, drugi dve mesti zaporedni številki
občinske ceste in zadnje mesto zaporedni številki odseka. Zaporedna številka
občine se posebej določi za lokalne ceste, za javne poti in za javne poti za kolesarje.
Občini, v kateri število posameznih kategorij občinskih cest presega število
razpoložljivih mest za njihovo oznako, se dodeli več zaporednih številk.
(5) Ne glede na določbi tretjega in četrtega odstavka tega
člena sta označitvi odseka državnih kolesarskih poti namenjeni zadnji dve mesti
v njihovih evidenčnih številkah, določenih v prvem odstavku prejšnjega člena.
Pri javnih poteh za kolesarje pa je prvo mesto enotno za vse občine (število
9), drugo do četrto mesto je namenjeno zaporedni številki občine, v kateri se
javna pot za kolesarje ali njen odsek začne, in zadnji dve mesti sta namenjeni
zaporedni številki javne poti za kolesarje in njenega odseka.
(6) Po posameznih kategorijah
javnih cest se za njihove odseke uporabljajo te evidenčne številke: 


Kategorija javne ceste 

Evidenčna številka
   
odseka ceste


Avtocesta (AC) 

xxxx


Hitra cesta (HC) 

xxxx


Glavna cesta I. reda (G1)

xxxx


Glavna cesta II. reda (G2)

xxxx


Regionalna cesta I. reda (R1)

xxxx


Regionalna cesta II. reda (R2)

xxxx


Regionalna cesta III. reda (R3)

xxxx


Lokalna cesta (LC) 

001xxx - 499xxx


Javna pot (JP) 

501xxx - 999xxx


Glavna mestna cesta (LG) 

001xxx - 499xxx


Zbirna mestna cesta ali zbirna krajevna cesta (LZ)

001xxx - 499xxx


Mestna cesta ali krajevna cesta (LK) 

001xxx - 499xxx


Daljinska kolesarska pot (KD) 

9101xx - 9199xx


Glavna kolesarska pot (KG) 

9201xx - 9299xx


Regionalna kolesarska pot (KR) 

9301xx - 9499xx


Javna pot za kolesarje (KJ) 

9501xx - 9999xx


(7) Odseke državnih cest in njihove evidenčne številke določi
Direkcija Republike Slovenije za ceste. Za državne ceste, ki so bile do
uveljavitve tega pravilnika razvrščene kot magistralne, regionalne ali lokalne
ceste, se ohranijo številke odsekov, pod katerimi jih direkcija vodi v svoji
banki cestnih podatkov.
(8) Odseke občinskih cest in njihove evidenčne številke določi
Direkcija Republike Slovenije za ceste v sodelovanju z občinsko upravo.
(9) Šifrant javnih cest vodi Direkcija Republike Slovenije za
ceste.
4. člen
(določitev in označitev stacionaže cestnih odsekov)
(1) Stacionaža odseka javne ceste je km 0,000 v razmejitveni razmejitveni
točki iz prvega odstavka prejšnjega člena in narašča v smeri poteka javne
ceste, določene v aktu o njeni kategorizaciji. Vsak naslednji odsek javne ceste
se začne s stacionažo km 0,000.
(2) Seštevek dolžine odsekov javne ceste mora biti enak
dolžini celotne javne ceste. 
(3) Stacionaža odsekov državne ceste mora biti na terenu označena
s predpisanim stacionažnim znakom, na katerem so izpisani evidenčna številka
državne ceste, številka njenega odseka in tekoči kilometer na tem odseku.
(4) Prvi stacionažni znak se postavi v razmejitveni točki
začetka odseka državne ceste, vsi naslednji pa v razdalji do največ 0,5 km
proti razmejitveni točki konca odseka državne ceste. Če je razmejitvena točka
začetka odseka državne ceste v sredini križišča, se stacionažni znak za km 0,000
postavi neposredno za križišče.
(5) Stacionažni znak mora biti postavljen na desni strani državne
ceste v smeri stacionaže, 1 m do 2 m od roba vozišča ceste in v višini 1 m od
njegove nivelete tako, da je viden iz obeh smeri vožnje vozil.
(6) Ne glede na določbo prejšnjega odstavka mora biti stacionažni
znak na državni cesti, ki ima ločilni pas, s katerim so fizično ločeni vozni
pasovi, postavljen v ločilnem pasu tako, da je viden iz obeh smeri vožnje
vozil. Na krajih, kjer ni mogoče zagotoviti obojestranske vidnosti
stacionažnega znaka, se na robu ločilnega pasu postavi stacionažni znak na
vsako smer vožnje.
5. člen
(označitev meje občine)
(1) Na meji med občinami mora biti državna cesta označena s
tablico, na kateri je v zgornjem delu izpisano ime občine, v katero državna
cesta prehaja v smeri vožnje vozil, v spodnjem pa stacionaža ceste na občinski
meji. 
(2) Velikost tablice za označitev meje občine in njena postavitev
je enaka velikosti in postavitvi stacionažnega znaka.
6. člen
(označitev cestnih objektov na državnih cestah)
(1) Objekti na državnih cestah, katerih čista pravokotna razpetina
je 5 m ali več, morajo biti označeni s tablico, na kateri so izpisane evidenčna
številka državne ceste in njenega odseka, tekoči kilometer na tem odseku,
evidenčna številka objekta in tip objekta. Tablica za označitev je enake velikosti
kot stacionažni znak in mora biti pritrjena na mostno ograjo ali drugi vidni
kraj na začetku objekta v smeri stacionaže.
(2) Če se v evidencah o cestnih objektih na državnih cestah
vodi posamezen objekt pod posebnim imenom, mora biti to ime označeno na
objektu.
(3) Evidenčne številke objektov na državnih cestah in njihova
imena določi Direkcija Republike Slovenije za ceste kot sestavni del banke cestnih
podatkov iz 7. člena tega pravilnika.
(4) Pred mostom, čez katerega državna cesta prečka vodotok,
mora biti s predpisanim prometnim znakom označeno ime vodotoka.
III. BANKA CESTNIH PODATKOV
1. Banka cestnih podatkov
6.a člen
(notranja delitev banke cestnih podatkov)
Banka cestnih podatkov (v nadaljnjem besedilu: BCP) obsega
naslednje evidence o javnih cestah in objektih na njih: 
1.     
evidenco tehničnih podatkov o javnih cestah in objektih na njih, ki
obsega: 
- 
evidenco tehničnih podatkov o javnih cestah; 
- 
evidenco tehničnih podatkov o objektih na državnih in občinskih cestah; 
- 
evidenco tehničnih podatkov o državnih in občinskih kolesarskih poteh; 
2.     
evidenco podatkov o izdatkih za javne ceste; 
3.     
evidenco podatkov o uporabi javnih cest.
7. člen
(vsebina in vodenje banke cestnih podatkov)
(1) Banka cestnih podatkov obsega opisne, številčne,
grafične, slikovne in druge podatke o javnih cestah in objektih na njih, s
katerimi se zagotavlja:
-       
pregled nad stanjem javnih cest in objektov na njih;
-       
baza podatkov za upravljanje, graditev, vzdrževanje in varstvo javnih
cest in prometa na njih;
-       
baza podatkov za potrebe uradne statistike, upravnih organov ter drugih
pravnih in fizičnih oseb.
(2) Banko cestnih podatkov sestavljajo obvezni in
priporočljivi podatki. Obvezni podatki se morajo tekoče zbirati in vnašati v
evidence, priporočljivi podatki pa se lahko zbirajo ali tekoče ali pa samo za
posebne analize stanja cest in objektov na njih, kadar so te potrebne za
uresničevanje nalog iz prvih dveh alinei prejšnjega odstavka.
(3) Banko cestnih podatkov o državnih cestah in objektih na
njih vzpostavi, vodi in jo vzdržuje Direkcija Republike Slovenije za ceste, o
občinskih cestah in objektih na njih pa občinska uprava.
8. člen
(način vodenja evidenc o javnih cestah in objektih na njih)
(1) Podatki v banki cestnih podatkov se morajo shranjevati na
sodoben, predvsem računalniški način, ki zagotavlja hiter dostop do njih ter
obdelavo, analiziranje, posredovanje in izkazovanje obdelanih podatkov v skladu
z namenom njihove obdelave ali analize.
(2) Programsko opremo za vodenje banke cestnih podatkov zagotavlja
Direkcija Republike Slovenije za ceste. Občina ima na podlagi pisne zahteve
pravico do njene brezplačne uporabe.
(3) Občina lahko za vodenje banke cestnih podatkov uporablja
drugo programsko opremo, če je ta združljiva s programsko opremo Direkcije
Republike Slovenije za ceste.
(4) Banka cestnih podatkov mora biti zaščitena pred nedovoljeno
uporabo, njenim spreminjanjem nepooblaščenih oseb ali uničenjem.
2. Evidenca tehničnih podatkov o javnih cestah in objektih na
njih
9. člen
(zbiranje podatkov za evidenco tehničnih podatkov o javnih
cestah in objektih na njih)
(1) Podatke o stanju zgrajenih novih javnih cest in objektov
na njih ter o spremembah stanja obstoječih javnih cest in objektov na njih, ki
so posledica njihove rekonstrukcije, zagotavlja za evidenco tehničnih podatkov
o javnih cestah in objektih na njih njihov investitor ali oseba za opravljanje
investitorskih poslov, ki jo pooblasti investitor.
(2) Podatke o stanju in spremembah stanja obstoječih javnih
cest in objektov na njih, ki so posledica izvajanja obnovitvenih in rednih
vzdrževalnih del na njih ali drugih ukrepov, zagotavljata za evidenco tehničnih
podatkov o javnih cestah in objektih na njih o državnih cestah Direkcija Republike Slovenije za ceste
in za evidenco tehničnih podatkov o javnih cestah in objektih na njih o
občinskih cestah občinska uprava. Za ceste, ki jih upravlja Družba za avtoceste
v Republiki Sloveniji ali so s pogodbo o koncesiji dane v vodenje in izkoriščanje
domačemu ali tujemu koncesionarju (v nadaljevanju: koncesionar), zagotavlja te
podatke družba oziroma koncesionar.
(3) Direkcija Republike Slovenije za ceste, občinska uprava,
Družba za avtoceste v Republiki Sloveniji ali koncesionar lahko oddajo naloge v
zvezi z zbiranjem podatkov ali dela podatkov o javnih cestah in objektih na
njih izvajalcem rednega vzdrževanja javnih cest ali drugim strokovno
usposobljenim pravnim ali fizičnim osebam.
10. člen
(način zbiranja in arhiviranje tehničnih podatkov o javnih
cestah in objektih na njih)
(1) Podatki iz prvega in drugega odstavka prejšnjega člena se
zbirajo na podlagi investicijske in projektne dokumentacije (projektov
izvedenih del), situacij TTN v merilu 1:5000 ali 1:10000 in drugih uradnih
kartografskih gradiv, slikovnih gradiv, filmskih in videoposnetkov, posebnih
meritev ter posebnih popisnih obrazcev o stanju javnih cest in objektov na
njih, ki jih določi Direkcija Republike Slovenije za ceste.
(2) Podatki o javnih cestah in objektih na njih morajo biti
zbrani in izkazani tako, da je iz njih razvidna umestitev posameznih sestavnih
delov ceste v prostoru (npr. stacionaža, lega glede na os ceste ipd.).
(3) Dokumentacija iz prejšnjega odstavka, ki se nanaša na
novozgrajene javne ceste in objekte na njih ali na spremembe stanja obstoječih
javnih cest in objektov na njih zaradi izvajanja rekonstrukcijskih in
vzdrževalnih del, se mora zagotoviti najkasneje v roku iz 15. člena tega
pravilnika. 
(4) Projekti izvedenih del so sestavni del evidence tehničnih
podatkov o javnih cestah in objektih na njih o javnih cestah in objektih na
njih.
(5) Dokumentacijo o stanju in spremembah stanja javnih cest
in objektov na njih hranijo za državne ceste Direkcija Republike Slovenije za
ceste in za občinske ceste občinska uprava. Dokumentacija se lahko hrani na
sodobnih sredstvih za shranjevanje zapisov (računalnik, mikrofilm, videokasete
ipd.) in mora biti arhivirana za čas, ki je določen z zakonom ali drugimi
predpisi.
11. člen
(vsebina evidence tehničnih podatkov o javnih cestah)
Evidenca tehničnih podatkov o
državnih in občinskih cestah obsega najmanj podatke, ki so po posameznih
kategorijah javnih cest določeni kot obvezni (O) ali priporočljivi (P):
Tabela 1: Pregled obveznih
in priporočljivih podatkov o državnih in občinskih cestah

Opomba:
s črtico so označeni elementi, ki z zakonskimi predpisi niso dopustni kot
sestavni del določene kategorije javne ceste.
12. člen
(vsebina evidence tehničnih podatkov o objektih na javnih
cestah)
(1) Evidenca tehničnih podatkov o objektih na državnih in
občinskih cestah, katerih čista pravokotna razpetina je 5 m ali več, mora
obsegati najmanj te podatke:

Tabela 2: Pregled podatkov o objektih na državnih in
občinskih cestah, katerih čista pravokotna razpetina je 5 m ali več
(2) Evidenca tehničnih podatkov o objektih na državnih in
občinskih cestah, katerih čista pravokotna razpetina je od 3 m do manj kot
5 m, mora obsegati najmanj naslednje podatke:
Tabela 3:
Pregled podatkov o objektih na državnih in občinskih cestah, katerih čista
pravokotna razpetina je od 3 m do manj kot 5 m
13. člen
(zbirka podatkov o objektih na državnih in občinskih cestah)
(1) Za objekte iz prejšnjega člena tega pravilnika se podatki
zagotavljajo z dokumentacijo, ki obsega investicijsko in projektno dokumentacijo
(s projektom izvedenih del na novem, rekonstruiranem ali obnovljenem objektu),
poročila o stanju objektov na popisnih obrazcih za cestne objekte in
fotografsko dokumentacijo o objektih.
(2) Za obstoječe objekte, za katere ob začetku veljavnosti tega
pravilnika ni na razpolago investicijske in projektne dokumentacije iz
prejšnjega odstavka, se mora izdelati skica objekta, ki obsega prečni in
vzdolžni prerez ter tloris objekta.
(3) Dokumentacija iz prvega in drugega odstavka tega člena je
sestavni del zbirke podatkov o objektih na državnih in občinskih cestah.
(4) Zbirka podatkov o objektih na državnih in občinskih cestah,
katerih čista pravokotna razpetina je 5 m ali več, obsega najmanj:
-       
podatke iz prvega odstavka 12. člena tega pravilnika;
-       
podatke o arhivih investicijske, projektne in druge dokumentacije iz
prvega in drugega odstavka tega člena; 
-       
situacijo TTN za cesto, na kateri je objekt;
-       
poročila o obnovah objekta;
-       
poročila o pregledih objektov, izkazanih na obrazcu, ki ga določi
Direkcija Republike Slovenije za ceste;
-       
podatke o možnostih obvoza objekta.
(5) Zbirka podatkov o objektih na državnih in občinskih cestah,
katerega čista pravokotna razpetina je od 3 m do manj kot 5 m, obsega najmanj:
-       
podatke iz drugega odstavka 12. člena tega pravilnika;
-       
podatke o arhivih investicijske, projektne in druge dokumentacije iz
prvega in drugega odstavka tega člena; 
-       
podatke o možnostih obvoza objekta.
14. člen
(vsebina evidence tehničnih podatkov o javnih kolesarskih
poteh)
Evidenca tehničnih podatkov o državnih in občinskih
kolesarskih poteh mora obsegati najmanj te podatke:

Tabela 4: Pregled podatkov
o državnih in občinskih kolesarskih poteh
15. člen
(sporočanje podatkov za evidenco tehničnih podatkov o javnih
cestah in objektih na njih)
(1) Subjekti iz 9. člena tega pravilnika morajo dokumentacijo
iz 10. člena tega pravilnika o novih in rekonstruiranih javnih cestah in
objektih na njih zagotoviti takoj po opravljenem tehničnem prevzemu oziroma
pred predajo nove ali rekonstruirane javne ceste in objektov na njih v promet.
(2) Podatke o spremembah stanja javnih cest in objektov na
njih, ki so posledica izvajanja obnovitvenih in rednih vzdrževalnih del na njih
ali drugih ukrepov, morajo poročevalske enote iz 9. člena tega pravilnika
zagotoviti na predpisanih popisnih obrazcih najkasneje v 30 dneh po izvedbi teh
del.
(3) Podatki o stanju cest in objektov na njih, ki se zbirajo
na podlagi posebnih meritev, se morajo zagotoviti takoj po opravljenih meritvah
oziroma obdelavi podatkov iz teh meritev.
(4) Če Direkcija Republike Slovenije za ceste, občinska uprava,
Družba za avtoceste v Republiki Sloveniji ali koncesionar oddajo naloge v zvezi
z zbiranjem podatkov ali dela podatkov za banko cestnih podatkov izvajalcem
rednega vzdrževanja javnih cest ali drugi strokovno usposobljeni pravni ali
fizični osebi, se obseg ter način zbiranja in evidentiranja podatkov, varovanja
podatkov, roki njihovega sporočanja in druge obveznosti uredijo pogodbeno v
skladu z določbami tega pravilnika. Za zbiranje in evidentiranje podatkov iz
prejšnjega stavka, ki se vodijo računalniško, zagotovi potrebno programsko
opremo naročnik.
16. člen
(sporočanje podatkov za vodenje evidence tehničnih podatkov
o avtocestah)
Družba za avtoceste v Republiki Sloveniji in koncesionar morata
dokumentacijo iz 10. člena tega pravilnika, ki se nanaša na evidenco javnih
cest in objektov na njih, za katere sta bila investitor ali jih upravljata, v
enem mesecu po preteku rokov iz 15. člena tega pravilnika izročiti Direkciji
Republike Slovenije za ceste, če se ta nanaša na državne ceste, oziroma
občinski upravi, če se ta nanaša na občinske ceste.
17. člen
(sporočanje podatkov za evidenco tehničnih podatkov o
občinskih cestah)
Občinska uprava mora Direkciji Republike Slovenije za ceste
brezplačno posredovati podatke o občinskih cestah za evidenco tehničnih
podatkov o javnih cestah in objektih na njih najkasneje do 15. julija tekočega
leta po stanju na sredi leta.
3. Evidenca podatkov o izdatkih za javne ceste
17.a člen
(vsebina evidence podatkov o izdatkih za javne ceste)
(1) Evidenca podatkov o izdatkih za javne ceste obsega
naslednje obvezne podatke: 
1.     
Investicijski izdatki, ki se vodijo po naslednjih postavkah: 
- 
izdatki za gradnjo; 
- 
izdatki za obnovo; 
2.     
Tekoči izdatki, ki se vodijo po naslednjih postavkah: 
- 
izdatki za tekoče vzdrževanje; 
- 
izdatki za upravljanje; 
3.     
Izdatki policijskega nadzora prometa; 
4.     
Splošni izdatki. 
(2) Za državne ceste se podatki iz 1. in 2. točke prejšnjega
odstavka zbirajo po odsekih posameznih kategorij državnih cest ter ločeno za
dele, ki potekajo v naseljih ter za dele, ki potekajo izven naselij. 
(3) Za občinske ceste se podatki iz 1. in 2. točke prvega
odstavka tega člena zbirajo po enotnih letnih zneskih po kategorijah občinskih
cest ter ločeno za dele, ki potekajo v naseljih ter za dele, ki potekajo izven
naselij. 
(4) Podatki iz prvega odstavka tega člena se ne zbirajo za
občinske ceste: 
-       
na katerih je prepovedan promet motornih vozil, pri katerih je
zmogljivost cilindra enaka ali presega 50 ccm; ali 
-       
ki se uporabljajo samo za kmetijska ali gozdarska vozila ali na katerih
je mogoč dostop le za namene opravljanja kmetijske ali gozdarske dejavnosti. 
(5) Podatki iz 3. točke prvega odstavka tega člena se zbirajo
v enotnih letnih zneskih, v katerih so zajeti vsi izdatki, praviloma po
kategorijah in odsekih javnih cest ter ločeno za dele, ki potekajo v naseljih
ter za dele, ki potekajo izven naselij. 
(6) Podatki iz 4. točke prvega odstavka tega člena se zbirajo
v enotnih letnih zneskih, v katerih so zajeti vsi izdatki, praviloma po
kategorijah javnih cest. 
(7) Podrobnejša vsebina posameznih vrst izdatkov iz prvega
odstavka tega člena je določena v Prilogi I, ki je sestavni del tega
pravilnika.
17.b člen
(vodenje podatkov o namenskih posojilih za investicijske
izdatke)
(1) V okviru evidence podatkov o izdatkih za javne ceste se
ločeno, po kategorijah javnih cest, zbirajo podatki o posojilih, najetih za
financiranje investicijskih izdatkov iz 1. točke prvega odstavka prejšnjega
člena ter podatki o zneskih odplačil posojil ter o obrestih na posojila,
najetih v predhodnih koledarskih letih, vendar izplačani v kasnejših
koledarskih letih. 
(2) Podatki iz prejšnjega odstavka se vodijo le za posojila,
ki so bila namensko porabljena za financiranje investicijskih izdatkov.
17.c člen
(posredovanje podatkov za evidenco podatkov o izdatkih za
javne ceste)
(1) Podatke za evidenco podatkov o izdatkih za javne ceste iz
1. in 2. točke prvega odstavka 17.a člena tega pravilnika zbirajo Direkcija
Republike Slovenije za ceste, občine, Družba za avtoceste v Republiki Sloveniji
oziroma koncesionar za odseke cest, ki jih upravljajo ali za katere so bili
investitor. Občine, Družba za avtoceste v Republiki Sloveniji oziroma
koncesionar posredujejo Direkciji Republike Slovenije za ceste najkasneje do 15.
julija podatke, ki se nanašajo na predhodno koledarsko leto, na obrazcih iz
Priloge II, ki je sestavni del tega pravilnika. 
(2) Pri posredovanju podatkov iz prve alinee 1. točke prvega
odstavka 17.a člena tega pravilnika se ločeno navedejo tudi podatki o izdatkih
iz predhodnega koledarskega leta za cesto oziroma njen odsek, ki še ni bil
kategoriziran. V prvem koledarskem letu po kategorizaciji ceste oziroma njenega
odseka se ti podatki navedejo po koledarskih letih od začetka nastanka izdatkov
za gradnjo ceste oziroma odseka do prve kategorizacije. 
(3) Podatke iz prejšnjega člena posreduje Direkciji Republike
Slovenije za ceste subjekt, ki je skrbnik pogodbe o najemu namenskih posojil,
najkasneje do 15. julija za predhodno koledarsko leto na obrazcu iz Priloge
III, ki je sestavni del tega pravilnika. 
(4) Podatke iz 3. točke prvega odstavka 17.a člena tega
pravilnika, ki se nanašajo na Policijo in Ministrstvo za notranje zadeve,
posreduje Ministrstvo za notranje zadeve Direkciji Republike Slovenije za ceste
najkasneje do 15. julija za predhodno koledarsko leto na obrazcu iz Priloge IV,
ki je sestavni del tega pravilnika. 
(5) Podatke iz 4. točke prvega odstavka 17.a člena tega
pravilnika posredujejo Direkciji Republike Slovenije za ceste najkasneje do 15.
julija za predhodno koledarsko leto Družba za avtoceste v Republiki Sloveniji
oziroma koncesionar, Prometni inšpektorat Republike Slovenije, Ministrstvo za
promet ter občine na obrazcu iz Priloge V, ki je sestavni del tega pravilnika.
4. Evidenca podatkov o uporabi javnih cest
17.č člen
(vsebina evidence podatkov o uporabi javnih cest) 
(1) Evidenca podatkov o uporabi javnih cest obsega podatke o
prometu posameznih vrst motornih vozil na delih cestnih odsekov državnih cest,
ki potekajo izven naselij. 
(2) Podatki iz prejšnjega odstavka se zbirajo glede na
opravljeno prometno delo, izraženo v mio prevoženih kilometrov na leto, za
naslednje kategorije motornih vozil: 
-       
vozila za prevoz potnikov z manj kot 10 sedeži; 
-       
lahka dostavna vozila, pri katerih največja dovoljena masa ne dosega tri
tone; 
-       
tovorna vozila; 
-       
tovorna vozila s priklopniki; 
-       
vlačilce s polpriklopniki; 
-       
avtobuse; 
-       
druga motorna vozila.
17.d člen
(zbiranje podatkov o uporabi javnih cest)
(1) Podatke za evidenco podatkov o uporabi javnih cest posredujejo
Direkciji Republike Slovenije za ceste Družba za avtoceste v Republiki
Sloveniji oziroma koncesionar za odseke cest, ki jih upravljajo, najkasneje do
15. julija za predhodno koledarsko leto. 
(2) Podatki iz prejšnjega odstavka se posredujejo na obrazcu
iz Priloge VI, ki je sestavni del tega pravilnika.
5. Sporočanje podatkov o občinskih cestah
17.e člen
(sporočanje podatkov o občinskih cestah)
(1) Občinska uprava mora brezplačno posredovati Direkciji
Republike Slovenije za ceste podatke iz 6.a člena tega pravilnika v rokih,
določenih s tem pravilnikom. Podatki se pošljejo na mediju za prenos
računalniško obdelanih podatkov, če ni z Direkcijo Republike Slovenije za ceste
drugače dogovorjeno. 
(2) Če občinska uprava ne da podatkov o občinskih cestah do
rokov iz prejšnjega odstavka, jo Direkcija Republike Slovenije za ceste pisno
opozori najkasneje v 15 dneh po izteku teh rokov in o tem obvesti Vlado
Republike Slovenije, Urad za lokalno samoupravo, Ministrstvo za finance,
Ministrstvo za promet ter župana občine. 
(3) Če občinska uprava kljub pisnemu opozorilu iz prejšnjega
odstavka ne pošlje zahtevanih podatkov, Direkcija Republike Slovenije za ceste
opozori Ministrstvo za finance in Ministrstvo za promet ter obvesti Vlado
Republike Slovenije, Urad za lokalno samoupravo in župana občine, da občina ne
izvaja nalog, določenih s predpisi, ter da se bo to upoštevalo pri odločanju o
dodelitvi dodatnih sredstev za sofinanciranje posameznih ukrepov in investicij
s področja občinskih cest, v skladu s predpisi o financiranju občin.
III. RAZPOLAGANJE S PODATKI IZ BANKE CESTNIH PODATKOV
18. člen
(združena evidenca tehničnih podatkov o javnih ce­stah in
objektih na njih)
(1) Za potrebe obrambe in ukrepanje ob preusmeritvah prometa
zaradi njegovega nemotenega ter varnega odvijanja vodi Direkcija Republike
Slovenije za ceste združeno evidenco tehničnih podatkov o vseh javnih cestah.
(2) Občinska uprava mora Direkciji Republike Slovenije za
ceste poslati podatke o občinskih cestah za evidenco tehničnih podatkov o
stanju konec preteklega leta najkasneje do konca meseca februarja tekočega leta
na način, kot je določen v prvem odstavku 17.e člena tega pravilnika.
19. člen
(razpolaganje s podatki iz banke cestnih podatkov)
(1) Podatki iz banke cestnih podatkov se brezplačno zagotavljajo
za potrebe gospodarjenja z javnimi cestami, uradne statistike, priprave
poročila za Evropsko komisijo o izdatkih za javne ceste ter o uporabi javnih
cest ter na podlagi pisnega zahtevka pooblaščenih oseb za potrebe pristojnih
organov za obrambo in varnost v cestnem prometu.
(2) Pooblaščene osebe iz prejšnjega odstavka ter podatke, ki
so sestavni del evidenc o javnih cestah po tem pravilniku in razpolaganje s
katerimi je omejeno iz obrambnih in varnostnih razlogov, določita minister,
pristojen za obrambo, in minister, pristojen za notranje zadeve, v treh mesecih
po uveljavitvi tega pravilnika. O tem ministra pisno obvestita direktorja
Direkcije Republike Slovenije za ceste in vodje občinskih uprav.
(3) Podatki iz banke cestnih podatkov, razen podatkov pisnega
zahtevka, izjave o namenu uporabe podatkov, predhodne odobritve direktorja
Direkcije Republike Slovenije za ceste oziroma vodje občinske uprave, ki vodi
banko cestnih podatkov, in za plačilo pošljejo tudi drugim uporabnikom. O danih
podatkih drugim uporabnikom se mora voditi evidenca, iz katere je razvidno,
katerim uporabnikom in kateri podatki so jim bili dani ter za kakšne namene in
za kakšno ceno.
(4) Direktor direkcije ali vodja občinske uprave, ki vodi
banko cestnih podatkov, lahko zavrne zahtevek iz prejšnjega odstavka, če v njem
ni natančno opredeljen namen uporabe podatkov, če želeni podatki niso na
razpolago ali bi zahtevali večje dodatne obdelave ali če gre za zahtevek uporabnika,
ki je predhodno uporabljal podatke v nasprotju z opredeljenim namenom. 
(5) Cena podatkov iz tretjega odstavka tega člena se določi
kot neprofitna cena, ki obsega materialne stroške za administracijo in dajanje
podatkov, za želene dodatne obdelave podatkov in za prenosne medije.
(6) Cenik iz prejšnjega odstavka, ki je enoten za podatke iz
vseh bank cestnih podatkov, določi direktor Direkcije Republike Slovenije za
ceste v soglasju z ministrom, pristojnim za promet. Direkcija Republike
Slovenije za ceste ga brezplačno pošlje občinskim upravam, ki vodijo banke cestnih
podatkov za občinske ceste.
(7) Ne glede na določbe tretjega do petega odstavka tega
člena lahko zavezanec za zagotavljanje podatkov o javnih cestah in (ali)
vodenje banke cestnih podatkov kot naročnik izdelave študij ali raziskav o
javnih cestah pogodbeno dogovori, da bo izvajalcu brezplačno zagotovil potrebne
podatke za njihovo izdelavo. S pogodbo morajo biti določeni namen in pogoji
uporabe podatkov o javnih cestah. S posebno pogodbo se uredi tudi zagotavljanje
tistih podatkov o javnih cestah, ki jih namerava njihov naročnik tržiti kot sestavni
del svojega proizvoda ali storitve.
IV. PRIPRAVA POROČILA ZA EVROPSKO KOMISIJO O IZDATKIH ZA
JAVNE CESTE TER O UPORABI JAVNIH CEST
19.a člen
(zbiranje podatkov za pripravo poročila)
(1) Zbiranje podatkov za pripravo poročila za Evropsko
komisijo o izdatkih za javne ceste ter o uporabi javnih cest (v nadaljnjem
besedilu: poročilo) koordinira Direkcija Republike Slovenije za ceste z
vodenjem in upravljanjem evidenc podatkov, ki jih v skladu z določbami tega pravilnika
posredujejo pristojni dajalci podatkov. 
(2) Po prejemu podatkov, predpisanih s tem pravilnikom,
Direkcija Republike Slovenije za ceste nemudoma preveri ali so posredovani vsi
zahtevani podatki ter ali so obrazci pravilno izpolnjeni. Če podatki niso popolni,
Direkcija Republike Slovenije za ceste nemudoma obvesti pristojnega dajalca
podatkov ter mu določi rok 8 dni za posredovanje manjkajočih podatkov. O tem
obvesti tudi ministra za promet. 
(3) Če Direkcija Republike Slovenije za ceste ne prejme predpisanih
podatkov v rokih, določenih s tem pravilnikom, naslednji delovni dan po izteku
roka opozori pristojnega dajalca podatkov, ter mu določi rok 8 dni za
posredovanje vseh podatkov. O tem obvesti tudi ministra za promet.
19.b člen
(posredovanje podatkov ministrstvu za promet)
Direkcija Republike Slovenije za ceste na podlagi
posredovanih podatkov ter podatkov, ki jih zbira sama za ceste, ki jih
upravlja, pripravi predlog poročila na obrazcu iz Priloge VII, ki je sestavni
del tega pravilnika, ter ga posreduje ministrstvu za promet najkasneje do 31.
oktobra.
19.c. člen
(priprava poročila)
Ministrstvo za promet najkasneje do 15. decembra pripravi
poročilo Evropski komisiji.

Priloga
I: Opredelitev izdatkov za javne ceste
Priloga
II/A: Obrazec za posredovanje podatkov o investicijskih in tekočih izdatkih na
državnih cestah; 
Priloga
II/B: Obrazec za posredovanje podatkov o investicijskih in tekočih izdatkih na
občinskih cestah;
Priloga
III: Obrazec za posredovanje podatkov o namenskih posojilih za investicijske
izdatke
Priloga
IV: Obrazec za posredovanje izdatkov policije
Priloga
V: Obrazec za posredovanje podatkov o splošnih izdatkih
Priloga
VI: Obrazec za posredovanje podatkov o prometnem delu posameznih vrst motornih
vozil na delih cestnih odsekov državnih cest, ki potekajo izven naselij
Priloga
VII/A: Obrazec za posredovanje podatkov o izdatkih za cestno infrastrukturo;
Priloga
VII/B: Obrazec za posredovanje podatkov o prometnem delu

Pravilnik o načinu označevanja javnih cest in
o evidencah o javnih cestah in objektih na njih (Uradni list RS, št. 49/97) vsebuje naslednji prehodni in
končno določbo:
»20. člen
(označitev državnih cest na
terenu)
(1) Državne ceste in njihovi odseki se v skladu z določbami
4., 5. in 6. člena tega pravilnika označijo na terenu najkasneje v dveh letih
po začetku veljavnosti tega pravilnika.
(2) Nove in rekonstruirane državne ceste ali njihovi deli se
v skladu s tem pravilnikom označijo na terenu najkasneje v enem letu po
določitvi njihove kategorije.
21. člen
(vzpostavitev bank cestnih
podatkov)
(1) Direkcija Republike Slovenije za ceste vzpostavi banko
cestnih podatkov o državnih cestah, kot jo določa ta pravilnik, najkasneje v
dveh letih po začetku njegove veljavnosti. 
(2) Občinske uprave vzpostavijo banke cestnih podatkov, kot
jih določa ta pravilnik, za lokalne ceste najkasneje v dveh letih in za javne
poti ter javne poti za kolesarje najkasneje v treh letih po začetku njegove
veljavnosti.
(3) Do vzpostavitve bank cestnih podatkov, določenih v
prejšnjem odstavku, so občinske uprave dolžne zagotoviti najnujnejše podatke za
ovrednotenje meril za zagotovljeno porabo občin v delu, ki se nanaša na
občinske ceste. Ti podatki obsegajo: navedbo poteka in dolžine posamezne občinske
ceste; podatke o voziščni konstrukciji, številu in širini prometnih pasov
občinske ceste; podatke o zimski službi (prednostne naloge pluženja); podatke o
prometni signalizaciji in opremi občinske ceste (skupno število prometnih
znakov, ocena m2 talnih označitev, skupna dolžina ograj, število
semaforiziranih križišč in osvetljenih prehodov za pešce); podatke o objektih
na občinski cesti in podatke o križanjih občinske ceste z železnico. Občinska uprava
jih mora poslati Direkciji Republike Slovenije za ceste v roku, določenem v
prvem odstavku 17. člena tega pravilnika.
22. člen
(začetek veljavnosti
pravilnika)
Ta pravilnik začne veljati petnajsti dan po objavi v Uradnem
listu Republike Slovenije.«.

Pravilnik o spremembah in dopolnitvah
pravilnika o načinu označevanja javnih cest in o evidencah o javnih cestah in
objektih na njih (Uradni list RS, št. 2/04) vsebuje naslednje prehodne in
končne določbe:
»PREHODNE IN KONČNE DOLOČBE
21. člen
Direkcija Republike Slovenije za ceste pripravi programsko
opremo za vodenje evidenc, predpisanih s tem pravilnikom, najkasneje do 31.
marca 2004 ter jo brezplačno posreduje dajalcem podatkov, določenih s tem
pravilnikom.
22. člen
Dajalci podatkov morajo z obveznim zbiranjem podatkov,
določenih s tem pravilnikom, začeti s 1. majem 2004. 
Podatki iz prejšnjega odstavka se prvič posredujejo Direkciji
Republike Slovenije za ceste v rokih, določenih s tem pravilnikom, v letu 2005,
za obdobje od 1. maja do 31. decembra 2004.
23. člen
Ta pravilnik začne veljati petnajsti dan po objavi v Uradnem
listu Republike Slovenije.«.