Besedilo sklepa Pridružitvenega sveta št. 2/2002 z dne 25. 1.
2002 in prilog se v slovenskem besedilu glasi: 
PRIDRUŽITVENI SVET je 
ob upoštevanju Evropskega sporazuma o pridružitvi med
Republiko Slovenijo na eni strani in Evropskimi skupnostmi in njihovimi
državami članicami, ki delujejo v okviru Evropske unije, na drugi strani[1],
ki se nanaša na udeležbo Slovenije v programih Skupnosti, predvsem pa na 106.
člen tega Sporazuma, 
ker, 
1)    
Slovenija v skladu s 106. členom Evropskega sporazuma in Prilogo XI k
njemu lahko sodeluje v okvirnih programih Skupnosti, posebnih programih,
projektih ali drugih dejavnostih, predvsem na področju kulture; 
2)    
mora Pridružitveni svet v skladu z navedenim členom odrediti določila in
pogoje za udeležbo Slovenije na tem področju, 
SKLENIL, KOT SLEDI:
1. člen
Slovenija sodeluje v programu “Kultura 2000“ iz proračunskega
leta 2002 v skladu z določili in pogoji, določenimi v Prilogah I in II, ki sta
sestavni del tega sklepa.
2. člen
Ta sklep začne veljati na dan, ko je sprejet. 
Uporablja se v času trajanja programa “Kultura 2000“, in
sicer od 1. januarja 2002. 
V Bruslju,
za Pridružitveni svet 
Predsednik 
dr. Dimitrij Rupel l. r.
Št. 900-15/2001-9
Ljubljana, dne 24. januarja 2002.
Vlada Republike Slovenije
Generalni sekretar 
Mirko Bandelj l. r.

[1] OJ L 51, 26. 2. 1999, str. 3.

Priloga
1: Določila in pogoji za udeležbo Republike Slovenije v programu "Kultura
2000"
Priloga
2: Finančni prispevek Republike Slovenije h "Kulturi 2000"
 
 
