Določbe Zakona o izvršbi in zavarovanju (Uradni list RS, št.
3/07 – uradno prečiščeno besedilo, 93/07, 37/08 – ZST-1, 45/08 – ZArbit, 28/09,
51/10, 26/11, 17/13 – odl. US, 45/14 – odl. US, 53/14 in 58/14 – odl. US) o
izdaji elektronskega plačilnega naloga (29.b člen), označitvi premičnin v
predlogu za izvršbo (40. člen), uveljavljanju arbitražnega sporazuma v
postopkih izvršbe na podlagi verodostojne listine (osmi odstavek 41. člena),
predlogu za izvršbo na podlagi verodostojne listine na podlagi obračuna
prejemkov na podlagi delovnega razmerja (deveti odstavek 41. člena), pošiljanju
pravnomočnih sklepov o izvršbi na podlagi obračuna prejemkov na podlagi
delovnega razmerja Finančni upravi Republike Slovenije, če je bil sklep o
izvršbi izdan od 15. julija 2015 dalje (deveti odstavek 45. člena),
prilaganju izvršilnega naslova, ki je bil izdan v postopkih v gospodarskih
sporih, predlogu za izvršbo (46. člen), in uvedbi zastavne pravice na poslovnem
deležu (240. člen in 245.a do 245.c člen) se začnejo uporabljati
15. julija 2015.
Št. 007-210/2015
Ljubljana, dne 7. julija 2015
EVA 2015-2030-0043
mag. Goran Klemenčič l.r.
Minister
za pravosodje