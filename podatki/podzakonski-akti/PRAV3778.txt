I. SPLOŠNE DOLOČBE
1. člen
(vsebina pravilnika)
Ta pravilnik določa zootehniške standarde
za čistopasemsko plemensko govedo, njihovo seme, jajčne celice in zarodke. Ta
pravilnik ureja tudi zootehniške pogoje za promet s čistopasemskim plemenskim
govedom, njihovim semenom, jajčnimi celicami in zarodki na območje držav
članic Evropske unije.
2. člen
(pomen izrazov)
Izrazi, uporabljeni v tem pravilniku, imajo
naslednji pomen:
1.    
čistopasemsko plemensko govedo je vsaka žival vrste govedo, vključno z
bivoli, ki izpolnjuje pogoje za plemensko govedo v skladu z zakonom, ki ureja
živinorejo, in katere starši in stari starši so vpisani v rodovniški knjigi
iste pasme ter je sama vpisana v rodovniško knjigo;
2.    
rodovniška številka je vpisna številka živali v rodovniško knjigo
čistopasemskih plemenskih govedi in v Republiki Sloveniji ni ponovljiva;
3.    
identifikacijska oznaka je neponovljiva številka, dodeljena v skladu s
predpisom o identifikaciji in registraciji govedi, ki je veljal ob označitvi
goved;
4.    
promet znotraj Evropske unije je promet s čistopasemskim plemenskim
govedom, njihovim semenom, jajčnimi celicami in zarodki na območju držav članic
Evropske unije; 
5.    
uvoz iz tretjih držav pomeni uvoz čistopasemskega plemenskega goveda,
njihovega semena, jajčnih celic in zarodkov na območje držav članic Evropske
unije iz držav, ki niso članice Evropske unije.
II. RODOVNIŠKA KNJIGA
3. člen
(rodovniška knjiga)
(1) Rodovniška knjiga je vsaka knjiga, register, evidenca ali podatkovni medij ki jo vodi rejska organizacija, ki jo
uradno prizna država članica Evropske unije, v kateri je rejska organizacija
ustanovljena, in v katero se
vpišejo ali registrirajo čistopasemske plemenske živali določene pasme goveda,
z navedbo njihovih prednikov. V Republiki Sloveniji rodovniško
knjigo vodi priznana rejska organizacija iz 86. člena zakona o živinoreji
(Uradni list RS, št. 18/02, 110/02–ZUreP-1 in 110/02–ZGO-1; v nadaljnjem
besedilu: zakon).
(2) V govedoreji se vodijo rodovniške
knjige za čistopasemsko plemensko govedo in izvorne rodovniške knjige za
avtohtone pasme govedi; te knjige morajo imeti ime.
4. člen
(rodovniška knjiga za čistopasemsko
plemensko govedo)
(1) V rodovniško knjigo za čistopasemsko
plemensko govedo (v nadaljnjem besedilu: rodovniška knjiga) se vpiše
čistopasemsko plemensko govedo določene pasme z navedbo njihovih prednikov, v
skladu s predpisom, ki ureja pogoje za vpis v rodovniško knjigo.
(2) Rodovniška knjiga se vodi za vsako
pasmo čistopasemskega plemenskega goveda in je glede na njihove značilnosti
razdeljena na glavni del z razdelki in dodatni del z razdelki.
(3) V glavni del rodovniške knjige je
vpisano čistopasemsko plemensko govedo, ki izpolnjuje predpisane pogoje za vpis
čistopasemskega plemenskega goveda v rodovniško knjigo in pogoje iz potrjenega
rejskega programa.
(4) V dodatni del rodovniške knjige je
vpisano plemensko govedo, ki ne izpolnjuje pogojev iz prejšnjega odstavka, v
skladu s predpisom, ki ureja pogoje za vpis čistopasemskega plemenskega goveda
v rodovniško knjigo, in v skladu s pogoji iz potrjenega rejskega programa.
5. člen
(vsebina rodovniške knjige)
Rodovniška knjiga mora vsebovati zlasti
naslednje rubrike oziroma podatke:
-      
ime rodovniške knjige;
-      
rodovniško številko živali;
-      
načini označevanja;
-      
identifikacijsko oznako živali;
-      
datum rojstva;
-      
pasmo;
-      
spol;
-      
identifikacijsko oznako očeta;
-      
identifikacijsko oznako matere;
-      
ime rejca živali;
-      
naslov rejca živali;
-      
ime lastnika živali;
-      
naslov lastnika živali;
-      
genski test, za priznane plemenjake obvezno, za ostale živali, če
obstaja;
-      
datum prodaje;
-      
ime kupca živali;
-      
naslov kupca živali;
-      
datum izločitve;
-      
vzrok izločitve.
6. člen
(izvorna rodovniška knjiga za slovenske
avtohtone pasme goveda)
(1) Izvorna rodovniška knjiga za slovenske
avtohtone pasme goveda (v nadaljnjem besedilu: izvorna rodovniška knjiga) mora
vsebovati rubrike oziroma podatke iz prejšnjega člena in podatke o starih
starših ter se mora voditi v skladu z določili 4. člena tega pravilnika.
(2) Za slovenske avtohtone pasme govedi
vodi za posamezno pasmo izvorno rodovniško knjigo priznana rejska organizacija
iz prvega odstavka 3. člena tega pravilnika (v nadaljnjem besedilu: priznana
rejska organizacija). Za vpis čistopasemskega plemenskega goveda v glavni del
izvorne rodovniške knjige morajo biti znani podatki o poreklu vsaj dveh
generacij, ostalo plemensko govedo pa se vpiše v dodatni del izvorne rodovniške
knjige. Priznana rejska organizacija, ki vodi izvorno rodovniško knjigo, v
rejskem programu določi postopke odbire, meritve proizvodnih lastnosti in druge
pogoje za vpis avtohtonih pasem plemenskega goveda v izvorno rodovniško knjigo.
(3) Druge rejske organizacije, ki vodijo
rodovniško knjigo za določeno avtohtono pasmo govedi, za katero se že vodi
izvorna rodovniška knjiga, morajo upoštevati vsa navodila za vodenje izvorne
rodovniške knjige priznane rejske organizacije.
III. MEŠANO SEME
7. člen
(mešano seme)
Uporaba mešanega semena je dovoljena le v
skladu z rejskim programom in kadar so potomci namenjeni samo za pitanje.
IV. POGOJI ZA PROMET S ČISTOPASEMSKIM PLEMENSKIM MATERIALOM
8. člen
(pogoji za promet s čistopasemskim
plemenskim govedom)
(1) Priznane rejske organizacije morajo na
zahtevo rejca vpisati čistopasemsko plemensko govedo, ki izvira iz držav članic
Evropske unije, v svojo rodovniško knjigo, če govedo izpolnjuje pogoje iz 10.
člena tega pravilnika.
(2) Iz
zootehniških razlogov ne sme prepovedati, omejevati ali ovirati prometa s
čistopasemskim plemenskim govedom, njihovim semenom, jajčnimi celicami in zarodki
na območju držav članic Evropske unije.
(3) Uvoz čistopasemskega plemenskega
goveda, njihovega semena, jajčnih celic in zarodkov iz tretjih držav ne sme
potekati pod ugodnejšimi zootehniškimi pogoji kot veljajo za promet na
območju držav članic  Evropske unije.
(4) Uvoz čistopasemskega plemenskega goveda
iz tretjih držav v Republiko Slovenijo ni dovoljen, če tega ne spremlja
zootehniško spričevalo, ki potrjuje, da je govedo vpisano ali registrirano v
rodovniški knjigi tretje države izvoznice. Predložiti je treba dokazilo, da so
živali vpisane ali registrirane, in primerne za vpis v rodovniško knjigo v
Evropski uniji.
(5) Uvoz iz tretjih držav in promet na
območju držav članic Evropske unije s čistopasemskim
plemenskim govedom, njihovim semenom, jajčnimi celicami in zarodki lahko poteka
samo v skladu z Direktivama Sveta 94/28/ES in 77/504/EGS.
9. člen
(izdaja zootehniškega spričevala za
čistopasemski plemenski material)
(1) Organizacija v živinoreji iz 84. člena
zakona izda zootehniško spričevalo za čistopasemski plemenski material lastniku
živali na njegovo zahtevo.
(2) Podrobnejši pogoji izdaje zootehniškega
spričevala iz prejšnjega odstavka se določijo v skladu s predpisom, ki ureja
poreklo za čistopasemsko plemensko govedo.
(3) Čistopasemski plemenski material je
lahko v prometu le, če je predpisano označen in je zanj izdano zootehniško
spričevalo v skladu z zakonom ter s prvim in drugim odstavkom tega člena.
10. člen
(izpolnjevanje drugih pogojev
čistopasemskega plemenskega materiala)
Čistopasemski plemenski material v prometu
mora poleg pogojev, ki so določeni z zakonom in tem pravilnikom, izpolnjevati
tudi pogoje po predpisih, ki urejajo:
-      
metode za merjenje in ocenjevanje proizvodnih in drugih lastnosti ter
metode za napovedovanje genetskih vrednosti za čistopasemsko plemensko govedo;
-      
priznavanje rejskih organizacij, ki vodijo rodovniško knjigo za
čistopasemsko plemensko govedo;
-      
poreklo za čistopasemsko plemensko govedo, bikovo seme, jajčne celice in
zarodke;
-      
vpis čistopasemskega plemenskega goveda v rodovniško knjigo;
-      
(črtana).

Pravilnik o zootehniških standardih za
čistopasemsko plemensko govedo (Uradni list RS, št. 94/03)
vsebuje naslednjo končno določbo:
»11. člen
(končna določba)
Ta pravilnik začne veljati 19. decembra
2003, določba 8. člena tega pravilnika pa se začne uporabljati z dnem pristopa
Republike Slovenije k Evropski uniji.«.

Pravilnik o spremembi in dopolnitvah pravilnika
o zootehniških standardih za čistopasemsko plemensko govedo (Uradni list RS,
št. 26/04) vsebuje naslednjo končno določbo:
»5. člen
Ta pravilnik začne veljati 1. maja 2004.«.