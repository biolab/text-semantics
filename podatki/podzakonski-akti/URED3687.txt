I. SPLOŠNE DOLOČBE
1. člen
(Predmet urejanja)
(1) Ta uredba določa plačne razrede in
podrobnejše kriterije za uvrstitev delovnih mest ravnateljev, direktorjev in
tajnikov (v nadaljevanju: direktor) v plačne razrede. Plačni razredi so
določeni z neposredno uvrstitvijo delovnega mesta v plačni razred ali z
določitvijo razponov plačnih razredov. 
(2) Kot delovna mesta direktorjev se
štejejo tudi delovna mesta rektorjev, dekanov, predsednikov, ki niso
funkcionarji, direktorjev vladnih služb, generalnih direktorjev in direktorjev
organov v sestavi, načelnika Generalštaba Slovenske vojske, generalnih
direktorjev direktoratov, glavnih inšpektorjev, generalnih sekretarjev oziroma
sekretarjev državnih organov, ki niso funkcionarji, načelnikov upravnih enot,
direktorjev oziroma tajnikov občinskih uprav in strokovnih direktorjev oziroma
strokovnih vodij. 
(3) Delovna mesta tajnikov se nanašajo na
glavne tajnike univerz ter tajnike samostojnih visokošolskih zavodov. 
(4) Ta uredba se uporablja tudi za
namestnike in pomočnike direktorjev ter člane uprave.
2. člen
(Obseg veljavnosti)
Določbe te uredbe veljajo za vse osebe
javnega prava (v nadaljevanju: uporabniki proračuna) iz prve in druge točke 2.
člena Zakona o sistemu plač v javnem sektorju (Uradni list RS, št. 95/07 –
uradno prečiščeno besedilo: v nadaljevanju: ZSPJS).
II. UVRSTITEV DELOVNIH MEST DIREKTORJEV V PLAČNE RAZREDE
3. člen
(Uvrstitev v plačne razrede)
Delovna mesta direktorjev, ki niso
neposredno uvrščena v plačni razred s prilogo I te uredbe, se uvrstijo v plačne
razrede znotraj razponov, določenih v prilogah II in III te uredbe.
4. člen
(Organ, pristojen za uvrščanje)
(1) Delovno mesto direktorjev uvrsti v
plačni razred pristojni minister oziroma pristojni organ v skladu z določilom
11. člena ZSPJS ter prilogami I, II in III te uredbe. Pristojni organ lokalnih
skupnosti za uvršanje delovnih mest direktorjev iz petega odstavka 11. člena
ZSPJS je župan. 
(2) Delovna mesta direktorjev v državni
upravi in lokalni samoupravi uvrsti v plačni razred minister, pristojen za
javno upravo, s soglasjem vlade. 
(3) Delovna mesta dekanov in direktorjev
članic univerze oziroma drugih članic univerze, dekanov oziroma direktorjev
samostojnih visokošolskih zavodov in tajnika samostojnih visokošolskih zavodov
v plačne razrede pristojni minister.
(4) Delovna mesta direktorjev v pravosodnih
organih, ki se urejajo s to uredbo, uvrsti v plačni razred minister za
pravosodje na predlog Vrhovnega sodišča Republike Slovenije, Vrhovnega
državnega tožilstva oziroma Državnega pravobranilstva.
5. člen
(Podrobnejši kriteriji za uvrstitev)
(1) Podrobnejši kriteriji in njihov vpliv
na uvrstitev delovnih mest direktorjev v plačne razrede se upoštevajo po
posameznih dejavnostih, kot je to določeno v prilogi IV te uredbe. 
(2) Za delovna mesta iz prilog II in III se
uvrstitev delovnega mesta določi na podlagi seštevka vrednosti posameznih
podrobnejših kriterijev iz priloge IV te uredbe, v skladu z metodologijo,
opredeljeno v 6. členu uredbe. 
(3) Delovna mesta: 
-      
strokovnih direktorjev oziroma strokovnih vodij
se uvrščajo najmanj za en plačni razred nižje kot delovna mesta direktorjev; 
-      
namestnikov direktorjev in članov uprave se
uvrščajo najmanj za dva plačna razreda nižje kot delovna mesta direktorjev;
-      
pomočnikov direktorjev se uvrščajo najmanj za
pet plačnih razredov nižje kot delovna mesta direktorjev. 
(4) Plačni razred za delovna mesta iz
prejšnjega odstavka na predlog direktorja oziroma predstojnika določi organ
upravljanja.
6. člen
(Metodologija za uvrščanje delovnih mest
direktorjev znotraj razponov v plačne razrede)
(1) Znotraj razponov plačnih razredov za
posamezen tip oseb javnega prava se pri prvi uvrstitvi po tej uredbi delovna
mesta direktorjev uvrstijo v plačne razrede tako, da je delovno mesto, ki ima
najnižji seštevek vrednosti podrobnejših kriterijev, uvrščeno v najnižji plačni
razred, delovno mesto, ki ima najvišji seštevek vrednosti podrobnejših
kriterijev, pa v najvišji plačni razred. Ostala delovna mesta se glede na
njihovo zahtevnost sorazmerno porazdelijo znotraj razpona plačnih razredov. 
(2) V primeru ustanovitve nove osebe
javnega prava, kot so določene v Prilogi IV te uredbe, se znotraj razponov
plačnih razredov za posamezen tip oseb javnega prava delovno mesto direktorja
uvrsti v plačni razred tako, da se preverijo vrednosti posameznih podrobnejših
kriterijev, delovno mesto direktorja pa se uvrsti v plačni razred, ki ustreza
novemu seštevku. Ta uvrstitev ne povzroči spremembe pri uvrstitvah ostalih
delovnih mest direktorjev pri istem tipu oseb javnega prava.
(3) Če bi bil v primerih iz drugega
odstavka tega člena seštevek vrednosti posameznih podrobnejših kriterijev pri
delovnem mestu določenega tipa oseb javnega prava višji oziroma nižji od
najvišjega oziroma najnižjega seštevka vrednosti podrobnejših kriterijev ob
prvi uvrstitvi, se delovno mesto uvrsti v najvišji oziroma najnižji plačni
razred. 
(4) Vrednosti podrobnejših kriterijev za
posamezen tip osebe javnega prava se preverjajo vsako leto na stanje 1.
septembra. Ob spremembah pri osebah javnega prava, ki imajo za posledico
drugačen seštevek posameznih podrobnejših kriterijev in bi privedle do
spremembe plačnega razreda, se delovno mesto uvrsti v plačni razred, ki ustreza
novemu seštevku. Ta sprememba ne povzroči spremembe pri uvrstitvah drugih
delovnih mest direktorjev pri istem tipu oseb javnega prava. Spremenjena
uvrstitev delovnega mesta direktorja začne veljati 1. novembra istega leta.
(5) Uvrstitve delovnih mest direktorjev iz
priloge I uredbe se preverjajo vsako leto na stanje 1. septembra, pri čemer
spremenjena uvrstitev delovnega mesta direktorja začne veljati 1. novembra
istega leta.
7. člen
(Upravičenost do dodatkov)
(1) Direktorji niso upravičeni do
naslednjih dodatkov: 
-      
položajnega dodatka, 
-      
dodatka za manj ugodne delovne pogoje, 
-      
dodatka za nevarnost in posebne obremenitve, 
-      
dodatka za delo v manj ugodnem delovnem času. 
(2) Ne glede na prvi odstavek tega člena
lahko direktorji javnih zavodov, ki hkrati opravljajo tudi delo v svojem
osnovnem poklicu, izjemoma, s soglasjem pristojnega ministra oziroma rektorja,
opravljajo tudi delo preko polnega delovnega časa, delo v dežurstvu in stalni
pripravljenosti, če je tako delo nujno potrebno zaradi nemotenega opravljanja
dejavnosti. 
(3) Za delo preko polnega delovnega časa,
dežurno službo in stalno pripravljenost pripadajo direktorjem iz drugega
odstavka tega člena plača in dodatki od delovnega mesta, na katerem se tako
delo opravlja.
(4) Dodatki, do katerih so upravičeni
direktorji, se uporabljajo v višini in obsegu, kot je to opredeljeno v
Kolektivni pogodbi za javni sektor.
8. člen
(Del plače za redno delovno uspešnost)
(1) Direktorjem v javnih zavodih, javnih
agencijah, javnih skladih in drugih osebah javnega prava se del plače za redno
delovno uspešnost v okvirih, ki jih določa zakon, izplačuje enkrat letno na podlagi
poslovnega poročila, in sicer za redno delovno uspešnost v preteklem letu.
Direktorjem v državnih organih, drugih državnih organih, upravah pravosodnih
organov in upravah samoupravnih lokalnih skupnosti se redna delovna uspešnost
izplačuje v rokih, ki veljajo za ostale javne uslužbence. 
(2) Direktorjem iz prvega odstavka tega
člena pripada redna delovna uspešnost v okviru obsega sredstev, ki so za ta
namen zagotovljena v skladu s Kolektivno pogodbo za javni sektor. Redna delovna
uspešnost se jim lahko določi v višjem obsegu, kot so za ta namen zagotovljena
sredstva v skladu s Kolektivno pogodb za javni sektor, pod pogojem, da višji
obseg ne posega v obseg sredstev za redno delovno uspešnost javnih uslužbencev
in pod pogojem, da so sredstva za ta namen zagotovljena. Skupen obseg sredstev
za redno delovno uspešnost direktorjev v državnih organih, drugih državnih
organih, upravah pravosodnih organov in upravah samoupravnih lokalnih skupnosti
nad zagotovljenim v skladu s Kolektivno pogodbo za javni sektor določi Vlada
Republike Slovenije. 
(3) Organ, pristojen za imenovanje
direktorja, mora pri odločanju o višini dela plače za redno delovno uspešnost
pridobiti soglasje ustanovitelja. V primeru oseb javnega prava, katerih ustanovitelj
je lokalna skupnost in se ne financirajo iz proračuna lokalne skupnosti, mora
biti podano tudi soglasje pristojnega ministra.
(4) Ustanovitelj oziroma pristojni minister
izda soglasje za izplačilo dela plače za delovno uspešnost najpozneje v tridesetih
dneh po prejemu vloge za izdajo soglasja. V primeru, da ustanovitelj oziroma
pristojni minister soglasja v tridesetih dneh od prejema popolne vloge ne izda
oziroma njegove izdaje ne zavrne, se šteje, da je soglasje dano.
(5) Vloga za izdajo soglasja mora vsebovati
poslovno poročilo ter utemeljitev izplačila dela plače za delovno uspešnost na
podlagi meril, določenih s pravilnikom pristojnega ministra.
(6) Dodatna delovna uspešnost iz naslova
uspešnosti pri prodaji blaga in storitev se izplačuje v skladu z uredbo, ki
ureja dodatno delovno uspešnost v javnem sektorju.

Priloga I: Neposredna uvrstitev direktorjev oseb
javnega prava v plačne razrede, katerih ustanovitelj je država in jih pretežno
financira državni proračun ali blagajna obveznega zdravstvenega zavarovanja
Priloga II: Razponi za uvrstitev direktorjev oseb
javnega prava v plačne razrede, katerih ustanovitelj je država ali lokalna
skupnost in jih pretežno financira državni proračun ali blagajna obveznega
zdravstvenega zavarovanja
Priloga III: Razponi za uvrstitev direktorjev oseb
javnega prava v plačne razrede, katerih ustanovitelj in pretežni financer je
lokalna skupnost oziroma proračun lokalne skupnosti
Priloga IV: Podrobnejši kriteriji ter njihove
vrednosti po dejavnostih

Uredba o plačah direktorjev v javnem sektorju
(Uradni list RS, št. 73/05)
vsebuje naslednje prehodne in končne določbe:
»III.
PREHODNE IN KONČNE DOLOČBE
9. člen
(Dodatki)
Do uveljavitve
kolektivne pogodbe za javni sektor se začasno uporablja višina dodatkov, do
katerih so upravičeni direktorji iz te uredbe, in sicer: 
-       dodatek
za delovno dobo v višini 0,3% od osnovne plače za vsako zaključeno leto delovne
dobe; 
-       dodatek
za mentorstvo za največ 20 ur mesečno, pri čemer je dodatek za mentorstvo
določen v višini 15% urne postavke osnovne plače mentorja in se obračunava le
za čas, ko direktor dela v pogojih, zaradi katerih mu dodatek pripada; 
-       dodatek
za specializacijo, magisterij in doktorat, če znanstveni naziv ni pogoj za
zasedbo delovnega mesta, pri čemer je dodatek določen v nominalnem znesku, in
sicer dodatek za specializacijo znaša 10.000,00 SIT bruto, za magisterij 15.000,00
SIT bruto in za doktorat 25.000,00 SIT bruto. 
-       dodatek
za dvojezičnost na podlagi 28. člena ZSPJS, pri čemer višino dodatka iz prve in
druge alinee 28. člena ZSPJS določi pristojni minister oziroma pristojni organ
lokalne skupnosti iz 11. člena ZSPJS.
10. člen
(Merila za delovno
uspešnost)
Do uveljavitve
meril, ki jih določijo pristojni ministri, se direktorjem oseb javnega prava
del plače za delovno uspešnost izplačuje na podlagi kriterijev iz osmega
odstavka 52. člena ZSPJS.
11. člen
Z začetkom
uporabe te uredbe prenehata veljati Uredba o kriterijih za določanje količnikov
za določitev osnovne plače direktorjev javnih zavodov (Uradni list RS, št.
26/94 in 5/97) in Uredba o podrobnejših kriterijih za uvrščanje delovnih mest
ravnateljev, direktorjev in tajnikov (Uradni list RS, št. 11/04 in 71/04).
12. člen
Direktorjem se
začne obračunavati in izplačevati plača na osnovi plačnih razredov iz te uredbe
z začetkom uporabe te uredbe.
13. člen
Uvrstitve v
plačne razrede iz 4. člena te uredbe morajo biti opravljene do 15. 10. 2005,
zahtevana soglasja k uvrstitvam pa je potrebno pridobiti do 15. 11. 2005.
14. člen
Ta uredba
začne veljati petnajsti dan po objavi v Uradnem listu Republike Slovenije,
uporabljati pa se začne s 1. 1. 2006.«.

Uredba o spremembah in dopolnitvah Uredbe o
plačah direktorjev v javnem sektorju (Uradni list RS, št. 103/05)
spreminja 10. člen uredbe tako, da se glasi:
»10. člen
Merila za
določitev višine dela plače za delovno uspešnost direktorja določi v skladu s
četrtim odstavkom 22. člena ZSPJS pristojni minister najpozneje do 1. 3.
2006.«;
dodaja 10.a člen uredbe:
»10.a člen
Za leto 2006
se kot osnova za določitev dela plače za delovno uspešnost upošteva osnovna
plača, obračunana s prvim obračunom plač, na podlagi določila desetega odstavka
52. člena ZSPJS.«;
spreminja 12. člen uredbe tako, da se glasi:
»12. člen
(1)
Direktorjem se začne obračunavati in izplačevati plača na osnovi plačnih
razredov iz te uredbe z začetkom uporabe te uredbe.
(2) Osnovne
plače direktorjev, določene v skladu s to uredbo, se v obdobju do leta 2009
zmanjšajo na naslednji način:
-       s
1. 3. 2006 za 2%, 
-       s
1. 1. 2007 za 1,5%, 
-       s
1. 1. 2008 za 1%, 
-       s
1. 1. 2009 za 0,5%. 
Zmanjšanje
osnovnih plač se odpravi s 1. 1. 2010. 
(3) Plače
direktorjev po tej uredbi se obračunavajo skladno z uredbo, ki ureja enotno
metodologijo in obrazce za obračun in izplačilo plač v javnem sektorju.«;
spreminja 13. člen uredbe tako, da se glasi:
»13. člen
Uvrstitve v
plačne razrede iz 4. člena te uredbe morajo biti opravljene do 15. 10. 2005
oziroma najpozneje do 30. 11. 2005, zahtevana soglasja k uvrstitvam pa je
potrebno pridobiti do 15. 12. 2005.«;
dodaja 13.a člen uredbe:
»13.a člen
Če pristojni
organ lokalne skupnosti ne predpiše plačnih razredov oziroma ne uvrsti delovnih
mest direktorjev v plačne razrede v roku iz prejšnjega člena, plačne razrede s
pravilnikom začasno predpiše pristojni minister najpozneje do 15. 12. 2005.«;
spreminja 14. člen uredbe tako, da se glasi:
»14. člen
Ta uredba
začne veljati petnajsti dan po objavi v Uradnem listu Republike Slovenije,
uporabljati pa se začne s 1. 3. 2006.«;
ter vsebuje naslednjo končno določbo:
»14. člen
Ta uredba
začne veljati naslednji dan po objavi v Uradnem listu Republike Slovenije.«.

Uredba o spremembah in dopolnitvah Uredbe o
plačah direktorjev v javnem sektorju (Uradni list RS, št. 12/06)
dodaja 13.b člen uredbe:
»13.b člen
Za sklepanje
aneksov k pogodbi o zaposlitvi v skladu s četrtim odstavkom 3. člena Zakona o
sistemu plač v javnem sektorju (Uradni list RS, št. 70/05 – uradno prečiščeno
besedilo) in to uredbo, ni potrebno pridobiti soglasja pristojnega ministra v
skladu s Sklepom o kriterijih za sklepanje pogodb o zaposlitvi direktorjev
javnih zavodov (Uradni list RS, št. 33/97).«;
ter vsebuje naslednjo končno določbo:
»6. člen
Ta uredba
začne veljati naslednji dan po objavi v Uradnem listu Republike Slovenije,
uporabljati pa se začne s 1. marcem 2006.«.

Uredba o spremembah Uredbe o plačah
direktorjev v javnem sektorju (Uradni list RS, št. 36/06)
vsebuje naslednjo končno določbo:
»3. člen
Ta uredba
začne veljati naslednji dan po objavi v Uradnem listu Republike Slovenije.«.

Uredba o spremembah in dopolnitvah Uredbe o
plačah direktorjev v javnem sektorju (Uradni list RS, št. 46/06)
vsebuje naslednjo končno določbo:
»3. člen
Ta uredba
začne veljati naslednji dan po objavi v Uradnem listu Republike Slovenije,
uporabljati pa se začne 1. junija 2006.«.

Uredba o spremembah in dopolnitvah Uredbe o
plačah direktorjev v javnem sektorju (Uradni list RS, št. 77/06)
spreminja 9. člen uredbe tako, da se glasi: 
»9. člen
(Dodatki)
Do uveljavitve
kolektivne pogodbe za javni sektor se začasno uporablja višina dodatkov, do
katerih so upravičeni direktorji iz te uredbe, in sicer: 
-       dodatek
za delovno dobo v višini 0,3% od osnovne plače za vsako zaključeno leto delovne
dobe; 
-       dodatek
za mentorstvo za največ 20 ur mesečno, pri čemer je dodatek za mentorstvo
določen v višini 15% urne postavke osnovne plače mentorja in se obračunava le
za čas, ko direktor dela v pogojih, zaradi katerih mu dodatek pripada; 
-       dodatek
za specializacijo, magisterij in doktorat, če znanstveni naziv ni pogoj za
zasedbo delovnega mesta, pri čemer je dodatek določen v nominalnem znesku, in
sicer dodatek za specializacijo znaša 10.000,00 SIT bruto, za magisterij
15.000,00 SIT bruto in za doktorat 25.000,00 SIT bruto. Dodatki za znanstveni
naziv se ne seštevajo, upošteva se najvišji pridobljeni naziv; 
-       dodatek
za dvojezičnost na podlagi 28. člena ZSPJS, pri čemer višino dodatka iz prve in
druge alinee 28. člena ZSPJS določi pristojni minister oziroma pristojni organ
lokalne skupnosti iz 11. člena ZSPJS.«;
dodaja 10.b člen uredbe:
»10.b člen
Ne glede na
določilo prvega odstavka 8. člena se direktorjem do sklenitve Kolektivne
pogodbe za javni sektor delovna uspešnost lahko določi v višjem obsegu kot so
za ta namen zagotovljena sredstva v skladu zakonom, podzakonskim predpisom ali
drugim aktom, pod pogojem, da višji obseg ne posega v obseg sredstev za delovno
uspešnost javnih uslužbencev, in pod pogojem, da so sredstva za to
zagotovljena.«;
dodaja 12.a člen uredbe: 
»12.a člen
Pri obračunu
in izplačilu plač za pomočnike direktorjev se uporabljajo določila 12. člena
uredbe.«;
ter vsebuje naslednjo končno določbo:
»10. člen
Ta uredba
začne veljati naslednji dan po objavi v Uradnem listu Republike Slovenije,
uporabljati pa se začne 1. avgusta 2006.«.

Uredba o spremembah in dopolnitvah Uredbe o
plačah direktorjev v javnem sektorju (Uradni list RS, št. 128/06)
vsebuje naslednjo končno določbo:
»3. člen
Ta uredba
začne veljati naslednji dan po objavi v Uradnem listu Republike Slovenije,
uporabljati pa se začne 1. januarja 2007.«.

Uredba o spremembah in dopolnitvah Uredbe o
plačah direktorjev v javnem sektorju (Uradni list RS, št. 37/07)
spreminja 9. člen uredbe tako, da se glasi:
»9. člen
(Dodatki)
Do uveljavitve
kolektivne pogodbe za javni sektor se začasno uporablja višina dodatkov, do
katerih so upravičeni direktorji iz te uredbe, in sicer: 
-       dodatek
za delovno dobo v višini 0,3% od osnovne plače za vsako zaključeno leto delovne
dobe; 
-       dodatek
za mentorstvo za največ 20 ur mesečno, pri čemer je dodatek za mentorstvo
določen v višini 15% urne postavke osnovne plače mentorja in se obračunava le
za čas, ko direktor dela v pogojih, zaradi katerih mu dodatek pripada;
-       dodatek
za specializacijo, magisterij in doktorat, če znanstveni naziv ni pogoj za
zasedbo delovnega mesta, pri čemer je dodatek določen v nominalnem znesku, in sicer
dodatek za specializacijo znaša 41,73 eurov bruto, za magisterij 62,59 eurov
bruto in za doktorat 104,32 eurov bruto. Dodatki za znanstveni naziv se ne
seštevajo; 
-       dodatek
za dvojezičnost na podlagi 28. člena ZSPJS, pri čemer višino dodatka iz prve in
druge alinee 28. člena ZSPJS določi pristojni minister oziroma pristojni organ
lokalne skupnosti iz 11. člena ZSPJS.«;
ter vsebuje naslednjo končno določbo:
»5. člen
Ta uredba
začne veljati naslednji dan po objavi v Uradnem listu Republike Slovenije, uporabljati
pa se začne 1. maja 2007.«.

Uredba o spremembah in dopolnitvah Uredbe o
plačah direktorjev v javnem sektorju (Uradni list RS, št. 95/07)
vsebuje naslednjo končno določbo:
»3. člen
Ta uredba
začne veljati naslednji dan po objavi v Uradnem listu Republike Slovenije,
uporabljati pa se začne 1. novembra 2007.«.

Uredba o spremembah in dopolnitvah Uredbe o
plačah direktorjev v javnem sektorju (Uradni list RS, št. 112/07)
spreminja 10. člen uredbe tako, da se glasi:
»10. člen
(Merila za redno
delovno uspešnost)
Merila za
določitev višine dela plače za redno delovno uspešnost direktorja določi v
skladu s četrtim odstavkom 22. člena ZSPJS pristojni minister najpozneje do 1.
3. 2006.«;
spreminja 10.b člen uredbe tako, da se glasi:
»10.b člen
Ne glede na
določilo prvega odstavka 8. člena se direktorjem do sklenitve Kolektivne
pogodbe za javni sektor redna delovna uspešnost lahko določi v višjem obsegu
kot so za ta namen zagotovljena sredstva v skladu zakonom, podzakonskim
predpisom ali drugim aktom, pod pogojem, da višji obseg ne posega v obseg
sredstev za delovno uspešnost javnih uslužbencev, in pod pogojem, da so
sredstva za to zagotovljena.«;
ter vsebuje naslednjo končno določbo:
»6. člen
Ta uredba
začne veljati naslednji dan po objavi v Uradnem listu Republike Slovenije.«.

Uredba o spremembah in dopolnitvah Uredbe o
plačah direktorjev v javnem sektorju (Uradni list RS, št. 104/08)
vsebuje naslednjo končno določbo:
»2. člen
Ta uredba
začne veljati naslednji dan po objavi v Uradnem listu Republike Slovenije.«.

Uredba o spremembi Uredbe o plačah direktorjev
v javnem sektorju (Uradni list RS, št. 123/08)
spreminja 12. člen uredbe tako, da se glasi:
»12. člen
(1)
Direktorjem se začne obračunavati in izplačevati plača na osnovi plačnih
razredov iz te uredbe z začetkom uporabe te uredbe.
(2) Osnovne
plače direktorjev, določene v skladu s to uredbo, se v obdobju do leta 2009
zmanjšajo na naslednji način: 
-       s
1. 3. 2006 za 2%, 
-       s
1. 1. 2007 za 1,5%, 
-       s
1. 1. 2008 za 1%.
Zmanjšanje
osnovnih plač se odpravi s 1. 1. 2010. 
(4) Plače
direktorjev po tej uredbi se obračunavajo skladno z uredbo, ki ureja enotno
metodologijo in obrazce za obračun in izplačilo plač v javnem sektorju.«;
ter vsebuje naslednjo končno določbo:
»2. člen
Ta uredba
začne veljati naslednji dan po objavi v Uradnem listu Republike Slovenije.«.

Uredba o spremembah in dopolnitvah Uredbe o
plačah direktorjev v javnem sektorju (Uradni list RS, št. 21/09)
vsebuje naslednjo končno določbo:
»3. člen
Ta uredba
začne veljati naslednji dan po objavi v Uradnem listu Republike Slovenije.«.

Uredba o spremembi in dopolniti Uredbe o
plačah direktorjev v javnem sektorju (Uradni list RS, št. 61/09)
vsebuje naslednjo končno določbo:
»2. člen
Ta uredba
začne veljati naslednji dan po objavi v Uradnem listu Republike Slovenije.«.

Uredba o spremembi in dopolniti Uredbe o
plačah direktorjev v javnem sektorju (Uradni list RS, št. 91/09)
spreminja 12. člen uredbe tako, da se glasi:
»12. člen
(1)
Direktorjem se začne obračunavati in izplačevati plača na osnovi plačnih
razredov iz te uredbe z začetkom uporabe te uredbe.
(2) Osnovne
plače direktorjev, določene v skladu s to uredbo, se v obdobju do leta 2009
zmanjšajo na naslednji način: 
-       s
1. 3. 2006 za 2%, 
-       s
1. 1. 2007 za 1,5%, 
-       s
1. 1. 2008 za 1%.
Zmanjšanje
osnovnih plač se odpravi s 1. oktobrom 2011. 
(3) Plače
direktorjev po tej uredbi se obračunavajo skladno z uredbo, ki ureja enotno
metodologijo in obrazce za obračun in izplačilo plač v javnem sektorju.«;
ter vsebuje naslednjo končno določbo:
»3. člen
Ta uredba
začne veljati naslednji dan po objavi v Uradnem listu Republike Slovenije.«.

Uredba o spremembah in dopolnitvah Uredbe o
plačah direktorjev v javnem sektorju (Uradni list RS, št. 3/10)
vsebuje naslednjo končno določbo:
»3. člen
Ta uredba
začne veljati naslednji dan po objavi v Uradnem listu Republike Slovenije.«.

Uredba o dopolnitvi Uredbe o plačah
direktorjev v javnem sektorju (Uradni list RS, št. 27/10)
vsebuje naslednjo končno določbo:
»2. člen
Ta uredba
začne veljati naslednji dan po objavi v Uradnem listu Republike Slovenije.«.

Uredba o dopolnitvi Uredbe o plačah
direktorjev v javnem sektorju (Uradni list RS, št. 45/10)
vsebuje naslednjo končno določbo:
»2. člen
Ta uredba
začne veljati naslednji dan po objavi v Uradnem listu Republike Slovenije.«.

Uredba o dopolnitvi Uredbe o plačah
direktorjev v javnem sektorju (Uradni list RS, št. 62/10)
vsebuje naslednjo končno določbo:
»2. člen
Ta uredba
začne veljati naslednji dan po objavi v Uradnem listu Republike Slovenije.«.

Uredba o dopolnitvi Uredbe o plačah
direktorjev v javnem sektorju (Uradni list RS, št. 88/10)
vsebuje naslednjo končno določbo:
»2. člen
Ta uredba
začne veljati naslednji dan po objavi v Uradnem listu Republike Slovenije.«.

Uredba o spremembah in dopolnitvah Uredbe o
plačah direktorjev v javnem sektorju (Uradni list RS, št. 10/11)
vsebuje naslednjo končno določbo:
»2. člen
Ta uredba
začne veljati naslednji dan po objavi v Uradnem listu Republike Slovenije.«.

Uredba o spremembah in dopolnitvah Uredbe o
plačah direktorjev v javnem sektorju (Uradni list RS, št. 45/11)
spreminja 12. člen uredbe tako, da se glasi:
»12. člen
(1)
Direktorjem se začne obračunavati in izplačevati plača na osnovi plačnih
razredov iz te uredbe z začetkom uporabe te uredbe.
(2) Osnovne
plače direktorjev, določene v skladu s to uredbo, se zmanjšajo na naslednji
način: 
-       s
1. 3. 2006 za 2%, 
-       s
1. 1. 2007 za 1,5%, 
-       s
1. 1. 2008 za 1%.
Zmanjšanje
osnovnih plač se odpravi s 1. oktobrom po preteku dveh let od leta, v katerem
bo realna rast bruto družbenega proizvoda presegla 2.5 odstotka.
(3) Plače
direktorjev po tej uredbi se obračunavajo skladno z uredbo, ki ureja enotno
metodologijo in obrazce za obračun in izplačilo plač v javnem sektorju.«;
ter vsebuje naslednjo končno določbo:
»3. člen
Ta uredba
začne veljati naslednji dan po objavi v Uradnem listu Republike Slovenije.«.

Uredba o dopolnitvi Uredbe o plačah
direktorjev v javnem sektorju (Uradni list RS, št. 53/11)
vsebuje naslednjo končno določbo:
»2. člen
Ta uredba
začne veljati naslednji dan po objavi v Uradnem listu Republike Slovenije.«.

Uredba o dopolnitvi Uredbe o plačah
direktorjev v javnem sektorju (Uradni list RS, št. 86/11)
vsebuje naslednjo končno določbo:
»2. člen
Ta uredba začne veljati naslednji dan po
objavi v Uradnem listu Republike Slovenije.«.

Uredba o spremembah Uredbe o plačah
direktorjev v javnem sektorju (Uradni list RS, št. 26/12)
vsebuje naslednjo končno določbo:
»2. člen
Ta uredba začne veljati naslednji dan po
objavi v Uradnem listu Republike Slovenije.«.

Uredba o spremembah in dopolnitvah Uredbe o
plačah direktorjev v javnem sektorju (Uradni list RS, št. 41/12)
spreminja 12. člen uredbe tako, da se glasi:
»12. člen
(1) Direktorjem se začne obračunavati in
izplačevati plača na osnovi plačnih razredov iz te uredbe z začetkom uporabe te
uredbe.
(2) Osnovne plače direktorjev, določene v
skladu s to uredbo, se zmanjšajo na naslednji način: 
-       s
1. 3. 2006 za 2%, 
-       s
1. 1. 2007 za 1,5%, 
-       s
1. 1. 2008 za 1%.
Zmanjšanje osnovnih plač se odpravi s prvim
dnem v mesecu, ki sledi mesecu, v katerem je bil uveljavljen Zakon za
uravnoteženje javnih financ (Uradni list RS, št. 40/12).
(3) Plače direktorjev po tej uredbi se
obračunavajo skladno z uredbo, ki ureja enotno metodologijo in obrazce za
obračun in izplačilo plač v javnem sektorju.«;
ter vsebuje naslednjo končno določbo:
»KONČNA DOLOČBA
3. člen
Ta uredba začne veljati naslednji dan po
objavi v Uradnem listu Republike Slovenije.
Novi četrti in peti odstavek 6. člena
uredbe se začneta uporabljati 1. januarja 2014.«.

Uredba o spremembah in dopolnitvah Uredbe o
plačah direktorjev v javnem sektorju (Uradni list RS, št. 90/12)
vsebuje naslednjo prehodno in končno določbo:
»PREHODNA IN KONČNA DOLOČBA
2. člen
Določba 1.
člena te uredbe, ki se nanaša na črtanje vrstic:


B017392

Javna
  agencija RS za podjetništvo in tuje investicije (JARSPTI)

direktor
  AGEN

57


 


B017390

Slovenska
  turistična organizacija (STO)

direktor
  JZ

57


 


B017392

Javna
  agencija za tehnološki razvoj RS (JATR)

direktor
  AGEN

57


se začne uporabljati z
dnem začetka dela Javne agencije Republike Slovenije
za spodbujanje podjetništva, inovativnosti, razvoja, investicij in turizma.
3. člen
Ta uredba začne veljati naslednji dan po
objavi v Uradnem listu Republike Slovenije.«.

Uredba o spremembah in dopolnitvah Uredbe o
plačah direktorjev v javnem sektorju (Uradni list RS, št. 24/13)
vsebuje naslednjo končno določbo:
»2. člen
Ta uredba začne veljati naslednji dan po
objavi v Uradnem listu Republike Slovenije.«.

Uredba o spremembi Uredbe o plačah direktorjev
v javnem sektorju (Uradni list RS, št. 75/13)
vsebuje naslednji končni določbi:
»KONČNI DOLOČBI
2. člen
Določba prejšnjega člena se v delu, ki se
nanaša na črtanje vrstice:
»
                                                                                                                           »,
začne uporabljati 1. januarja 2014.
3. člen
Ta uredba začne veljati naslednji dan po
objavi v Uradnem listu Republike Slovenije.«.

Uredba o dopolnitvi Uredbe o plačah
direktorjev v javnem sektorju (Uradni list RS, št. 79/13)
vsebuje naslednjo končno določbo:
»KONČNA DOLOČBA
2. člen
Ta uredba začne veljati naslednji dan po
objavi v Uradnem listu Republike Slovenije.«.

Uredba o spremembi Uredbe o spremembah in
dopolnitvah Uredbe o plačah direktorjev v javnem sektorju (Uradni list RS, št. 108/13)
spreminja 3. člen Uredbe o spremembah in dopolnitvah Uredbe o plačah
direktorjev v javnem sektorju (Uradni list RS, št. 41/12)
tako, da se glasi:
»KONČNA DOLOČBA
3. člen
Ta uredba začne veljati naslednji dan po
objavi v Uradnem listu Republike Slovenije.
Novi četrti in peti odstavek 6. člena
uredbe se začneta uporabljati 1. januarja 2015.«;
ter vsebuje naslednjo končno določbo:
»2. člen
Ta uredba začne veljati naslednji dan po
objavi v Uradnem listu Republike Slovenije.«.

Uredba o dopolnitvi Uredbe o plačah
direktorjev v javnem sektorju (Uradni list RS, št. 15/14)
vsebuje naslednjo končno določbo:
»2. člen
Ta uredba začne veljati naslednji dan po
objavi v Uradnem listu Republike Slovenije.«.

Uredba o spremembah in dopolnitvi Uredbe o
plačah direktorjev v javnem sektorju (Uradni list RS, št. 43/14)
vsebuje naslednjo končno določbo:
»2. člen
Ta uredba začne veljati naslednji dan po
objavi v Uradnem listu
Republike Slovenije, črtanje uvrstitev delovnih mest direktorjev Davčne uprave Republike Slovenije in Carinske uprave Republike Slovenije v plačne
razrede pa se začne uporabljati
1. avgusta 2014.«.

Uredba o spremembah in dopolnitvi Uredbe o
plačah direktorjev v javnem sektorju (Uradni list RS, št. 6/15) vsebuje
naslednjo končno določbo:
»4. člen
Ta uredba začne veljati naslednji dan po
objavi v Uradnem listu Republike Slovenije.«.

Uredba o spremembi in dopolnitvi Uredbe o plačah
direktorjev v javnem sektorju (Uradni list RS, št. 57/15)
spreminja 3. člen Uredbe o spremembah in dopolnitvah Uredbe o plačah
direktorjev v javnem sektorju (Uradni list RS, št. 41/12 in 108/13)
tako, da se glasi:
»KONČNA DOLOČBA
3. člen
Ta uredba začne veljati naslednji dan po
objavi v Uradnem listu Republike Slovenije.
Novi četrti in peti odstavek 6. člena
uredbe se začneta uporabljati 1. januarja 2016.«;
ter vsebuje naslednjo prehodno in končno
določbo:
»PREHODNA IN KONČNA DOLOČBA
3. člen
Ne glede na četrti in peti odstavek 6.
člena uredbe se v letu 2016 podrobnejši kriteriji ter uvrstitve delovnih mest
direktorjev v plačne razrede preverijo na stanje 1. januarja 2016,
spremenjene uvrstitve pa začnejo veljati 1. marca 2016.
4. člen
Ta uredba začne veljati naslednji dan po
objavi v Uradnem listu Republike Slovenije.«.

Uredba o spremembah Uredbe o spremembi in
dopolnitvi Uredbe o plačah direktorjev v javnem sektorju (Uradni list RS, št. 98/15)
spreminja 3. člen Uredbe o spremembi in dopolnitvi Uredbe o plačah direktorjev
v javnem sektorju (Uradni list RS, št. 57/15) tako,
da se glasi:
»3. člen
Ne glede na četrti in peti odstavek 6.
člena uredbe se v letu 2016 podrobnejši kriteriji ter uvrstitve delovnih mest
direktorjev v plačne razrede preverijo na stanje 1. marca 2016, spremenjene uvrstitve pa začnejo veljati 1. aprila 2016.«;
ter vsebuje naslednjo končno določbo:
»2. člen
Ta uredba začne veljati naslednji dan po
objavi v Uradnem listu Republike Slovenije.«.

Uredba o spremembah Uredbe o spremembi in
dopolnitvi Uredbe o plačah direktorjev v javnem sektorju (Uradni list RS, št. 15/16)
spreminja 3. člen Uredbe o spremembi in dopolnitvi Uredbe o plačah direktorjev
v javnem sektorju (Uradni list RS, št. 57/15) tako,
da se glasi:
»3. člen
Ne glede na četrti in peti odstavek 6.
člena uredbe se v letu 2016 podrobnejši kriteriji ter uvrstitve delovnih mest
direktorjev v plačne razrede preverijo na stanje 1. januarja 2017, spremenjene uvrstitve pa začnejo veljati 1. februarja
2017.«;
ter vsebuje naslednjo končno določbo:
»2. člen
Ta uredba začne veljati naslednji dan po
objavi v Uradnem listu Republike Slovenije.«.

Uredba o spremembi Uredbe o spremembi in
dopolnitvi Uredbe o plačah direktorjev v javnem sektorju (Uradni list RS, št. 84/16)
spreminja 3. člen Uredbe o spremembi in dopolnitvi Uredbe o plačah direktorjev
v javnem sektorju (Uradni list RS, št. 57/15) tako,
da se glasi:
»3. člen
Ne glede na četrti in peti odstavek 6.
člena uredbe se v obdobju od vključno leta 2016 do vključno leta 2018
podrobnejši kriteriji ter uvrstitve delovnih mest direktorjev v plačne razrede
preverijo na stanje 1. januarja 2018, spremenjene uvrstitve pa začnejo veljati
1. februarja 2018.«;
ter vsebuje naslednjo končno določbo:
»2. člen
Ta uredba začne veljati naslednji dan po
objavi v Uradnem listu Republike Slovenije.«.

Uredba o dopolnitvi Uredbe o plačah
direktorjev v javnem sektorju (Uradni list RS, št. 15/17)
vsebuje naslednjo končno določbo:
»2. člen
Ta uredba začne veljati naslednji dan po
objavi v Uradnem listu Republike Slovenije.«.