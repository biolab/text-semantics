1. člen
Ta pravilnik določa reprezentativne trge, rok in način
sporočanja cen, mase in števila govejih trupov Agenciji Republike Slovenije za
kmetijske trge in razvoj podeželja (v nadaljnjem besedilu: agencija) ter
vrsto cen, ki se sporočajo, za izvajanje:
-       
Uredbe (EU) št. 1308/2013 Evropskega parlamenta in Sveta z dne
17. decembra 2013 o vzpostavitvi skupne ureditve trgov kmetijskih
proizvodov in razveljavitvi uredb Sveta (EGS) št. 922/72, (EGS) št. 234/79,
(ES) št. 1037/2001 in (ES) št. 1234/2007 (UL L št. 347 z dne
20. 12. 2013, str. 671), zadnjič spremenjene z Delegirano uredbo
Komisije (EU) 2020/419 z dne 30. januarja 2020 o odstopanju od Delegirane
uredbe (EU) 2016/1149 o dopolnitvi Uredbe (EU) št. 1308/2013 Evropskega parlamenta
in Sveta glede nacionalnih podpornih programov v vinskem sektorju (UL L št. 84
z dne 20. 3. 2020, str. 1),
-       
Izvedbene uredbe Komisije (EU) 2017/1185 z dne 20. aprila 2017 o
določitvi pravil za uporabo uredb (EU) št. 1307/2013 in (EU) št. 1308/2013
Evropskega parlamenta in Sveta v zvezi s pošiljanjem informacij in dokumentov
Komisiji ter o spremembi in razveljavitvi več uredb Komisije (UL L št. 171 z
dne 4. 7. 2017, str. 113), zadnjič spremenjene z Izvedbeno uredbo Komisije
(EU) 2019/1746 z dne 1. oktobra 2019 o spremembi Izvedbene uredbe (EU)
2017/1185 o določitvi pravil za uporabo uredb (EU) št. 1307/2013 in (EU)
št. 1308/2013 Evropskega parlamenta in Sveta v zvezi s pošiljanjem informacij
in dokumentov Komisiji (UL L št. 268 z dne 22. 10. 2019, str. 6),
-       
Izvedbene uredbe Komisije (EU) 2017/1184 z dne 20. aprila 2017 o
določitvi pravil za uporabo Uredbe (EU) št. 1308/2013 Evropskega
parlamenta in Sveta glede lestvic Unije za razvrščanje trupov govedi, prašičev
in ovac ter sporočanja tržnih cen nekaterih kategorij trupov in živih živali
(UL L št. 171 z dne 4. 7. 2017, str. 103),
-       
Delegirane uredbe Komisije (EU) 2017/1182 z dne 20. aprila 2017 o
dopolnitvi Uredbe (EU) št. 1308/2013 Evropskega parlamenta in Sveta v zvezi z
lestvicami Unije za razvrščanje trupov govedi, prašičev in ovac ter sporočanjem
tržnih cen nekaterih kategorij trupov in živih živali (UL L št. 171 z dne
4. 7. 2017, str. 74).
2. člen
(1) Za reprezentativni trg govejega mesa (v nadaljnjem
besedilu: odkupovalci) se štejejo:
a)    
klavnice, v katerih je bilo v preteklem letu zaklanih več kot 3 000
glav govedi vseh starostnih skupin, in
b)    
pravne osebe, ki so v preteklem letu dale v zakol za lastne potrebe v
klavnico več kot 1 000 glav govedi vseh starostnih skupin.
(2) Odkupovalci iz prejšnjega odstavka sporočijo vsak
teden do torka do 12. ure agenciji ceno, maso in število govejih klavnih trupov
za obdobje od predhodnega ponedeljka do vključno nedelje, in sicer za trupe
govedi, starih osem mesecev ali več, in trupe govedi, starih manj kot osem
mesecev.
(3) Odkupovalci iz prvega odstavka tega člena pošljejo
vsako leto do 15. januarja agenciji izjavo o povprečnih transportnih
stroških hladne mase v preteklem letu.
(4) Odkupovalci iz točke a) prvega odstavka tega člena
pošljejo vsako leto do 15. januarja agenciji seznam pravnih oseb, ki so v
preteklem letu dale v zakol za lastne potrebe v klavnico več kot 1 000
glav govedi vseh starostnih skupin.
(5) Odkupovalci iz točke b) prvega odstavka tega člena
sporočijo vsako leto do 15. januarja agenciji število glav govedi,
starejših od osem mesecev, ki so jih v preteklem letu za lastne potrebe dali v
zakol v klavnico.
(6) Odkupovalci iz prvega odstavka tega člena agenciji
najkasneje do 10. v mesecu za pretekli mesec sporočijo ceno, maso in število
govejih klavnih trupov, in sicer za trupe govedi, starih osem mesecev ali več,
in trupe govedi, starih manj kot osem mesecev.
(7) Cene, ki jih morajo sporočati odkupovalci iz prvega
odstavka tega člena, so cene hladne klavne mase, ki jih odkupovalci plačajo
dobavitelju goveda v EUR/100 kg klavne mase, brez DDV, in sicer za trupe, ki so
ocenjeni in razvrščeni v kategorije in razrede, navedene na obrazcih, ki jih
agencija določa v skladu z zakonodajo EU. V cene se ne smejo vključiti premije
oziroma druge podpore, ki jih klavnica uveljavlja za dobavitelje.
(8) Poročila iz drugega in šestega odstavka tega člena
izpolni, vloži in podpiše s kvalificiranim elektronskim podpisom v skladu z
Uredbo (EU) št. 910/2014 Evropskega parlamenta in Sveta z dne 23. julija
2014 o elektronski identifikaciji in storitvah zaupanja za elektronske
transakcije na notranjem trgu in o razveljavitvi Direktive 1999/93/ES (UL L št.
257 z dne 28. 8. 2014, str. 73) odgovorna oseba odkupovalca ali njen
pooblaščenec za elektronsko vložitev. Za elektronski vnos in oddajo poročila
pridobi odgovorna oseba ali njen pooblaščenec predhodno kvalificirano digitalno
potrdilo. Poročilo odgovorna oseba ali njen pooblaščenec za elektronsko
vložitev izpolni elektronsko in ga vloži v elektronski obliki v rokih iz
drugega odstavka tega člena prek spletnega programa e-kmetija na osrednjem
spletnem mestu državne uprave, na katerem se odgovorna oseba odkupovalca ali
njen pooblaščenec za elektronsko vložitev prijavi v informacijski sistem
agencije. Odgovorna oseba ali njen pooblaščenec ima dostop do vseh podatkov, ki
so potrebni za izpolnitev poročila, izvede elektronski vnos in vloži poročilo v
informacijski sistem agencije, ki ga obvesti o uspešni oddaji vloge. Če
poročilo vlaga pooblaščenec za elektronsko vložitev, se mora pred elektronsko
vložitvijo poročila registrirati pri agenciji. Pooblaščenec za elektronsko
vložitev pri vnosu poročila izpolni pooblastilo agencije za dostop do
informacijskega sistema in njegovo uporabo v skladu z zakonom, ki ureja
kmetijstvo.
(9) Podrobnejša navodila o prijavi v informacijski
sistem ter izpolnjevanju in vlaganju poročila se objavijo na osrednjem spletnem
mestu državne uprave, ki se nanaša na pripravo tržnih poročil za kmetijske
pridelke in živila.
(10) Agencija pridobi seznam klavnic pri Upravi
Republike Slovenije za varno hrano, veterinarstvo in varstvo rastlin.
3. člen
Kontrolo točnosti podatkov in sporočenih cen iz prejšnjega
člena opravlja kmetijski inšpektor najmanj enkrat letno. Odkupovalci iz prvega
odstavka prejšnjega člena hranijo za ta namen vso dokumentacijo, povezano s
sporočanjem, najmanj 24 mesecev.
KONČNI DOLOČBI
4. člen
Z dnem uveljavitve tega pravilnika preneha veljati Pravilnik
o tržno informacijskem sistemu za trg govejega mesa (Uradni list RS, št.
30/09).
5. člen
Ta pravilnik začne veljati naslednji dan po objavi v Uradnem
listu Republike Slovenije.
Št. 007-282/2019
Ljubljana, dne 22. junija 2020
EVA 2019-2330-0095
Dr. Aleksandra Pivec
ministrica
za kmetijstvo, gozdarstvo in prehrano