ki se glasi: 
“razširjena komisija, 
ob upoštevanju mednarodne konvencije EUROCONTROL o
sodelovanju za varnost zračne plovbe, spremenjene v Bruslju dne 12. februarja
1981, in zlasti njenega člena 5.2; 
ob upoštevanju večstranskega sporazuma o pristojbinah na zračnih
poteh z dne 12. februarja 1981, in zlasti njegovih členov 3.2(a) in 6.1(a); 
ob upoštevanju, da položaj, ki je nastal po dogodkih 11.
septembra 2001, narekuje izjemne ukrepe kot pomoč uporabnikom EUROCONTROL
skupnega sistema pristojbin na zračnih poteh; 
na predlog razširjenega odbora in začasnega sveta; 
sprejema naslednji sklep:
1. člen
Ne glede na določbe členov 1.8. in 3.1.2 načel za določanje
stroškovne baze za pristojbine na zračnih poteh in izračun cene za enote
storitve lahko države podpisnice večstranskega sporazuma o pristojbinah na
zračnih poteh svoje primanjkljaje za leto 2001 (leto N) prenesejo in jih
vključijo v stroškovne baze za leta N+2 do N+5.
2. člen
Države podpisnice, ki bodo izkoristile možnost, navedeno v
členu 1, morajo EUROCONTROL obvestiti o višini zneska, ki so ga prenesle in
vključile v stroškovne baze za leta N+2 do N+5. Ta podatek morajo posredovati
najkasneje takrat, ko so, v skladu s členoma 1.6. in 1.9. načel, EUROCONTROL na
voljo končne ocene stroškovne baze za leto 2003.
3. člen
Ta sklep začne veljati z dnem podpisa.
Bruselj, dne 7. oktobra 2002.
Lars Rekke l. r. 
Predsednik Komisije”
Št. 26033-109/2002
Ljubljana, dne 24. julija 2003.
J. Presečnik l. r. 
Minister 
za promet
 