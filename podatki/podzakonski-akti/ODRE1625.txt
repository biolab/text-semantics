1. člen
(program)
Namen programa spremljanja kakovosti
kmetijskih pridelkov oziroma živil je vzpostavitev mehanizmov oziroma ukrepov,
potrebnih za izvajanje skupne ureditve kmetijskih trgov in prostega pretoka
blaga, predvsem z namenom vzpostavitve in izvajanja nadzora kakovosti
kmetijsko-živilskih proizvodov ter uvajanja sistema registracije in označevanj
posebnih in tradicionalnih proizvodov ter njihove zaščite pred poneverbami.
2. člen
(sredstva)
Nepovratna sredstva za namen iz prejšnjega člena
se zagotovijo v proračunu ministrstva, pristojnega za kmetijstvo in prehrano (v
nadaljnjem besedilu: ministrstvo), s proračunske postavke 6631 – politika
kakovosti na podlagi sprejetega proračuna za leto 2001 ter zakona o izvrševanju
proračuna Republike Slovenije za leto 2001 (Uradni list RS, št. 32/01).
3. člen
(usposobitev uradnih preskusnih laboratorijev)
Za usposobitev uradnih preskusnih
laboratorijev za ugotavljanje skladnosti kmetijskih pridelkov oziroma živil z
izboljšanjem sistema kakovosti in uvedbo postopkov za izvajanje preskušanja po
priznanih preskusnih metodah so predvidena sredstva v višini 42,000.000 SIT.
Upravičenci za pridobitev sredstev iz tega člena
so organizacije za ugotavljanje skladnosti kmetijskih pridelkov oziroma živil
(preskusni laboratoriji, ki so s strani ministrstva imenovani oziroma določeni
oziroma pooblaščeni za izvajanje kontrole).
Podrobnejši pogoji za pridobitev sredstev
iz tega člena se določijo z javnim razpisom.
Delež sofinanciranja usposobitve uradnih
preskusnih laboratorijev s strani ministrstva znaša do 70% celotne vrednosti
projekta.
4. člen
(priprava dokumentacije, registracije in
kontrole kmetijskih pridelkov oziroma živil)
Za sofinanciranje priprave dokumentacije,
registracije in kontrole kmetijskih pridelkov oziroma živil, so predvidena
sredstva v višini 27,185.000 SIT.
Upravičenci za pridobitev sredstev iz tega člena
so pravne osebe, fizične osebe društva, zveze društev, gospodarska interesna
združenja in zadruge ter njihove zveze, ki opravljajo kmetijsko, ribiško,
živilsko ali trgovsko dejavnost oziroma storitve za kmetijstvo s sedežem v
Republiki Sloveniji.
Podrobnejši pogoji za pridobitev sredstev
iz tega člena za kmetijske pridelke oziroma živila iz 45., 46., 47. in 51. člena
zakona o kmetijstvu (Uradni list RS, št. 54/00), se določijo z javnim razpisom.
Delež sofinanciranja priprave dokumentacije
oziroma registracije oziroma kontrole kmetijskih pridelkov oziroma živil s
strani ministrstva znaša do 70% celotne vrednosti posameznega projekta.
5. člen
(projekti za povišanje kakovosti
kmetijskih pridelkov oziroma živil)
Za sofinanciranje projektov za povišanje
kakovosti kmetijskih pridelkov oziroma živil so predvidena sredstva v višini
7,000.000 SIT.
Upravičenci za pridobitev sredstev iz tega člena
so društva, zveze društev, gospodarska interesna združenja in zadruge ter
njihove zveze, ki opravljajo kmetijsko, ribiško, živilsko ali trgovsko
dejavnost oziroma storitve za kmetijstvo s sedežem v Republiki Sloveniji.
Podrobnejši pogoji za pridobitev sredstev
iz tega člena se določijo z javnim razpisom.
Delež sofinanciranja projektov za povišanje
kakovosti kmetijskih pridelkov oziroma živil s strani ministrstva znaša do 70%
celotne vrednosti projekta.
6. člen
(spremljanje kakovosti kmetijskih
pridelkov oziroma živil)
Za spremljanje kakovosti kmetijskih
pridelkov in živil v vseh fazah pridelave, predelave in prometa so predvidena
sredstva v višini 20,000.000 SIT. 
Sredstva v višini 8,000.000 SIT so
namenjena plačilu preiskav, s katerimi se bo spremljala kakovost in varnost
kmetijskih pridelkov in živil. Upravičenci za pridobitev teh sredstev so
laboratoriji zavodov iz pravilnika, ki ureja tehnične in organizacijske pogoje,
ki jih morajo izpolnjevati preskusni laboratoriji za ugotavljanje skladnosti
kmetijskih pridelkov oziroma živil. 
Sredstva v višini 8,000.000 SIT so
namenjena plačilu raziskav javnega mnenja potrošnikov o varnosti in kakovosti
kmetijskih pridelkov oziroma živil. Upravičenci za pridobitev teh sredstev so
pravne in fizične osebe, ki se ukvarjajo z raziskavami javnega mnenja
potrošnikov. 
Sredstva v višini 4,000.000 SIT so namenjena
za pripravo predpisov, ki bodo urejali geografsko poimenovanje nekaterih
tradicionalnih žganih pijač kot so brkinski slivovec, dolenjski sadjevec,
kraški brinjevec in gorenjski tepkovec. Upravičenci za pridobitev teh sredstev
so znanstveno raziskovalne organizacije, ki se ukvarjajo z raziskavami
alkoholnih pijač. 
Postopek izbire upravičenca za spremljanje
kakovosti kmetijskih pridelkov in živil v vseh fazah pridelave, predelave in
prometa ter priprave podlag za geografska poimenovanja, se izvede na podlagi
zbranih ponudb v skladu z postopkom za javna naročila male vrednosti na podlagi
letnih programov, ki jih sprejme minister, pristojen za kmetijstvo in prehrano
(v nadaljnjem besedilu: minister).
7. člen
(vloga)
Sredstva iz 3., 4. in 5. člena te odredbe
se dodelijo na podlagi javnega razpisa, objavljenega v Uradnem listu Republike
Slovenije, ki bo vseboval podrobnejše pogoje dodelitve sredstev, merila, način
koriščenja sredstev ter druge pogoje in podatke, pomembne za pravico do
uveljavljanja sredstev in obveščenost upravičencev oziroma vlagateljev.
Vloge za dodelitev sredstev na podlagi
javnega razpisa morajo prispeti v roku in na naslov, ki bo določen v javnem
razpisu. Pisne vloge morajo biti poslane v zaprtih ovojnicah, opremljene z
naslovom pošiljatelja in označene, kot bo predpisano v javnem razpisu.
Vlogo za zahtevo sredstev po tej odredbi
vlagajo upravičenci oziroma vlagatelji v svojem imenu in za svoj račun oziroma
njihovi pooblaščenci v njihovem imenu in za njihov račun. Vlagatelji, ki uveljavljajo
sredstva za druge upravičence (v nadaljnjem besedilu: pooblaščeni vlagatelj),
morajo vlogi priložiti tudi njihovo pooblastilo. Vlagatelji jamčijo za
pravilnost podatkov, navedenih v vlogi, s svojim podpisom. Pooblaščeni
vlagatelji, ki sredstva po tej odredbi pridobijo za druge upravičence, morajo
tako pridobljena sredstva nakazati upravičencem najkasneje v petih delovnih
dneh po njihovem prejemu.
Nepopolne in prepozne vloge se zavržejo,
razen vlog, ki so nepopolne zaradi očitnih napak.
Kot očitna napaka se šteje:
1.    
pomanjkljivost podatkov o:
-  
naslovu vlagatelja oziroma upravičenca,
-  
nosilcu dejavnosti (ime in priimek oziroma
naziv, EMŠO oziroma matična številka, davčna številka, naslov ali številka bančnega
računa);
2.    
neskladnost podatkov iz vloge s podatki iz
uradnih evidenc.
Nepopolne vloge iz prejšnjega odstavka
lahko upravičenec oziroma vlagatelj dopolni v roku 8 dni po prejemu poziva o
dopolnitvi. Če vloge upravičenec v določenem roku ne dopolni oziroma jo dopolni
neustrezno, se ta s sklepom ministra zavrže.
8. člen
(postopek)
Postopek javnega razpisa za dodelitev
sredstev za posamezen namen iz 3., 4. in 5. člena te odredbe vodi komisija, ki
jo imenuje minister.
Komisija pregleda prispele vloge in jih
oceni. O pregledu in oceni vlog sestavi komisija zapisnik, ki mora vsebovati
zlasti:
-      
kraj, dan in uro pregledovanja in ocenitve
vlog,
-      
imena članov komisije,
-      
seznam prispelih vlog,
-      
seznam vlog, ki so prispele prepozno,
-      
seznam nepopolnih in neutemeljenih vlog z
navedbo pomanjkljivosti,
-      
seznam upravičencev do sredstev po tej odredbi
in predlagane višine sredstev, ki naj se dodelijo za posamezen namen.
Na podlagi zapisnika komisije minister z
odločbo odloči o vloženih zahtevkih v roku 60 dni po izteku razpisnega roka.
Upravičenci, katerim sredstva ne bodo dodeljena, bodo o tem pisno obveščeni z
odločbo v roku 90 dni po izteku razpisnega roka.
Zoper odločbo ministra je možen upravni
spor.
9. člen
(pogodba)
Na podlagi odločb o dodelitvi sredstev iz
prejšnjega člena sklene ministrstvo z upravičenci pogodbe, s katerimi natančneje
uredi način in pogoje izkoriščanja dodeljenih sredstev.
10. člen
(vračilo sredstev)
Upravičencu, pri katerem se ugotovi, da je
za kateri koli namen pridobitve sredstev po tej odredbi navajal neresnične
podatke, se sredstev ne dodeli oziroma je upravičenec dolžan vrniti vsa
neupravičeno pridobljena sredstva skupaj s pripadajočimi zakonitimi zamudnimi
obrestmi od dneva nakazila upravičencu do dneva vračila.

Odredba o programu spremljanja kakovosti
kmetijskih pridelkov oziroma živil za proračunsko leto 2001 (Uradni list RS,
št. 56/01)
vsebuje naslednjo končno določbo:
»11. člen
(končna
določba)
Ta odredba začne veljati naslednji dan po
objavi v Uradnem listu Republike Slovenije.«.

Odredba o spremembi odredbe o programu
spremljanja kakovosti kmetijskih pridelkov oziroma živil za proračunsko leto
2001 (Uradni list RS, št. 58/01) vsebuje naslednjo končno določbo:
»2. člen
Ta odredba začne veljati naslednji dan po
objavi v Uradnem listu Republike Slovenije.«.

Odredba o spremembi in dopolnitvi odredbe o
programu spremljanja kakovosti kmetijskih pridelkov oziroma živil za
proračunsko leto 2001 (Uradni list RS, št. 80/01) vsebuje naslednjo končno določbo:
»2. člen
Ta odredba začne veljati naslednji dan po
objavi v Uradnem listu Republike Slovenije.«.