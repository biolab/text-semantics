1. člen
S to uredbo se sprejme Načrt upravljanja Krajinskega parka
Sečoveljske soline (v nadaljnjem besedilu: načrt upravljanja) za obdobje
2011–2021.
2. člen
Načrt upravljanja vsebuje analizo in oceno obstoječega stanja
ter določa vizijo varstva in razvoja Krajinskega parka Sečoveljske soline (v
nadaljnjem besedilu: krajinski park), dolgoročne in operativne cilje
upravljanja krajinskega parka, način njihovega uresničevanja in preverjanja
njihove učinkovitosti.
3. člen
Načrt upravljanja vsebuje tudi načrt investicijskega
vzdrževanja in investicijskih vlaganj v nepremičnine v lasti države v
krajinskem parku za namen upravljanja krajinskega parka. Investicijsko
vzdrževanje in investicijska vlaganja se izvajajo na podlagi potrjenega letnega
načrta upravljanja parka s strani ministrstva, pristojnega za ohranjanje narave
(v nadaljnjem besedilu: ministrstvo), in v soglasju z ministrstvom, pristojnim
za finance.
4. člen
(1) Načrt upravljanja je kot priloga sestavni del te uredbe. 
(2) Izvirnik načrta upravljanja je na vpogled pri ministrstvu
in upravljavcu krajinskega parka.
5. člen
Ta uredba začne veljati petnajsti dan po objavi v Uradnem
listu Republike Slovenije.
Št. 00719-26/2011
Ljubljana, dne 30. junija 2011
EVA 2008-2511-0067
Vlada Republike Slovenije
Borut Pahor l.r. 
Predsednik

Priloga:
Krajinski park Sečoveljske soline (načrt upravljanja 2011-2021)