1
Za kulturni spomenik državnega pomena se razglasita enoti
dediščine:
-       
Turjak – Območje gradu Turjak (EŠD 8774),
-       
Turjak – Grad Turjak (EŠD 790).
Enota dediščine Grad Turjak (EŠD 790) stoji v območju enote
območje gradu Turjak (EŠD 8774).
Enoti imata zaradi kulturnih, arheoloških, krajinskih,
umetnostno arhitekturnih, zgodovinskih in drugih izjemnih lastnosti poseben
pomen za Republiko Slovenijo. Zato ju razglašamo za kulturni spomenik državnega
pomena z lastnostmi kulturne krajine, umetnostno arhitekturnega spomenika in
zgodovinskega spomenika.
2
Območje z gradom Turjak je krajinski poudarek na vzpetini nad
Želimeljsko dolino na robu Ljubljanske kotline. Spomenik leži na dvignjenem
robu nad Ljubljanskim barjem, na vrhu razglednega pobočja. Srednjeveško
bivališče – grad, je bilo kasneje preurejeno v rezidenco s parkom. V gradu je
bivala edina večja visokofevdalna družina pri nas, rodbina Auersperg, ki je
ohranila rod in posest v Sloveniji do druge svetovne vojne. Grad je med najbolj
pomembnimi gradovi Dolenjske. Grad je bil med drugo svetovno vojno največja
utrdba belogardistov, ki so jo zavzeli partizani.
3
Spomenik Območje Gradu Turjak obsega zemljišča s parcelnimi
št. *1, *4, 4002/25 (del), 4035, 4056, 4086, 41, 43, 44, 47, 51, 55/2, 55/3,
55/4, 55/5, 59/1 (del), 59/2, 59/3, 60, 62, 63, 64/1, 64/2, 65/1, 74/1, 80/3,
80/4, 80/5, 81, 82, 83/1, 83/16, 83/3, 83/5 in 91, vse k. o. 1711 Turjak.
Spomenik Grad Turjak obsega stavbi št. 1949 in 1951, obe k. o. 1711 Turjak, in
zemljišča s parcelnimi št. *1, *4, 4086, 44, 47, 51, 55/2, 55/3 in 55/4, vse k.
o. 1711 Turjak.
Meji spomenikov sta določeni na digitalnem katastrskem načrtu
(začel veljati dne 22. oktobra 2003, Uradni list RS, št. 111/03; datoteka z dne
6. januarja 2019; izvorno merilo 1:2880) in vrisani na temeljnem topografskem
načrtu v merilu 1:5000. Izvirnika načrtov, ki sta sestavni del tega odloka,
hranita ministrstvo, pristojno za kulturno dediščino, in Javni zavod Republike
Slovenije za varstvo kulturne dediščine (v nadaljnjem besedilu: pristojni
zavod).
Meji spomenikov se objavita na publikacijski karti v merilu
1:5000 v prilogi, ki je sestavni del tega odloka.
4
Za spomenik velja varstveni režim, ki določa:
-       
varovanje kulturnih, arheoloških, arhitekturnih, krajinskih, likovnih in
zgodovinskih vrednot ter vrednot spomenika oblikovane narave v celoti, v
njihovi izvirnosti in neokrnjenosti,
-       
prepoved predelav gabaritnih in tlorisnih značilnosti gradu, notranjosti
obeh kapel in posebej reliefa na bastiji,
-       
podrejanje vsake rabe in vseh posegov v grad in njegove pomožne objekte
ter prostor ohranjanju in vzdrževanju varovanih spomeniških lastnosti,
-       
prepoved vseh posegov v arheološke plasti spomenika, razen pooblaščenim
osebam, s predhodnim pisnim soglasjem pristojnega zavoda,
-       
podrejanje vsake rabe in posegov v grad in okolico varovanju vedut na
grad in ohranitev pogledov iz gradu na širšo okolico,
-       
znotraj območja je prepovedano postavljanje objektov trajnega ali
začasnega značaja, vključno z nadzemno in podzemno infrastrukturo ter nosilci
reklam, razen v primerih, ki jih s predhodnim kulturnovarstvenim soglasjem
odobri pristojni zavod,
-       
omogočanje predstavitve gradu in njegovega območja ter zaščitenih
elementov in dostopnost javnosti v meri, ki ne ogroža varovanja spomenika in v
2. točki odloka naštetih posameznih elementov te enote.
Zavarovano območje je namenjeno:
-       
trajni ohranitvi kulturnih, arhitekturnih, krajinskih in zgodovinskih
vrednot spomenika,
-       
povečevanju pričevalnosti kulturnega spomenika,
-       
prezentaciji kulturnih vrednot spomenika in situ, v tisku in drugih
medijih,
-       
učno-demonstracijskemu delu,
-       
znanstveno-raziskovalnemu delu.
5
Za vsako morebitno spremembo funkcije kulturnega spomenika
ali njegovega dela in za vsak poseg v spomenik, njegove dele ali zemljišče so
potrebni predhodni pisni kulturnovarstveni pogoji in na njihovi podlagi
kulturnovarstveno soglasje pristojnega zavoda.
6
(prenehal
veljati)
7
Nadzor nad izvajanjem tega odloka opravlja Inšpektorat
Republike Slovenije za varstvo kulturne dediščine.

Priloga:
Kulturni spomenik državnega pomena; Grad Turjak (topografski načrt)

Odlok o razglasitvi območja gradu Turjak za
kulturni spomenik državnega pomena (Uradni list RS, št. 81/99) vsebuje naslednjo končno določbo:
»8
Ta odlok začne veljati naslednji dan po objavi v Uradnem
listu Republike Slovenije.«.

Odlok o
spremembi odloka o razglasitvi območja gradu Turjak za kulturni spomenik
državnega pomena (Uradni list RS, št. 55/02) vsebuje naslednjo končno določbo:
»2. člen
Ta odlok začne veljati naslednji dan po objavi v Uradnem
listu Republike Slovenije.«.

Zakon o varstvu kulturne dediščine – ZVKD-1
(Uradni list RS, št. 16/08) v zvezi s prenehanjem veljavnosti
6. člena odloka določa:
»147. člen
(prenehanje obveznosti
izdajanja odločb o varstvu spomenikov)
Z dnem uveljavitve tega zakona prenehajo veljati določbe
aktov o razglasitvi kulturnih spomenikov, sprejetih na podlagi Zakona o varstvu
kulturne dediščine (Uradni list RS, št. 7/99), ki v zvezi s 13. členom tega
zakona predpisujejo izdajanje odločb o varstvu spomenikov.«;
ter vsebuje naslednjo končno določbo:
»148. člen
(končna določba)
Ta zakon začne veljati petnajsti dan po objavi v Uradnem
listu Republike Slovenije.«.

Odlok o
spremembah Odloka o razglasitvi območja gradu Turjak za kulturni spomenik
državnega pomena (Uradni list RS, št. 35/19) vsebuje naslednji končni določbi:
»KONČNI DOLOČBI
3. člen
Pristojno sodišče v zemljiški knjigi po uradni dolžnosti
zaznamuje status kulturnega spomenika na parcelah št. 4056 in 81, obe k. o.
1711 Turjak.
Pristojno sodišče v zemljiški knjigi po uradni dolžnosti
izbriše zaznambo statusa kulturnega spomenika na parcelah št. *39 in 93, obe k.
o. 1711 Turjak.
4. člen
Ta odlok začne veljati naslednji dan po objavi v Uradnem
listu Republike Slovenije.«.