I
Najnižja pokojninska osnova od 1. januarja 2018 do
31. marca 2018 za v tem letu uveljavljene pokojnine znaša 830,35 eura
oziroma 607,82 eura, če so odmerjene na podlagi tretjega odstavka 390. člena
Zakona o pokojninskem in invalidskem zavarovanju (Uradni list RS, št. 96/12,
39/13, 99/13 – ZSVarPre-C, 101/13 – ZIPRS1415, 44/14 – ORZPIZ206, 85/14 –
ZUJF-B, 95/14 – ZUJF-C, 90/15 – ZIUPTD, 102/15, 23/17, 40/17 in 65/17; v
nadaljnjem besedilu: ZPIZ-2).
II
Najvišja pokojninska osnova od 1. januarja 2018 do
31. marca 2018 za v tem letu uveljavljene pokojnine znaša 3.321,40 eura
oziroma 2.431,26 eura, če so odmerjene na podlagi tretjega odstavka 390. člena
ZPIZ-2.
III
Najnižja pokojnina od 1. januarja 2018 do 31. marca
2018 za v tem letu uveljavljene pokojnine znaša 215,89 eura.
IV
Nadomestila iz 80., 84., 85. in 86. člena ZPIZ-2 za
invalidnost, nastalo v letu 2018, se v obdobju od 1. januarja 2018 do
31. marca 2018 odmerijo najmanj od osnove, določene v višini 475,38 eura.
Nadomestilo za čas poklicne rehabilitacije iz prvega in
tretjega odstavka 80. člena ZPIZ-2 za invalidnost, nastalo v letu 2018, se v
obdobju od 1. januarja 2018 do 31. marca 2018 odmeri največ v višini
1.901,50 eura.
V
Ta sklep začne veljati naslednji dan po objavi v Uradnem
listu Republike Slovenije.
Št. 9000-4/2018/3-3/1
Ljubljana, dne 24. aprila 2018
EVA 2018-2611-0049
Svet Zavoda za pokojninsko in invalidsko zavarovanje
Slovenije
Dušan Bavec l.r.
Predsednik