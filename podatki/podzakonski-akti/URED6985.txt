1. člen
(vsebina)
Ta uredba določa organe v sestavi ministrstev (v nadaljnjem besedilu:
organ v sestavi), poimenovanje predstojnice oziroma predstojnika (v nadaljnjem
besedilu: predstojnik), delovna področja organov v sestavi in merila, po
katerih se določa, v katerih primerih ministrstvo izvaja vse ali določene
naloge strokovne pomoči predstojniku na področju upravljanja kadrovskih,
finančnih, informacijskih in drugih virov (v nadaljnjem besedilu: naloge
strokovne pomoči pri upravljanju) tudi za organ v sestavi.
2. člen
(vodenje organov v sestavi)
(1) Organ v sestavi vodi direktor, če zakon ali ta
uredba ne določa drugače.
(2) Inšpektorat kot organ v sestavi vodi v skladu z
zakonom, ki ureja inšpekcijsko nadzorstvo, glavni inšpektor.
(3) Generalštab Slovenske vojske vodi v skladu z
zakonom, ki ureja obrambo, načelnik.
(4) Organ v sestavi, v katerem je sistemiziranih več kot
200 delovnih mest, vodi generalni direktor, razen v primerih iz drugega in
tretjega odstavka tega člena.
3. člen
(izvajanje nalog strokovne pomoči)
(1) Ministrstvo izvaja vse naloge strokovne pomoči pri
upravljanju za organ v sestavi, če je v organu v sestavi sistemiziranih manj
kot 100 delovnih mest. V tem primeru se v aktu o notranji organizaciji in
sistemizaciji delovnih mest za organ v sestavi ne sistemizirajo posebna delovna
mesta za izvajanje nalog na področju upravljanja kadrovskih, finančnih,
informacijskih in drugih virov.
(2) Naloge na področju upravljanja s kadrovskimi,
finančnimi, informacijskimi in drugimi viri lahko izvaja organ v sestavi
samostojno, če je v organu sistemiziranih najmanj 100 delovnih mest.
(3) Minister lahko način izvajanja nalog strokovne
pomoči pri upravljanju tudi za organ v sestavi podrobneje uredi z internim
aktom.
4. člen
(Ministrstvo za delo, družino, socialne zadeve in enake
možnosti)
(1) V sestavi Ministrstva za delo, družino, socialne
zadeve in enake možnosti je Inšpektorat Republike Slovenije za delo.
(2) Inšpektorat Republike Slovenije za delo:
1.     
opravlja naloge inšpekcijskega nadzora nad izvajanjem zakonov, drugih
predpisov, kolektivnih pogodb in splošnih aktov s področja varnosti in zdravja
pri delu,
2.     
opravlja naloge inšpekcijskega nadzora nad izvajanjem zakonov, drugih
predpisov, kolektivnih pogodb in splošnih aktov s področij delovnih razmerij,
minimalne plače, trga dela in zaposlovanja, dela in zaposlovanja tujcev,
sodelovanja delavcev pri upravljanju in stavk,
3.     
opravlja naloge inšpekcijskega nadzora nad izvajanjem zakona, ki ureja
socialno varstvo, in predpisov, izdanih na njegovi podlagi.
5. člen
(Ministrstvo za finance)
(1) V sestavi Ministrstva za finance so:
1.     
Finančna uprava Republike Slovenije,
2.     
Uprava Republike Slovenije za javna plačila,
3.     
Urad Republike Slovenije za nadzor proračuna,
4.     
Urad Republike Slovenije za preprečevanje pranja denarja,
5.     
Urad Republike Slovenije za okrevanje in odpornost.
(2) Finančna uprava Republike Slovenije:
1.     
opravlja naloge na področju odmere in obračuna obveznih dajatev,
carinjenja blaga, finančnega nadzora in finančne preiskave,
2.     
opravlja naloge nadzora nad prirejanjem iger na srečo, 
3.     
opravlja naloge nadzora nad prijavo vnosa in iznosa gotovine na območje
ali z območja EU,
4.     
opravlja nadzor nad vnosom, iznosom, tranzitom in prenosom blaga v
skladu s carinskimi predpisi ter predpisi, s katerimi so določeni posebni
ukrepi zaradi interesov varnosti, varovanja zdravja in življenja ljudi, živali
in rastlin, varstva okolja, varovanja kulturne dediščine, varstva pravic
intelektualne lastnine ter ukrepi trgovinske politike,
5.     
opravlja izvršbo,
6.     
odloča v upravnih in prekrškovnih postopkih po predpisih, za izvajanje
katerih je pristojna finančna uprava,
7.     
izvaja ukrepe zunanjetrgovinske in skupne kmetijske politike,
8.     
shranjuje, prodaja in uničuje zaseženo, odvzeto, odstopljeno ali najdeno
blago ter izvaja nadzor nad uničenjem blaga,
9.     
sodeluje in izmenjuje podatke z organi EU, pristojnimi organi držav
članic EU in pristojnimi organi drugih držav ter sodeluje z mednarodnimi
organizacijami in strokovnimi združenji z delovnega področja finančne uprave,
10.  
sklepa vnaprejšnje cenovne sporazume in sporazume o načinu izmenjave
podatkov s področja dela finančne uprave, 
11.  
zbira, preverja, analizira, shranjuje statistične podatke o blagovni
menjavi z državami članicami EU in tretjimi državami ter posreduje te podatke
organu, pristojnemu za državno statistiko,
12.  
obvešča zavezance o izvajanju predpisov,
13.  
proučuje in analizira delovanje sistema obveznih dajatev ter zagotavlja
obvladovanje tveganj,
14.  
spremlja izvajanje predpisov iz pristojnosti finančne uprave in učinkov
posameznih rešitev z vnaprej določenimi merili,
15.  
opravlja računovodske in finančne naloge pri pobiranju obveznih dajatev
in drugih denarnih nedavčnih obveznosti.
(3) Uprava Republike Slovenije za javna plačila:
1.     
opravlja naloge na področjih izvajanja plačil neposrednih in posrednih
uporabnikov državnega in občinskih proračunov,
2.     
zbira informacije o plačilih iz proračuna in o prihodkih v proračun
Republike Slovenije,
3.     
zagotavlja informacije, na podlagi katerih je omogočeno gospodarno
ravnanje s sredstvi javnih financ ter upravljanje in nadzor nad javnofinančnimi
prihodki,
4.     
zagotavlja tehnološko in izvedbeno podporo zakladniškemu poslovanju na
ravni države in občin.
(4) Urad Republike Slovenije za nadzor proračuna:
1.     
opravlja naloge na področjih usmerjanja, koordinacije in kontrole
delovanja sistema notranjega nadzora javnih financ v Republiki Sloveniji,
2.     
opravlja naloge revidiranja vzpostavljenih sistemov in porabe sredstev
evropskih skladov, ki se dodeljujejo po sistemu deljenega upravljanja,
3.     
opravlja naloge inšpekcijskega nadzora nad izvajanjem porabe sredstev iz
državnega proračuna,
4.     
opravlja naloge usmerjanja in koordinacije zaščite finančnih interesov
Evropske unije.
(5) Urad Republike Slovenije za preprečevanje pranja
denarja:
1.     
opravlja naloge na področjih preprečevanja in odkrivanja pranja denarja,
odkrivanja korupcijskih in nekaterih drugih hudih kaznivih dejanj,
2.     
nudi mednarodno pravno pomoč v kazenskih zadevah na področjih pranja
denarja in odvzema premoženjske koristi iz kaznivih dejanj,
3.     
opravlja nadzor nad zavezanci za izvajanje predpisov s področja
preprečevanja pranja denarja.
(6) Urad Republike Slovenije za okrevanje in odpornost:
1.     
opravlja naloge na področju vzpostavitve sistema izvajanja Načrta za
okrevanje in odpornost,
2.     
usklajuje in usmerja izvajanje Načrta za okrevanje in odpornost ter
spremlja, preverja in potrjuje mejnike in cilje ter izvaja nadzorne ukrepe,
3.     
opravlja naloge usklajevanja Načrta za okrevanje in odpornost z Evropsko
komisijo ter predloži podatke Evropski komisiji,
4.     
upravlja sredstva izvajanja Načrta za okrevanje in odpornost.
6. člen
(Ministrstvo za gospodarski razvoj in tehnologijo)
(1) V sestavi Ministrstva za gospodarski razvoj in
tehnologijo so:
1.     
Urad Republike Slovenije za intelektualno lastnino,
2.     
Urad Republike Slovenije za meroslovje,
3.     
Tržni inšpektorat Republike Slovenije.
(2) Urad Republike Slovenije za intelektualno lastnino
opravlja upravne in strokovne naloge na področjih varstva industrijske lastnine
ter varstva avtorske in sorodnih pravic.
(3) Urad Republike Slovenije za meroslovje opravlja
strokovne, upravne in inšpekcijske naloge na področju urejanja nacionalnega
meroslovnega sistema, vključno s sistemom na področju izdelkov iz plemenitih
kovin.
(4) Tržni inšpektorat Republike Slovenije:
1.     
opravlja naloge inšpekcijskega nadzora nad izvajanjem zakonov in drugih
predpisov na področjih prometa blaga in storitev, varstva potrošnikov,
trgovine, gostinstva, obrti, gradbenih proizvodov in varnosti proizvodov v
pristojnosti ministrstva,
2.     
opravlja naloge inšpekcijskega nadzora nad izvajanjem zakonov, drugih
predpisov in splošnih aktov o pošti.
7. člen
(Ministrstvo za infrastrukturo)
(1) V sestavi Ministrstva za infrastrukturo so:
1.     
Direkcija Republike Slovenije za infrastrukturo,
2.     
Uprava Republike Slovenije za pomorstvo,
3.     
Inšpektorat Republike Slovenije za infrastrukturo.
(2) Direkcija Republike Slovenije za infrastrukturo:
1.     
opravlja strokovno tehnične, upravne, organizacijske in razvojne naloge
na področjih graditve, vzdrževanja in varstva državnih cest ter varstva prometa
na njih,
2.     
opravlja naloge nadzora nad njihovim stanjem,
3.     
opravlja upravne naloge na področju pobiranja letne dajatve za uporabo
vozil v cestnem prometu,
4.     
vodi banko cestnih podatkov,
5.     
opravlja druge naloge, določene z zakonom in podzakonskimi predpisi, ki
urejajo javne ceste,
6.     
opravlja strokovno tehnične, organizacijske, razvojne in upravne naloge
s področja gradenj in nadgradenj javne železniške infrastrukture, naloge
razvoja javne železniške infrastrukture ter druge naloge v skladu s predpisi,
ki urejajo železniški promet in javno železniško infrastrukturo,
7.     
vzpostavi, vodi in vzdržuje evidenco dejanske rabe zemljišč javne cestne
in železniške infrastrukture.
(3) Uprava Republike Slovenije za pomorstvo:
1.     
opravlja upravne in strokovne naloge na področjih pomorstva in
pristaniške infrastrukture,
2.     
opravlja nadzor nad izvajanjem reda v pristaniščih, preostalih delih
teritorialnega morja in notranjih morskih voda,
3.     
opravlja posebne strokovne naloge glede varstva morja,
4.     
opravlja nadzor nad varnostjo plovbe, opravljanjem pomorskega prometa in
vzdrževanjem objektov za varnost plovbe in plovnih poti,
5.     
opravlja inšpekcijski nadzor nad izvajanjem predpisov na področju
morskega prometa in pristaniške infrastrukture,
6.     
opravlja inšpekcijski nadzor nad izvajanjem predpisov, ki urejajo plovbo
po celinskih vodah.
(4) Inšpektorat Republike Slovenije za infrastrukturo:
1.     
opravlja naloge inšpekcijskega nadzora nad izvajanjem predpisov na področjih
železniškega prometa, cestnega prometa in prometne infrastrukture za vse vrste
kopenskega prometa ter na področju žičniških naprav in varnosti na smučiščih,
2.     
opravlja naloge inšpekcijskega nadzora nad izvajanjem predpisov, ki
urejajo delovni čas in obvezne počitke mobilnih delavcev ter uporabo
zapisovalne opreme v cestnih prevozih,
3.     
opravlja naloge inšpekcijskega nadzora nad izvajanjem določb predpisov,
ki določajo pravila cestnega prometa, in predpisov, izdanih na njegovi podlagi,
4.     
opravlja naloge inšpekcijskega nadzora nad izvajanjem določb predpisov,
povezanih z delom subjektov, ki usposabljajo kandidate za voznike motornih
vozil, izvajajo programe za voznike začetnike in izvajajo programe dodatnih
izobraževanj in usposabljanj voznikov ter spremljevalcev izrednih prevozov,
5.     
opravlja naloge inšpekcijskega nadzora nad izvajanjem določb predpisov,
ki urejajo pogoje za dajanje motornih in priklopnih vozil na trg, njihovo
registracijo in udeležbo v cestnem prometu, pogoje za opravljanje nalog
tehničnih služb, strokovnih in registracijskih organizacij,
6.     
opravlja naloge inšpekcijskega nadzora nad izvajanjem določb predpisov,
ki določajo pogoje za prevoz nevarnega blaga za posamezne vrste kopenskega
prometa,
7.     
opravlja naloge inšpekcijskega nadzora nad področjem energije v skladu z
določili zakona, ki ureja energijo, in podzakonskih aktov, izdanih na podlagi
tega zakona ter drugih zakonov, ki pooblaščajo energetske inšpektorje za
izvajanje nadzora,
8.     
opravlja naloge inšpekcijskega nadzora nad določili zakona, ki ureja rudarstvo,
na njegovi podlagi izdanih predpisov, tehničnih predpisov in predpisov s
področja varnosti in zdravja pri izvajanju rudarskih del ter drugih predpisov
pri raziskovanju in izkoriščanju mineralnih surovin.
(5) Ne glede na določbe prvega in drugega odstavka
3. člena te uredbe opravlja Uprava Republike Slovenije za pomorstvo naloge
na področju upravljanja kadrovskih, finančnih in informacijskih oziroma drugih
virov samostojno, če tako določa akt o notranji organizaciji in sistemizaciji
delovnih mest.
8. člen
(Ministrstvo za izobraževanje, znanost in šport)
(1) V sestavi Ministrstva za izobraževanje, znanost in
šport sta:
1.     
Urad Republike Slovenije za mladino,
2.     
Inšpektorat Republike Slovenije za šolstvo in šport.
(2) Urad Republike Slovenije za mladino:
1.     
opravlja strokovne, upravne, organizacijske in razvojne naloge na
področju mladinskega sektorja,
2.     
spremlja položaj mladih in učinke ukrepov v mladinskem sektorju,
3.     
opravlja nadzor nad uresničevanjem predpisov in ukrepov v mladinskem
sektorju,
4.     
sodeluje na mednarodni ravni v zadevah, ki se nanašajo na mladino,
5.     
opravlja druge naloge, določene z zakonom, ki ureja mladinski sektor.
(3) Inšpektorat Republike Slovenije za šolstvo in šport
opravlja naloge inšpekcijskega nadzora nad izvajanjem zakonov, drugih predpisov
in aktov, ki urejajo organizacijo in opravljanje dejavnosti vzgoje in
izobraževanja, ki jo izvajajo vrtci, osnovne šole, glasbene šole, nižje in
srednje poklicne šole, srednje tehniške in strokovne šole, gimnazije, višje
strokovne šole, zavodi za izobraževanje in usposabljanje otrok in mladostnikov
s posebnimi potrebami, organizacije za izobraževanje odraslih, zasebniki, ki
izobražujejo po javnoveljavnih vzgojno-izobraževalnih programih, domovi za
učence in dijaški domovi, ter nad opravljanjem dejavnosti s področja športa.
9. člen
(Ministrstvo za javno upravo)
(1) V sestavi Ministrstva za javno upravo je Inšpektorat za
javni sektor.
(2) Inšpektorat za javni sektor:
1.     
opravlja naloge inšpekcijskega nadzora nad izvajanem predpisov in
splošnih aktov s področja delovnih razmerij javnih uslužbencev in plač v javnem
sektorju,
2.     
opravlja naloge inšpekcijskega nadzora nad izvajanjem predpisov, ki
urejajo splošni upravni postopek in posebne upravne postopke, upravno
poslovanje in dostop do informacij javnega značaja,
3.     
odloča v postopkih nadzora skladno z zakonom, ki ureja dostopnost
spletišč in mobilnih aplikacij,
4.     
opravlja naloge inšpekcijskega nadzora na področju elektronske
identifikacije,
5.     
opravlja naloge varnostnega sodelovanja v skladu z 10. členom Uredbe
910/2014/EU,
6.     
opravlja naloge nadzornega organa storitev zaupanja,
7.     
vodi nacionalni zanesljivi seznam v skladu z 22. členom Uredbe
910/2014/EU in seznam nekvalificiranih storitev zaupanja.
(3) (črtan).
10. člen
(Ministrstvo za kmetijstvo, gozdarstvo in prehrano)
(1) V sestavi Ministrstva za kmetijstvo, gozdarstvo in
prehrano so:
1.     
Agencija Republike Slovenije za kmetijske trge in razvoj podeželja,
2.     
Uprava Republike Slovenije za varno hrano, veterinarstvo in varstvo
rastlin,
3.     
Inšpektorat Republike Slovenije za kmetijstvo, gozdarstvo, lovstvo in
ribištvo.
(2) Agencija Republike Slovenije za kmetijske trge in
razvoj podeželja:
1.     
opravlja upravne, strokovne in razvojne naloge, ki se nanašajo na
izvajanje ukrepov na področjih kmetijstva, gozdarstva, živilstva in ribištva
skladno s skupno kmetijsko in ribiško politiko Evropske unije, 
2.     
opravlja druge naloge za izvajanje ukrepov kmetijske politike, odprave
posledic naravnih in drugih nesreč v kmetijstvu ter promocije.
(3) Uprava Republike Slovenije za varno hrano,
veterinarstvo in varstvo rastlin:
1.     
opravlja upravne, strokovne naloge ter naloge uradnega nadzora na
področju varnosti, kakovosti in označevanja kmetijskih pridelkov in živil,
vključno z gensko spremenjenimi živili, razen upravnih nalog na področju
zaščite kmetijskih pridelkov in živil (sheme kakovosti) ter kakovosti in
prostovoljnega označevanja kmetijskih pridelkov in živil, ki se nanašajo na
pripravo predlogov predpisov, drugih aktov in gradiv, vodenje registrov in
evidenc ter poročanje, 
2.     
opravlja upravne, strokovne ter naloge uradnega nadzora na področju
varnosti, kakovosti in označevanja naravnih mineralnih vod, krme, vključno z
gensko spremenjeno krmo; uporabe materialov ter izdelkov, namenjenih za stik z
živili v postopkih pridelave, predelave in distribucije živil, vključno s
prodajo na drobno; vode za napajanje živali; na področju živalskih stranskih
proizvodov in pridobljenih proizvodov, ki niso namenjeni prehrani ljudi, razen
nalog, ki so v pristojnosti Agencije Republike Slovenije za okolje, Direkcije
Republike Slovenije za vode in Inšpektorata Republike Slovenije za kmetijstvo,
gozdarstvo, lovstvo in ribištvo, 
3.     
opravlja upravne, strokovne ter naloge uradnega nadzora na področju
identifikacije in registracije živali, zdravja živali, varstva prebivalstva
pred zoonozami, zaščite živali, uporabe in z uporabo povezane sledljivosti
zdravil v veterinarski medicini, preventive pri razmnoževanju živali, varstva
rastlin, semenskega materiala kmetijskih rastlin, razen nalog javne službe na
področju semenarstva, 
4.     
opravlja naloge ocenjevanja aktivnih snovi ter ocenjevanja in
registracije fitofarmacevtskih sredstev ter upravne, strokovne in naloge
uradnega nadzora prometa in uporabe fitofarmacevtskih sredstev in testiranja
naprav za nanašanje fitofarmacevtskih sredstev,
5.     
izvaja procese analize tveganja,
6.     
opravlja naloge inšpekcijskega nadzora na področju varstva novih sort
kmetijskih rastlin.
(4) Inšpekcijski nadzor znotraj Uprave Republike
Slovenije za varno hrano, veterinarstvo in varstvo rastlin izvaja inšpekcija za
varno hrano, veterinarstvo in varstvo rastlin v skladu s pristojnostmi, ki so
določene za inšpektorje za hrano, uradne veterinarje in fitosanitarne
inšpektorje po področnih zakonih.
(5) Inšpektorat Republike Slovenije za kmetijstvo,
gozdarstvo, lovstvo in ribištvo:
1.     
opravlja naloge inšpekcijskega nadzora nad izvajanjem predpisov s
področij kmetijstva, varstva kmetijskih zemljišč, delovanjem agrarnih
skupnosti, promocije kmetijskih in živilskih proizvodov, vina in drugih
proizvodov iz grozdja in vina, vključno z nalogami uradnega nadzora na področju
varnosti, kakovosti in označevanja vina in drugih proizvodov iz grozdja in
vina,
2.     
opravlja naloge inšpekcijskega nadzora nad razvojem podeželja, ukrepov
kmetijske politike in zootehnike,
3.     
opravlja naloge inšpekcijskega nadzora na področju identifikacije in
registracije živali,
4.     
opravlja naloge inšpekcijskega nadzora nad izvajanjem rejskih programov
ter delovanjem selekcijskih centrov, delovanjem javnih služb v kmetijstvu,
dobre kmetijske prakse, prometom in uporabo organskih in mineralnih gnojil in
sredstev za izboljšanje tal ter njihove uporabe na obdelovalnih in pašnih
površinah, na področju živalskih stranskih proizvodov in pridobljenih
proizvodov, ki niso namenjeni prehrani ljudi, razen nalog, ki so v pristojnosti
Agencije Republike Slovenije za okolje, Direkcije Republike Slovenije za vode
in Uprave Republike Slovenije za varno hrano, veterinarstvo in varstvo rastlin,
5.     
opravlja naloge inšpekcijskega nadzora nad uporabo biološko
razgradljivih odpadkov, varstvom voda in kmetijskih zemljišč pred onesnaževanjem
z nitrati iz kmetijskih virov, na področju soobstoja gensko spremenjenih
kmetijskih rastlin, gozdarstva, lovstva in varstva prostoživečih živalskih
vrst, sladkovodnega in morskega ribištva, lahko opravlja tudi kontrolo v
postopkih izvajanja ukrepov iz pristojnosti Agencije Republike Slovenije za
kmetijske trge in razvoj podeželja.
11. člen
(Ministrstvo za kulturo)
(1) V sestavi Ministrstva za kulturo sta:
1.     
Arhiv Republike Slovenije,
2.     
Inšpektorat Republike Slovenije za kulturo in medije.
(2) Arhiv Republike Slovenije:
1.     
opravlja upravne in strokovne naloge na področjih varstva in hrambe
dokumentarnega in arhivskega gradiva, ki nastaja pri državnih organih in drugih
zakonsko določenih osebah,
2.     
skrbi za enotno strokovno izvajanje javne arhivske dejavnosti,
3.     
opravlja druge naloge, določene z zakonom in podzakonskimi predpisi, ki
urejajo varstvo dokumentarnega in arhivskega gradiva.
(3) Inšpektorat Republike Slovenije za kulturo in
medije:
1.     
opravlja naloge inšpekcijskega nadzora nad izvajanjem zakonov, drugih
predpisov in splošnih aktov, ki urejajo varstvo kulturne dediščine, varstvo
dokumentarnega in arhivskega gradiva, medije in avdiovizualno kulturo,
knjižnice in obvezni izvod publikacij,
2.     
opravlja naloge inšpekcijskega nadzora nad uresničevanjem javnega
interesa na področju kulture, javno rabo slovenščine, volilno in referendumsko
kampanjo v medijih ter nad izvajanjem določb zakona, ki ureja Slovenski filmski
center, javno agencijo Republike Slovenije.
12. člen
(Ministrstvo za notranje zadeve)
(1) V sestavi Ministrstva za notranje zadeve sta:
1.     
Policija,
2.     
Inšpektorat Republike Slovenije za notranje zadeve.
(2) Policija:
1.     
opravlja naloge na področjih varovanja življenja, osebne varnosti in
premoženja ljudi,
2.     
opravlja naloge na področjih preprečevanja, odkrivanja in preiskovanja
kaznivih dejanj in prekrškov,
3.     
opravlja naloge na področjih odkrivanja in prijemanja storilcev kaznivih
dejanj in prekrškov, drugih iskanih oseb ter njihovega izročanja pristojnim
organom,
4.     
zbira dokaze in raziskuje okoliščine, pomembne za ugotovitev premoženjske
koristi, ki izvira iz kaznivih dejanj in prekrškov,
5.     
vzdržuje javni red,
6.     
nadzoruje in ureja promet na javnih cestah in nekategoriziranih cestah,
ki so dane v uporabo za javni promet,
7.     
izvaja nadzor državne meje,
8.     
opravlja naloge v zvezi z gibanjem in prebivanjem tujcev,
9.     
varuje določene osebe, prostore, objekte in okoliše objektov, in če z
zakonom ni določeno drugače, varuje tudi določena delovna mesta in tajnost
podatkov državnih organov,
10.  
opravlja naloge ob naravnih in drugih nesrečah.
(3) Inšpektorat Republike Slovenije za notranje zadeve
opravlja naloge inšpekcijskega nadzora nad izvajanjem zakonov in drugih
predpisov s področij zasebnega varovanja, fizičnega varovanja jedrskih objektov
ter jedrskih in radioaktivnih snovi, detektivske dejavnosti, tajnih podatkov,
varnosti na smučiščih, orožja, eksplozivov in pirotehnike ter volilne in
referendumske kampanje.
13. člen
(Ministrstvo za obrambo)
(1) V sestavi Ministrstva za obrambo so:
1.     
Generalštab Slovenske vojske,
2.     
Uprava Republike Slovenije za zaščito in reševanje,
3.     
Uprava Republike Slovenije za vojaško
dediščino,
4.     
Inšpektorat Republike Slovenije za obrambo,
5.     
Inšpektorat Republike Slovenije za varstvo pred naravnimi in drugimi
nesrečami.
(2) Generalštab Slovenske vojske opravlja vojaške
strokovne naloge na področjih razvoja, načrtovanja, organizacije, usposabljanja
in delovanja Slovenske vojske.
(3) Uprava Republike Slovenije za zaščito in reševanje:
1.     
opravlja upravne in strokovne naloge zaščite, reševanja in pomoči,
2.     
opravlja druge naloge varstva pred naravnimi in drugimi nesrečami.
(4) Uprava Republike Slovenije za vojaško dediščino:
1.     
opravlja upravne in strokovne naloge na področju vojnih grobišč, vojnih
invalidov, vojnih veteranov in žrtev vojnega nasilja,
2.     
opravlja upravne in strokovne naloge pri podelitvi in preverjanju
statusa nevladne organizacije v javnem interesu na področjih obrambe in vojnih
veteranov,
3.     
vodi postopke v zvezi s sofinanciranjem dejavnosti nevladnih organizacij
v javnem interesu na področju vojnih veteranov,
4.     
opravlja strokovne naloge na področju muzejske dejavnosti, povezane s
slovensko vojaško zgodovino,
5.     
skrbi za spominska znamenja v upravljanju Ministrstva za obrambo.
(5) Inšpektorat Republike Slovenije za obrambo:
1.     
opravlja naloge inšpekcijskega nadzora nad izvajanjem predpisov na obrambnem
področju,
2.     
opravlja naloge inšpekcijskega nadzora nad izvajanjem zakona, ki ureja
tajne podatke, ter predpisov, sprejetih na njegovi podlagi, v delu, ki se
nanašajo na obrambno področje.
(6) Inšpektorat Republike Slovenije za varstvo pred
naravnimi in drugimi nesrečami:
1.     
opravlja naloge inšpekcijskega nadzora nad izvajanjem predpisov, ki
urejajo sistem varstva pred naravnimi in drugimi nesrečami,
2.     
opravlja naloge inšpekcijskega nadzora nad izvajanjem predpisov, ki
urejajo področje varstva pred požarom,
3.     
opravlja naloge inšpekcijskega nadzora nad izvajanjem predpisov, ki
urejajo varstvo pred utopitvami ter zaščito in reševanje.
14. člen
(Ministrstvo za okolje in prostor)
(1) V sestavi Ministrstva za okolje in prostor so:
1.     
Direkcija Republike Slovenije za vode,
2.     
Agencija Republike Slovenije za okolje,
3.     
Geodetska uprava Republike Slovenije,
4.     
Uprava Republike Slovenije za jedrsko varnost,
5.     
Inšpektorat Republike Slovenije za okolje in prostor.
(2) Direkcija Republike Slovenije za vode:
1.     
opravlja upravne, strokovne in razvojne naloge na področju upravljanja
voda, v skladu s predpisi, ki urejajo vode,
2.     
opravlja upravne, strokovne, organizacijske in razvojne naloge na
področjih gradnje vodnih objektov in vodne infrastrukture ter vzdrževanja vodne
infrastrukture ter vodnih in priobalnih zemljišč,
3.     
izvaja naloge, povezane z investicijami v vodno infrastrukturo,
4.     
opravlja organizacijske, upravne, strokovne in razvojne naloge na
področju gospodarskih javnih služb s področja upravljanja voda,
5.     
opravlja posamične organizacijske, upravne, strokovne in razvojne naloge
na področju javne službe oskrbe s pitno vodo in odvajanja in čiščenja komunalne
in padavinske odpadne vode, ki niso v pristojnosti lokalnih skupnosti,
6.     
opravlja upravne, strokovne in druge naloge v zvezi z vodno infrastrukturo
in vodnimi ter priobalnimi zemljišči v lasti države,
7.     
sodeluje pri izvajanju nalog varstva pred naravnimi in drugimi
nesrečami,
8.     
sodeluje pri odpravljanju posledic naravnih in drugih nesreč zaradi
škodljivega delovanja voda,
9.     
sodeluje pri izpolnjevanju mednarodnih obveznosti na podlagi mednarodnih
pogodb s področja upravljanja voda,
10.  
za področje upravljanja voda opravlja naloge nosilca urejanja prostora,
soglasodajalca in druge naloge v okviru postopkov s področij urejanja prostora
(prostorskega načrtovanja), graditve objektov, presoj vplivov na okolje in
drugih presoj,
11.  
samostojno opravlja in sodeluje pri nalogah v zvezi z dovoljevanjem rabe
voda,
12.  
opravlja naloge vodovarstvenega nadzora,
13.  
pripravlja strokovne podlage in ukrepe za pripravo programov in načrtov
s področja upravljanja z vodami,
14.  
vodi evidence in arhiv s področja upravljanja voda,
15.  
sodeluje z javnostmi na področju upravljanja voda,
16.  
opravlja druge naloge, določene z zakonom in podzakonskimi predpisi, ki
urejajo upravljanje voda.
(3) Agencija Republike Slovenije za okolje:
1.     
opravlja strokovne in razvojne naloge spremljanja in ocenjevanja stanja
okolja, vključno z ocenjevanjem stanja voda, zraka in tal ter varstva pred
hrupom v skladu s predpisi o varstvu okolja,
2.     
izvaja naloge državne meteorološke, hidrološke, oceanografske in
seizmološke službe,
3.     
vodi evidence s področja spremljanja in ocenjevanja stanja okolja,
4.     
izpolnjuje mednarodne obveznosti in opravlja naloge mednarodne izmenjave
podatkov,
5.     
opravlja upravne in strokovne naloge v zvezi z odgovornostjo za
preprečevanje oziroma sanacijo okoljske škode v skladu s predpisi o varstvu
okolja.
(4) Geodetska uprava Republike Slovenije:
1.     
opravlja strokovne in upravne naloge vzpostavitve, vodenja in
vzdrževanja zbirk podatkov na področjih osnovnega geodetskega sistema,
evidentiranja nepremičnin, množičnega vrednotenja nepremičnin, državne meje,
prostorskih enot in hišnih številk, topografskega in kartografskega sistema,
2.     
koordinira povezljivost zbirk podatkov o prostoru in nepremičninah.
(5) Uprava Republike Slovenije za jedrsko varnost:
1.     
opravlja strokovne, upravne, nadzorne in razvojne naloge na področjih
sevalne in jedrske varnosti, izvajanja sevalnih dejavnosti in uporabe virov
ionizirajočih sevanj, razen v zdravstvu ali veterinarstvu,
2.     
opravlja strokovne, upravne, nadzorne in razvojne naloge varstva okolja
pred ionizirajočimi sevanji, fizičnega varovanja jedrskih snovi in objektov,
neširjenja jedrskega orožja in varovanja jedrskega blaga, 
3.     
spremlja stanje radioaktivnosti okolja,
4.     
spremlja izvajanje predpisov s področja odgovornosti za jedrsko škodo,
5.     
opravlja strokovne, upravne, nadzorne in razvojne naloge ravnanja z
radioaktivnimi odpadki,
6.     
opravlja naloge inšpekcijskega nadzora na področjih iz 1., 2., 3., 4. in
5. točke tega odstavka,
7.     
ob izrednih radioloških ali jedrskih dogodkih sodeluje z Republiškim
štabom civilne zaščite pri določanju zaščitnih ukrepov za prebivalstvo in
obveščanju,
8.     
izpolnjuje mednarodne obveznosti in opravlja naloge mednarodne izmenjave
podatkov.
(6) Inšpektorat Republike Slovenije za okolje in prostor:
1.     
opravlja naloge inšpekcijskega nadzora nad izvajanjem predpisov s
področja ravnanja z odpadki in čezmejnim pošiljanjem odpadkov,
2.     
opravlja naloge inšpekcijskega nadzora nad izvajanjem predpisov s
področja urejanja voda, vodnega režima in gospodarjenja z vodami ter
industrijskega onesnaževanja in tveganja za okolje,
3.     
opravlja naloge inšpekcijskega nadzora nad izvajanjem predpisov s
področja varstva in ohranjanja narave,
4.     
opravlja naloge inšpekcijskega nadzora nad izvajanjem predpisov s
področja kakovosti zraka,
5.     
opravlja naloge inšpekcijskega nadzora nad izvajanjem predpisov s
področja uporabe kemikalij in gensko spremenjenih organizmov,
6.     
opravlja naloge inšpekcijskega nadzora nad izvajanjem predpisov s
področja hrupa,
7.     
opravlja naloge inšpekcijskega nadzora nad izvajanjem predpisov s
področja elektromagnetnega sevanja in svetlobnega onesnaževanja,
8.     
opravlja naloge inšpekcijskega nadzora nad izvajanjem predpisov s
področja urejanja prostora in naselij,
9.     
opravlja naloge inšpekcijskega nadzora nad izvajanjem predpisov s
področja graditve objektov,
10.  
opravlja naloge inšpekcijskega nadzora nad izvajanjem predpisov s
področja energetike v delu, ki se nanaša na izdane energetske izkaznice,
11.  
opravlja naloge inšpekcijskega nadzora nad izvajanjem predpisov s
področja rudarstva v delu, ki se nanaša na nelegalne kope na stavbnih
zemljiščih,
12.  
opravlja naloge inšpekcijskega nadzora nad izvajanjem predpisov s
stanovanjskega področja,
13.  
opravlja naloge inšpekcijskega nadzora nad izvajanjem predpisov s
področja opravljanja geodetske dejavnosti in evidentiranja nepremičnin,
14.  
opravlja upravne in strokovne naloge na področju čezmejnega pošiljanja
odpadkov, razen radioaktivnih odpadkov,
15.  
opravlja naloge inšpekcijskega nadzora nad izvajanjem predpisov s
področja državne meteorološke, hidrološke, oceanografske in seizmološke službe.
15. člen
(Ministrstvo za pravosodje)
(1) V sestavi Ministrstva za pravosodje sta:
1.     
Uprava Republike Slovenije za izvrševanje kazenskih sankcij,
2.     
Uprava Republike Slovenije za probacijo.
(2) Uprava Republike Slovenije za izvrševanje kazenskih
sankcij opravlja strokovne, upravne, nadzorne in razvojne naloge na področju
izvrševanja kazenskih sankcij ter varnostnih ukrepov.
(3) Uprava Republike Slovenije za probacijo opravlja
strokovne, upravne, nadzorne in razvojne naloge na področju izvrševanja
kazenskih sankcij, ki se izvajajo v skupnosti.
16. člen
(Ministrstvo za zdravje)
(1) V sestavi Ministrstva za zdravje so:
1.     
Uprava Republike Slovenije za varstvo pred sevanji,
2.     
Urad Republike Slovenije za kemikalije,
3.     
Urad Republike Slovenije za nadzor, kakovost in investicije v zdravstvu,
4.     
Zdravstveni inšpektorat Republike Slovenije.
(2) Uprava Republike Slovenije za varstvo pred sevanji:
1.     
opravlja strokovne, upravne in razvojne naloge na področjih izvajanja
dejavnosti in uporabe virov ionizirajočih sevanj v zdravstvu in veterinarstvu
ter varovanja zdravja ljudi pred škodljivimi vplivi ionizirajočih sevanj,
2.     
opravlja naloge sistematičnega pregledovanja delovnega in bivalnega
okolja zaradi izpostavljenosti ljudi naravnim virom ionizirajočih sevanj, 
3.     
izvaja monitoring radioaktivne kontaminacije živil in pitne vode,
4.     
presoja ustreznost in pooblašča izvedence za varstvo pred sevanji,
5.     
opravlja naloge inšpekcijskega nadzora na področjih iz 1., 2., 3. in 4.
točke tega odstavka,
6.     
opravlja naloge omejevanja, zmanjševanja in preprečevanja zdravju
škodljivih vplivov neionizirajočih sevanj.
(3) Urad Republike Slovenije za kemikalije:
1.     
opravlja strokovne in upravne naloge ter naloge inšpekcijskega nadzora
na podlagi predpisov, ki urejajo proizvodnjo, promet in uporabo kemikalij,
biocidnih proizvodov, kozmetičnih proizvodov ter drugih industrijskih kemikalij
in kemikalij v splošni rabi,
2.     
ugotavlja lastnosti in obnašanje kemikalij, ocenjuje njihove škodljive
učinke in pripravlja ukrepe za varovanja zdravja ljudi in okolja pred njimi
(toksikovigilanca),
3.     
opravlja strokovne, upravne in naloge inšpekcijskega nadzora za
izvajanje mednarodnih sporazumov in konvencij, ki urejajo proizvodnjo, promet
in uporabo kemikalij,
4.     
skrbi za izvajanje načel dobre laboratorijske prakse v skladu s
smernicami OECD.
(4) Urad Republike Slovenije za nadzor, kakovost in
investicije v zdravstvu:
1.     
opravlja strokovne, upravne in razvojne naloge na področju upravnega
nadzora v skladu z zakonom, ki ureja zdravstveno dejavnost, kakovosti in investicij
v zdravstvu,
2.     
vodi izbirne postopke za člane svetov zavodov, katerih ustanovitelj je
Republika Slovenija, ter predlaga ministrstvu, pristojnemu za zdravje, v
sprejem smernice za nadzor nad delom članov svetov javnih zdravstvenih zavodov,
katerih ustanovitelj je Republika Slovenija,
3.     
pripravlja izhodišča za spremljanje uspešnosti poslovanja in delovanja
javnih zdravstvenih zavodov, katerih ustanovitelj je Republika Slovenija, ter
predlaga ministrstvu, pristojnemu za zdravje, v sprejem merila uspešnosti delovanja
v zdravstvu,
4.     
strateško načrtuje in spremlja kakovost v zdravstvu,
5.     
pripravlja sistemsko analizo dejavnikov tveganja v zdravstvu in predlaga
strateške rešitve za obvladovanje tveganj,
6.     
sodeluje pri načrtovanju, vodenju in nadzoru nad izvedbo investicij ter
pri pripravi analiz, poročil in drugih gradiv s področja investicij v javne
zdravstvene zavode, katerih ustanovitelj je Republika Slovenija,
7.     
ministrstvu, pristojnemu za zdravje, predlaga v sprejem smernice za
poslovanje javnih zdravstvenih zavodov, katerih ustanovitelj je Republika
Slovenija, pripravlja vsebinska izhodišča, poročila, analize in druga gradiva s
področja poslovanja javnih zdravstvenih zavodov, katerih ustanovitelj je
Republika Slovenija, izdaja soglasja k finančnim načrtom javnih zdravstvenih
zavodov, katerih ustanovitelj je Republika Slovenija, in pripravlja primerjalne
analize poslovanja javnih zdravstvenih zavodov, katerih ustanovitelj je
Republika Slovenija,
8.     
opravlja druge naloge v skladu s predpisi.
(5) Zdravstveni inšpektorat Republike Slovenije:
1.     
opravlja naloge inšpekcijskega nadzora na področju nalezljivih bolezni,
2.     
opravlja naloge inšpekcijskega nadzora na področju prehranskih dopolnil,
živil za posebne prehranske oziroma zdravstvene namene, 
3.     
opravlja naloge inšpekcijskega nadzora nad proizvodnjo in prometom
materialov ter izdelkov, namenjenih za stik z živili, in njihove uporabe v
postopkih proizvodnje in distribucije prehranskih dopolnil ter živili za
posebne prehranske oziroma zdravstvene namene,
4.     
opravlja naloge inšpekcijskega nadzora nad pitno vodo,
5.     
opravlja naloge inšpekcijskega nadzora nad omejevanjem porabe alkohola,
kozmetičnimi proizvodi, varnostjo igrač, tobačnimi izdelki in omejevanjem
njihove porabe, kopalnimi vodami, minimalnimi sanitarno-zdravstvenimi pogoji v
javnih zdravstvenih zavodih, pri pravnih in fizičnih osebah, ki opravljajo
zdravstveno dejavnost, v dejavnostih na področjih otroškega varstva, vzgoje,
izobraževanja, gostinstva, turizma, higienske nege, sociale,
zdravstveno-higienskim stanjem začasnih bivališč ob naravnih nesrečah in
evakuacijah,
6.     
opravlja naloge inšpekcijskega nadzora nad splošno varnostjo proizvodov
v pristojnosti ministrstva, razen kemikalij, zdravil, medicinskih pripomočkov
in virov sevanj ter drugih predpisov z delovnega področja ministrstva.
17. člen
(nadzor nad izvajanjem drugih predpisov)
Organi v sestavi ministrstev, ki opravljajo naloge
inšpekcijskega nadzora, opravljajo tudi nadzor nad izvajanjem drugih zakonov in
drugih predpisov, če je to v njih izrecno določeno.

Uredba o organih v sestavi ministrstev (Uradni
list RS, št. 35/15) vsebuje naslednjo prehodno in
končno določbo:
»PREHODNA IN KONČNA DOLOČBA
18. člen
(prenehanje veljavnosti)
Z dnem uveljavitve te uredbe preneha veljati Uredba o organih
v sestavi ministrstev (Uradni list RS, št. 58/03, 45/04, 86/04 – ZVOP-1,
138/04, 52/05, 82/05, 17/06, 76/06, 132/06, 41/07, 64/08 – ZViS-F, 63/09,
69/10, 40/11, 98/11, 17/12, 23/12, 82/12, 109/12, 24/13, 36/13, 51/13, 43/14 in
91/14).
19. člen
(končna določba)
Ta uredba začne veljati petnajsti dan po objavi v Uradnem
listu Republike Slovenije.«.

Uredba o spremembah in dopolnitvah Uredbe o
organih v sestavi ministrstev (Uradni list RS, št. 62/15) vsebuje naslednjo prehodno in
končno določbo:
»PREHODNA IN KONČNA DOLOČBA
3. člen
Direkcija Republike Slovenije za vode najpozneje do
1. januarja 2016 od Agencije Republike Slovenije za okolje prevzame javne uslužbence,
dokumentacijo, prostore, opremo, zbirke podatkov in evidence, ki se nanašajo na
prevzeto delovno področje voda.
4. člen
Ta uredba začne veljati naslednji dan po objavi v Uradnem
listu Republike Slovenije.«.

Uredba o spremembah in dopolnitvi Uredbe o
organih v sestavi ministrstev (Uradni list RS, št. 84/16) vsebuje naslednjo prehodno in
končno določbo:
»PREHODNA IN KONČNA DOLOČBA
2. člen
Inšpektorat Republike Slovenije za okolje in prostor
najpozneje do 1. januarja 2017 od Agencije Republike Slovenije za okolje
prevzame javne uslužbence, dokumentacijo, pravice proračunske porabe, opremo,
zbirke podatkov in evidence, ki se nanašajo na prevzeto delovno področje
čezmejnega pošiljanja odpadkov.
3. člen
Ta uredba začne veljati naslednji dan po objavi v Uradnem
listu Republike Slovenije.«.

Uredba o spremembi in dopolnitvi Uredbe o
organih v sestavi ministrstev (Uradni list RS, št. 41/17) vsebuje naslednjo končno določbo:
»KONČNA DOLOČBA
2. člen
Ta uredba začne veljati petnajsti dan po objavi v Uradnem
listu Republike Slovenije.«.

Uredba o spremembah Uredbe o organih v sestavi
ministrstev (Uradni list RS, št. 53/17) vsebuje naslednjo prehodno in
končno določbo:
»PREHODNA IN KONČNA DOLOČBA
3. člen
Akti o notranji organizaciji in sistemizaciji delovnih mest
ministrstev se s to uredbo uskladijo najpozneje v treh mesecih od njene
uveljavitve. 
4. člen
Ta uredba začne veljati petnajsti dan po objavi v Uradnem
listu Republike Slovenije.«.

Uredba o spremembah in dopolnitvah Uredbe o
organih v sestavi ministrstev (Uradni list RS, št. 52/18) vsebuje naslednjo prehodno in
končno določbo:
»PREHODNA IN KONČNA DOLOČBA
3. člen
Akt o notranji organizaciji in sistemizaciji delovnih mest
Uprave Republike Slovenije za informacijsko varnost se sprejme najpozneje do
30. septembra 2019. 
4. člen
Ta uredba začne veljati petnajsti dan po objavi v Uradnem
listu Republike Slovenije.«.

Uredba o spremembi Uredbe o organih v sestavi
ministrstev (Uradni list RS, št. 84/18) vsebuje naslednje prehodne in
končno določbo:
»PREHODNE IN KONČNA DOLOČBA
2. člen
(1) Javna agencija Republike Slovenije za spodbujanje
podjetništva, internacionalizacije, tujih investicij in tehnologije
1. januarja 2019 od Urada Republike Slovenije za meroslovje prevzame
naloge na področju priznanja Republike Slovenije za poslovno odličnost in javne
uslužbence, ki opravljajo te naloge. 
(2) Javna agencija Republike Slovenije za spodbujanje
podjetništva, internacionalizacije, tujih investicij in tehnologije
1. januarja 2019 od Urada Republike Slovenije za meroslovje prevzame tudi
vse dokumentarno in arhivsko gradivo, strokovna in promocijska gradiva,
vzpostavljene baze podatkov, evidence osebnih podatkov s področja priznanja
Republike Slovenije za poslovno odličnost ter vse pravice in obveznosti iz
pogodb, ki jih je Urad Republike Slovenije za meroslovje sklenil na področju
priznanja Republike Slovenije za poslovno odličnost. 
(3) Akt o notranji organizaciji in sistemizaciji
delovnih mest v Uradu Republike Slovenije za meroslovje se s to uredbo uskladi
do 31. decembra 2018. 
3. člen
Sklep o ustanovitvi Javne agencije Republike Slovenije za
spodbujanje podjetništva, internacionalizacije, tujih investicij in tehnologije
(Uradni list RS, št. 93/15) se s to uredbo uskladi v treh mesecih od
uveljavitve te uredbe. 
4. člen
Ta uredba začne veljati naslednji dan po objavi v Uradnem
listu Republike Slovenije, uporabljati pa se začne 1. januarja 2019.«.

Uredba o spremembi in dopolnitvah Uredbe o
organih v sestavi ministrstev (Uradni list RS, št. 10/19) vsebuje naslednjo prehodno in
končno določbo:
»PREHODNA IN KONČNA DOLOČBA
2. člen
Akta o notranji organizaciji in sistemizaciji delovnih mest
Direkcije Republike Slovenije za infrastrukturo in Uprave Republike Slovenije
za pomorstvo se s to uredbo uskladita najpozneje v enem mesecu po začetku njene
veljavnosti. 
3. člen
Ta uredba začne veljati petnajsti dan po objavi v Uradnem
listu Republike Slovenije.«.

Uredba o dopolnitvi Uredbe o organih v sestavi
ministrstev (Uradni list RS, št. 64/19) vsebuje naslednjo končno določbo:
»KONČNA DOLOČBA
2. člen
Ta uredba začne veljati naslednji dan po objavi v Uradnem
listu Republike Slovenije.«.

Uredba
o dopolnitvah Uredbe o organih v sestavi ministrstev (Uradni list RS, št. 64/21)
vsebuje naslednjo prehodno in končno določbo:
»PREHODNA IN KONČNA DOLOČBA
2. člen
Akt o notranji organizaciji in sistemizaciji delovnih mest
Uprave Republike Slovenije za vojaško dediščino se sprejme najpozneje do 13. junija 2021.
3. člen
Ta uredba začne veljati naslednji dan po objavi v Uradnem
listu Republike Slovenije.«.

Uredba o dopolnitvah Uredbe o organih v
sestavi ministrstev (Uradni list RS, št. 90/21)
vsebuje naslednji prehodni in končno določbo:
»PREHODNI IN KONČNA DOLOČBA
2. člen
Akt o notranji organizaciji in sistemizaciji delovnih mest
Urada Republike Slovenije za okrevanje in odpornost se sprejme najpozneje do 1.
julija 2021.
3. člen
Urad Republike Slovenije za okrevanje in odpornost najpozneje
s 1. avgustom 2021 začne izvajati naloge iz novega šestega odstavka 5. člena
uredbe.
V Urad Republike Slovenije za okrevanje in odpornost se z
dnem začetka izvajanja nalog iz prejšnjega odstavka premestijo ustrezni javni
uslužbenci iz organov državne uprave.
Z dnem začetka izvajanja nalog Urada Republike Slovenije za
okrevanje in odpornost se v finančni načrt Ministrstva za finance
prerazporedijo pravice porabe v obsegu, kot so bile za stroške dela in materialne
stroške za premeščene javne uslužbence iz prejšnjega odstavka načrtovane v
finančnih načrtih organov državne uprave za čas od dneva premestitve javnih
uslužbencev do konca leta 2021.
4. člen
Ta uredba začne veljati naslednji dan po objavi v Uradnem listu
Republike Slovenije.«.

Uredba
o spremembi Uredbe o organih v sestavi ministrstev (Uradni list RS, št. 101/21)
vsebuje naslednjo prehodno in končno določbo:
»PREHODNA IN KONČNA DOLOČBA
2. člen
Agencija Republike Slovenije za okolje začne naloge po
spremenjenem tretjem odstavku 14. člena uredbe izvrševati 1. septembra
2021.
Akta o notranji organizaciji in sistemizaciji delovnih mest
Ministrstva za okolje in prostor in Agencije Republike Slovenije za okolje se
uskladita s spremenjenim tretjim odstavkom 14. člena uredbe najpozneje do 1. septembra 2021. Najpozneje v tem roku
Ministrstvo za okolje in prostor od Agencije Republike Slovenije za okolje
prevzame naloge, ustrezne javne uslužbence in dokumentacijo.
3. člen
Ta uredba začne veljati 15. avgusta
2021.«.

Uredba
o spremembah in dopolnitvi Uredbe o organih v sestavi ministrstev (Uradni list
RS, št. 117/21)
vsebuje naslednjo prehodno in končno določbo:
»PREHODNA IN KONČNA DOLOČBA
2. člen
Akt o notranji organizaciji in sistemizaciji delovnih mest
Inšpektorata za javni sektor se s to uredbo uskladi najpozneje do 31. julija 2021.
3. člen
Ta uredba začne veljati 20. julija
2021, uporabljati pa se začne 31. julija
2021.«.

Uredba
o dopolnitvah Uredbe o organih v sestavi ministrstev (Uradni list RS, št. 78/22)
vsebuje naslednje prehodne in končno določbo:
»PREHODNE IN KONČNA DOLOČBA
2. člen
Akt o notranji organizaciji in sistemizaciji delovnih mest
Urada za nadzor, kakovost in nabave v zdravstvenem sistemu se sprejme do 1.
septembra 2022.
3. člen
Urad za nadzor, kakovost in nabave v zdravstvenem sistemu
najpozneje 1. septembra 2022 začne izvajati naloge iz novega četrtega odstavka
16. člena uredbe.
V Urad za nadzor, kakovost in nabave v zdravstvenem sistemu
se z dnem začetka izvajanja nalog iz prejšnjega odstavka premestijo ustrezni
javni uslužbenci iz organov državne uprave.
Z dnem začetka izvajanja nalog Urada za nadzor, kakovost in
nabave v zdravstvenem sistemu se v finančni načrt ministrstva, pristojnega za
zdravje, prerazporedijo pravice porabe v obsegu, kot so bile za stroške dela in
materialne stroške za premeščene javne uslužbence iz prejšnjega odstavka
načrtovane v finančnih načrtih organov državne uprave za čas od dneva
premestitve javnih uslužbencev do konca leta 2022.
4. člen
Ta uredba začne veljati naslednji dan po objavi v Uradnem listu
Republike Slovenije.«.

Uredba
o spremembah Uredbe o organih v sestavi ministrstev (Uradni list RS, št. 91/22)
spreminja 2. člen Uredbe o dopolnitvah Uredbe o organih v sestavi ministrstev
(Uradni list RS, št. 78/22)
tako, da se glasi:
»2. člen
Akt o notranji organizaciji in sistemizaciji delovnih mest
Urada Republike Slovenije za nadzor, kakovost in investicije v zdravstvu se
sprejme do 1. septembra 2022.«;
spreminja 3. člen Uredbe o dopolnitvah Uredbe o organih v sestavi
ministrstev (Uradni list RS, št. 78/22)
tako, da se glasi:
»3. člen
Urad Republike Slovenije za nadzor, kakovost in investicije v
zdravstvu najpozneje 1. septembra 2022 začne izvajati naloge iz novega četrtega
odstavka 16. člena uredbe.
V Urad Republike Slovenije za nadzor, kakovost in investicije
v zdravstvu se z dnem začetka izvajanja nalog iz prejšnjega odstavka premestijo
ustrezni javni uslužbenci iz organov državne uprave.
Z dnem začetka izvajanja nalog Urada Republike Slovenije za
nadzor, kakovost in investicije v zdravstvu se v finančni načrt ministrstva,
pristojnega za zdravje, prerazporedijo pravice porabe v obsegu, kot so bile za
stroške dela in materialne stroške za premeščene javne uslužbence iz prejšnjega
odstavka načrtovane v finančnih načrtih organov državne uprave za čas od dneva
premestitve javnih uslužbencev do konca leta 2022.«;
ter vsebuje naslednjo prehodno in končno
določbo:
»PREHODNA IN KONČNA DOLOČBA
2. člen
V Uredbi o dopolnitvah Uredbe o organih v sestavi ministrstev
(Uradni list RS, št. 78/22) se v 2. in 3. členu besedilo »Urad za nadzor, kakovost
in nabave v zdravstvenem sistemu« v vseh sklonih nadomesti z besedilom »Urad
Republike Slovenije za nadzor, kakovost in investicije v zdravstvu« v ustreznem
sklonu.
3. člen
Ta uredba začne veljati naslednji dan po objavi v Uradnem
listu Republike Slovenije.«.