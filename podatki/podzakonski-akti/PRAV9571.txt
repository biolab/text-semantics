1. člen
V Pravilniku o upravljanju učbeniških skladov (Uradni list RS,
št. 43/02 in 65/07) se 1. člen spremeni tako, da se glasi:
»Ta pravilnik ureja upravljanje učbeniških skladov v osnovnih
šolah, osnovnih šolah s prilagojenim programom in zavodih za izobraževanje
otrok s posebnimi potrebami (v nadaljnjem besedilu: osnovna šola) ter v šolah
in zavodih, ki izvajajo nižje in srednje poklicno izobraževanje, srednje
strokovno in tehniško izobraževanje ter srednje splošno izobraževanje (v nadaljnjem
besedilu: srednja šola).
V nadaljnjem besedilu zajema pojem »šola« vse vrste šol in
zavodov, navedenih v prejšnjem odstavku.«
2. člen
Drugi odstavek 2. člena se spremeni tako, da se glasi:
»Iz učbeniškega sklada si lahko izposojajo učbenike učenke in
učenci ter dijakinje in dijaki (v nadaljnjem besedilu: uporabniki sklada).«
3. člen
V 3. členu se doda nov, tretji odstavek:
»Ministrstvo, pristojno za šolstvo, lahko sofinancira
izposojevalnino za učbenike, ki si jih učenke in učenci izposojajo iz učbeniških
skladov. Višino sofinanciranja za posamezno šolsko leto na podlagi zahtevkov v
aplikaciji ministrstva, pristojnega za šolstvo, določi minister, pristojen za
šolstvo, s posebnim sklepom.«
4. člen
Prvi stavek drugega odstavka 5. člena se spremeni tako, da se
glasi:
»Višina odškodnine je določena z nabavno ceno in starostjo učbenika.«
5. člen
Prvi odstavek 7. člena se spremeni tako, da se glasi:
»Sredstva, zbrana iz izposojevalnin, odškodnin in odkupa (v
nadaljevanju: sredstva sklada), lahko šola porabi za nakup učbenikov. Izjemoma
lahko šola porabi sredstva sklada tudi za nabavo drugih učnih gradiv in
pripomočkov, če za to pridobi pisno soglasje sveta šole in vrednost takega nakupa
ne preseže 10% vseh sredstev sklada v posameznem šolskem letu.«
V tretjem odstavku istega člena se v tabeli v stolpcu
koeficient A številka »300« nadomesti s številko »1,25«, številka »310« s
številko »1,30«, številka »320« s številko »1,35«, številka »330« s številko
»1,40«, številka »340« s številko »1,45«, številka »350« s številko »1,50«,
številka »360« s številko »1,55« in številka »370« s številko »1,60«, v stolpcu
Koeficient B pa se besedilo »10.000 SIT« nadomesti z besedilom »42 evrov«,
besedilo »12.000 SIT« nadomesti z besedilom »50 evrov«, besedilo »14.000 SIT«
nadomesti z besedilom »58,50 evrov«, besedilo »16.000 SIT« nadomesti z
besedilom »67 evrov«, besedilo »18.000 SIT« nadomesti z besedilom »75 evrov«,
besedilo »20.000 SIT« nadomesti z besedilom »83,50 evrov«, besedilo »22.000
SIT« nadomesti z besedilom »92 evrov« in besedilo »24.000 SIT« z besedilom »100
evrov«.
6. člen
10. člen se spremeni tako, da se glasi:
»Izbor učbenikov za prihodnje šolsko leto predlaga ravnatelju
strokovni aktiv učiteljev, ki poučuje predmete, pri katerih se bo posamezni
učbenik uporabljal, najkasneje do 1. marca tekočega šolskega leta. Ravnatelj o
izboru učbenikov odloči najkasneje do 31. marca tekočega šolskega leta.
Zamenjava učbenika iz tega izbora je dovoljena zgolj po poteku
njegove veljavnosti in jo mora pisno potrditi ravnatelj.
Strokovni aktiv učiteljev predlaga ravnatelju seznam delovnih
zvezkov in drugih učnih gradiv, ki jih bodo učitelji in udeleženci
izobraževanja uporabljali pri pouku v prihodnjem šolskem letu, najkasneje do 1.
junija tekočega šolskega leta. Ravnatelj pridobi pisno soglasje sveta staršev
za skupno nabavno ceno delovnih zvezkov in drugih učnih gradiv za posamezen razred
oziroma letnik šole, najkasneje do 10. junija tekočega šolskega leta, nato
določi seznam delovnih zvezkov in drugih učnih gradiv, najkasneje do 15. junija
tekočega šolskega leta.
Šola obvesti vse udeležence izobraževanja, katera učna gradiva
bodo uporabljali v prihodnjem šolskem letu, najkasneje do 15. junija tekočega
šolskega leta.
Šola evidentira potrebe po izposoji učbenikov iz učbeniškega sklada
za prihodnje šolsko leto, najkasneje do 24. junija tekočega šolskega leta.
Poklicna in strokovna srednja šola lahko do konca tekočega šolskega
leta oblikuje okvirni seznam učbenikov, delovnih zvezkov in drugih gradiv. V
tem primeru seznani udeležence izobraževanja z izborom na prvi šolski dan in
nato evidentira potrebe po izposoji učbenikov iz učbeniškega sklada.«
7. člen
Prvi odstavek 11. člena se črta.
V drugem odstavku istega člena se za besedo »ga« doda beseda
»pisno«.
8. člen
12. člen se spremeni tako, da se glasi:
»Skrbnik pripravi evidenco učbenikov, ki jih mora šola
zagotoviti za izposojo v prihodnjem šolskem letu. Evidenco pisno potrdi
ravnatelj ter z njo seznani svet staršev in svet šole.«
V istem členu se doda nov, drugi odstavek:
»Šola lahko nadomesti le iztrošene, odkupljene in uničene učbenike
oziroma dokupi potrebne, manjkajoče izvode za izposojo v prihodnjem šolskem
letu.«
9. člen
Črta se prva alinea 14. člena.
10. člen
V 15. členu se beseda »pravilnik« nadomesti z besedo »Pravilnik«.
11. člen
Ta pravilnik začne veljati naslednji dan po objavi v Uradnem listu
Republike Slovenije.
Št. 0070-71/2009-28
Ljubljana, dne 3. maja 2010
EVA 2009-3311-0007
dr. Igor Lukšič l.r.
Minister
za šolstvo in šport