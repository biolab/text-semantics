1. člen
(splošna določba)
Ta pravilnik določa merila za ugotavljanje delovne uspešnosti
direktorjev oseb javnega prava s področja dela Ministrstva za kmetijstvo,
gozdarstvo in prehrano.
2. člen
(merila)
Višino dela plače za delovno uspešnost direktorja se določi
na podlagi naslednjih meril: 
-       
vrednotenje izpolnitve potrjenega letnega programa dela, 
-       
vrednotenje izpolnitve letnega finančnega načrta, 
-       
stroški poslovanja kot posledica izboljšanja organizacije dela, 
-       
kakovost dela, strokovnost, gospodarnost poslovanja, organizacija dela,
ustvarjalnost, prispevek k poenostavitvi postopkov.
3. člen
(vrednotenje izpolnitve potrjenega letnega programa dela)
Izpolnitev potrjenega programa dela se vrednoti glede na
presežek načrtovane količine in kakovosti opravljenih nalog ali storitev osebe javnega
prava, kar se ovrednoti na naslednji način:
-       
kakovostno opravljene naloge ali storitve in program dela presežen                  30%
za več kot 15%
-       
kakovostno opravljene naloge ali storitve in program dela presežen                  20%
od 5% do 10%
-       
tekoče in kvalitetno opravljanje nalog ali storitev in program dela                      10%
presežen do 5%
4. člen
(vrednotenje izpolnitve letnega finančnega načrta)
Preseganje letnega finančnega načrta v obsegu, ki je v letnem
programu dela določen za izvajanje javne službe, se ovrednoti na naslednji
način:
-       
odhodki so zmanjšani za več kot 10%                                                                 25%,
-       
odhodki so zmanjšani za več kot 7% do 10%                                                     20%,
-       
odhodki so zmanjšani za več kot 4% do 7%                                                       15%,
-       
odhodki so zmanjšani za več kot 2% do 4%                                                       10%,
-       
odhodki so zmanjšani do 2%                                                                               5%.
5. člen
(stroški poslovanja kot posledica izboljšanja organizacije
dela)
Stroški poslovanja kot posledica izboljšanja organizacije
dela se ugotavljajo glede na doseganje ali preseganje načrtovanih stroškov poslovanja
ob spremenjenem številu delavcev, kar se ovrednoti na naslednji način:
-       
če so stroški poslovanja pri zmanjšanem številu delavcev                                 25%
manjši od planiranih
stroškov v |poslovnem letu za večji% 
kot se je zmanjšalo število
delavcev
-       
če so stroški poslovanja pri nespremenjenem številu delavcev                          15%
manjši od planiranih
stroškov v poslovnem letu
-       
če stroški poslovanja pri nespremenjenem številu delavcev                              10%
dosegajo planirane stroške
za poslovno leto
6. člen
(vrednotenje kakovosti dela, strokovnosti gospodarnosti
poslovanja, organizacija dela, ustvarjalnosti, prispevek k poenostavitvi
postopkov)
Kakovost dela, strokovnost, gospodarnost poslovanja,
organizacija dela, ustvarjalnost, prispevek k poenostavitvi postopkov se
ovrednoti do 20%.
7. člen
(izračun dela plače za delovno uspešnost direktorja)
(1) Direktorju pripada del plače za delovno uspešnost, če
izpolni vsaj eno od meril iz tega pravilnika. 
(2) Doseženi odstotki iz 3., 4., 5., in 6., člena tega
pravilnika se seštevajo. 
(3) Višina dela plače za delovno uspešnost se izračuna tako,
da se dobljeni odstotki pomnožijo z višino dveh osnovnih mesečnih plač
direktorja.
8. člen
(neupravičenost do dela plače za delovno uspešnost)
Direktorju ne pripada del plače iz naslova delovne
uspešnosti, če: 
-       
oseba javnega prava posluje z izgubo, 
-       
oseba javnega prava ne predloži letnega programa dela s pripadajočim
finančnim načrtom in letnega poročila o delu v preteklem letu v roku, ki je
določen z aktom osebe javnega prava ali s sklepom pristojnega ministrstva, 
-       
oseba javnega prava ne posluje v skladu s predpisi ali ne zagotovi
realizacije sklepov in ukrepov oziroma v roku ne odpravi pomanjkljivosti, ki
jih ugotovi pristojni nadzorni organ ali Računsko sodišče Republike Slovenije, 
-       
oseba javnega prava dobi negativno mnenje Računskega sodišča Republike
Slovenije za obdobje, v katerem je bil direktor odgovoren za njeno poslovanje.
9. člen
(delovna uspešnost za del poslovnega leta)
Če direktor nastopi mandat med poslovnim letom, mu delovna
uspešnost pripada sorazmerno s trajanjem mandata v poslovnem letu.
10. člen
(prenehanje uporabe)
Z dnem uveljavitve tega pravilnika se preneha uporabljati
Odredba o merilih za ugotavljanje delovne uspešnosti direktorjev javnih zavodov
s področja kmetijstva, gozdarstva in prehrane (Uradni list RS, št. 5/97 in
13/97).
11. člen
(uveljavitev)
Ta pravilnik začne veljati naslednji dan po objavi v Uradnem
listu Republike Slovenije.
Št.:010-12/2006/2
Ljubljana, dne 14. marca 2006
EVA 2006-2311-0081
Marija Lukačič l.r. 
Ministrica 
za kmetijstvo, gozdarstvo in prehrano