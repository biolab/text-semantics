1. člen
Ta uredba določa drugačno zunanjo mejo priobalnega zemljišča
na delu priobalnega zemljišča na parcelah št. 369/7, 369/9 in 795/2, vse
k. o. 672 – Smolnik, ob vodotoku Lobnica v Občini Ruše, ki zožuje
priobalno zemljišče.
2. člen
Zunanja meja priobalnega zemljišča na delu vodotoka Lobnica v
Občini Ruše na zemljišču na parcelah št. 369/7, 369/9 in 795/2, vse
k. o. 672 – Smolnik, poteka po lomnih točkah, ki so določene v
koordinatnem sistemu D96/TM in navedene v Prilogi, ki je sestavni del te
uredbe.
3. člen
Podatek o širini in zunanji meji priobalnega zemljišča iz
prejšnjega člena se vnese kot podatek v vodni kataster.
4. člen
Ta uredba začne veljati naslednji dan po objavi v Uradnem
listu Republike Slovenije.
Št. 00704-101/2023
Ljubljana, dne 23. marca 2023
EVA 2023-2560-0029
Vlada Republike Slovenije
Danijel Bešič Loredan
Podpredsednik

Priloga:
Seznam koordinatnih točk zunanje meje priobalnega zemljišča v koordinatnem
sistemu D96/TM s parcelnimi številkami in katastrsko občino