1. člen
Ta uredba določa pogoje za uvoz blaga, ki se v letu 2002
uvaža v Republiko Slovenijo in je po poreklu iz Republike Estonije.
2. člen
Za namene te uredbe izraz ‘uvoz’ pomeni sprostitev blaga v
prosti promet, kakor tudi katerikoli drug carinski postopek, pri katerem
nastane carinski dolg.
3. člen
Za industrijske izdelke, ki se uvažajo v Republiko Slovenijo
in so po poreklu iz Republike Estonije, se uporablja carinska stopnja “prosto“.
Za industrijske izdelke v smislu prejšnjega odstavka se
štejejo izdelki, uvrščeni v 25. do 97. poglavje kombinirane nomenklature.
4. člen
Za kmetijske in živilske izdelke po poreklu iz Republike
Estonije, ki so navedeni v prilogi 1 k tej uredbi, ki je njen sestavni del, se
pri uvozu v Republiko Slovenijo uporablja carinska stopnja “prosto“. Posebna
uvozna dajatev se ne plačuje.
5. člen
Pri uveljavljanju preferencialne carinske obravnave pri uvozu
blaga po 3. oziroma 4. členu te uredbe je treba carinskemu organu poleg drugih
dokumentov predložiti tudi dokazilo o poreklu blaga, ki je izdano ali izdelano
v državi izvoza v skladu s preferencialnimi pravili o poreklu blaga, določenimi
v prilogi 2 k tej uredbi, ki je njen sestavni del. 
Carinski organi Republike Slovenije potrjujejo dokazila o
poreklu blaga za izvoz blaga iz Republike Slovenije v Republiko Estonijo, če
gre za izvoz blaga, ki v skladu s Sporazumom o prosti trgovini med Republiko
Slovenijo in Republiko Estonijo uživa preferencialno obravnavo, in če so
izpolnjeni pogoji, določeni s preferencialnimi pravili o poreklu blaga iz
prejšnjega odstavka.
6. člen
Pri uvozu blaga po določbah te uredbe se v enotno carinsko
listino (ECL) v skladu s 94. členom uredbe za
izvajanje carinskega zakona (Uradni list RS, št. 46/99, 103/99, 112/00 in
40/01) v polje 39 vpiše naslednje štirimestne šifre: 
-       
1921 za izdelke iz 3. člena te uredbe; 
-       
1922 za izdelke iz priloge 1 k tej uredbi.
7. člen
Ta uredba začne veljati 1. januarja 2002.
Št. 333-07/2000-5
Ljubljana, dne 19. decembra 2001
Vlada Republike Slovenije
dr. Janez Drnovšek l.r. 
Predsednik

Priloga
1: Tarifna oznaka (1)
Priloga
2. Protokol 2 o opredelitvi pojma »Izdelki s poreklom« in načinih upravnega
sodelovanja
Priloga
I:Uvode opombe k seznamu v Prilogi II
Priloga
II: Seznam obdelav ali predelav, ki jih je treba opraviti na materialih brez
porekla, da bi lahko izdelani izdelki dobili status blaga s poreklom
Priloga
III: Vzorci potrdil o prometu blaga EUR 1 in zahtev za potrdilo o prometu blaga
EUR 1 
Priloga
IV: Izjava na računu