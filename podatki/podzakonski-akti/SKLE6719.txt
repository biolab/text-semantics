1. člen
(1) Ta sklep določa vrste, obseg, roke
in način pošiljanja statističnih podatkov, ki jih morajo zavarovalnice,
pozavarovalnice, zavarovalni in pozavarovalni poli ter Slovensko zavarovalno
združenje v skladu s petim odstavkom 333. člena ZZavar-UPB2 (v
nadaljevanju: zavarovalnice) zbirati in pošiljati Agenciji za zavarovalni
nadzor (v nadaljevanju: agencija).
(2) Določila tega sklepa se smiselno
uporabljajo tudi za pokojninske družbe, ustanovljene po zakonu, ki ureja pokojninsko
in invalidsko zavarovanje.
2. člen
(1) Zavarovalnice morajo zbirati
statistične podatke o spremembah pri dolgoročnih zavarovanjih ločeno za
zavarovalne in finančne pogodbe, regresnih terjatvah, učinkih
čistih zavarovalno-tehničnih rezervacij, zavarovalnih vsotah, preostalih
jamstvih in plačilih regresnih zavezancev za kreditna zavarovanja ter premijah,
odškodninah oziroma zavarovalninah, cenilnih stroških in stroških reševanja
škod glede na leto prihodkov oziroma leto nastanka škode, razvoju obveznosti
zavarovalnice za izplačilo škod in škodnih rezervacij za nastale, a še
neprijavljene škode, po letih nastanka škode ter izidu obveznih zavarovanj, na
letnem nivoju, v obliki in v vsebini, predpisani z obrazci St-21, St-32, St-42
do St-46, St-47/A do St-47/C, St-48/A do St-48/C, St-49, ki so priloga tega
sklepa in so njegov sestavni del.
(2) Zavarovalnice, ki opravljajo posle
v državi članici, morajo zbirati statistične podatke o zavarovalnih poslih v
posamezni državi članici, in sicer ločeno za zavarovalne posle, ki jih
opravljajo preko podružnice, in za zavarovalne posle, ki jih opravljajo na
podlagi neposrednega opravljanja zavarovalnih poslov. Zavarovalnice morajo na
letnem nivoju zbirati podatke o številu zavarovanj,
obračunanih zavarovalnih premijah, številu škod in obračunanih odškodninah
oziroma zavarovalninah po zavarovalnih vrstah in vzroku nastanka škode ter o
obračunanih stroških sklepne provizije po zavarovalnih vrstah v obliki in
vsebini, predpisani z obrazci od St-1/A do St-19/A, St-50/A ter St-53/A, ki so priloga tega sklepa. Zavarovalnica mora obrazce
St-1/A do St-19/A, St-50/A ter St-53/A izpolniti
ločeno za vsako državo članico posebej, v kateri opravlja zavarovalne posle,
preko podružnice ali na podlagi neposrednega opravljanja zavarovalnih poslov.
(3) Prejšnji odstavek ne velja za pozavarovalnice.
3. člen
(1) Zavarovalnice morajo zbirati
statistične podatke o številu zavarovanj, obračunanih zavarovalnih premijah,
številu škod in obračunanih odškodninah oziroma zavarovalninah po zavarovalnih
vrstah in vzroku nastanka škode, obračunanih zavarovalnih oziroma
pozavarovalnih premijah, obračunanih stroških po zavarovalnih vrstah ter po
zavarovanjih in odškodninah oziroma zavarovalninah za dolgoročna zavarovanja ločeno
za zavarovalne in finančne pogodbe za obdobja:
-       
od 1. januarja do 31. marca,
-       
od 1. januarja do 30. junija,
-       
od 1. januarja do 30. septembra,
-       
od 1. januarja do 31. decembra
in podatke o obračunanih
zavarovalno-tehničnih rezervacijah iz 113. člena ZZavar po zavarovalnih vrstah
in po zavarovanjih na zadnji dan obdobja.
(2) Statistične podatke iz prvega
odstavka tega člena zavarovalnica zbira v obliki in v vsebini, predpisani z
obrazci St-1 do St-20, St-22 do St-31, St-33/A, St-33/B, St-34/A, St-34/B do
St-40, St-41/K, St-50, St-51, St-52, St-53, St-54, St-55 in St-55/A, ki so priloga tega sklepa in so njegov sestavni del.
(3) Zavarovalnice morajo za
obdobja navedena v prvem odstavku tega člena zbirati
statistične podatke za posamezne pokojninske načrte o številu zavarovancev in
višini matematičnih rezervacij, o številu zavarovancev in višini matematičnih
rezervacij, ki so v mirovanju oziroma ki so zadržali pravice, o številu
delodajalcev, ki so vključeni v pokojninski načrt, ter o delodajalcih, ki ne
plačujejo premij, v obliki in vsebini, predpisani z obrazcema St-56/I in
St-56/K, ki sta priloga tega sklepa.
(4) (črtan)
4. člen
(1) Statistični podatki o zavarovalnih
premijah iz 2. in 3. člena tega sklepa, ki jih zbirajo in dostavljajo
zavarovalnice, ne vsebujejo davka od zavarovalnih poslov.
(2) Zavarovalnica mora obrazce St-19, St-20, St-21 in St-37
izpolniti za obe vrsti pogodb: posebej za zavarovalne pogodbe in posebej za
finančne pogodbe.
(3) V obrazcih od St-1 do St-20 ter v obrazcih od St-1/A do
St-19/A se postavke Število polic (Število zavarovancev, Število zavarovanj)
nanašajo na v obdobju sklenjeno število polic (število zavarovancev, število
zavarovanj).

Obrazec
St-1: Nezgodno zavarovanje (vključno z zavarovanji nesreč pri delu in poklicnih
obolenj)
Obrazec
St-1/A: Nezgodno zavarovanje (vključno z zavarovanji nesreč pri delu in
poklicnih obolenj)
Obrazec
St-2: Zdravstveno zavarovanje
Obrazec
St-2/A: Zdravstveno zavarovanje
Obrazec
St-3: Zavarovanje kopenskih motornih vozil
Obrazec
St-3/A: Zavarovanje kopenskih motornih vozil
Obrazec
St-4: Zavarovanje tirnih vozil
Obrazec
St-4/A: Zavarovanje tirnih vozil
Obrazec
St-5: Letalsko zavarovanje
Obrazec
St-5/A: Letalsko zavarovanje
Obrazec
St-6: Zavarovanje plovil
Obrazec
St-6/A: Zavarovanje plovil
Obrazec
St-7: Zavarovanje prevoza blaga
Obrazec
St-7/A: Zavarovanje prevoza blaga
Obrazec
St-8: Zavarovanje požara in elementarni nesreč
Obrazec
St-8/A: Zavarovanje požara in elementarni nesreč
Obrazec
St-9: Drugo škodno zavarovanje
Obrazec
St-9/A: Drugo škodno zavarovanje
Obrazec
St-10: Zavarovanje odgovornosti pri uporabi motornih vozil
Obrazec
St-10/A: Zavarovanje odgovornosti pri uporabi motornih vozil
Obrazec
St-11: Zavarovanje odgovornosti pri uporabi zrakoplovov
Obrazec
St-11/A: Zavarovanje odgovornosti pri uporabi zrakoplovov
Obrazec
St-12: Zavarovanje odgovornosti pri uporabi plovil
Obrazec
St-12/A: Zavarovanje odgovornosti pri uporabi plovil
Obrazec
St-13: Splošno zavarovanje odgovornosti
Obrazec
St-13/A: Splošno zavarovanje odgovornosti
Obrazec
St-14: Kreditno zavarovanje
Obrazec
St-14/A: Kreditno zavarovanje
Obrazec
St-15: Kavcijsko zavarovanje
Obrazec
St-15/A: Kavcijsko zavarovanje
Obrazec
St-16: Zavarovanje različnih finančnih izgub
Obrazec
St-16/A: Zavarovanje različnih finančnih izgub
Obrazec
St-17: Zavarovanje stroškov postopka
Obrazec
St-17/A: Zavarovanje stroškov postopka
Obrazec
St-18: Zavarovanje pomoči
Obrazec
St-18/A: Zavarovanje pomoči
Obrazec
St-19: Življenjska zavarovanja
Obrazec
St-19/A: Življenjska zavarovanja
Obrazec
St-20: Sklenjene pogodbe za dolgoročna zavarovanja
Obrazec
St-21: Spremembe pri dolgoročnih zavarovanjih
Obrazec
St-22: Število škod po posameznih zavarovalnih vrstah
Obrazec
St-23: Zavarovalna premija
Obrazec
St-24: Pozavarovalna premija
Obrazec
St-25: Prenosna premija zavarovanja na zadnji dan (zavarovanje)
Obrazec
St-26: Prenosna premija pozavarovanja na zadnji dan (pozavarovanje)
Obrazec
St-27: Odškodnina oz. zavarovalnina zavarovanja (zavarovanje)
Obrazec
St-28: Odškodnina oz. zavarovalnina pozavarovanja (pozavarovanje)
Obrazec
St-29: Odškodnine oz. zavarovalnine za dolgoročna zavarovanja
Obrazec
St-30: Cenilni stroški zavarovanja (zavarovanje)
Obrazec
St-31: Cenilni stroški pozavarovanja (pozavarovanje)
Obrazec
St-32: Uveljavljenje regresne terjatve in popravki vrednosti regresnih terjatev
Obrazec
St-33/A: Za odškodnine oz. zavarovalnine zavarovanja (zavarovanje)
Obrazec
St-33/B: Za cenilne stroške in stroške reševanja škod zavarovanja (zavarovanje)
Obrazec
St-34/A: Za odškodnine oz. zavarovalnine pozavarovanja (pozavarovanje)
Obrazec
St-34/B: Za cenilne stroške in stroške reševanja škod pozavarovanja
(pozavarovanje)
Obrazec
St-35: Zavarovalna rezervacija za bonuse, popuste in storno (zavarovanje)
Obrazec
St-36: Pozavarovalna rezervacija za bonuse, popuste in storno (pozavarovanje)
Obrazec
St-37: Matematična rezervacija dolgoročnih zavarovanj (zavarovanje)
Obrazec
St-38: Matematična rezervacija dolgoročnih pozavarovanj (pozavarovanje)
Obrazec
St-39: Druge zavarovalno-tehnične rezervacije zavarovanja (zavarovanje)
Obrazec
St-40: Druge zavarovalno-tehnične rezervacije pozavarovanja (pozavarovanje)
Obrazec
St-41/K: Izravnalne rezervacije kreditnih zavarovanj
Obrazec
St-42: Čiste zavarovalno-tehnične rezervacije zavarovanja (razen izravnalnih
rezervacij) (zavarovanje)
Obrazec
St-43: Čiste zavarovalno-tehnične rezervacije pozavarovanja (razen izravnalnih
rezervacij) (pozavarovanje)
Obrazec
St-44: Kreditna zavarovanja, sklenjena v poslovnem letu (t), glede na trajanje
Obrazec
St-45: Preostala jamstva kreditnih zavarovanj na nad 31.12. poslovnega leta (t)
Obrazec
St-46: Plačila regresnih zavezancev kreditnih zavarovanj v poslovnem letu
Obrazec
St-47/A: Premije, odškodnine oz. zavarovalnine, število škod, cenilni stroški
in stroški reševanja škod glede na leto prihodkov oziroma leto nastanka škode
Obrazec
St-47/B: Premije, odškodnine oz. zavarovalnine, število škod, cenilni stroški
in stroški reševanja škod glede na leto prihodkov oziroma leto nastanka škode
Obrazec
St.47/C: Premije, odškodnine oz. zavarovalnine, število škod, cenilni stroški
in stroški reševanja škod glede na leto prihodkov oziroma leto nastanka škode
Obrazec
St-48/A: Dinamika kumulativno obračunanih zneskov odškodnin oz.
zavarovalnin ter s škodami povezanih obračunanih cenilnih stroškov in
stroškov reševanja škod, rezervacij za odškodnine oz. zavarovalnine in
rezervacij za cenilne stroške in stroške reševanja škod za prijavljene škode
ter za nastale, a še neprijavljene škode po letih nastanka škod ter komulativno
število rešenih škod po letih nastanka škod
Obrazec
St-48/B: Dinamika kumulativno obračunanih zneskov odškodnin oz.
zavarovalnin ter s škodami povezanih obračunanih cenilnih stroškov in
stroškov reševanja škod, rezervacij za odškodnine oz. zavarovalnine in
rezervacij za cenilne stroške in stroške reševanja škod za prijavljene škode
ter za nastale, a še neprijavljene škode po letih nastanka škod ter komulativno
število rešenih škod po letih nastanka škod
Obrazec
St-48/C: Dinamika kumulativno obračunanih zneskov odškodnin oz.
zavarovalnin ter s škodami povezanih obračunanih cenilnih stroškov in
stroškov reševanja škod, rezervacij za odškodnine oz. zavarovalnine in
rezervacij za cenilne stroške in stroške reševanja škod za prijavljene škode
ter za nastale, a še neprijavljene škode po letih nastanka škod ter komulativno
število rešenih škod po letih nastanka škod
Obrazec
St-49: Obvezna zavarovanja
Obrazec
St-50: Zavarovalne/pozavarovalne premije in odškodnine oz. zavarovalnine
zavarovanja/pozavarovanja
Obrazec
St-50/A: Zavarovalne premije in odškodnine oz. zavarovalnine zavarovanja
Obrazec
St-51: Vzroki za škode pri zavarovanju požara in elementarnih nesreč
Obrazec
St-52: Vzroki za škode pri drugem škodnem zavarovanju
Obrazec
St-53: Obratovalni stroški, stroški pridobivanja zavarovanj, sklepne provizije,
stroški reševanja škod, stroški preventivne dejavnosti
Obrazec
St-53/A: Stroški sklepne provizije
Obrazec
St-54: Kosmate zavarovalno-tehnične rezervacije, razčlenjene po
kritnem premoženju
Obrazec
St-55: Čiste zavarovalno-tehnične rezervacije, razčlenjene po
kritnem premoženju
Obrazec
St-55/A: Čiste zavarovalno-tehnične rezervacije, razčlenjene po
kritnem premoženju
Obrazec
St-56/K: Kolektivno sklenjene zavarovalne pogodbe za prostovoljno dodatno
pokojninsko zavarovanje
Obrazec
St-56/I: Individualno sklenjene zavarovalne pogodbe za prostovoljno dodatno
pokojninsko zavarovanje

Sklep o pošiljanju zavarovalno-statističnih
podatkov (Uradni list RS, št. 125/06)
vsebuje naslednje prehodne in končni določbi:
»5. člen
Zavarovalnice dostavijo agenciji izpolnjene
obrazce, ki se nanašajo na njihov zavarovalni posel, v rokih iz 6. člena tega
sklepa, vsakokrat skupaj s seznamom poslanih obrazcev.
6. člen
(1) Zavarovalnice dostavijo
statistične podatke iz 2. člena tega sklepa v roku treh mesecev po zaključku poslovnega
leta, statistične podatke iz 3. člena tega sklepa pa v roku dveh mesecev po
izteku posameznega obdobja.
(2) Ne glede na določbi iz prvega
odstavka tega člena dostavijo zavarovalnice, ki opravljajo zavarovalne posle
sklepanja in izvrševanja pogodb o pozavarovanju (pozavarovalnice), in
pozavarovalni pooli statistične podatke iz 2. člena tega sklepa v roku štirih
mesecev po zaključku poslovnega leta in statistične podatke iz 3. člena tega
sklepa v roku treh mesecev po izteku posameznega obdobja.
7. člen
(1) V obrazcih St-32, St-41/K, St-42,
St-43, St-47/A, St-47/B, St-47/C, St-48/A, St-48/B, St-48/C, St-49, St-50 in St-50/A se vrednosti postavk, ki se nanašajo na obdobja do vključno 31. 12. 2006,
preračunajo v eure po tečaju 239,64 SIT za 1 €.
(2) V obrazcu St-45 se vrednosti
preostalih zavarovalnih vsot za kreditna zavarovanja, ki so bila sklenjena v
obdobjih do vključno 31. 12. 2006, preračunajo v eure na osnovi obstoječih
obveznostih iz naslova kreditnih pogodb.
8. člen
Agencija lahko predpiše pošiljanje
statističnih podatkov v elektronski obliki.
9. člen
Ta sklep začne veljati 1. 1. 2007.
Zavarovalnice prvič poročajo po določbah tega sklepa po stanju na dan 31. 3.
 2007 in za obdobje od 1. 1. 2007 do 31. 3. 2007.
10. člen
Z dnem začetka
veljavnosti tega sklepa preneha veljati Sklep o pošiljanju
zavarovalno-statističnih podatkov-SKL2002 (Uradni list RS, št. 8/02, 69/02,
129/03, 105/04 in 85/05, v nadaljevanju: SKL2002). Zavarovalnice so dolžne
podatke za obdobje do konca leta 2006 posredovati v skladu z določbami SKL2002.«.

Sklep o spremembah in dopolnitvah Sklepa o
pošiljanju zavarovalno-statističnih podatkov (Uradni list RS, št. 118/07) vsebuje naslednjo končno določbo:
»5. člen
Ta sklep začne veljati naslednji dan po
objavi v Uradnem listu Republike Slovenije. Zavarovalnice prvič poročajo po
določbah tega sklepa po stanju na dan 31. 12. 2007 in za obdobje od 1. 1. 2007
do 31. 12. 2007.«.

Sklep o spremembah in dopolnitvah Sklepa o
pošiljanju zavarovalno-statističnih podatkov (Uradni list RS, št. 120/08) vsebuje naslednjo končno določbo:
»9. člen
Ta sklep začne veljati naslednji dan po
objavi v Uradnem listu Republike Slovenije. Zavarovalnice prvič poročajo po
določbah tega sklepa po stanju na dan 31. 3. 2009 in za obdobje od 1. 1. 2009
do 31. 3. 2009.«.

Sklep o spremembah in dopolnitvah Sklepa o
pošiljanju zavarovalno-statističnih podatkov (Uradni list RS, št. 8/09) vsebuje naslednjo končno določbo:
»2. člen
Ta sklep začne veljati naslednji dan po
objavi v Uradnem listu Republike Slovenije. Zavarovalnice prvič poročajo po
določbah tega sklepa po stanju na dan 31. 3. 2009 in za obdobje od 1. 1. 2009
do 31. 3. 2009.«.

Sklep o spremembah in dopolnitvah Sklepa o
pošiljanju zavarovalno-statističnih podatkov (Uradni list RS, št. 104/09) vsebuje naslednjo končno določbo:
»2. člen
Ta sklep začne veljati naslednji dan po
objavi v Uradnem listu Republike Slovenije. Zavarovalnice prvič poročajo po
določbah tega sklepa po stanju na dan 31. 12. 2009 in za obdobje od 1. 1. 2009
do 31. 12. 2009.«.

Sklep o spremembah in dopolnitvah Sklepa o
pošiljanju zavarovalno-statističnih podatkov (Uradni list RS, št. 4/10) vsebuje naslednjo končno določbo:
»2. člen
Ta sklep začne veljati naslednji dan po
objavi v Uradnem listu Republike Slovenije.«.

Sklep o spremembah in dopolnitvah sklepov, ki
jih je izdala Agencija za zavarovalni nadzor, v delih, ki urejajo način poročanja
(Uradni list RS, št. 62/13) spreminja 8. člen sklepa, tako da
se glasi:
»8. člen
Zavarovalnice in pokojninske družbe
predložijo Agenciji statistične podatke v obrazcih St1 do St56 v elektronski
obliki.«;
ter vsebuje naslednjo končno določbo:
»III. del
Končna določba
10. člen
(začetek
veljavnosti)
Ta sklep začne veljati petnajsti dan po
objavi v Uradnem listu Republike Slovenije.«.