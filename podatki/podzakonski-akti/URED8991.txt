1. člen
Ta uredba določa ceno programa dodatnega usposabljanja za
voznika začetnika, ki jo plača udeleženec.
2. člen
Cena skupinske delavnice o varnosti cestnega prometa in
psihosocialnih odnosih med udeleženci cestnega prometa ter vadbe varne vožnje
znaša 150 eurov (skupaj z DDV) na udeleženca.
3. člen
Izvajalci skupinske delavnice o varnosti cestnega prometa in
psihosocialnih odnosih med udeleženci cestnega prometa ter vadbe varne vožnje
morajo za opravljanje tega dela dejavnosti voditi ločeno knjigovodstvo.
KONČNI DOLOČBI
4. člen
Z dnem uveljavitve te uredbe se preneha uporabljati Uredba o
določitvi cene vadbe varne vožnje in skupinske delavnice o varnosti cestnega
prometa in psihosocialnih odnosih med udeleženci cestnega prometa (Uradni list
RS, št. 105/10 in 85/16 – ZVoz-1).
5. člen
Ta uredba začne veljati 1. decembra 2023.
Št. 00704-416/2023
Ljubljana, dne 22. novembra 2023
EVA 2023-2430-0037
Vlada Republike Slovenije
Luka Mesec
podpredsednik