1. člen
(vsebina sklepa)
S tem sklepom se zaradi zagotavljanja nemotenega delovanja
vzgojno-izobraževalnih zavodov v šolskem letu 2021/2022 določajo ukrepi za
izvrševanje pravic gluhih in naglušnih učencev in dijakov, ki se sporazumevajo
v slovenskem znakovnem jeziku.
2. člen
(sklepanje pogodb za izvajanje tolmačenja)
(1) Zavodi za vzgojo in izobraževanje otrok in mladostnikov s
posebnimi potrebami lahko v šolskem letu 2021/2022, če so bile izkoriščene vse
možnosti za sklenitev pogodbe o zaposlitvi, zagotovijo gluhim in naglušnim
učencem ter dijakom, ki so usmerjeni v programe iz 5. člena Zakona o usmerjanju
otrok s posebnimi potrebami (Uradni list RS, št. 58/11, 40/12 – ZUJF, 90/12,
41/17 – ZOPOPP in 200/20 – ZOOMTVI), strokovnega delavca za tolmačenje
slovenskega znakovnega jezika s sklenitvijo pogodbe za opravljanje storitev s
strokovnim delavcem, ki ima ustrezno stopnjo strokovne izobrazbe za izvajanje
izobraževalnega programa, v katerem bo izvajal naloge tolmačenja, in znanje
slovenskega znakovnega jezika ali z zunanjim izvajalcem, ki ima znanje
slovenskega znakovnega jezika.
(2) Za plačilo storitev po pogodbi iz prejšnjega odstavka se
uporablja drugi odstavek 54. člena Pravilnika o normativih in standardih za
izvajanje vzgojno-izobraževalnih programov za otroke s posebnimi potrebami
(Uradni list RS, št. 59/07, 70/08, 5/11, 56/14, 66/15, 47/17, 24/18 in 54/21).
KONČNA DOLOČBA
3. člen
(začetek veljavnosti)
Ta sklep začne veljati naslednji dan po objavi v Uradnem
listu Republike Slovenije.
Št. 0070-155/2021
Ljubljana, dne 7. septembra 2021
EVA 2021-3330-0115
Prof. dr. Simona Kustec
ministrica
za izobraževanje, znanost in šport