1. člen
S tem pravilnikom se določa obrazec za
izračun davka od dohodkov pravnih oseb, metodologija za izpolnjevanje obrazca,
priloge k obrazcu, metodologija za izpolnjevanje prilog (davčni obračun) in
način predložitve davčnega obračuna davčnemu organu.
2. člen
(1) Zavezanec predloži davčnemu organu
davčni obračun na obrazcu DDPO, ki je Priloga 1 tega pravilnika in njegov
sestavni del, katerega izpolni v skladu z metodologijo za izpolnjevanje obrazca
DDPO, ki je Priloga 2 tega pravilnika in njegov sestavni del.
(2) Zavezanec poleg prilog iz prvega
odstavka tega člena predloži podatke v skladu z metodologijo, ki je Priloga 3
tega pravilnika in njegov sestavni del, ter podatke na obrazcih, ki so skupaj s
posamezno metodologijo za izpolnjevanje posamezne priloge Priloge 3a do 19 tega
pravilnika in njegov sestavni del.
(3) Zavezanec, ki na podlagi prvega
odstavka 358. člena Zakona o davčnem postopku (Uradni list RS, št. 117/06, 24/08
– ZDDKIS, 125/08, 20/09 – ZDoh-2D, 110/09, 1/10 – popr. in 43/10; v nadaljnjem
besedilu: ZDavP-2) podatke v skladu z metodologijo iz Priloge 3 tega pravilnika
predloži Agenciji Republike Slovenije za javnopravne evidence in storitve (v
nadaljnjem besedilu: AJPES), mora v izjavo iz Priloge 1 tega pravilnika, v
kateri navede, da ne prilaga navedenih podatkov, ker jih je predložil AJPES,
vpisati datum predložitve podatkov AJPES.
3. člen
Zavezanec predloži davčni obračun in
podatke iz drugega odstavka 2. člena tega pravilnika v elektronski obliki.
Navodilo za predložitev davčnega obračuna v elektronski obliki je Priloga 20
tega pravilnika in njegov sestavni del.

Priloga
1: Obračun davka od dohodkov pravnih oseb
Priloga
2: Metodologija za izpolnjevanje obrazca DDPO - obračun
Priloga
3: Metodologija za predložitev podatkov iz bilance stanja, izkaza poslovnega
izida oziroma podatkov iz drugih ustreznih poročil
Priloga
3a: Podatki v zvezi z razkritjem skritih rezerv
Priloga
4: Podatki v zvezi z izvzetjem prihodkov na podlagi mednarodnih pogodb o
izogibanju dvojnega obdavčevanja
Priloga
5: Podatki v zvezi s prikrivanjem davčne izgube
Priloga
6: Podatki v zvezi z olajšavo za investiranje (drugi odstavek 77. člena ZDDPO-2
v povezavi s prvim odstavkom 49. člena ZDDPO-1)
Priloga
6a: Podatki v zvezi z olajšavo za investiranje (po 55. členu ZDDPO-2)
Priloga
7a: Podatki v zvezi z olajšavo za vlaganja v raziskave in razvoj
Priloga
7b: Podatki v zvezi z regijsko olajšavo za vlaganja
v raziskave in razvoj
Priloga
8: Podatki v zvezi z olajšavo za zaposlovanje
Priloga
9: Podatki v zvezi z olajšavo za donacije
Priloga
10: Podatki v zvezi z odbitkom tujega davka
Priloga
11: Podatki v zvezi s povečanjem ali zmanjšanjem davka zaradi sprememb odbitka
tujega davka
Priloga
12: Podatki v zvezi z vrednostnimi papirji, drugimi deleži in investicijskimi
kuponi
Priloga
13: Podatki v zvezi z dolgoročnimi rezervacijami
Priloga
14: Podatki v zvezi z opravljenimi nabavami storitev in neopredmetenih
dolgoročnih sredstev z območij oz. držav z davčno ugodnejšim režimom
Priloga
15: Podatki v zvezi s posojili med povezanimi osebami
Priloga
16: Podatki v zvezi s transfernimi cenami pri poslovanju med povezanimi osebami
po 16. členu ZDDPO-2
Priloga
17: Podatki v zvezi s transfernimi cenami pri poslovanju med povezanimi osebami
rezidenti po 17. členu ZDDPO-2
Priloga
18: Podatki v zvezi s spremljanjem izplačil udeležbe pri dobičku delavcem in v
zvezi z olajšavo za pripadajoči znesek dobička, ki se izplača delavcem v skladu
z ZUDDob
Priloga
19: Podatki v zvezi z ustvarjenimi dobički in izgubami iz naložb v družbe
tveganega kapitala
Priloga
20: Navodila za predložitev davčnega obračuna davka od dohodkov pravnih oseb v
elektronski obliki

Pravilnik o davčnem obračunu davka od
dohodkov pravnih oseb (Uradni list RS, št. 67/10)
vsebuje naslednji končni določbi:
»4. člen
Z dnem uveljavitve tega pravilnika preneha
veljati Pravilnik o davčnem obračunu davka od dohodkov pravnih oseb (Uradni
list RS, št. 12/09).
5. člen
Ta pravilnik začne veljati naslednji dan po
objavi v Uradnem listu Republike Slovenije, uporablja pa se za obračun davka od
dohodkov pravnih oseb, ki vključuje obdobje od 1. januarja 2010 dalje in
za katerega se davčni obračun predloži po dnevu uveljavitve tega pravilnika.«.

Pravilnik o spremembah Pravilnika o
davčnem obračunu davka od dohodkov pravnih oseb (Uradni list RS, št. 77/12)
vsebuje naslednjo končno določbo:
»7. člen
Ta pravilnik začne veljati naslednji dan po
objavi v Uradnem listu
Republike Slovenije, uporablja pa se za obračun davka od dohodkov pravnih oseb,
ki vključuje obdobje od 1. januarja 2012 dalje in za
katerega se davčni obračun predloži po dnevu uveljavitve tega pravilnika.«.