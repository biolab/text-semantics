1. člen
Pogodbeni stranki uvodoma ugotavljata:
-       
da bo Kolektivna pogodba za cestni potniški promet Slovenije (Uradni
list RS, št. 5/17) prenehala veljati 31. 12. 2017 in se prenehala
uporabljati 31. 12. 2017;
-       
da imata pogodbeni stranki interes ohraniti pravno ureditev iz
Kolektivne pogodbe za cestni potniški promet Slovenije (Uradni list RS,
št. 5/17) do uveljavitve nove oziroma najkasneje do 31. 12. 2018.
2. člen
Glede ureditve pravic in obveznosti delavcev in delodajalcev,
ki jih zavezuje ta kolektivna pogodba ter pravic in obveznosti pogodbenih
strank se uporabljajo:
-       
določbe normativnega dela Kolektivne pogodbe za cestni potniški promet
Slovenije (Uradni list RS, št. 14/12) ter
-       
obligacijskega dela Kolektivne pogodbe za cestni potniški promet
Slovenije (Uradni list RS, št. 14/12), kolikor niso v nasprotju z
določbami obligacijskega dela te kolektivne pogodbe.
3. člen
Kolektivna pogodba za cestni potniški promet Slovenije za
leto 2018 se objavi v Uradnem listu Republike Slovenije. Veljati prične prvi
dan po objavi v Uradnem listu Republike Slovenije, uporabljati pa se prične s
1. 1. 2018.
Kolektivna pogodba za cestni potniški promet Slovenije za
leto 2018 velja in se uporablja do uveljavitve nove, vendar najdalj do
31. 12. 2018.
Ljubljana, dne
5. decembra 2017

Predstavniki delodajalcev:
Gospodarska zbornica Slovenije
Združenje za promet
Predsednik Upravnega odbora
Rok Svetek l.r.
Združenje delodajalcev Slovenije
Sekcija za promet in zveze
Predsednik
Martin Mlakar l.r.
 

 

Za
  delojemalce:
Zveza svobodnih
  sindikatov Slovenije
Sindikat delavcev
  prometa
in zvez
v.d. generalna
  sekretarka
Saška Kiara
  Kumer l.r.

Ministrstvo za delo, družino, socialne zadeve in enake
možnosti je dne 12. 12. 2017 izdalo potrdilo št. 02047-7/2005-71 o tem, da
je Kolektivna pogodba za cestni potniški promet Slovenije za leto 2018 vpisana
v evidenco kolektivnih pogodb na podlagi 25. člena Zakona o kolektivnih
pogodbah (Uradni list RS, št. 43/06 in 45/08 – ZArbit) pod zaporedno
številko 19/10.