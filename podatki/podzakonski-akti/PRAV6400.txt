1. člen
S tem pravilnikom se določa vsebina, način in roki za dostavo
obvestila, s katerim morajo delodajalci, ki zaposlijo dijaka ali študenta na
podlagi napotnice pooblaščene organizacije, ki opravlja dejavnost posredovanja
dela dijakom ali študentom, obvestiti Davčno upravo Republike Slovenije in Inšpektorat
Republike Slovenije za delo.
2. člen
Delodajalec, ki zaposli dijaka ali študenta na podlagi napotnice
pooblaščene organizacije, ki opravlja dejavnost posredovanja dela, mora o tem
obvestiti Davčno upravo Republike Slovenije in Inšpektorat Republike Slovenije
za delo z Obvestilom o zaposlitvi dijakov ali študentov, ki so pričeli z delom
na podlagi napotnic pooblaščenih organizacij, ki opravljajo dejavnost
posredovanja dela, ki je Priloga 1 tega pravilnika in njegov sestavni del.
Pooblaščena organizacija, ki opravlja dejavnost posredovanja dela
dijakom in študentom, lahko v imenu in za račun delodajalca izpolni obveznost
iz prejšnjega odstavka na podlagi pisnega pooblastila delodajalca tej
organizaciji.
3. člen
Delodajalec predloži obvestilo v elektronski obliki preko sistema
eDavki na spletnem naslovu: http://eDavki.durs.si. S predložitvijo obvestila na
navedeni način se šteje, da sta Davčna uprava Republike Slovenije in
Inšpektorat Republike Slovenije za delo obveščena o zaposlitvi dijaka ali študenta
na podlagi napotnice pooblaščene organizacije, ki opravlja dejavnost
posredovanja dela, kot to določa četrti odstavek 107. člena Zakona o dohodnini
(Uradni list RS, št. 54/04, 56/04 – popr., 62/04 – popr., 63/04 – popr., 80/04 in
139/04). Delodajalec predloži obvestilo najkasneje na dan pričetka dela dijaka
ali študenta na podlagi napotnice pooblaščene organizacije, ki opravlja
dejavnost posredovanja dela.
Delodajalec lahko predloži obvestilo tudi v pisni obliki na obrazcu,
ki je Priloga 1 tega pravilnika in njegov sestavni del. Delodajalec mora
predložiti obvestilo pristojnemu davčnemu uradu ter pristojni območni enoti
Inšpektorata Republike Slovenije za delo najkasneje na dan pričetka dela dijaka
ali študenta na podlagi napotnice pooblaščene organizacije, ki opravlja
dejavnost posredovanja dela. V primeru, da je dan pričetka dela dijaka ali
študenta na podlagi napotnice pooblaščene organizacije, ki opravlja dejavnost
posredovanja dela, na nedeljo ali praznik Republike Slovenije ali dela prost dan
v Republiki Sloveniji, mora delodajalec predložiti obvestilo najkasneje
naslednji delavni dan.
4. člen
Ta pravilnik začne veljati 1. januarja 2005.
Št. 424-08-1/2003/153
Ljubljana, dne 28. decembra 2004.
EVA: 2004-1611-0262
dr. Andrej Bajuk l. r.
Minister
za finance

Priloga
1: Obvestilo o zaposlitvi dijakov ali študentov, ki so pričeli z delom na
podlagi napotnic pooblaščenih organizacij, ki opravljajo dejavnost posredovanja
dela