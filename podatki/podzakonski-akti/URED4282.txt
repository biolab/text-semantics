1. člen
(1) Ta uredba določa višino stroškov,
ki jih stranke plačujejo v postopkih pred Uradom Republike Slovenije za
meroslovje (v nadaljnjem besedilu: urad).
(2) Postopki iz prvega odstavka tega
člena so:
1.    
postopki ugotavljanja skladnosti iz predpisa, ki ureja načine
ugotavljanja skladnosti za posamezne vrste merilnih instrumentov, ter o vrstah
in načinih njihove označitve z oznakami skladnosti:
- 
odobritev tipa merila,
- 
prva overitev merila,
- 
neposredna overitev posamičnega merila (v nadaljnjem besedilu:
neposredna overitev),
- 
izjava o skladnosti s tipom merila,
- 
EEC-odobritev tipa merila in
- 
EEC-prva overitev merila;
2.    
postopki ugotavljanja skladnosti iz predpisa, ki ureja meroslovne
zahteve za neavtomatske tehtnice:
-  
tipski pregled Evropske skupnosti (v nadaljnjem besedilu: ES tipski
pregled),
-  
neposredna overitev posamičnega merila Evropske skupnosti (v nadaljnjem
besedilu: neposredna ES overitev),
-  
overitev Evropske skupnosti (v nadaljnjem besedilu: ES overitev) in
-  
izjava Evropske skupnosti o skladnosti tipa (garancija kakovosti
proizvodnje) (v nadaljnjem besedilu: izjava ES o skladnosti tipa (garancija
kakovosti proizvodnje));
3.    
postopki ugotavljanja skladnosti iz predpisa, ki ureja merilne
instrumente:
-  
modul B: pregled tipa (v nadaljnjem besedilu: modul B),
-  
modul G: izjava o skladnosti na podlagi neposredne overitve posamičnega
merila (v nadaljnjem besedilu: modul G),
-  
modul F: izjava o skladnosti s tipom na podlagi overjanja proizvodov (v
nadaljnjem besedilu: modul F),
-  
modul F1: izjava o skladnosti na podlagi overjanja proizvodov (v
nadaljnjem besedilu: modul F1),
-  
modul D: izjava o skladnosti s tipom na podlagi zagotavljanja kakovosti
proizvodnega postopka (v nadaljnjem besedilu: modul D),
-  
modul D1: izjava o skladnosti na podlagi zagotavljanja kakovosti
proizvodnega postopka (v nadaljnjem besedilu: modul D1);
4.    
redna in izredna overitev merila;
5.    
kalibracija etalonov,
6.    
vzdrževanje sistema imenovanih oseb;
7.    
nadzor nad pravilnim izpolnjevanjem proizvajalčevih obveznosti, ki
izhajajo iz odobrenega sistema kakovosti;
8.    
meroslovni nadzor nad merili in nad količinami predpakiranih izdelkov.
2. člen
V postopkih ugotavljanja skladnosti iz 1., 2. in 3. točke drugega odstavka 1. člena te uredbe, razen v postopkih ugotavljanja skladnosti iz druge in šeste alineje
1. točke, tretje alineje 2. točke ter tretje in četrte alineje 3. točke drugega
odstavka 1. člena te uredbe, in v katerih se preskuša merilo, se v
primeru, ko je izvajalec preskusa merila urad, zaračunajo stroški, ki nastanejo
v zvezi s preskušanjem, po urni postavki 49,00 eurov. V vseh drugih primerih
izvajalec preskusa merila zaračuna stroške preskusa neposredno vložniku zahteve.
3. člen
(1) Stroški izdaje certifikata o ES
tipskem pregledu in stroški izdaje certifikata v postopkih po modulu B znašajo 602,00 eura.
(2) Stroški izdaje dodatka k
certifikatom iz prejšnjega odstavka tega člena znašajo 304,00 eurov.
(3) Stroški vodenja postopka
neposredne overitve, neposredne ES overitve in postopka po modulu G znašajo 75,00 eurov.
4. člen
(1) Vložnik zahteve za prvo, redno in
izredno overitev (v nadaljnjem besedilu: overitve) meril, ES overitev, EEC-prvo
overitev meril, postopke po modulu F in modulu F1 plača stroške po tarifi
stroškov za overitve meril, določeni v Prilogi 1, ki je sestavni del te
uredbe.
(2) Vložnik zahteve za overitve meril,
ES overitev, EEC-prvo overitev meril, postopke po modulu F in modulu F1, ki
niso navedeni v tarifi stroškov za overitve meril, plača stroške, ki znašajo
38,00 eurov na delovno uro. Stroški se zaračunajo za vsake začete pol ure dela.
(3) Če merilo ob prihodu delavca
urada, ki je prišel na zahtevo za overitev merila, ni pripravljeno oziroma niso
zagotovljeni drugi pogoji za overitev merila, se za vsako začeto uro čakanja
zaračunajo stroški iz prejšnjega odstavka.
4.a člen
(1) Vložnik zahteve za kalibracijo etalonov
plača stroške po tarifi stroškov za kalibracije etalonov, določeni v prilogi 1,
ki je sestavni del te uredbe. Stroški kalibracije etalonov vključujejo tudi
izdajo kalibracijskega certifikata.
(2) Za dodatne storitve v povezavi s
kalibracijo etalonov (npr. čiščenje, naravnavanje) plača vložnik zahteve za
kalibracijo stroške, ki znašajo 49,00 eurov na delovno uro. Stroški se
zaračunajo za vsake začete pol ure dela. 
(3) Če merilo ob prihodu delavca urada, ki
je prišel na zahtevo za kalibracijo etalona, ni pripravljeno oziroma niso
zagotovljeni drugi pogoji za kalibracijo etalona, se za vsako začeto uro
čakanja zaračunajo stroški iz prejšnjega odstavka.
5. člen
Za vse storitve iz te uredbe, ki jih je
urad izvedel na osnovi zahteve stranke, je ta dolžna kriti tudi morebitne
stroške najema opreme ter stroške porabe električne energije, vode in drugih
medijev, s katerimi so predmetne storitve izvedene.
6. člen
Če vložnik zahteve za overitev merila
zahteva, da urad poleg označitve merila s predpisano oznako izda še potrdilo o
skladnosti s predpisi, plača stroške, nastale v postopku izdaje potrdila, v
znesku 22,00 eurov.
7. člen
Stranke, ki na podlagi pogodbe z uradom v
postopku overitve in EEC-prve overitve zagotovijo merilno opremo, plačajo
stroške v višini 80 odstotkov stroškov, določenih v tej uredbi.
8. člen
Stranke, ki na podlagi pogodbe z uradom v
postopku overitve in EEC-prve overitve zagotovijo pogoje za overitve meril,
plačajo stroške v višini 60 odstotkov stroškov, določenih v tej uredbi.
9. člen
(črtan)
10. člen
(črtan)
11. člen
V postopkih meroslovnega nadzora nad merili
in nad količinami predpakiranih izdelkov se stranki zaračunavajo stroški
preskušanja v znesku 49,00 eurov po urni postavki in morebitni ostali stroški,
ki so nastali v zvezi z nadzorom, kadar se postopek konča z odločbo iz prvega
oziroma drugega odstavka 19. člena Zakona o meroslovju.
12. člen
(1) Stroški vzdrževanja sistema
imenovanih oseb so stroški podporne infrastrukture in stroški nadzora.
(2) Stroški vzdrževanja sistema
imenovanih oseb se zaračunajo imenovani osebi, v letnem znesku, ki se določi za
tekoče koledarsko leto glede na to, koliko meril je bilo overjenih v preteklem
koledarskem letu, in glede na to, ali so se overitve izvedle v laboratoriju ali
na kraju samem.
(3) Letni znesek iz
prejšnjega odstavka se obračunava po tarifi, določeni
v prilogi 1a, ki je sestavni del te uredbe.
(4) Če urad imenovani osebi naloži izvedbo
korektivnih ukrepov iz 12. člena Pravilnika o zahtevah, postopku imenovanja,
nalogah in nadzoru imenovanih oseb na področju meroslovja (Uradni list RS, št. 131/04
in 71/06), mora imenovana oseba poravnati stroške nadzora nad izvedbo
korektivnih ukrepov v znesku 100 eurov.
(5) (črtan).
13. člen
(1) Nadzor nad pravilnim
izpolnjevanjem proizvajalčevih obveznosti, ki izhajajo iz odobrenega sistema
kakovosti, je nadzor nad proizvajalcem, ki izda izjavo o skladnosti s tipom
merila, izjavo ES o skladnosti tipa (garancija kakovosti proizvodnje) ali
izjavo po modulu D ali modulu D1.
(2) Za nadzor nad pravilnim
izpolnjevanjem proizvajalčevih obveznosti iz prejšnjega odstavka se plačajo
stroški na enak način in v enaki višini kot stroški za vzdrževanje sistema
imenovanih oseb.
14. člen
(1) Stranke plačajo tudi dejanske
stroške, ki so nastali v postopkih pred uradom.
(2) Dejanske stroške iz prejšnjega
odstavka sestavljajo potni stroški in dnevnice delavcev urada ter drugi
stroški, nastali v zvezi s temi postopki.
(3) Ne glede na prvi odstavek tega člena
plača stranka v postopku meroslovnega nadzora nad merili in količinami
predpakiranih izdelkov vse nastale stroške samo takrat, ko se postopek zanjo
konča z odločbo iz prvega oziroma drugega odstavka 19.
člena Zakona o meroslovju.
14.a člen 
Neposredni uporabniki državnega proračuna v
postopkih pred uradom plačajo samo dejanske stroške v skladu s 120. členom
Pravilnika o postopkih za izvrševanje proračuna Republike Slovenije (Uradni
list RS, št. 50/07, 61/08, 99/09 – ZIPRS1011 in 3/13).
15. člen
(1) Stroški, določeni s to uredbo, se
plačajo v petnajstih dneh od izstavitve računa.
(2) Stroški dobave overitvenih oznak
se plačajo na plačilni račun dobavitelja overitvenih oznak, ki ima z uradom
sklenjeno pogodbo o dobavi.
(3) Urad lahko zaračuna imenovani osebi vse
dejanske stroške nadzora, če se overitev, ki jo je imenovana oseba napovedala v
načrtu overitev, iz neopravičljivih razlogov ni izvedla v časovnem obdobju ali
na kraju, kot je bilo sporočeno uradu. O tem izda urad sklep, zoper katerega je
dovoljena pritožba.
(4) Stroški, dnevnice in potni stroški
se plačajo na transakcijski račun, odprt pri Upravi Republike Slovenije za
javna plačila, in se razporejajo v dobro državnega proračuna – med druge
prihodke države.

Priloga
1: Tarifa stroškov za overitve meril
Priloga 2: (črtana)

Uredba o višini stroškov na področju
meroslovja (Uradni list RS, št. 124/06)
vsebuje naslednje prehodne in končne določbe:
»PREHODNE IN KONČNE DOLOČBE
16. člen
Do vključno 31. decembra 2006 se:
-      
namesto zneska »45,90 eura«, določenega v 2. in 11. členu te uredbe, uporablja znesek »11.000 tolarjev«,
-      
namesto zneska »567,52 eura«, določenega v prvem odstavku 3. člena
te uredbe, uporablja znesek »136.000 tolarjev«, namesto zneska »283,76 eura«,
določenega v drugem odstavku, znesek »68.000 tolarjev« in namesto zneska »70,94
eura«, določenega v tretjem odstavku, znesek »17.000 tolarjev«,
-      
namesto zneska »35,47 eura«, določenega v 4. členu te uredbe,
uporablja znesek »8.500 tolarjev«,
-      
namesto zneska »20,86 eura«, določenega v 6. členu te uredbe,
uporablja znesek »5.000 tolarjev«,
-      
namesto zneska »918,04 eura«, določenega v 12. členu te uredbe,
uporablja znesek »220.000 tolarjev«.
17. člen
Do vključno 31. decembra 2006 se
namesto tarife stroškov za overitve meril, določene v Prilogi 1, uporablja
tarifa stroškov za overitve meril, ki jo določa Priloga 2, ki je sestavni del
te uredbe.
18. člen
Stroški za postopke, ki so se začeli pred
začetkom veljavnosti te uredbe, se plačajo po dosedanjem predpisu.
19. člen
Z dnem uveljavitve te uredbe preneha
veljati Uredba o višini stroškov na področju meroslovja (Uradni list RS,
št. 26/03 in 55/04).
20. člen
Ta uredba začne veljati naslednji dan po
objavi v Uradnem listu Republike Slovenije.«.

Uredba o spremembah in dopolnitvah Uredbe o
višini stroškov na področju meroslovja (Uradni list RS, št. 122/07) vsebuje naslednjo končno določbo:
»4. člen
Ta uredba začne veljati naslednji dan po
objavi v Uradnem listu Republike Slovenije.«.

Uredba o spremembah in dopolnitvah Uredbe o
višini stroškov na področju meroslovja (Uradni list RS, št. 62/10) vsebuje naslednjo končno določbo:
»12. člen
Ta uredba začne veljati petnajsti dan po
objavi v Uradnem listu Republike Slovenije.«.

Uredba o spremembah in dopolnitvah Uredbe o
višini stroškov na področju meroslovja (Uradni list RS, št. 8/16)
vsebuje naslednjo končno določbo:
»7. člen 
Ta uredba začne veljati petnajsti dan po
objavi v Uradnem listu Republike Slovenije.«.