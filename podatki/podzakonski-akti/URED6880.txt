1. člen
Ta uredba določa mehanizem oblikovanja cen
naftnih derivatov, sestavine, ki jih morajo upoštevati podjetja, ki se
ukvarjajo z dejavnostjo prodaje naftnih derivatov (v nadaljnjem besedilu:
distributerji), in merila, po katerih se morajo oblikovati cene ali njihove
sestavine.
2. člen
(1) Za naftne derivate iz prejšnjega
člena se štejejo 95-oktanski neosvinčeni motorni bencin (v nadaljnjem besedilu:
NMB-95), 98- ali večoktanski neosvinčeni motorni bencin, ki se uporablja v
cestnem ali pomorskem prometu (v nadaljnjem besedilu: NMB-98), dizelsko gorivo
(v nadaljnjem besedilu: dizel) in ekstra lahko kurilno olje (v nadaljnjem
besedilu: KOEL).
(2) Cena iz prejšnjega člena se
oblikuje na enoto proizvoda, ki znaša en liter, in sicer kot povprečna
14-dnevna cena tekočega obdobja.
3. člen
Povprečna 14-dnevna prodajna cena tekočega
obdobja brez dajatev (v nadaljnjem besedilu: modelska cena) za posamezni naftni
derivat se določi z naslednjim izračunom:
pri čemer je:
Pt:                 modelska
cena naftnega derivata v eurih/liter;
r:                  gostota
naftnega derivata (za motorna bencina znaša 0,755 kg/l, za dizel in KOEL 0,845
kg/l);
r:                   članarina Zavodu Republike Slovenije
za blagovne rezerve v eurih/l, ki jo na podlagi 21.b člena Zakona o blagovnih
rezervah (Uradni list RS, št. 96/09 – uradno prečiščeno besedilo in 83/12)
z uredbo določi Vlada Republike Slovenije;
M:                 marža
distributerjev, kakor je navedena v 11. členu te uredbe;
i:                    dnevni
podatek; i = 1, 2, 3, …, n;
t:                   14-dnevni
interval tekočega obdobja;
n:                  n = 14; spremljamo 14-dnevno povprečje
(dejansko je n = 10, ker za soboto in nedeljo ni objave borznih kotacij);
e:                  1 USD
= x EUR (objavljeni dnevni tečaj Banke Slovenije ob 8.00 uri);
CIF MedH:   borzna kotacija derivata (najvišja dnevna
vrednost v USD/tono po viru: Platt's European Marketscan).
4. člen
P* je najvišja prodajna cena brez dajatev v
eurih/liter, korigirana po postopku zaokroževanja drobnoprodajne cene.
5. člen
(1) Drobnoprodajna cena se določi
tako, da se modelski ceni Pt v skladu z veljavnimi predpisi dodajo
vse davčne obremenitve. Drobnoprodajna cena se v skladu z matematičnimi pravili
zaokroži na tri decimalna mesta. S ponovnim preračunom dobimo po odbitku vseh
davčnih obremenitev najvišjo popravljeno prodajno ceno brez dajatev P*t,
ki se lahko uveljavi na trgu v obdobju t + 1.
(2) Po postopku zaokroževanja
drobnoprodajne cene, kakršnega predvideva prejšnji odstavek, se popravljena
prodajna cena tekočega 14-dnevnega obdobja P*t določi kot najvišja
prodajna cena brez dajatev Pt, ki velja v obdobju t + 1
(P*t = Pt).
6. člen
(1) Mehanizem oblikovanja cen iz 3.,
4. in prejšnjega člena te uredbe se neposredno uporablja za NMB-95, dizel in
KOEL.
(2) Za NMB-98, ki kotira le na borzi v
Rotterdamu, se uporablja prilagojeni postopek, ki je določen v 7. členu te
uredbe.
7. člen
Osnova prodajne cene za NMB-98 je borzna
kotacija za NMB-95 (CIF MedH), povečana za oktansko premijo. Ta se dnevno
izračunava kot razlika med cenama NMB-98 in NMB-95, ki kotirata na borzi v
Rotterdamu (barges FOB Rotterdam, vir: Platt's European Marketscan). Za vse
nadaljnje postopke oblikovanja in spremembe cen se smiselno uporabljajo določbe
prejšnjih členov.
8. člen
Postopek delovanja mehanizma iz
3. člena te uredbe:
a)     osnova za izračun najvišje prodajne cene brez dajatev (v
eurih/liter), ki se lahko uveljavi na trgu, so borzne kotacije CIF MedH (CIF
Mediteran – High), izražene v ameriških dolarjih/tono;
b)     modelska cena v eurih/tono se izračuna tako, da se vsakodnevna
borzna cena pomnoži s tečajem ameriškega dolarja za isti dan, skupna vsota pa
se deli s številom dni, za katere so na razpolago podatki;
c)     če za določen dan ni podatka o deviznem tečaju, se kot relevanten
podatek vzame zadnji razpoložljivi devizni tečaj;
d)     dejansko se modelska cena izračuna na podlagi podatkov za deset dni
(v soboto in nedeljo ni podatkov o borznem trgovanju), in sicer od ponedeljka v
tednu x do petka v tednu x + 1. Če je zaradi državnih praznikov ali dela
prostih dni ali zaradi drugega vzroka na razpolago manj kakor deset podatkov, se
14-dnevno povprečje izračuna na podlagi razpoložljivih podatkov. Za
razpoložljive podatke se štejejo podatki o borznih kotacijah CIF MedH in
podatki o deviznem tečaju, ki so objavljeni najpozneje do ponedeljka v tednu
x + 2, in sicer do 8. ure. Navedeni podatki se za izračun modelske
cene štejejo kot dokončni podatki;
e)     izračunana modelska cena, izražena v eurih/tono, se prek gostote (r) derivata in faktorja 1/1000 preračuna v eure/liter ter se ji
prištejeta v eurih/liter izražena članarina Zavodu za obvezne rezerve nafte in
njenih derivatov in v eurih/liter izražena bruto marža.
9. člen
(1) Nova najvišja cena se uveljavi v
torek v tednu x + 2 in velja do ponedeljka v tednu x + 4, distributerji pa
morajo že v ponedeljek v tednu x + 2 o višini oblikovane cene obvestiti
Ministrstvo za gospodarski razvoj in tehnologijo.
(2) Če je v ponedeljek v tednu x + 2 v
Republiki Sloveniji državni praznik ali dela prost dan, morajo distributerji
prvi naslednji delovni dan o višini oblikovanih cen obvestiti Ministrstvo za
gospodarski razvoj in tehnologijo, cena pa se na trgu v tem primeru lahko
uveljavi drugi naslednji delovni dan.
10. člen
Pri izračunu cen se uporablja naslednje
število decimalnih mest in zaokroževanje:
-       
borzna cena v ameriških dolarjih/tono:   eno decimalno mesto (vhodni
podatek);
-       
tečaj Banke Slovenije:                            štiri decimalna mesta
(vhodni podatek);
-       
borzna cena derivata v eurih/liter:          zaokrožitev na pet
decimalnih mest;
-       
modelska cena:                                      zaokrožitev na pet
decimalnih mest;
-       
prodajna cena brez dajatev:                   zaokrožitev na pet
decimalnih mest;
-       
drobnoprodajna cena:                             zaokrožitev na tri
decimalna mesta.
11. člen
Maksimalna višina marže za motorna bencina
znaša 0,08701 eura/liter, za dizel 0,08158 eura/liter in za KOEL 0,05370
eura/liter.
KONČNA DOLOČBA
12. člen
Ta uredba začne veljati 9. oktobra
2015 in velja štiri mesece.
Št. 00726-20/2015
Ljubljana, dne 6. oktobra 2015
EVA 2015-2130-0006
Vlada Republike Slovenije
dr. Miroslav Cerar l.r.
Predsednik