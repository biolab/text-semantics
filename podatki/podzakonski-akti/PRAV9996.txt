1. člen
S tem pravilnikom se sprejme gozdnogospodarski načrt
gozdnogospodarske enote Črnomelj (2010–2019), št. 07-20/10 z dne 21. 7.
2010, ki ga je za obdobje od 1. januarja 2010 do 31. decembra 2019
izdelal Zavod za gozdove Slovenije, Območna enota Novo mesto.
2. člen
Gozdnogospodarska enota Črnomelj, ki meri 8.358,12 ha, se
nahaja v Gozdnogospodarskem območju Novo mesto, v občini Črnomelj, oziroma v
katastrskih občinah Petrova vas, Črnomelj, Talčji vrh, Dolenja Podgora,
Mavrlen, Dobliče, Loka, Zastava, Vranoviči in Cerkvišče.
3. člen
V gozdnogospodarski enoti Črnomelj je s 1. januarjem
2010 ugotovljeno naslednje stanje gozdov:
a)    
lastništvo: 90,10% zasebnih gozdov v lasti fizičnih ali pravnih oseb,
8,90% državnih gozdov in 1,00% gozdov lokalnih skupnosti;
b)    
površina: 5.322,27 ha, od katere so vsi gozdovi večnamenski;
c)    
lesna zaloga: 261,2 m3/ha, od tega 87,5 m3/ha
iglavcev in 173,7 m3/ha listavcev;
d)    
tekoči letni prirastek: 7,38 m3/ha, od tega 2,73 m3/ha
iglavcev in 4,65 m3/ha listavcev.
4. člen
(1) V gozdnogospodarskem načrtu gozdnogospodarske enote
Črnomelj (2010–2019) je ob upoštevanju usmeritev iz gozdnogospodarskega načrta
Gozdnogospodarskega območja Novo mesto, izdelanega za obdobje od
1. januarja 2001 do 31. decembra 2010, ugotovljenega stanja gozdov,
analize preteklega gospodarjenja, zakonitosti razvoja gozdov ter pridobljenih
spoznanj pri spremljanju razvoja gozdov v gozdnogospodarski enoti Črnomelj
določeno, da so najbolj poudarjene funkcije gozdov, ki določajo način gospodarjenja
z gozdom:
-       
proizvodne funkcije na površini 5.426,50 ha,
-       
ekološke funkcije na površini 317,47 ha in
-       
socialne funkcije na površini 48,34 ha.
(2) Na podlagi funkcij gozdov in njihovega ovrednotenja
so v gozdnogospodarskem načrtu gozdnogospodarske enote Črnomelj (2010–2019)
določeni cilji gospodarjenja z gozdom in gozdnim prostorom ter usmeritve za
njihovo doseganje.
5. člen
(1) Na podlagi ciljev in usmeritev iz drugega odstavka
prejšnjega člena so v gozdnogospodarski enoti Črnomelj za obdobje od
1. januarja 2010 do 31. decembra 2019 določeni naslednji ukrepi:
-       
najvišji možni posek v višini 260.328 m3, od tega 83.437 m3
iglavcev in 176.891 m3 listavcev,
-       
gojitvena dela, potrebna za ohranitev in razvoj gozdov, na površini 1.152,72
ha,
-       
nega drogovnjaka na površini 180,85 ha,
-       
nega habitatov prosto živečih živali, in sicer vzdrževanje travišč na
površini 60 ha, vzdrževanje grmišč na površini 6 ha, vzdrževanje vodnih virov v
obsegu 26 delovnih dni, sadnja 300 sadik plodonosnega drevja.
(2) V gozdnogospodarskem načrtu gozdnogospodarske enote
Črnomelj (2010–2019) so določeni ukrepi in načini njihove izvedbe tudi na
ravneh rastiščnogojitvenih razredov in odsekov.
6. člen
Pri izdelavi gozdnogojitvenih načrtov za posamezne ekosisteme
in njihove dele v gozdnogospodarski enoti Črnomelj, v obdobju od uveljavitve
tega pravilnika do 31. decembra 2019, se morajo upoštevati cilji,
usmeritve in ukrepi, določeni v gozdnogospodarskem načrtu gozdnogospodarske
enote Črnomelj (2010–2019).
7. člen
Po en izvod gozdnogospodarskega načrta gozdnogospodarske
enote Črnomelj (2010–2019) je na vpogled na sedežu Zavoda za gozdove Slovenije,
Območne enote Novo mesto, Gubčeva 15, Novo mesto, na sedežu Zavoda za gozdove
Slovenije, Krajevne enote Črnomelj, Pod smreko 10, Črnomelj in na Ministrstvu
za kmetijstvo, gozdarstvo in prehrano, Dunajska 22, Ljubljana, kjer se hrani
tudi dokumentacija v zvezi s postopkom sprejemanja gozdnogospodarskega načrta
gozdnogospodarske enote Črnomelj (2010–2019).
8. člen
Ta pravilnik začne veljati naslednji dan po objavi v Uradnem
listu Republike Slovenije.
Št. 007-516/2010
Ljubljana, dne 30. decembra 2010
EVA 2010-2311-0049
mag. Dejan Židan l.r.
Minister
za kmetijstvo, gozdarstvo in prehrano