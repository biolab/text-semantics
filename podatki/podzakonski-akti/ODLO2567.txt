1. člen
(1) S tem odlokom se zaradi preprečevanja okužb s
SARS-CoV-2 ter zajezitve in obvladovanja nalezljive bolezni COVID-19 začasno
omeji zbiranje ljudi v Republiki Sloveniji.
(2) (črtan).
2. člen
(1) Začasno je prepovedano zbiranje več kot 50 ljudi.
(2) Ne glede na prejšnji odstavek se zbiranje ljudi
dovoli skupini oseb, če gre za ožje družinske člane ali člane skupnega
gospodinjstva.
3. člen
(1) Ne glede na prejšnji člen se dovoli zbiranje nad
50 ljudi na organiziranih javnih prireditvah in javnih shodih, pri katerih
je organizator znan, pod pogoji iz zakona, ki ureja javna zbiranja, v zaprtih
prostorih ali na odprtih površinah, če udeleženci, razen oseb, ki so mlajše od
15 let, izpolnjujejo pogoj prebolevnosti, cepljenosti ali testiranja (v
nadaljnjem besedilu: pogoj PCT), kar dokazujejo z dokazili, določenimi v
odloku, ki ureja način izpolnjevanja pogoja prebolevnosti, cepljenja in
testiranja za zajezitev širjenja okužb z virusom SARS-CoV-2.
(2) Organizator javne prireditve ali javnega shoda iz
prejšnjega odstavka ob vstopu na prireditev oziroma shod preverja, ali
udeleženci prireditve oziroma shoda izpolnjujejo pogoj PCT iz prejšnjega
odstavka. Osebi, ki tega pogoja ne izpolnjuje, udeležbe na prireditvi oziroma
shodu ne dovoli. Organizator mora na vidnem mestu s pisnim obvestilom obvestiti
udeležence prireditve oziroma shoda, da je izpolnjevanje pogoja PCT obvezno za
udeležbo na prireditvi oziroma shodu. Če organizator prireditve ali shoda
preverjanja izpolnjevanja pogoja PCT ne zagotavlja sam, mora preverjanje
izpolnjevanja pogoja PCT zagotoviti z varnostnikom v skladu s predpisi, ki
urejajo zasebno varovanje.
(3) Organizator javne prireditve ali javnega shoda na
zahtevo pristojnega nadzornega organa predloži dokazilo o prijavi ali
dovoljenje za prireditev oziroma shod.
4. člen
Pri zbiranju ljudi iz tega odloka je zaradi preprečevanja
okužbe z virusom SARS-CoV-2 treba smiselno upoštevati vsa higienska navodila
oziroma priporočila Nacionalnega inštituta za javno zdravje (v nadaljnjem
besedilu: NIJZ), ki so objavljena na spletnih straneh NIJZ.
5. člen
Vlada Republike Slovenije preverja utemeljenost ukrepov iz
tega odloka na podlagi strokovnih mnenj.
6. člen
(1) Globe za kršitve tega odloka se izrekajo v skladu z
zakonom, ki ureja nalezljive bolezni. Izvajanje tega odloka poleg pristojnih
inšpekcijskih služb nadzorujejo tudi Policija in občinska redarstva v okviru
svojih pristojnosti.
(2) Če pri opravljanju svojih nalog vpoklican pripadnik
Civilne zaščite naleti na kršitve iz tega odloka, ki jih ne more preprečiti
oziroma prekiniti z opozorilom, o kršitvi nemudoma obvesti najbližjo postajo
Policije.

Odlok o začasni omejitvi zbiranja ljudi zaradi
preprečevanja okužb s SARS-CoV-2 (Uradni list RS, št. 129/21) vsebuje naslednjo končno določbo:
»KONČNA DOLOČBA
7. člen
Ta odlok začne veljati 16. avgusta 2021 in velja do
vključno 22. avgusta 2021.«.

Odlok
o spremembah določenih odlokov, izdanih na podlagi Zakona o nalezljivih
boleznih (Uradni list RS, št. 132/21)
spreminja 7. člen odloka tako, da se glasi:
»7. člen
Ta odlok začne veljati 16. avgusta 2021 in velja do
vključno 29. avgusta 2021.«;
ter vsebuje naslednjo končno določbo:
»KONČNA DOLOČBA
2. člen
Ta odlok začne veljati naslednji dan po objavi v Uradnem
listu Republike Slovenije.«.

Odlok
o spremembah določenih odlokov, izdanih na podlagi Zakona o nalezljivih
boleznih (Uradni list RS, št. 135/21)
spreminja 7. člen odloka tako, da se glasi:
»7. člen
Ta odlok začne veljati 16. avgusta 2021 in velja do
vključno 5. septembra 2021.«;
ter vsebuje naslednjo končno določbo:
»KONČNA DOLOČBA
2. člen
Ta odlok začne veljati naslednji dan po objavi v Uradnem
listu Republike Slovenije.«.

Odlok
o spremembi Odloka o začasni omejitvi zbiranja ljudi zaradi preprečevanja okužb
s SARS-CoV-2 (Uradni list RS, št. 140/21)
spreminja 7. člen odloka tako, da se glasi:
»7. člen
Ta odlok začne veljati 16. avgusta 2021 in velja do
vključno 12. septembra 2021.«;
ter vsebuje naslednjo končno določbo:
»KONČNA DOLOČBA
2. člen
Ta odlok začne veljati naslednji dan po objavi v Uradnem
listu Republike Slovenije.«.

Odlok
o spremembah Odloka o začasni omejitvi zbiranja ljudi zaradi preprečevanja
okužb s SARS-CoV-2 (Uradni list RS, št. 146/21)
spreminja 7. člen odloka tako, da se glasi:
»7. člen
Ta odlok začne veljati 16. avgusta 2021.«;
ter vsebuje naslednjo končno določbo:
»KONČNA DOLOČBA
3. člen
Ta odlok začne veljati naslednji dan po objavi v Uradnem
listu Republike Slovenije.«.

Odlok
o spremembah Odloka o začasni omejitvi zbiranja ljudi zaradi preprečevanja
okužb s SARS-CoV-2 (Uradni list RS, št. 149/21)
vsebuje naslednjo končno določbo:
»KONČNA DOLOČBA
3. člen
Ta odlok začne veljati naslednji dan po objavi v Uradnem
listu Republike Slovenije.«.