I.
Dodatki k pokojninam po Zakonu o zagotavljanju socialne varnosti
slovenskim državljanom, ki so upravičeni do pokojnin iz republik nekdanje SFRJ
(Uradni list RS, št. 16/07 – uradno prečiščeno
besedilo in 10/08 – ZVarDod) se od 1.
januarja 2010 dalje uskladijo tako, da se povečajo za 1,7%.
II.
Po I. točki tega sklepa se uskladi znesek dodatka, ki je upravičencu
pripadal za mesec januar 2010 po izvedeni uskladitvi po Sklepu o uskladitvi
dodatkov k pokojninam (Uradni list RS, št. 15/09).
Uskladitev dodatkov in obračun razlike med dodatki, usklajenimi
po I. točki tega sklepa in že izplačanimi od 1. Januarja 2010, se opravi po
uradni dolžnosti pri izplačilu dodatkov za mesec februar 2010.
III.
Ta sklep začne veljati naslednji dan po objavi v Uradnem listu
Republike Slovenije.
Št. 030-4/2010
Ljubljana, dne 16. februarja 2010
EVA 2010-2611-0058
Svet Zavoda za pokojninsko in
invalidsko zavarovanje Slovenije
Anka Tominšek l.r.
Predsednica