1. člen
Javno se razgrne splošni del gozdnogospodarskega načrta
gozdnogospodarske enote Bistra-Borovnica, izdelan za obdobje od 1. 1. 1996 do
31. 12. 2005.
2. člen
Gradivo iz prejšnjega člena se razgrne za 14 dni v prostorih
Zavoda za gozdove Slovenije, Krajevne enote Vrhnika, Vrtnarija 11, 1360
Vrhnika. Javna razgrnitev se začne osmi dan po objavi te odredbe v Uradnem
listu Republike Slovenije.
3. člen
Lastniki gozdov in druge fizične in pravne osebe lahko v času
javne razgrnitve podajo pisne pripombe na sedežu Zavoda za gozdove Slovenije,
Krajevne enote Vrhnika.
4. člen
V času javne razgrnitve bo na sedežu Občine Borovnica
organizirana javna obravnava. Datum javne obravnave bo objavljen naknadno v
prostorih Zavoda za gozdove Slovenije, Krajevne enote Vrhnika.
5. člen
Ta odredba začne veljati naslednji dan po objavi v Uradnem
listu Republike Slovenije.
Št. 322-01-4/27-98
Ljubljana, dne 3. junija 1998.
Minister
za kmetijstvo,
gozdarstvo in prehrano
Ciril Smrkolj l. r.