1. člen
Ta pravilnik podrobneje določa podatke, ki se vpisujejo v
evidenco javnih zavodov na področju kulture, vsebino in način vodenja evidence
ter vpis in izpis iz evidence.
2. člen
(1) Evidenco vodi ministrstvo, pristojno za kulturo (v
nadaljnjem besedilu: ministrstvo).
(2) Ministrstvo vodi evidenco v obliki računalniške baze
podatkov.
3. člen
V evidenco se vpisujejo javni zavodi na področju kulture, ki
so ustanovljeni in delujejo v skladu z Zakonom o uresničevanju javnega interesa
za kulturo (Uradni list RS, št. 77/07 – uradno prečiščeno besedilo, 56/08,
4/10, 20/11, 111/13 in 68/16) (v nadaljnjem besedilu: zakon).
4. člen
(1) V evidenco se vpisujejo naslednji podatki:
-       
ime javnega zavoda, kratko ime, angleško ime, naslov, sedež, občina,
telefonska številka, elektronski naslov, naslov spletne strani javnega zavoda,
-       
davčna številka, matična številka, številka transakcijskega računa
javnega zavoda,
-       
področje kulturne dejavnosti po 4. členu zakona,
-       
ime in priimek zastopnika javnega zavoda, naslov stalnega ali začasnega
prebivališča, rojstni podatki, datum začetka in datum izteka mandata,
-       
ime in priimek članov sveta javnega zavoda, naslov stalnega ali
začasnega prebivališča, rojstni podatki, datum začetka in datum izteka mandata,
-       
ime in priimek članov strokovnega sveta javnega zavoda, naslov stalnega
ali začasnega prebivališča, rojstni podatki, datum začetka in datum izteka
mandata,
-       
naziv, naslov, sedež ustanovitelja oziroma soustanoviteljev, leto prve
ustanovitve, datum in številka akta o ustanovitvi ter aktov o spremembah akta o
ustanovitvi,
-       
število zaposlenih v javnem zavodu za nedoločen čas od 1. 1. do 31. 12.
v tekočem letu,
-       
število zaposlenih v javnem zavodu za določen čas od 1. 1. do 31. 12. v
tekočem letu,
-       
število honorarnih sodelavcev javnega zavoda v obdobju od 1. 1. do 31.
12. v tekočem letu,
-       
število honorarnih sodelavcev javnega zavoda s statusom samozaposlenega
v kulturi od 1. 1. do 31. 12. v tekočem letu.
(2) Sestavni del računalniške evidence so akti o
ustanovitvi in akti o spremembah akta o ustanovitvi, sklepi o imenovanju
zastopnika, članov sveta in članov strokovnega sveta javnega zavoda ter
zapisnik ustanovitvene seje sveta.
5. člen
(1) Predlog za vpis ali izbris javnega zavoda iz
evidence poda ustanovitelj najkasneje v 15 dneh po vpisu ali izbrisu javnega
zavoda iz sodnega registra.
(2) Ustanovitelj predlogu za vpis predloži zahtevane
podatke iz prvega odstavka prejšnjega člena ter akte in sklepe iz drugega
odstavka prejšnjega člena. Predlogu za izbris ustanovitelj predloži odločitev
pristojnega sodišča o izbrisu iz sodnega registra.
(3) Zastopnik javnega zavoda mora ministrstvo obvestiti
o spremembi podatkov, ki se vpisujejo v evidenco, najkasneje v 15 dneh od
nastale spremembe. Obvestilu o spremembi morajo biti priložene listine, na
podlagi katerih je sprememba nastala.
PREHODNA IN KONČNE DOLOČBE
6. člen
Vse podatke iz 4. člena tega pravilnika ministrstvu
predloži ustanovitelj v tridesetih dneh od uveljavitve tega pravilnika.
7. člen
Z dnem uveljavitve tega pravilnika preneha veljati Pravilnik o
vodenju evidence javnih zavodov na področju kulture (Uradni list RS,
št. 11/03).
8. člen
Ta pravilnik začne veljati petnajsti dan po objavi v Uradnem listu
Republike Slovenije.
Št. 0070-1/2017/7
Ljubljana, dne 20. februarja 2017
EVA 2017-3340-0001
Anton Peršak l.r.
Minister
za kulturo