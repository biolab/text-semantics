1. člen
Ta uredba določa pogoje za uvoz blaga, ki
se v letu 2002 uvaža v Republiko Slovenijo in je po poreklu iz Evropske skupnosti,
Evropske skupnosti za premog in jeklo in Evropske skupnosti za jedrsko energijo
(v nadaljevanju: Skupnosti), razen za blago našteto v
Prilogah 7, 8 in 9, ki je po poreklu iz skupnosti in za katero veljajo navedeni
pogoji za uvoz blaga do konca februarja 2003.
2. člen
Za namene te uredbe izraz ‘uvoz’ pomeni sprostitev
blaga v prosti promet, kakor tudi katerikoli drug carinski postopek, pri katerem
nastane carinski dolg;
3. člen
Za industrijske izdelke, ki se uvažajo v
Republiko Slovenijo in so po poreklu iz Skupnosti, se uporablja carinska stopnja
“prosto“.
Za industrijske izdelke v smislu prejšnjega
odstavka se štejejo izdelki, uvrščeni v 25. do 97. Poglavje kombinirane nomenklature.
4. člen
Za kmetijske in ribiške izdelke po poreklu iz
Skupnosti, ki so navedeni v prilogah 1 in 2 k tej uredbi, ki sta njen sestavni
del, se pri uvozu v Republiko Slovenijo plačuje carina po stopnjah in posebna uvozna
dajatev v višini ter v okviru carinskih kvot, določenih v teh prilogah.
Za ribiške izdelke po poreklu iz skupnosti,
ki so navedeni v prilogi 7 k tej uredbi, ki je njen sestavni del, se pri uvozu
v Republiko Slovenijo, v okviru carinske kvote, določene v prilogi 7, plačuje
carina po stopnji, določeni v tej prilogi. Za količino nad to kvoto se pri
uvozu plačuje carina po stopnjah, določenih v prilogi 8.
5. člen
Za predelane kmetijske izdelke po poreklu iz
Skupnosti, ki so navedeni v prilogi 3 k tej uredbi, ki je njen sestavni del, se
pri uvozu v Republiko Slovenijo, v okviru carinskih kvot, določenih v tej prilogi,
uporablja carinska stopnja “prosto“, posebna uvozna dajatev se ne plačuje.
Za predelane kmetijske izdelke po poreklu iz
Skupnosti, ki so navedeni v prilogi 4 k tej uredbi, ki je njen sestavni del, se
pri uvozu v Republiko Slovenijo plačuje carina po stopnjah oziroma posebna uvozna
dajatev v višini določeni v tej prilogi.
Za kmetijske proizvode po poreklu iz Skupnosti,
ki so navedeni v prilogi 5 k tej uredbi, ki je njen sestavni del, se pri uvozu
v Republiko Slovenijo uporablja carinska stopnja “prosto“.
Za blago po poreklu iz Skupnosti navedeno v
prilogi 6 k tej uredbi, ki je njen sestavni del, se pri uvozu v Republiko Slovenijo
plačuje carina po stopnjah določenih v tej prilogi. Posebna uvozna dajatev se
ne plačuje.
Za ribe in ribiške izdelke po poreklu iz
skupnosti navedene v prilogah 8 in 9 k tej uredbi, ki sta njen sestavni del, se
pri uvozu v Republiko Slovenijo plačuje carina po stopnjah, določenih v teh
prilogah. Posebna uvozna dajatev se plačuje v višini dveh tretjin od predpisane
v času uvoza.
6. člen
Količine blaga v okviru posamezne carinske kvote
iz priloge 1 k tej uredbi se razdelijo po metodi dražbe pravic do uvoza blaga v
okviru carinskih kvot, iz prilog 2. 3 in 7 k tej uredbi pa po metodi prednostne obravnave po vrstnem redu prispelih
zahtevkov. Ti metodi sta določeni z uredbo o načinu delitve količin blaga v
okviru carinskih kvot (Uradni list RS, št. 107/01).
7. člen
Pri uveljavljanju preferencialne carinske obravnave
pri uvozu blaga po 3., 4. in
5. členu te uredbe je treba carinskemu organu poleg drugih dokumentov predložiti
tudi dokazilo o poreklu blaga, ki je izdano ali izdelano v državi izvoza v
skladu s preferencialnimi pravili o poreklu blaga, določenimi v predpisu, ki ga
izda Vlada Republike Slovenije.
Carinski organi Republike Slovenije potrjujejo
dokazila o poreklu blaga za izvoz blaga iz Slovenije v Skupnosti, če gre za izvoz
blaga, ki v skladu z Evropskim sporazumom o pridružitvi med Republiko Slovenijo
na eni strani in Evropskimi skupnostmi in njihovimi državami članicami, ki delujejo
v okviru Evropske unije, na drugi strani, uživa preferencialno obravnavo in, če
so izpolnjeni pogoji, določeni s preferencialnimi pravili o poreklu blaga iz prejšnjega
odstavka.
8. člen
Pri uvozu blaga po določbah te uredbe se v
enotno carinsko listino (ECL) v skladu s 94. členom uredbe
za izvajanje Carinskega zakona (Uradni list Republike Slovenije, št. 46/99,
103/99, 112/00 in 40/01) v polje 39 vpiše naslednje štirimestne šifre:
-      
1001 – za izdelke iz 3. člena te uredbe;
-      
1002 – za izdelke iz prilog 1, 2, 3 in 7 po poreklu
iz Skupnosti;
-      
1003 – za izdelke iz prilog 4, 5, 6, 8 in 9 po poreklu
iz Skupnosti.

Evropska unija - Priloga 1: Kmetijski izdelki
Evropska unija - Priloga 2: Kmetijski izdelki
Evropska unija - Priloga 3: Predelani kmetijski
izdelki
Evropska unija - Priloga 4: Predelani kmetijski
izdelki
Evropska unija - Priloga 5: Kmetijski izdelki
Evropska unija - Priloga 6: Kmetijski izdelki
Evropska unija - Priloga 7: Ribe in ribiški izdelki
Evropska unija - Priloga 8: Ribe in ribiški izdelki
Evropska unija - Priloga 9: Ribe in ribiški izdelki

Uredba o izvajanju Evropskega sporazuma o
pridružitvi med Republiko Slovenijo na eni strani in Evropskimi skupnostmi in
njihovimi državami članicami, ki delujejo v okviru Evropske unije na drugi
strani, v delu, ki se nanaša na trgovino in začasni uporabi zapisnika
trgovinskega pogajanja med komisijo in Republiko Slovenijo o novih vzajemnih
koncesijah v kmetijstvu (Bruselj, 22. 5. 2000) (Uradni list RS, št. 111/01)
vsebuje naslednjo prehodno in končno določbo:
»9. člen
Predpis iz prvega odstavka 7. člena te uredbe izda Vlada Republike Slovenije najkasneje do 31.
decembra 2001.
10. člen
Ta uredba začne veljati 1. januarja 2002.«.

Uredba o spremembah in dopolnitvah uredbe o
izvajanju Evropskega sporazuma o pridružitvi med Republiko Slovenijo na eni
strani in Evropskimi skupnostmi in njihovimi državami članicami, ki delujejo v
okviru Evropske unije na drugi strani, v delu, ki se nanaša na trgovino in
začasni uporabi zapisnika trgovinskega pogajanja med komisijo in Republiko
Slovenijo o novih vzajemnih koncesijah v kmetijstvu (Bruselj, 22. 5. 2000)
(Uradni list RS, št. 17/02) vsebuje naslednjo končno določbo:
»8. člen
Ta uredba začne veljati 1. marca 2002.«.