1. člen
(vsebina)
Ta pravilnik določa pogoje glede minimalne kakovosti
mineralnih gnojil, ki ne izpolnjujejo predpisanih pogojev iz Uredbe (ES) št.
2003/2003 Evropskega parlamenta in Sveta z dne 13. oktobra 2003 o gnojilih (UL
L št. 304 z dne 21. 11. 2003, str. 1, z vsemi spremembami; v nadaljnjem
besedilu: Uredba 2003/2003/ES) in so v prometu na ozemlju Republike Slovenije,
glede deklariranja hranil, minimalne vsebnosti makrohranil in mikrohranil,
največje vsebnosti težkih kovin, označevanja mineralnih gnojil, ki vsebujejo
makrohranila, sekundarna hranila in mikrohranila ter odstopanja od deklarirane
vsebnosti hranil.
2. člen
(izrazi)
Izrazi, uporabljeni v tem pravilniku, imajo naslednji pomen: 
1.    
primarna hranila oziroma makrohranila so glavna hranila, in sicer
dušik, fosfor in kalij; 
2.    
sekundarna hranila so druga hranila, ki niso primarna (npr.
magnezij, natrij, žveplo in kalcij); 
3.    
mikrohranila so kemijski elementi, ki jih rastline potrebujejo za
rast in razvoj v sledovih (npr. bor, baker, železo, cink, kobalt, molibden in
mangan) v količinah, ki so majhne v primerjavi s količinami primarnih in
sekundarnih hranil; 
4.    
dovoljeno odstopanje je dovoljen odklon izmerjene vrednosti
hranila od njegove deklarirane vrednosti in je namenjeno določanju
sprejemljivih odklonov pri proizvodnji in analizi mineralnih gnojil; 
5.    
kompleksirana mikrohranila so kombinacije, v katerih je kovina
navzoča v obliki kelatnega produkta ali kompleksiranega produkta; 
6.    
enojno oziroma enostavno gnojilo je gnojilo, ki vsebuje le eno
primarno hranilo; 
7.    
sestavljeno oziroma kompleksno gnojilo je gnojilo, ki vsebuje
najmanj dve primarni hranili z navedeno vsebnostjo in se pridobiva kemijsko ali
z mešanjem ali s kombinacijo obeh; 
8.    
mešano gnojilo je gnojilo, ki se pridobiva s suhim mešanjem več
gnojil, brez kemijske reakcije; 
9.    
gnojilo z mikrohranili je gnojilo, ki vsebuje eno ali več
mikrohranil; 
10.  listno
oziroma foliarno gnojilo je gnojilo, primerno za uporabo preko listne
površine pridelka; 
11.  tekoče
gnojilo je gnojilo v obliki supenzije ali raztopine; 
12.  deklaracija
je navedba vsebnosti hranil, vključno z njihovimi oblikami in topnostjo; 
13.  organsko
mineralno gnojilo je gnojilo, ki poleg mineralnih gnojil vsebuje tudi
organsko snov živalskega ali rastlinskega izvora, pridobljeno z ekstrakcijo ali
s fizikalnimi oziroma kemijskimi industrijskimi postopki.
3. člen
(deklariranje hranil)
(1) Vsebnost hranil se v mineralnih gnojilih deklarira z
naslednjimi kemijskimi simboli za elemente oziroma s kemijskimi formulami za
spojine: 
-    
dušik: N, 
-    
fosfat: P2O5, 
-    
kalijev oksid: K2O, 
-    
kalcij: Ca, 
-    
kalcijev oksid: CaO, 
-    
kalcijev karbonat: CaCO3, 
-    
magnezij: Mg, 
-    
magnezijev oksid: MgO, 
-    
magnezijev karbonat: MgCO3, 
-    
natrij: Na, 
-    
natrijev oksid: Na2O, 
-    
žveplo: S, 
-    
žveplov trioksid: SO3, 
-    
bor: B, 
-    
železo: Fe, 
-    
kobalt: Co, 
-    
baker: Cu, 
-    
mangan: Mn, 
-    
molibden: Mo, 
-    
cink: Zn. 
(2) Če se izrazi vsebnost hranil s kemijskimi elementi
namesto s kemijskimi spojinami, se preračun na kemijski element izvede s pomočjo
naslednjih računskih faktorjev: 
-    
fosforjev pentoksid (P2O5) x 0,436 = fosfor (P), 
-    
kalijev oksid (K2O) x 0,83 = kalij (K), 
-    
kalcijev oksid (CaO) x 0,715 = kalcij (Ca), 
-    
kalcijev karbonat (CaCO3) x 0,4 = kalcij (Ca), 
-    
magnezijev oksid (MgO) x 0,6 = magnezij (Mg), 
-    
magnezijev karbonat (MgCO3) x 0,288 = magnezij (Mg), 
-    
natrijev oksid (Na2O) x 0,742 = natrij (Na), 
-    
žveplov trioksid (SO3) x 0,400 = žveplo (S).
4. člen
(vsebnosti makrohranil v enostavnih gnojilih)
(1) V dušikovih gnojilih mora najmanjša vsebnost dušika
dosegati najmanj 10% N. 
(2) V dušikovih gnojilih vsebnost celotnega dušika ne sme
presegati 46%. 
(3) Če vsebnost izobutiliden di-uree, krotoniliden di-uree,
oksamida ali formaldehid uree presega tretjino vsebnosti celotnega dušika v
dušikovih gnojilih, je treba na oznaki namestiti opozorilo »vsebuje dušik z
dolgoročnim delovanjem«. 
(4) V fosfatnih gnojilih mora najmanjša vsebnost fosfata
znašati najmanj 10% P2O5. 
(5) V kalijevih gnojilih mora najmanjša vsebnost kalija
znašati najmanj 10% K2O.
5. člen
(minimalne vsebnosti makrohranil v sestavljenih gnojilih)
(1) V sestavljenih gnojilih morata najmanj dve hranili
vsebovati najmanj: 
-    
3% N, 
-    
5% P2O5, 
-    
5% K2O. 
(2) Skupni seštevek hranil v sestavljenih gnojilih mora
dosegati najmanj 15%. 
(3) V gnojilih za vrtičkarstvo morata najmanj dve hranili
vsebovati najmanj: 
-    
1% N, 
-    
1% P2O5,
-    
1% K2O.
6. člen
(minimalne vsebnosti mikrohranil)
(1) Vsebnost mikrohranil v
trdnih ali tekočih mešanicah mikrohranil mora biti najmanj:


 

Mineralno gnojilo v
  izključno mineralni obliki (%)

Mineralno gnojilo v
  kelatirani ali kompleksirani obliki (%)


Bor (B)

0,2

0,2


Kobalt (Co)

0,02

0,02


Baker (Cu)

0,5

0,1


Železo (Fe)

2,0

0,3


Mangan (Mn)

0,5

0,1


Molibden (Mo)

0,02

–


Cink (Zn)

0,5

0,1


(2) Najmanjša skupna vsebnost
mikrohranil iz prejšnjega odstavka v trdni mešanici je 5% teže gnojila. 
(3) Najmanjša skupna vsebnost mikrohranil iz prvega odstavka
tega člena v tekoči mešanici je 2% teže gnojila. 
(4) Vsebnost mikrohranil v
mineralnih gnojilih za gnojenje preko tal, ki poleg makrohranil oziroma
sekundarnih hranil vsebujejo tudi mikrohranila, mora biti najmanj:


 

Poljščine ali
  travinje (%)

Vrtnarstvo (%)


Bor (B)

0,01

0,01


Kobalt (Co)

0,002

–


Baker (Cu)

0,01

0,002


Železo (Fe)

0,5

0,02


Mangan (Mn)

0,1

0,01


Molibden (Mo)

0,001

0,001


Cink (Zn)

0,01

0,002


(5) Vsebnost mikrohranil v mineralnih gnojilih za gnojenje
preko listov (foliarno gnojenje), ki poleg makrohranil oziroma sekundarnih
hranil vsebujejo tudi mikrohranila, mora biti najmanj:


 

%


Bor (B)

0,01


Kobalt (Co)

0,002


Baker (Cu)

0,002


Železo (Fe)

0,02


Mangan (Mn)

0,01


Molibden (Mo)

0,001


Cink (Zn)

0,002


(6) Za mikrohranila se lahko
uporabljajo naslednji kelatni in kompleksirajoči reagenti: 
a) 
kelatni reagenti: natrijeve, kalijeve in amonijeve kisline ali soli: 
-   
etilen diamin tetraetanojske kisline: EDTA C10H16O8N2,
-   
dietilen triamin pentaetanojske kisline: DPTA C14H23O10N3,
-   
etilen diamin-di (o-hidroksifenil etanojske) kisline: EDDHA C18H20O6N2,
-   
hidroksi-2 etilen diamin trietanojske kisline: HEEDTA C10H18O7N2,
-   
etildiamin-di (o-hidroksi p-metil fenil) etanojske kisline: EDDHMA C20H24O6N2,
-   
etilen diamin di (5-karboksi-2-hidroksifenil) etanojske kisline: EDDCHA
C20H20O10N2, 
-   
trimetilendiamin-N, N-do-(o-hidroksibenzil)-N, N-diocetna kislina:
TMHBED C21H26O6N2 ali njene
natrijeve, kalijeve ali amonijeve soli, 
-   
natrijeva sol iz etilendiamina di-(2-hidroksi 5-sulfofenilocetne)
kisline in kondenzacijskih produktov: EDDHSA C18H20O12N2S2
+ n*(C12H14O8N2S); 
b) 
kompleksirajoči reagenti: 
-   
organofosfonska kislina (1-hidroksietan-1, 1-difosfonska kislina): HEDPA
C2H8O7P2.
7. člen
(organsko mineralna gnojila)
(1) V organsko mineralnih gnojilih mora vsebnost organske
snovi v suhi snovi znašati najmanj 10%. 
(2) Vsebnost makrohranil mora znašati najmanj: 
-    
1% N, 
-    
1% P2O5, 
-    
1% K2O.
8. člen
(mejna vsebnost težkih kovin)
Mejna vsebnost težkih kovin
znaša:


Težka kovina

Mejna vrednost v
  mineralnih gnojilih z več kot 5% P2O5 v mg/kg

Mejna vrednost v
  mg/kg v mineralnih gnojilih z manj kot 5% P2O5 v mg/kg


kadmij

75 mg/kg P2O5

3


svinec

100

100


9. člen
(označevanje mineralnih gnojil, ki vsebujejo makrohranila in
sekundarna hranila)
(1) Na embalaži mineralnih gnojil, ki vsebujejo makrohranila
in sekundarna hranila, morajo biti jasno, čitljivo in neizbrisno navedeni
naslednji podatki in na naslednji način: 
a) 
tipska oznaka gnojila; 
b) 
vrsta hranil, ki se navajajo z besedami in kemijskimi simboli (npr.
dušik (N), fosfor (P), fosforjev pentoksid (P2O5), kalij
(K), kalijev oksid (K2O), magnezij (Mg), magnezijev oksid (MgO), natrij (Na),
natrijev oksid (Na2O), žveplo (S), žveplov trioksid (SO3),
kalcij (Ca) in kalcijev oksid (CaO)); 
c) 
deklarirana vsebnost vsakega hranila, ki je navedena kot utežni odstotek
v celih številih ali zaokrožen na eno decimalko, razen če je določeno, da se ta
vsebnost izraža drugače; 
d) 
kadar vsebuje gnojilo več elementov, se njihove vsebnosti navedejo v
naslednjem vrstnem redu: 
-   
N, 
-   
P2O5 oziroma P, 
-   
K2O oziroma K, 
-   
CaO oziroma Ca, 
-   
MgO oziroma Mg, 
-   
Na2O oziroma Na, 
-   
SO3 oziroma S; 
e) 
neto ali bruto teža gnojila. Če je navedena bruto teža, je treba poleg
nje navesti še težo embalaže; 
f)  
ime mineralnega gnojila ali blagovna znamka oziroma trgovsko ime; 
g) 
ime in naslov oziroma firma in sedež proizvajalca mineralnega gnojila; 
h) 
ime in naslov oziroma firma in sedež osebe, ki je odgovorna za dajanje
gnojila v promet in ima sedež v Republiki Sloveniji. 
(2) Vsebnost hranil v tekočih mineralnih gnojilih mora biti
izražena v utežnih odstotkih, lahko se izraža tudi v prostorninskih odstotkih. 
(3) Tekoča mineralna gnojila morajo biti opremljena z
navodili, ki določajo zlasti temperaturo skladiščenja, preprečevanje nesreč med
skladiščenjem in pravilno uporabo. 
(4) Na deklaraciji ne smejo biti navedena hranila, katerih
vsebnost je nižja, kot je to določeno v 4. in 5. členu tega pravilnika. 
(5) Podatki iz tega člena so lahko na embalažo odtisnjeni ali
z etiketo pritrjeni na embalažo.
10. člen
(označevanje mineralnih gnojil, ki vsebujejo mikrohranila)
(1) Na embalaži mineralnih gnojil, ki vsebujejo mikrohranila,
morajo biti jasno, čitljivo in neizbrisno navedeni naslednji podatki in na
naslednji način: 
a) 
oznaka vrste gnojila: 
-   
če vsebuje mineralno gnojilo več kot eno mikrohranilo, se navede oznaka
»mešanica mikrohranil«; 
-   
če je v mineralnem gnojilu navzočih več mikrohranil, se naštejejo po
abecednem vrstnem redu njihovih kemijskih simbolov (npr. B, Co, Cu, Fe, Mn, Mo,
Zn); 
b) 
vsebnost vsakega hranila kot utežni odstotek v skladu s 6. členom tega
pravilnika; 
c) 
če je mikrohranilo ali njegov del kemijsko povezan z organsko molekulo,
imenu tega mikrohranila sledi ena od naslednjih označb: 
-   
»kelatiran z...« (ime kelatnega reagenta ali njegova okrajšava iz
šestega odstavka 6. člena tega pravilnika) ali 
-   
»kompleksiran z...« (ime kompleksirajočega reagenta iz šestega odstavka
6. člena tega pravilnika); 
d) 
neto ali bruto teža gnojila. Če je navedena bruto teža, je treba poleg
nje navesti še težo embalaže; 
e) 
ime mineralnega gnojila ali blagovna znamka oziroma trgovsko ime; 
f)  
ime in naslov oziroma firma in sedež proizvajalca mineralnega gnojila; 
g) 
ime in naslov oziroma firma in sedež osebe, ki je odgovorna za dajanje
gnojila v promet in ima sedež v Republiki Sloveniji. 
(2) Na deklaraciji ne smejo biti navedena hranila, katerih
vsebnost je nižja, kot je to določeno v 6. členu tega pravilnika. 
(3) Če se navedejo odmerki in pogoji uporabe, prilagojeni
tlem in rastnim pogojem, pri katerih se uporablja mineralno gnojilo, morajo
biti ti podatki izpisani ločeno od navedb iz prvega odstavka tega člena. 
(4) Podatki iz tega člena so lahko na embalažo odtisnjeni ali
z etiketo pritrjeni na embalažo.
11. člen
(dovoljena odstopanja od deklariranih vsebnosti makrohranil)
Dovoljena odstopanja od deklariranih vsebnosti glede
najmanjše in največje vsebnosti hranil so navedena v prilogi, ki je sestavni
del tega pravilnika.
12. člen
(prepoved uporabe amonijevega karbonata)
Promet in uporaba amonijevega karbonata sta v Republiki
Sloveniji prepovedana.
13. člen
(prehodna določba)
Mineralna gnojila, ki so do uveljavitve tega pravilnika
označena v skladu z določbami Pravilnika o kakovosti mineralnih gnojil (Uradni
list RS, št. 16/03), so lahko v prometu do porabe zalog oziroma prenehanja roka
uporabnosti, vendar najpozneje do 21. decembra 2011.
14. člen
(uveljavitev pravilnika)
Ta pravilnik začne veljati petnajsti dan po objavi v Uradnem
listu Republike Slovenije.
Št. 007-135/2006
Ljubljana, dne 26. septembra 2006
EVA 2006-2311-0043
Marija Lukačič l.r. 
Ministrica 
za kmetijstvo, gozdarstvo in prehrano

Priloga:
Dovoljena odstopanja