1. člen
Nadzor nad izvajanjem zakona o razmerjih plač v javnih
zavodih, državnih organih in v organih lokalnih skupnosti (Uradni list RS, št.
18/94 – v nadaljnjem besedilu: zakon) se opravlja z občasnimi kontrolnimi
pregledi izplačil plač v javnem zavodu, državnem organu oziroma organu lokalne
skupnosti. Nadzor se opravlja s pregledi individualnih izplačil in spremljanjem
obsega izplačanih sredstev.
Nadzor individualnih izplačil plač se lahko opravi tudi na
podlagi vzorca.
2. člen
Organ, pristojen za nadzor, ugotavlja zakonitost individualnega
izplačila s kontrolo:
-    
osnove za obračun plač,
-    
količnika osnove plače,
-    
dela plače za delovno uspešnost in
-    
dela plače iz naslova dodatkov.
Zakonitost izplačil se ugotavlja s primerjavo dejanskih
izplačil z izplačili po zakonu in drugih veljavnih predpisih.
3. člen
Organ, pristojen za nadzor, ugotavlja zakonitost izplačanih
sredstev za plače na podlagi naslednjih podatkov: 
-    
skupnega obsega koeficientov za vse zaposlene v zavodu, ob uveljavitvi
zakona, 
-    
razlike v koeficientih iz naslova napredovanja, 
-    
razlike v koeficientih iz spremenjenega števila zaposlenih, 
-    
obsega sredstev za dodatke, 
-    
obsega sredstev za delovno uspešnost in 
-    
vrednosti osnove za izračun plač. 
Organ, pristojen za nadzor, podatke dostavi ministrstvu
pristojnemu za dejavnost.
4. člen
Ta pravilnik začne veljati naslednji dan po objavi v Uradnem
listu Republike Slovenije.
Št. 141-112/94-66
Ljubljana, dne 11. januarja 1995.
Ministrica 
za delo, družino 
in socialne zadeve 
Rina Klinar l. r.