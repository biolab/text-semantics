I. SPLOŠNE DOLOČBE
1. člen
(1) Ta pravilnik določa strokovne
nazive ter pogoje in postopek imenovanja v strokovne nazive (v nadaljnjem besedilu:
nazivi) za strokovne delavce v knjižnični dejavnosti.
(2) Po tem pravilniku so v strokovne
nazive lahko imenovani strokovni delavci, ki so zaposleni v knjižnicah iz
7. člena Zakona o knjižničarstvu (Uradni list RS, št. 87/01 in 96/02 –
ZUJIK; v nadaljnjem besedilu: zakon) in drugih organizacijah, ki delujejo na
področju knjižnične dejavnosti.
2. člen
Posamezni izrazi v tem pravilniku pomenijo
naslednje:
1.    
»bibliotekarski izpit« pomeni izpit v skladu z
39. členom zakona in pravilnikom, ki ureja bibliotekarski izpit;
2.    
»druge organizacije, ki delujejo na področju
knjižnične dejavnosti« so po tem pravilniku pravne osebe javnega prava, ki niso
knjižnice, vendar delujejo tudi na področju ali za potrebe knjižnične
dejavnosti (v nadaljnjem besedilu: druge organizacije);
3.    
»kandidat« je strokovni delavec, ki vloži vlogo
za imenovanje v naziv;
4.    
»knjižnična dejavnost« je dejavnost samostojne
ali nesamostojne knjižnice ali druge organizacije iz 2. točke tega člena, ki se
izvaja v skladu z zakonom;
5.    
»delovne izkušnje na področju knjižnične
dejavnosti« pomenijo delovno dobo strokovnega delavca, ki je pogoj za
napredovanje v višji naziv;
6.    
»strokovni delavec« je knjižnični strokovni
delavec v skladu s prvim in drugim odstavkom 39. člena zakona;
7.    
»višji naziv« je naziv iz druge, tretje in
četrte alineje drugega do šestega odstavka ter druge in tretje alineje sedmega
odstavka 14. člena tega pravilnika.
II. POGOJI ZA IMENOVANJE V NAZIV
3. člen
(1) Strokovni delavec z opravo
bibliotekarskega izpita pridobi naziv iz prve alineje drugega, tretjega,
četrtega, petega, šestega in sedmega odstavka 14. člena tega pravilnika, in
sicer glede na stopnjo izobrazbe, za katero je opravil bibliotekarski izpit.
(2) Strokovni delavec je imenovan v
višji naziv, če:
-      
ima izobrazbo, določeno s tem pravilnikom,
-      
je opravil bibliotekarski izpit in
-      
izpolnjuje druge pogoje, določene s tem
pravilnikom.
(3) Drugi pogoji za imenovanje v višji
naziv so:
-      
delovne izkušnje na področju knjižnične
dejavnosti,
-      
opravljanje strokovnega dela,
-      
strokovna usposobljenost za opravljanje
strokovnega dela.
4. člen
(1) Delovne izkušnje na področju
knjižnične dejavnosti se štejejo od začetka opravljanja dela na področju
knjižnične dejavnosti.
(2) Za eno leto delovnih izkušenj na
področju knjižnične dejavnosti se šteje delo s polnim ali najmanj polovičnim
delovnim časom v trajanju 12 mesecev. Če delavec dela z manj kot polovičnim
delovnim časom, se mu za eno leto delovnih izkušenj šteje seštevek v daljšem
časovnem obdobju, ki predstavlja opravljanje dela vsaj v polovičnem delovnem
času.
(3) Pri manjšem obsegu dela v
koledarskem letu se za eno leto šteje seštevek 12 mesecev dela v več
koledarskih letih.
5. člen
(1) Strokovno delo obsega tiste
vsebine dela v knjižnični dejavnosti, ki jih opravlja zaposleni z nosilnim
poklicem iz prvega odstavka 14. člena Pravilnika o pogojih za izvajanje
knjižnične dejavnosti kot javne službe (Uradni list RS, št. 73/03 in 70/08).
(2) Strokovno delo, ki se upošteva kot
pogoj za imenovanje v višji naziv v drugih organizacijah po tem pravilniku,
obsega tudi druge vsebine dela, ki se nanašajo na knjižnično dejavnost.
6. člen
(1) Strokovno usposobljenost
posamezniki izkazujejo s strokovnim delom, pridobljenimi dodatnimi strokovnimi
in funkcionalnimi znanji ter prejetimi priznanji in nagradami.
(2) Strokovna usposobljenost se
izkazuje na podlagi pisnih dokazil, kot so sklepi o imenovanjih članov delovnih
teles, članov projektnih skupin, seznami predavateljev, udeležencev strokovnih
sestankov, pogodbe, bibliografski seznami, objave ipd. Uspešno opravljeno strokovno
ali funkcionalno izpopolnjevanje se izkazuje s potrdilom o udeležbi ali uspehu,
ki mora vsebovati poleg podatkov o izvajalcu in udeležencu še naziv programa in
njegovo trajanje v dnevih ali urah.
(3) Za imenovanje v višji naziv mora
posameznik zbrati število točk, določenih s tem pravilnikom. Če je posameznik
že pridobil višji naziv, se število doseženih točk, ki je bilo upoštevano pri
pridobitvi zadnjega višjega naziva, upošteva pri ugotavljanju izpolnjevanja
pogoja doseženih točk za imenovanje v naziv, ki je višji od zadnjega
pridobljenega višjega naziva.
(4) Strokovna usposobljenost se
ocenjuje na podlagi kvantitativnih meril iz priloge k temu pravilnika. Merila
so izražena v točkah. Točke se seštevajo.
III. POSTOPEK PRIDOBIVANJA VIŠJIH NAZIVOV
7. člen
O imenovanju v višji naziv po tem
pravilniku odloča minister, pristojen za kulturo (v nadaljnjem besedilu:
minister), z odločbo, če so izpolnjeni pogoji, določeni v tem pravilniku, po
postopku, predpisanem v tem poglavju.
8. člen
(1) Minister imenuje komisijo za
podelitve nazivov v knjižnični dejavnosti (v nadaljnjem besedilu: komisija) za
dobo petih let. Članstvo v komisiji je omejeno na največ dva zaporedna mandata.
(2) Komisija obravnava vloge iz 11.
člena tega pravilnika in podaja mnenja o izpolnjevanju pogojev za pridobitev
naziva v skladu s tem pravilnikom. Mnenja komisij morajo biti obrazložena.
9. člen
(1) Komisija ima predsednika in
najmanj dva člana ter njihove namestnike. Predsednik in člani ter njihovi
namestniki morajo imeti najmanj visokošolsko univerzitetno (prejšnjo) ali
magistrsko izobrazbo. Predsednik komisije mora biti priznani strokovnjak s
področja knjižnične dejavnosti, imeti mora najmanj 20 let delovnih izkušenj na
področju knjižnične dejavnosti. Člani komisije in njihovi namestniki morajo
imeti najmanj 15 let delovnih izkušenj v knjižnični dejavnosti.
(2) Komisija ima tudi strokovnega
tajnika. Strokovni tajnik ni član komisije. Strokovnega tajnika in njegovega
namestnika imenuje minister s sklepom o imenovanju komisije.
10. člen
(1) Komisija deluje na ministrstvu,
pristojnem za kulturo.
(2) O poteku seje komisije se vodi
zapisnik, ki ga podpišeta predsednik in strokovni tajnik.
(3) Komisija dela po poslovniku, ki ga
sprejme z večino glasov vseh svojih članov.
11. člen
Posameznik, ki želi pridobiti naziv iz 7.
člena tega pravilnika, vloži vlogo za pridobitev naziva na ministrstvo. Vloga
mora vsebovati:
-      
osebne podatke kandidata in podatke o
zaposlitvi,
-      
naziv, ki ga želi kandidat pridobiti,
-      
življenjepis s podatki o strokovnem delu,
-      
dokazila o izpolnjevanju posameznih pogojev za
pridobitev naziva.
12. člen
(1) Če komisija ugotovi, da iz vloge
ni mogoče razbrati izpolnjevanja pogoja strokovne usposobljenosti za
opravljanje strokovnega dela, se posameznika pozove k dopolnitvi vloge v roku,
ki ne sme biti krajši od 15 dni od prejema obvestila. Če vloga v danem roku ni
dopolnjena, jo komisija obravnava takšno, kakršna je bila vložena.
(2) Komisija za podeljevanje naziva
bibliotekarski višji svetnik lahko za presojo izpolnjevanja pogojev iz tretjega
odstavka 20. člena tega pravilnika imenuje ocenjevalca. Ocenjevalec mora biti
priznani strokovnjak s področja knjižnične dejavnosti, imeti mora doktorat
znanosti in vsaj 20 let delovnih izkušenj na področju knjižnične dejavnosti.
13. člen
(1) Minister odloči o podelitvi naziva
z odločbo po predhodnem mnenju komisije.
(2) Na podlagi odločbe o podelitvi
naziva bibliotekarski višji svetnik ministrstvo izda posebno priznanje.
(3) Minister podeli naziv:
-      
z 31. majem, če je bila popolna vloga
posameznika vložena do vključno 1. aprila;
-      
s 30. novembrom, če je bila popolna vloga
posameznika vložena do vključno 1. oktobra.
IV. IZOBRAZBA IN NAZIVI
14. člen
(1) Strokovni delavci lahko po tem
pravilniku na podlagi dosežene izobrazbe pridobivajo nazive, navedene v drugem,
tretjem, četrtem, petem, šestem in sedmem odstavku tega člena.
(2) S srednjo strokovno izobrazbo in
srednjo splošno izobrazbo ustrezne smeri lahko posameznik pridobi naslednje
nazive:
-      
knjižničar/knjižničarka,
-      
knjižničarski referent/knjižničarska referentka,
-      
višji knjižničarski referent/višja
knjižničarska referentka,
-      
samostojni knjižničarski referent/samostojna
knjižničarska referentka.
(3) Z višjo strokovno izobrazbo in
višješolsko izobrazbo (prejšnjo) ustrezne smeri lahko posameznik pridobi
naslednje nazive:
-      
višji knjižničar/višja knjižničarka,
-      
bibliotekarski sodelavec/bibliotekarska
sodelavka,
-      
višji bibliotekarski sodelavec/višja
bibliotekarska sodelavka,
-      
samostojni bibliotekarski sodelavec/samostojna
bibliotekarska sodelavka.
(4) S specializacijo po višješolski
izobrazbi (prejšnjo), z visokošolsko strokovno izobrazbo (prejšnjo),
visokošolsko strokovno izobrazbo in visokošolsko univerzitetno izobrazbo
ustrezne smeri lahko posameznik pridobi naslednje nazive:
-      
bibliotekar/bibliotekarka,
-      
bibliotekarski referent/bibliotekarska
referentka,
-      
višji bibliotekarski referent/višja
bibliotekarska referentka,
-      
samostojni bibliotekarski referent/samostojna
bibliotekarska referentka.
(5) S specializacijo po visokošolski
izobrazbi (prejšnjo), z visokošolsko univerzitetno izobrazbo (prejšnjo) in
magistrsko izobrazbo ustrezne smeri lahko posameznik pridobi naslednje nazive:
-      
bibliotekar/bibliotekarka,
-      
samostojni bibliotekar/samostojna
bibliotekarka,
-      
višji bibliotekar/višja bibliotekarka,
-      
bibliotekarski specialist/bibliotekarska
specialistka.
(6) S specializacijo po univerzitetni
izobrazbi (prejšnjo) in z magisterijem znanosti (prejšnjim) ustrezne smeri
lahko posameznik pridobi naslednje nazive:
-      
bibliotekar z magisterijem/bibliotekarka z
magisterijem,
-      
bibliotekarski svetovalec/bibliotekarska
svetovalka,
-      
višji bibliotekarski svetovalec/višja
bibliotekarska svetovalka,
-      
nižji bibliotekarski svetnik/nižja
bibliotekarska svetnica.
(7) Z doktoratom znanosti (prejšnjim)
in doktoratom znanosti ustrezne smeri lahko posameznik pridobi naslednje
nazive:
-      
bibliotekar z doktoratom/bibliotekarka z
doktoratom,
-      
bibliotekarski svetnik/bibliotekarska svetnica,
-      
bibliotekarski višji svetnik/bibliotekarska
višja svetnica.
(8) Izraz »prejšnja« je uporabljen v
pomenu, določenem v Uredbi o uvedbi in uporabi klasifikacijskega sistema
izobraževanja in usposabljanja (Uradni list RS, št. 46/06).
15. člen
(1) Naziv »knjižničar« pridobi
strokovni delavec s srednjo strokovno ali splošno izobrazbo ustrezne smeri, ki
je opravil bibliotekarski izpit.
(2) Naziv »knjižničarski referent«
lahko pridobi kandidat, ki:
-      
ima najmanj pet let delovnih izkušenj na
področju knjižnične dejavnosti in izobrazbo iz prejšnjega odstavka in
-      
je opravljal strokovno delo ter pridobil
dodatna strokovna ali funkcionalna znanja v skladu s prilogo k temu pravilnika
in pri tem zbral najmanj 25 točk vsaj iz dveh različnih poglavij Meril iz
priloge tega pravilnika.
(3) Naziv »višji knjižničarski
referent«lahkopridobi kandidat, ki:
-      
ima najmanj deset let delovnih izkušenj na
področju knjižnične dejavnosti in izobrazbo iz prvega odstavka tega člena in
-      
je opravljal strokovno delo ter pridobil
dodatna strokovna ali funkcionalna znanja v skladu s prilogo k temu pravilniku
ter pri tem zbral najmanj 50 točk vsaj iz dveh različnih poglavij Meril iz priloge
tega pravilnika.
(4) Naziv »samostojni knjižničarski
referent« lahko pridobi kandidat, ki:
-      
ima najmanj 15 let delovnih izkušenj na
področju knjižnične dejavnosti in izobrazbo iz prvega odstavka tega člena in
-      
je opravljal strokovno delo ter pridobil dodatna
strokovna ali funkcionalna znanja v skladu s prilogo k temu pravilniku ter pri
tem zbral najmanj 75 točk vsaj iz dveh različnih poglavij Meril iz priloge tega
pravilnika.
16. člen
(1) Naziv »višji knjižničar« pridobi
strokovni delavec z višjo strokovno ali višješolsko (prejšnjo) izobrazbo
ustrezne smeri, ki je opravil bibliotekarski izpit.
(2) Naziv »bibliotekarski sodelavec«
lahko pridobi kandidat, ki:
-      
ima najmanj pet let delovnih izkušenj na
področju knjižnične dejavnosti in izobrazbo iz prejšnjega odstavka in
-      
je opravljal strokovno delo ter pridobil
dodatna strokovna ali funkcionalna znanja v skladu s prilogo k temu pravilniku
ter pri tem zbral najmanj 40 točk vsaj iz dveh različnih poglavij Meril iz
priloge tega pravilnika.
(3) Naziv »višji bibliotekarski
sodelavec« lahko pridobi kandidat, ki:
-      
ima najmanj deset let delovnih izkušenj na
področju knjižnične dejavnosti in izobrazbo iz prvega odstavka tega člena in
-      
je opravljal strokovno delo ter pridobil
dodatna strokovna ali funkcionalna znanja v skladu s prilogo k temu pravilniku
ter pri tem zbral najmanj 80 točk vsaj iz dveh različnih poglavij Meril iz
priloge tega pravilnika.
(4) Naziv »samostojni bibliotekarski
sodelavec« lahko pridobi kandidat, ki:
-      
ima najmanj 15 let delovnih izkušenj na
področju knjižnične dejavnosti in izobrazbo iz prvega odstavka tega člena in
-      
je opravljal strokovno delo ter pridobil
dodatna strokovna ali funkcionalna znanja v skladu s prilogo k temu pravilniku
ter pri tem zbral najmanj 120 točk vsaj iz dveh različnih poglavij Meril iz
priloge tega pravilnika.
17. člen
(1) Naziv »bibliotekar« pridobi
strokovni delavec s specializacijo po višješolski izobrazbi (prejšnjo), z
visokošolsko strokovno ali visokošolsko univerzitetno izobrazbo ustrezne smeri,
ki je opravil bibliotekarski izpit.
(2) Naziv »bibliotekarski referent«
lahko pridobi kandidat, ki:
-      
ima najmanj pet let delovnih izkušenj na
področju knjižnične dejavnosti in izobrazbo iz prejšnjega odstavka in
-      
je opravljal strokovno delo ter pridobil
dodatna strokovna ali funkcionalna znanja v skladu s prilogo k temu pravilniku
ter pri tem zbral najmanj 75 točk vsaj iz treh različnih poglavij Meril.
(3) Naziv »višji bibliotekarski
referent« lahko pridobi kandidat, ki:
-      
ima najmanj deset let delovnih izkušenj na
področju knjižnične dejavnosti in izobrazbo iz prvega odstavka tega člena in
-      
je opravljal strokovno delo ter pridobil
dodatna strokovna ali funkcionalna znanja v skladu s prilogo k temu pravilniku
ter pri tem zbral najmanj 150 točk vsaj iz treh različnih poglavij Meril.
(4) Naziv »samostojni bibliotekarski
referent« lahko pridobi kandidat, ki:
-      
ima najmanj15 let delovnih izkušenj na področju
knjižnične dejavnosti in izobrazbo iz prvega odstavka tega člena in
-      
je opravljal strokovno delo ter pridobil
dodatna strokovna ali funkcionalna znanja v skladu s prilogo k temu pravilniku
ter pri tem zbral najmanj 225 točk vsaj iz treh različnih poglavij Meril iz
priloge tega pravilnika, od tega tretjino vseh zahtevanih točk z objavami.
18. člen
(1) Naziv »bibliotekar« pridobi
strokovni delavec s specializacijo po visokošolski izobrazbi (prejšnjo), z
visokošolsko univerzitetno (prejšnjo) ali magistrsko izobrazbo ustrezne smeri,
ki je opravil bibliotekarski izpit.
(2) Naziv »samostojni bibliotekar«
lahko pridobi kandidat, ki:
-      
ima najmanj pet let delovnih izkušenj na
področju knjižnične dejavnosti in izobrazbo iz prejšnjega odstavka in
-      
je opravljal strokovno delo ter pridobil
dodatna strokovna ali funkcionalna znanja v skladu s prilogo k temu pravilniku
ter pri tem zbral najmanj 100 točk vsaj iz treh različnih poglavij Meril.
(3) Naziv »višji bibliotekar« lahko
pridobi kandidat, ki:
-      
ima najmanj deset let delovnih izkušenj na
področju knjižnične dejavnosti in izobrazbo iz prvega odstavka tega člena in
-      
je opravljal strokovno delo ter pridobil
dodatna strokovna ali funkcionalna znanja v skladu s prilogo k temu pravilniku
ter pri tem zbral najmanj 200 točk vsaj iz treh različnih poglavij Meril.
(4) Naziv »bibliotekarski specialist«
lahko pridobi kandidat, ki:
-      
ima najmanj 15 let delovnih izkušenj na
področju knjižnične dejavnosti in izobrazbo iz prvega odstavka tega člena in
-      
je opravljal strokovno delo ter pridobil
dodatna strokovna ali funkcionalna znanja v skladu s prilogo k temu pravilniku
ter pri tem zbral najmanj 300 točk vsaj iz treh različnih poglavij Meril iz
priloge tega pravilnika, od tega tretjino vseh zahtevanih točk z objavami.
19. člen
(1) Naziv »bibliotekar z magisterijem«
pridobi strokovni delavec s specializacijo po univerzitetni izobrazbi
(prejšnjo) ali z magisterijem znanosti (prejšnjim) ustrezne smeri, ki je
opravil bibliotekarski izpit.
(2) Naziv »bibliotekarski svetovalec«
lahko pridobi kandidat, ki:
-      
ima najmanj pet let delovnih izkušenj na
področju knjižnične dejavnosti in izobrazbo iz prejšnjega odstavka in
-      
je opravljal strokovno delo ter pridobil
dodatna strokovna ali funkcionalna znanja v skladu s prilogo k temu pravilniku
ter pri tem zbral najmanj 200 točk vsaj iz treh različnih poglavij Meril iz
priloge tega pravilnika, od tega tretjino vseh zahtevanih točk z avtorskimi
objavami.
(3) Naziv »višji bibliotekarski
svetovalec« lahko pridobi kandidat, ki:
-      
ima najmanj deset let delovnih izkušenj na
področju knjižnične dejavnosti in izobrazbo iz prvega odstavka tega člena in
-      
je opravljal strokovno delo ter pridobil
dodatna strokovna ali funkcionalna znanja v skladu s prilogo k temu pravilniku
ter pri tem zbral najmanj 350 točk vsaj iz treh različnih poglavij Meril iz
priloge tega pravilnika, od tega tretjino vseh zahtevanih točk z avtorskimi
objavami.
(4) Naziv »nižji bibliotekarski
svetnik«lahko pridobi kandidat, ki:
-      
ima najmanj 15 let delovnih izkušenj na
področju knjižnične dejavnosti in izobrazbo iz prvega odstavka tega člena in
-      
je opravljal strokovno delo ter pridobil dodatna
strokovna ali funkcionalna znanja v skladu s prilogo k temu pravilniku ter pri
tem zbral najmanj 500 točk vsaj iz treh različnih poglavij Meril iz priloge
tega pravilnika, od tega tretjino vseh zahtevanih točk z avtorskimi objavami.
20. člen
(1) Naziv »bibliotekar z doktoratom«
pridobi strokovni delavec z doktoratom znanosti ustrezne smeri, ki je opravil
bibliotekarski izpit.
(2) Naziv »bibliotekarski svetnik«
lahko pridobi kandidat, ki:
-      
ima najmanj 15 let delovnih izkušenj na
področju knjižnične dejavnosti in izobrazbo iz prejšnjega odstavka in
-      
je opravljal strokovno delo ter pridobil
dodatna strokovna ali funkcionalna znanja v skladu s prilogo k temu pravilniku
ter pri tem zbral najmanj 600 točk vsaj iz treh različnih poglavij Meril iz
priloge tega pravilnika, od tega tretjino vseh zahtevanih točk z objavami.
(3) Naziv »bibliotekarski višji
svetnik«lahko pridobi kandidat, ki:
1.    
ima najmanj 20 let delovnih izkušenj na
področju knjižnične dejavnosti in izobrazbo iz prvega odstavka tega člena in
2.    
je opravljal strokovno delo ter pridobil
dodatna strokovna ali funkcionalna znanja v skladu s prilogo tega pravilnika
ter pri tem zbral najmanj 950 točk vsaj iz treh različnih poglavij Meril iz
priloge tega pravilnika, od tega tretjino vseh zahtevanih točk z objavami in
3.    
izpolnjuje najmanj tri od navedenih meril:
-  
da je s svojim teoretičnim, raziskovalnim ali
strokovnim delom pomembno prispeval k razvoju bibliotekarstva ali knjižnične
dejavnosti v Republiki Sloveniji (dokazilo: dokazilo o prejemu vsaj ene
strokovne nagrade na državni ravni ali objavljena samostojna znanstvena
monografska publikacija);
-  
je usmerjevalec strokovnega dela na posameznem
področju bibliotekarstva ali knjižnične dejavnosti (dokazilo: seznam
objavljenih del, npr. bibliografija z več kakor 20 strokovnimi ali znanstvenimi
članki);
-  
opravlja raziskovalno, pedagoško ali svetovalno
delo na področju bibliotekarstva ali knjižnične dejavnosti (dokazilo: dokazila
o opravljanju takih oblik dela);
-  
vodi zahtevne strokovne ali raziskovalne
projekte na področju bibliotekarstva ali knjižnične dejavnosti (dokazilo:
dokazila o vodenju strokovnih ali raziskovalnih projektov);
-  
ima izkazano odmevnost del v mednarodni in
domači bibliotekarski javnosti (dokazilo: seznam navedenih del ali drug
ustrezen dokument),
-  
sodeluje v organu ali organih domačih ali
mednarodnih strokovnih organizacij ali delovnih teles s področja
bibliotekarstva ali knjižnične dejavnosti (dokazilo: sklepi ali potrdila o
imenovanju v članstvo ali drugi ustrezni dokumenti).
V. UVRŠČANJE V SISTEM PLAČ JAVNIH USLUŽBENCEV
21. člen
(1) Strokovnim delavcem, ki pridobijo
nazive po tem pravilniku, se pridobljeni nazivi v sistemu plač javnih
uslužbencev upoštevajo samo v primeru, da je posameznik sistemiziran na
delovnem mestu, za katerega je določeno, da se lahko opravlja v pridobljenem
nazivu.
(2) Posamezniku, ki pridobi naziv za
višjo raven izobrazbe, kot je zahtevana za delovno mesto, na katerem je
sistemiziran, se pridobljeni naziv šteje kot izpolnjeni pogoj za opravljanje
dela na delovnem mestu, na katerem opravlja delo, in sicer v nazivu z enakim
pogojem delovnih izkušenj na področju knjižnične dejavnosti.

Priloga:
Merila za ocenjevanje strokovne usposobljenosti v knjižnični dejavnosti

Pravilnik o imenovanju v strokovne nazive v
knjižnični dejavnosti (Uradni list RS, št. 9/09)
vsebuje naslednje prehodne in končne določbe:
»VI. PREHODNE IN KONČNE DOLOČBE
22. člen
Kot opravljeni bibliotekarski izpit se
šteje tudi opravljeni strokovni izpit na področju knjižnične dejavnosti.
23. člen
(1) Strokovne
kvalifikacije bibliotekarske stroke, pridobljene po Samoupravnem sporazumu o
pridobivanju strokovnih kvalifikacij bibliotekarske stroke (Uradni list SRS,
št. 30/80), se strokovnemu delavcu z opravljenim strokovnim izpitom in
izpolnjenim pogojem delovnih izkušenj na področju knjižnične dejavnosti po tem
pravilniku za potrebe uvrščanja zaposlenih na delovna mesta v skladu z Zakonom
o sistemu plač v javnem sektorju (Uradni list RS, št. 95/07 – uradno prečiščeno
besedilo, 17/08, 58/08, 69/08 – ZTFI-A, 69/08 – ZZavar-E in 80/08) ob
uveljavitvi tega pravilnika prevedejo v strokovne nazive po tem pravilniku
glede na zadnjo pridobljeno strokovno kvalifikacijo, in sicer:


Strokovna kvalifikacija

Novi naziv


knjižničar

knjižničarski referent


knjižničarski referent

samostojni knjižničarski referent


višji knjižničar

bibliotekarski sodelavec


višji knjižničarski referent

samostojni bibliotekarski sodelavec


bibliotekar

samostojni bibliotekar


višji bibliotekar

bibliotekarski specialist


bibliotekar specialist

bibliotekarski specialist


višji bibliotekar specialist

bibliotekarski specialist


bibliotekarski svetovalec

bibliotekarski specialist


(2) Posamezniku z opravljenim
strokovnim izpitom in izpolnjenim pogojem delovnih izkušenj na področju
knjižnične dejavnosti po tem pravilniku, ki je bil razporejen na delovno mesto,
za katerega se zahteva izobrazba iz četrtega odstavka 14. člena tega
pravilnika, se za potrebe uvrščanja zaposlenih na delovna mesta v skladu z
Zakonom o sistemu plač v javnem sektorju (Uradni list RS, št. 95/07 – uradno
prečiščeno besedilo, 17/08, 58/08, 69/08 – ZTFI-A, 69/08 – ZZavar-E in 80/08)
ob uveljavitvi tega pravilnika pridobljena strokovna kvalifikacija bibliotekar
prevede v naziv bibliotekarski referent, pridobljena strokovna kvalifikacija
višji bibliotekar pa v naziv samostojni bibliotekarski referent.
(3) Posamezniku z opravljenim
strokovnim izpitom in izpolnjenim pogojem delovnih izkušenj na področju
knjižnične dejavnosti po tem pravilniku, ki je bil razporejen na delovno mesto,
za katerega se zahteva izobrazba iz šestega odstavka 14. člena tega pravilnika,
se za potrebe uvrščanja zaposlenih na delovna mesta v skladu z Zakonom o
sistemu plač v javnem sektorju (Uradni list RS, št. 95/07 – uradno prečiščeno
besedilo, 17/08, 58/08, 69/08 – ZTFI-A, 69/08 – ZZavar-E in 80/08) ob
uveljavitvi tega pravilnika pridobljena strokovna kvalifikacija bibliotekar
prevede v naziv bibliotekarski svetovalec, pridobljena strokovna kvalifikacija
višji bibliotekar v naziv višji bibliotekarski svetovalec, pridobljene
strokovne kvalifikacije bibliotekar specialist, višji bibliotekar specialist
ali bibliotekarski svetovalec pa v naziv nižji bibliotekarski svetnik.
(4) Posamezniku z opravljenim
strokovnim izpitom in izpolnjenim pogojem delovnih izkušenj na področju
knjižnične dejavnosti po tem pravilniku, ki je bil razporejen na delovno mesto,
za katerega se zahteva izobrazba iz sedmega odstavka 14. člena tega pravilnika
in opravlja najzahtevnejše strokovno delo ter je pridobil različna dodatna
strokovna ali funkcionalna znanja, se za potrebe uvrščanja zaposlenih na
delovna mesta v skladu z Zakonom o sistemu plač v javnem sektorju (Uradni list
RS, št. 95/07 – uradno prečiščeno besedilo, 17/08, 58/08, 69/08 – ZTFI-A, 69/08
– ZZavar-E in 80/08) ob uveljavitvi tega pravilnika pridobljeni strokovni
kvalifikaciji bibliotekar specialist in višji bibliotekar specialist prevedeta
v naziv bibliotekarski svetnik, pridobljeno strokovno kvalifikacijo
bibliotekarski svetovalec pa v naziv bibliotekarski višji svetnik.
(5) Posamezniku, ki ne izpolnjuje
pogojev za prevedbo, navedenih v prvem, drugem, tretjem ali četrtem odstavku
tega člena, se ob uveljavitvi tega pravilnika za potrebe uvrščanja zaposlenih
na delovna mesta v skladu z Zakonom o sistemu plač v javnem sektorju (Uradni
list RS, št. 95/07 – uradno prečiščeno besedilo, 17/08, 58/08, 69/08 – ZTFI-A,
69/08 – ZZavar-E in 80/08) pridobljeno strokovno kvalifikacijo prevede v naziv
po tem pravilniku, za katerega izpolnjuje pogoje, ki jih glede oprave
strokovnega izpita in delovnih izkušenj na področju knjižnične dejavnosti
določa ta pravilnik, ter ob upoštevanju izobrazbe, ki se zahteva za delovno
mesto, na katerega je posameznik razporejen.
24. člen
(1) Vloge, ki so jih posamezniki
vložili za pridobitev strokovnih kvalifikacij pred uveljavitvijo tega
pravilnika, se obravnavajo po določbah Samoupravnega sporazuma o pridobivanju
strokovnih kvalifikacij bibliotekarske stroke (Uradni list SRS, št. 30/80),
razen če posameznik vlogo za pridobitev strokovne kvalifikacije umakne.
(2) Strokovno kvalifikacijo,
pridobljeno na podlagi prejšnjega odstavka, se prevede skladno z določbami
prejšnjega člena.
25. člen
(1) Minister imenuje komisijo iz 8.
člena tega pravilnika v 30 dneh po začetku njegove veljavnosti.
(2) Komisija sprejme poslovnik iz 10.
člena v treh mesecih po prvi seji.
26. člen
Z dnem uveljavitve tega pravilnika se v
delu, kjer so urejene vrste strokovnih kvalifikacij ter pogoji in postopek za
pridobivanje strokovnih kvalifikacij, preneha uporabljati Samoupravni sporazum
o pridobivanju strokovnih kvalifikacij bibliotekarske stroke (Uradni list SRS,
št. 30/80).
27. člen
Ta pravilnik začne veljati petnajsti dan po
objavi v Uradnem listu Republike Slovenije.«.

Pravilnik o spremembah in dopolnitvah
Pravilnika o imenovanju v strokovne nazive v knjižnični dejavnosti (Uradni list
RS, št. 108/11) vsebuje naslednjo končno določbo:
»KONČNA DOLOČBA
7. člen
Ta pravilnik začne veljati 2. aprila
2012.«.