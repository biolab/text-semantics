I
Vlada Republike Slovenije odreja javno razgrnitev osnutka
lokacijskega načrta za avtocesto na odseku Črnivec (Peračica) – Podtabor (v
nadaljevanju: osnutek lokacijskega načrta), ki ga je izdelal Domplan d.d. iz
Kranja, pod št. projekta UD/332-63/99, v avgustu 2001 in predloga sprememb in
dopolnitev prostorskih sestavin planskih aktov občin Radovljica in Kranj (za
območje Občine Naklo), ki jih je izdelal Domplan d.d. iz Kranja, v avgustu
2001.
II
Vlada Republike Slovenije ugotavlja, da je osnutek
lokacijskega načrta skladen z zasnovo prometnega omrežja in omrežja zvez v
prostorskih sestavinah dolgoročnega plana SR Slovenije za obdobje od leta 1986
do leta 2000 (Uradni list SRS, št. 1/86, 41/87 12/89 in Uradni list RS, št.
36/90, 27/91, 72/95, 13/96 – kartografski del, 11/99), in s prostorskimi
sestavinami družbenega plana SR Slovenije za obdobje od leta 1986 do leta 1990
(Uradni list SRS, št. 2/86, 41/87, 23/89 in Uradni list RS, št. 72/95, 13/96 –
kartografski del, 11/99) (v nadaljevanju: republiški prostorski planski akti)
ter predstavlja spremembo in dopolnitev prostorskih sestavin dolgoročnega plana
Občine Radovljica za obdobje od leta 1986 do leta 2000 (Uradni vestnik
Gorenjske, št. 2/86, 23/88, 9/89, 4/90, 18/97, 15/98, 32/98, 21/99, 37/99),
prostorskih sestavin družbenega plana Občine Radovljica za obdobje 1986 do leta
1990 (Uradni vestnik Gorenjske, št. 8/86, 15/87, 15/88, 9/89, 2/90, 4/90,
18/97, 15/98, 32/98, 21/99, 37/99 in Uradni list RS, št. 26/91, 1/93, 4/94,
37/94, 48/94, 79/94, 5/95) ter prostorskih sestavin dolgoročnega plana Občine
Kranj (za območje Občine Naklo) za obdobje od leta 1986 do leta 2000 (Uradni
vestnik Gorenjske, št. 5/86, 16/88, 23/88, 38/96, 5/97, 23/89 in Uradni list
RS, št. 20/91, 55/92) in prostorskih sestavin družbenega plana Občine Kranj (za
območje Občine Naklo) za obdobje 1986 do leta 1990 (Uradni vestnik Gorenjske,
št. 7/86, 13/88, 3/89, 38/96, 5/97, 23/98 in Uradni list RS, št. 41/92, 50/92,
55/92, 43/93, 70/94).
III
Vlada Republike Slovenije predlaga Občini Radovljica in
Občini Naklo v obravnavo in sprejem spremembe in dopolnitve planskih aktov
občine.
IV
Občini Radovljica in Naklo morata poskrbeti za izvedbo javne
razgrnitve in organizacijo javnih obravnav osnutka lokacijskega načrta in
predloga sprememb in dopolnitev planskih aktov občine. Javna razgrnitev traja
en mesec in se začne peti dan po objavi sklepa v Uradnem listu Republike
Slovenije.
V
V času javne razgrnitve lahko podajo na javno razgrnjeni
osnutek lokacijskega načrta in predlog sprememb in dopolnitev planskih aktov
občine pripombe in predloge vsi zainteresirani in prizadeti.
VI
Občini Radovljica in Naklo morata v roku 30 dni po preteku
javne razgrnitve poslati ministru za okolje in prostor vse zbrane pripombe in
predloge. Če v tem roku minister ne prejme pripomb in predlogov z javne
razgrnitve, se šteje, da na osnutek lokacijskega načrta ni pripomb oziroma, da
je ta usklajen.
VII
Ta sklep se objavi v Uradnem listu Republike Slovenije.
Št. 350-14/2002-1
Ljubljana, dne 16. januarja 2002.
Vlada Republike Slovenije
dr. Janez Drnovšek l. r. 
Predsednik