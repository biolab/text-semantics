1. člen
(1) Za kulturni spomenik državnega
pomena se razglasi enota dediščine: Ljubljana – Trg republike (EŠD 9756) skupaj
s stavbami in javnimi spomeniki, ki so neločljivi del trga in so bili
oblikovani skupaj z njim.
(2) Trg republike ima izjemen kulturni
pomen za Republiko Slovenijo in posebno kulturno vrednost kot izrazit dosežek
človekove ustvarjalnosti ter pomemben del prostora in dediščine Republike
Slovenije. Trg je kulturni spomenik z urbanističnimi, arhitekturnimi,
umetnostnozgodovinskimi, zgodovinskimi, krajinskoarhitekturnimi in arheološkimi
vrednotami.
(3) Trg republike je varovan zato, da
se ohrani izvirno delo arhitekta Edvarda Ravnikarja kot kulturna vrednota.
Razglasitev omogoča boljšo celostno prepoznavnost spomenika in spodbuja
primerno rabo. Hkrati poudarja simbolni pomen trga.
2. člen
(1) Vrednote, ki utemeljujejo
razglasitev Trga republike za spomenik državnega pomena, so:
-       
Osrednji trg je najbolj kompleksno in monumentalno zasnovana pozidava
večjega mestnega predela v slovenski prestolnici z osrednjimi javnimi
funkcijami. Zgrajen je bil med letoma 1961 in 1986. Trg je izjemen
urbanistično-arhitekturni dosežek povojne slovenske in tedanje širše
jugoslovanske arhitekture.
-       
Pozidava na nekdanjem nunskem vrtu je življenjsko in najbolj celostno
delo arhitekta Edvarda Ravnikarja (prvonagrajeni natečajni načrt 1960), kar je
plod njegovega dvajsetletnega študija tega mestnega predela. Kljub pomoči
številnih sodelavcev je celota izrazito avtorsko delo tega arhitekta, akademika
in Prešernovega nagrajenca.
-       
Trg, ki je dajal okvir Spomeniku revolucije, je bil nadgrajen z mestnim
upravnim središčem s stolpnicama, prvotno namenjenima republiški upravi, zdaj
banki, gospodarskim in drugim javnim funkcijam.
-       
Vključevanje javnih spomenikov in kipov, ki so delo uveljavljenih
slovenskih kiparjev Draga Tršarja in Slavka Tihca, na trg.
-       
Prezentacija tlorisov rimskodobnih objektov v tlaku na ploščadi med
stolpnicama ter delov emonskega obzidja ob Erjavčevi cesti in Ulici Josipine
Turnograjske. Posamezne linije stavb in nivoji etaž predstavljajo dvatisočletno
poselitev in gradnjo na tem prostoru.
-       
Trg je prostor javne razglasitve osamosvojitve Slovenije na osrednji
ploščadi 26. junija 1991 in kot tak eden najpomembnejših simbolnih javnih
prostorov države. Označujeta ga jambor z zastavo in lipa.
(2) Varovane sestavine spomenika so:
-       
urbanistična umeščenost trga in njegovih javnih funkcij v mestnem jedru,
-       
prvotna urbanistična, arhitekturna in krajinskoarhitekturna ureditev
trga z nivojskimi ploščadmi, drevjem ob zahodni strani, s pasažo z atriji in
podzemno garažo,
-       
tlakovanje s pohorskim tonalitom (granodioritom), zasaditev v koritih,
avtorsko oblikovana kovinska svetila in drogovi za zastave ter vključeni deli
starih kovinskih ograj,
-       
zunanjost stavb v celoti, njihove fasade s kamnitimi in bakrenimi
oblogami, osnovni gabariti in sistemi javnih komunikacij (pasaže, vhodi,
stopnišča, klančine),
-       
javni spomeniki in okrasni kipi: Spomenik revolucije (1975, Drago
Tršar), Spomenik Edvardu Kardelju (1981, Drago Tršar), Spomenik Ivanu Cankarju
(1982, Slavko Tihec), kip Vezana jedra (1972/73, Slavko Tihec),
-       
prostor z drogom za slovensko zastavo in prostor lipe ob njem,
-       
prezentacija arheoloških ostalin.
(3) Spomenik obsega nepremičnine:
stavbo št. 532, k. o. 1725 – Ajdovščina; stavbe št. 1, 3 in 4, vse
k. o. 1721 – Gradišče I; parcele št. 3078, 3079, 3080/1, 3080/2, 3080/3,
3080/4, 3081, 3082/1, 3082/10, 3082/11, 3082/2, 3082/3, 3082/4, 3082/5, 3082/6,
3082/7, 3082/8, 3082/9, 3086 in 3087, vse k. o. 1725 – Ajdovščina; parcele
št. *525, 177/8 (severni del parcele s stopniščem, ki vodi na ploščad Trga
republike), 30/1, 30/13, 30/14, 30/15, 30/16, 30/17, 30/18, 30/19, 30/2, 30/20,
30/3, 30/5, 30/6, 30/7, 36/1, 36/26, 36/27 in 36/8, vse k. o. 1721 –
Gradišče I.
(4) Vplivno območje spomenika obsega
nepremičnine: parcele št. *70/4, 142/16, 2952/2, 3013, 3083, 3084, 3085, 3088,
3089, 3090, 3091, 3092/1, 3092/2, 3092/3, 3093, 3094/1, 3094/2, 3094/3, 3094/4,
3095, 3097, 3098, 3099, 3100, 3101, 3102, 3103, 3306 (vzhodni in osrednji del parcele/ceste
do vzhodne meje parcele št. 3068, k. o. 1725 – Ajdovščina) in 3307, vse
k. o. 1725 – Ajdovščina; parcele št. *40, *41/3, *789, 175/1, 175/11,
175/13, 175/14, 175/15, 175/16, 175/17, 175/2, 177/8 (osrednji del
parcele/ceste južno ob ploščadi Trga republike, od Prešernove do Slovenske
ceste), 197/1, 197/2, 28/3, 28/4, 28/5, 28/6 in 28/7, vse k. o. 1721 –
Gradišče I.
3. člen
(1) V okviru Trga republike se za
kulturni spomenik državnega pomena razglasi enota dediščine: Ljubljana –
Cankarjev dom (EŠD 29572).
(2) Enota iz prejšnjega odstavka je
kulturni spomenik z umetnostnozgodovinskimi, arhitekturnimi in zgodovinskimi
vrednotami.
(3) Vrednote, ki poleg navedenih v
prvem odstavku 2. člena utemeljujejo razglasitev za kulturni spomenik
državnega pomena, so:
-       
Cankarjev dom, vpet v prostor med Erjavčevo cesto in park ob Prešernovi
cesti, zaključuje jugozahodni del trga. Arhitektu Edvardu Ravnikarju je z
dostopi, prehodi, podhodi in ozelenjenimi terasami uspelo razgibati kompozicijo
objekta in ga povezati z že obstoječim okoljem.
-       
Cankarjev dom je Ravnikarjeva celostna umetnina in vrhunski primer
strukturalizma z unikatno zasnovano zunanjostjo in notranjostjo, z notranjo
opremo javnih prostorov (dvorane, preddverja, povezovalni hodniki, stopnišča).
-       
Cankarjev dom je najpomembnejši kulturni in kongresni center v državi, v
katerem so med drugim potekali pomembni dogodki, povezani z osamosvojitvijo
Slovenije, kar označuje spominska plošča ob vhodu s ploščadi.
(4) Varovane sestavine spomenika so:
-       
osnovna višinska in tlorisna zasnova,
-       
armiranobetonska konstrukcija,
-       
fasada s kamnito oblogo iz makedonskega sivca (dolomitnega marmorja),
-       
baldahin vzhodnega vhoda s ploščadi,
-       
vhodi z vetrolovi,
-       
stavbno pohištvo: okna, vrata, svetlobniki, talne, stenske in stropne
obloge,
-       
prvotna notranja oprema: sedeži, svetila,
-       
namensko načrtovana likovna oprema.
(5) Spomenik obsega nepremičnine:
stavbo št. 3, k. o. 1721 – Gradišče I; parcele št. 30/2, 36/1 in 36/26,
vse k. o. 1721 – Gradišče I.
4. člen
(1) V okviru Trga republike se za kulturni
spomenik državnega pomena razglasi enota dediščine: Ljubljana – Stolpnica Trg
republike 2 (EŠD 4123).
(2) Enota iz prejšnjega odstavka je
kulturni spomenik z umetnostnozgodovinskimi in arhitekturnimi vrednotami.
(3) Vrednote, ki poleg navedenih v prvem
odstavku 2. člena utemeljujejo razglasitev za kulturni spomenik državnega
pomena, so:
-       
Stolpnica Trg republike 2 skupaj s sosednjo stolpnico ustvarja
prevladujočo in značilno silhueto širšega mestnega predela.
-       
Stolpnica je avtorsko oblikovana visoka gradnja; izjemna in izvirna
oblika v slovenski povojni arhitekturi. Odlikuje jo armiranobetonska skeletna
konstrukcija v izvirni obliki tristrane prizme s prisekanimi robovi v višini 12
nadstropij, spodnji trietažni parter in strukturirani dvoetažni zaključek na
vrhu.
(4) Varovane sestavine spomenika so:
-       
osnovna tlorisna in višinska tridelna zasnova (podnožje, telo in vrh),
-       
fasada s kamnito oblogo iz pohorskega tonalita (granodiorita),
-       
vhod z vetrolovom,
-       
stavbno pohištvo: okna, vrata, svetlobniki, talne, stenske in stropne
obloge,
-       
osrednje stopnišče od 2. kleti do 14. nadstropja,
-       
prvotna notranja oprema: svetila,
-       
namensko načrtovana likovna oprema.
(5) Spomenik obsega nepremičnine:
stavbo št. 4, k. o. 1721 – Gradišče I; parcele št. 30/18, 30/19 in 30/20,
vse k. o. 1721 – Gradišče I.
5. člen
(1) V okviru Trga republike se za
kulturni spomenik državnega pomena razglasi enota dediščine: Ljubljana –
Stolpnica Trg republike 3 (EŠD 4114).
(2) Enota iz prejšnjega odstavka je
kulturni spomenik z umetnostnozgodovinskimi in arhitekturnimi vrednotami.
(3) Vrednote, ki poleg navedenih v
prvem odstavku 2. člena utemeljujejo razglasitev za kulturni spomenik
državnega pomena, so:
-       
Stolpnica Trg republike 3 skupaj s sosednjo stolpnico ustvarja
prevladujočo in značilno silhueto širšega mestnega predela.
-       
Stolpnica je avtorsko oblikovana visoka gradnja z armiranobetonsko
skeletno konstrukcijo v izvirni obliki tristrane prizme s prisekanimi robovi v
višini 12 nadstropij, s pritličjem s prizidkom in medetažo ter strukturiranim
petetažnim zaključkom.
(4) Varovane sestavine spomenika so:
-       
osnovna tlorisna in višinska tridelna zasnova (podnožje, telo in vrh),
-       
fasada s kamnito oblogo iz pohorskega tonalita (granodiorita),
-       
vhod z vetrolovom,
-       
stavbno pohištvo: okna, vrata, svetlobniki in stenske obloge v
predprostorih dvigal,
-       
pritličje s prvotnimi stenskimi, stropnimi in talnimi oblogami ter
svetili,
-       
osrednje in stranska stopnišča.
(5) Spomenik obsega nepremičnine:
stavbo št. 1, k. o. 1721 – Gradišče I; parcelo št. 30/5, k. o. 1721 –
Gradišče I.
6. člen
(1) V okviru Trga republike se za
kulturni spomenik državnega pomena razglasi enota dediščine: Ljubljana –
Veleblagovnica Maximarket (EŠD 19098).
(2) Enota iz prejšnjega odstavka je
kulturni spomenik z umetnostnozgodovinskimi in arhitekturnimi vrednotami.
(3) Vrednote, ki poleg navedenih v
prvem odstavku 2. člena utemeljujejo razglasitev za kulturni spomenik
državnega pomena, so:
-       
Dvonadstropna veleblagovnica je izvirna, izrazito vzdolžno zasnovana
armiranobetonska skeletna konstrukcija velikih razponov s konzolno izvedbo, s
štirimi razsežnimi trgovskimi in gostinskimi etažami, v kleti povezana s
trgovsko pasažo, ki povezuje Šubičevo in Erjavčevo cesto.
-       
Z urbanističnega vidika izvirno razmejuje in hkrati povezuje
monumentalno ploščad Trga republike z intimnejšim Plečnikovim trgom. Arhitekt
je višino veleblagovnice prilagodil traktom Uršulinskega samostana in mejo
južne fasade liniji obrambnega zidu Emone ter tako ustvaril prostorsko celoto z
nadgradnjo zgodovinskih prvin.
(4) Varovane sestavine spomenika so:
-       
osnovna višinska in osnovna tlorisna zasnova,
-       
armiranobetonska konstrukcija z ravno streho s pripadajočimi servisnimi
objekti,
-       
kombinirana fasada iz kamnitih plošč iz pohorskega tonalita
(granodiorita), stekla in lesa,
-       
osrednje stopnišče in stranska stopnišča,
-       
vhodi z vetrolovi,
-       
stavbno pohištvo: vrata, okna, talne obloge,
-       
odprta prehodna pasaža v pritličju z vhodi v veleblagovnico in lokal,
-       
kletna pasaža s trgovinami, lokali in ozelenjenimi atriji.
(5) Spomenik obsega nepremičnine:
stavbo št. 532, k. o. 1725 – Ajdovščina; parceli št. 3086 in 3087, obe k.
o. 1725 – Ajdovščina.
7. člen
(1) V okviru Trga republike se za
kulturni spomenik državnega pomena razglasi enota dediščine: Ljubljana –
Spomenik revolucije (EŠD 5656).
(2) Enota iz prejšnjega odstavka je
kulturni spomenik z umetnostnozgodovinskimi, zgodovinskimi, arhitekturnimi in
krajinskoarhitekturnimi vrednotami.
(3) Vrednote, ki poleg navedenih v prvem
odstavku 2. člena utemeljujejo razglasitev za kulturni spomenik državnega
pomena, so:
-       
Kipar akademik Drago Tršar je z abstraktno obliko že leta 1964 izjemno,
izvirno in nadčasovno izrazil moč in energijo združenih figur upornih
demonstrantov in manifestantov, ljudske množice z vihrajočimi zastavami.
-       
Izvirno kiparsko stvaritev dopolnjuje arhitekturna zasnova Vladimirja
Braca Mušiča, ki je spomenik leta 1975 vključil v dani prostor z zelenim pasom
obstoječega visokega drevja, obsežnim platojem trga in okoliškimi objekti.
-       
Kip je bil ob nastanku največji bronasti spomenik v Jugoslaviji.
(4) Varovane sestavine spomenika so:
-       
bronasti kip s podnožjem,
-       
stopničasta dvignjena terasa z ograjnimi zidci,
-       
plitev vodni bazen,
-       
posoda za večni ogenj in kvader z napisi,
-       
celostna krajinskoarhitekturna ureditev z lipami.
(5) Spomenik obsega nepremičnine:
parceli št. 3078 in 3080/2, obe k. o. 1725 – Ajdovščina.
8. člen
(1) Meje spomenikov in njihovega
vplivnega območja so določene na digitalnem katastrskem načrtu (uveljavljen
20. decembra 2002, Uradni list RS, št. 5/03; datoteka z dne
30. avgusta 2013; izvorno merilo 1:1000) ter vrisane na temeljnem
topografskem načrtu v merilu 1:5000.
(2) Izvirnike načrtov iz prejšnjega
odstavka hranita ministrstvo, pristojno za kulturno dediščino, in Zavod za
varstvo kulturne dediščine Slovenije (v nadaljnjem besedilu: Zavod).
9. člen
Za spomenike in njihove varovane sestavine
velja varstveni režim, ki določa:
1.     
ohranjanje kulturnih, urbanističnih, arhitekturnih,
krajinskoarhitekturnih, likovnih in zgodovinskih sestavin v celoti, v njihovi
izvirnosti in neokrnjenosti,
2.     
čim večje ohranjanje osnovne namembnosti spomenikov in uvajanje novih
namembnosti, če so te prilagojene varstvenemu režimu,
3.     
podrejanje vseh posegov v spomenike in njihove dele ohranjanju varovanih
sestavin v obliki, legi, gabaritih, konstrukciji, materialih, strukturi in
barvni podobi,
4.     
redno in strokovno vzdrževanje ter obnavljanje celote in ovrednotenih
sestavin posameznega spomenika in neokrnjenih izvirnih prvin urbanistične, arhitekturne
in krajinskoarhitekturne zasnove,
5.     
prepovedano je postavljati ali graditi trajne ali začasne objekte,
vključno z nadzemno in podzemno infrastrukturo ter nosilci reklam ali drugih
oznak, razen kadar so ti nujni za učinkovito ohranjanje in predstavitev ter
delovanje spomenika ali njegovih delov,
6.     
ob ugotovitvi okrnitve kulturnega spomenika ali njegovega dela, kar
ugotavlja zavod ali pristojna inšpekcija, mora kršitelj zagotoviti povrnitev v
stanje, enako stanju pred posegom, ali rekonstrukcijo avtentične podobe
spomenika,
7.     
varovanje izvirne in neokrnjene predstavitve arheoloških sestavin,
8.     
prepovedani so posegi in raba, ki lahko poškodujejo arheološke plasti,
spreminjajo arheološki kontekst ali okoljske sestavine; prepovedano je predvsem
odkopavati in zasipavati teren,
9.     
ohranjanje obstoječih rab odprtega prostora, kjer te sledijo prvotni
urbanistični zasnovi,
10.  
ohranjanje in vzdrževanje varovanih krajinskoureditvenih prvin in zasnov
odprtega prostora,
11.  
pri tehničnem posodabljanju spomenikov in zagotavljanju dostopa gibalno
oviranim osebam je treba kar najbolj ohranjati varovane sestavine spomenika,
12.  
tako omogočanje dostopa javnosti, ki ne ogroža varovanja spomenika,
njegovih osnovnih funkcij ali varovanih sestavin,
13.  
novi posegi so izjemoma dovoljeni s predhodnim kulturovarstvenim
soglasjem Zavoda, kadar se funkcije dopolnjujejo ter dopolnjujejo tudi
varovanje objektov in prostora,
14.  
obvezna je predhodna izdelava konservatorskega načrta, če je poseg v
spomenik kompleksen,
15.  
v šestih mesecih po uveljavitvi tega odloka Moderna galerija Ljubljana
pripravi inventarno knjigo likovnih umetnin, ki so sestavni del namensko
načrtovane likovne opreme spomenikov iz četrtega odstavka 3. člena in četrtega
odstavka 4. člena tega odloka.
10. člen
Za vplivno območje velja varstveni režim,
ki določa:
-       
ohranjanje urbanistične zasnove arhitekta Ravnikarja in arhitekturnih
gabaritov na območju prizidka Gimnazije Jožeta Plečnika (Šubičeva 1 a),
Plečnikovega trga in nekdanjega poslovnega objekta podružnice Ljubljanske banke
(Ulica Josipine Turnograjske 6) z zazelenitvijo,
-       
obnovo in vzdrževanje ureditve Plečnikovega trga z urbano opremo in
kamnitimi stebri, postavljenimi ob ureditvi trga, z upoštevanjem izhodišč
arhitekta Antona Bitenca,
-       
na vplivnem območju spomenika je prepovedano spreminjanje višinskih
gabaritov objektov zaradi ohranjanja funkcije spomenika in njegovega območja
ter pogledov na spomenik.
11. člen
Za vse posege v kulturne spomenike, razen
če zakon ne določa drugače, je treba predhodno pridobiti kulturnovarstvene
pogoje in kulturnovarstveno soglasje Zavoda.
12. člen
(1) Spomeniki se označijo s
predpisanimi oznakami, ki so oblikovane in pritrjene na posamezen objekt tako,
da ne krnijo likovne podobe ali delov spomenika.
(2) Število in mikrolokacijo oznak
določita v soglasju Zavod in lastnik ali upravljavec.
13. člen
Izvajanje tega odloka nadzira inšpektorat,
pristojen za kulturno dediščino.
KONČNI DOLOČBI
14. člen
Pristojno sodišče po uradni dolžnosti v
zemljiški knjigi zaznamuje status kulturnega spomenika na nepremičninah, navedenih
v tretjem odstavku 2. člena tega odloka.
15. člen
Ta odlok začne veljati naslednji dan po
objavi v Uradnem listu Republike Slovenije.
Št. 00716-15/2014
Ljubljana, dne 12. junija 2014
EVA 2014-3340-0007
Vlada Republike Slovenije
mag. Alenka Bratušek l.r.
Predsednica