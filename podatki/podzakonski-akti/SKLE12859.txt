1. člen
(opredelitev pojmov)
EBA je Evropski bančni organ, ustanovljen z Uredbo (EU) št.
1093/2010 Evropskega parlamenta in Sveta z dne 24. novembra 2010 o ustanovitvi
Evropskega nadzornega organa (Evropski bančni organ) in o spremembi Sklepa št.
716/2009/ES ter razveljavitvi Sklepa Komisije 2009/78/ES (UL L št. 331 z dne
15. 12. 2010, str. 12), nazadnje spremenjeni z Uredbo (EU) 2019/2175 Evropskega
parlamenta in Sveta z dne 18. decembra 2019 o spremembi Uredbe (EU) št.
1093/2010 o ustanovitvi Evropskega nadzornega organa.
2. člen
(smernice)
(1) Smernice so Smernice o značilnostih pristopa na podlagi
tveganja k nadzoru preprečevanja pranja denarja in financiranja terorizma ter
ukrepih, ki jih je treba sprejeti pri izvajanju nadzora z upoštevanjem tveganja
v skladu s členom 48(10) Direktive (EU) 2015/849 (o spremembi skupnih smernic
ESAs/2016/72) (EBA/GL/2021/16).
(2) Smernice so objavljene na spletnih straneh Agencije za
trg vrednostnih papirjev in EBA.
3. člen
(uporaba smernic v Republiki Sloveniji)
S tem sklepom Agencija za trg vrednostnih papirjev določa, da
bo smernice uporabljala pri pripravi in izvajanju nadzora v zvezi s
preprečevanjem pranja denarja in financiranja terorizma.
4. člen
(razveljavitev predpisov)
Z dnem uveljavitve tega sklepa preneha veljati Sklep o
uporabi Skupnih smernic Evropskega organa za vrednostne papirje in trge (ESMA),
Evropskega organa za banke (EBA) in Evropskega organa za zavarovalnice (EIOPA)
o značilnostih pristopa na področju preprečevanja pranja denarja in
financiranja terorizma, ki upošteva oceno tveganosti, ter ukrepih, ki jih je
treba sprejeti za izvajanje nadzora, ki upošteva oceno tveganosti (Uradni list
RS, št. 27/17).
5. člen
(uveljavitev sklepa)
Ta sklep začne veljati naslednji dan po njegovi objavi v
Uradnem listu Republike Slovenije.
Št. 0070-3/2022-2
Ljubljana, dne 26. aprila 2022
EVA 2022-1611-0071
Predsednica Sveta
Agencije za trg vrednostnih
papirjev
Anka Čadež