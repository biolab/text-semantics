1. člen
Sprejme se splošni del gozdnogospodarskega načrta
gozdnogospodarske enote Vzhodne Haloze, št. 12-32/95 z dne 26. 7. 1999, ki ga
je izdelal Zavod za gozdove Slovenije, Območna enota Maribor, za obdobje od 1.
1. 1995 do 31. 12. 2004. 
Cilji, usmeritve in ukrepi, ki so določeni v splošnem delu
gozdnogospodarskega načrta gozdnogospodarske enote Vzhodne Haloze na ravneh
celotne gozdnogospodarske enote, gospodarskih razredov in odsekov, so sestavni
del te odredbe.
2. člen
Splošni del gozdnogospodarskega načrta gozdnogospodarske
enote Vzhodne Haloze je izdelan v treh izvodih za 4292,08 hektarjev gozdov, ki
ležijo v gozdnogospodarskem območju Maribor, v občinah Videm pri Ptuju,
Gorišnica in Zavrč, oziroma v katastrskih občinah Belavšek, Belski vrh, Brezovec,
Cirkulane, Dolane, Dravci, Dravinjski vrh, Drenovci, Gorenjski vrh, Goričak,
Gradišča, Gradišče, Gruškovec, Gruškovje, Hrastovec, Korenjak, Ljubstava,
Ložina, Majski vrh, Mala Varnica, Mali Okič, Medribnik, Meje, Paradiž, Pestike,
Podlehnik, Pohorje, Pristava, Repišče, Sedlašek, Skorišnjak, Slatina, Spodnji
Leskovec, Trdobojci, Turški vrh, Vareja, Veliki Okoč, Velika Varnica, Veliki
Vrh, Zavrč, Zgornji Leskovec.
3. člen
Po en izvod splošnega dela gozdnogospodarskega načrta
gozdnogospodarske enote Vzhodne Haloze je na vpogled na sedežu Zavoda za
gozdove Slovenije, Območne enote Maribor, Tyrševa 15, Maribor, na sedežu Zavoda
za gozdove Slovenije, Krajevne enote Ptuj, Zoisova 5, Ptuj, in na Ministrstvu
za kmetijstvo, gozdarstvo in prehrano Republike Slovenije, Ljubljana, Dunajska
58, kjer se hrani tudi dokumentacija v zvezi s postopkom sprejemanja splošnega
dela gozdnogospodarskega načrta gozdnogospodarske enote Vzhodne Haloze.
4. člen
Ta odredba začne veljati naslednji dan po objavi v Uradnem
listu Republike Slovenije.
Št. 322-01-12/12-98
Ljubljana, dne 14. oktobra 1999.
Minister 
za kmetijstvo, gozdarstvo in prehrano 
Ciril Smrkolj l. r.