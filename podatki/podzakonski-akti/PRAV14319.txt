1. člen
(vsebina)
Ta pravilnik določa merila za izkazovanje pomembnejših
dosežkov delovanja nevladne organizacije za podelitev statusa nevladne
organizacije v javnem interesu na področju razvoja socialnega podjetništva.
2. člen
(merila za izkazovanje pomembnejših dosežkov na področju
razvoja socialnega podjetništva)
Nevladna organizacija izkaže pomembnejše dosežke svojega
delovanja na področju razvoja socialnega podjetništva, če izpolnjuje vsa
naslednja merila:
1.     
je v zadnjih dveh letih pred vložitvijo vloge redno predstavljala razvoj
socialnega podjetništva ter ozaveščala javnost o pomenu razvoja socialnega
podjetništva in širila strokovno znanje z organiziranjem posvetov, seminarjev,
izvajanjem delavnic ali drugih oblik srečanj za razvoj socialnega podjetništva
v skupnem obsegu najmanj 150 ur;
2.     
je v zadnjih dveh letih pred vložitvijo vloge redno izvajala formalne
ali neformalne oblike mentorstva oziroma usposabljanja za razvoj delovanja
socialnih podjetij v skupnem obsegu najmanj 80 ur;
3.     
je v zadnjih dveh letih pred vložitvijo vloge izdala vsaj šest
strokovnih publikacijskih enot (strokovne, znanstvene članke, strokovne
publikacije) na področju razvoja socialnega podjetništva;
4.     
se je v zadnjih dveh letih pred vložitvijo vloge z lastnim strokovnim
prispevkom, ki se nanaša na njeno delo na področju razvoja socialnega
podjetništva, udeležila konference, strokovnega posveta, seminarja ali
izobraževanja na državni ali mednarodni ravni ali je sama organizirala
konferenco, strokovni posvet, seminar ali izobraževanje na državni ali
mednarodni ravni;
5.     
je v zadnjih dveh letih pred vložitvijo vloge dejavno sodelovala v
procesu priprave državnih ali občinskih zakonskih ali podzakonskih aktov ali
drugih vsebinskih dokumentov na področju razvoja socialnega podjetništva.
3. člen
(ugotavljanje izpolnjevanja meril)
(1) Nevladna organizacija izkaže izpolnjevanje meril iz
prejšnjega člena z dokazili iz drugega odstavka 8. člena Zakona o nevladnih
organizacijah (Uradni list RS, št. 21/18) ter dokazili, ki izkazujejo
izpolnjevanje posameznega merila po tem pravilniku in so opredeljena v drugem
odstavku tega člena.
(2) Nevladna organizacija za izkazovanje meril iz tega
pravilnika predloži dokazila, ki izkazujejo posamezno merilo iz prejšnjega
člena, in sicer:
1.     
za merilo iz 1. točke prejšnjega člena: dokazila o izvajanju promocije
ter ozaveščanja javnosti o pomenu razvoja socialnega podjetništva in širjenja
strokovnega znanja, iz katerih sta jasno razvidna vsebina in trajanje dogodkov;
2.     
za merilo iz 2. točke prejšnjega člena: poročilo o mentorstvu oziroma
usposabljanju ali drugo dokazilo iste dokazne vrednosti, ki jasno izkazuje
deležnike, vsebino in časovni obseg mentorstva ali usposabljanja;
3.     
za merilo iz 3. točke prejšnjega člena: izvod, kopijo oziroma spletno
povezavo na objavljene strokovne publikacijske enote;
4.     
za merilo iz 4. točke prejšnjega člena: vabila, programe, predstavitve,
poročila ali druga dokazila iste dokazne vrednosti, ki jasno izkazujejo vlogo
in vsebino lastnega strokovnega prispevka na dogodku na področju razvoja
socialnega podjetništva na državni ali mednarodni ravni;
5.     
za merilo iz 5. točke prejšnjega člena: predloge uvedbe ali spremembe
zakonskih ali podzakonskih aktov ali drugih vsebinskih dokumentov na državni
ali lokalni ravni, odziv pripravljavca akta na ta predlog ali drugo dokazilo
iste dokazne vrednosti.
KONČNA DOLOČBA
5. člen
(začetek veljavnosti)
Ta pravilnik začne veljati petnajsti dan po objavi v Uradnem
listu Republike Slovenije.
Št. 007-347/2021/29
Ljubljana, dne 22. novembra 2021
EVA 2021-2130-0036
Zdravko Počivalšek
minister
za gospodarski razvoj in
tehnologijo