I. SPLOŠNE DOLOČBE
1. člen
S tem pravilnikom Združenje živilske industrije GZS, kot strokovno
združenje kmetijstva ter predelovalne dejavnosti proizvodnje hrane in pijač, in
v njegovem okviru sekcije proizvajalcev kot strokovna združenja za posamezna
podpodročja dejavnosti proizvodnje pijač:
-       
Sekcija brezalkoholnih in alkoholnih pijač,
-       
Poslovna skupnost vinogradništva in vinarstva Slovenije – GIZ,
-       
Združenje slovenskih pivovarjev, GIZ,
-       
Združenje polnilcev embaliranih vod Slovenije GIZ,
za svoje člane določajo stopnje običajnega
odpisa blaga (primanjkljaj in uničenje iz naslova kala, razsipa ali razlitja,
razbitja in okvare blaga), ki je neločljivo povezan s skladiščenjem, prevozom
in proizvodnim procesom, ki se šteje za običajnega ter zato predstavlja redni
strošek poslovanja gospodarskih subjektov.
2. člen
Določbe tega pravilnika veljajo
za vse tiste gospodarske subjekte, ki imajo registrirano in pretežno opravljajo
eno izmed spodaj naštetih dejavnosti po standardni klasifikaciji dejavnosti
(SKD) ter imajo tako dejavnost registrirano na Agenciji RS za javnopravne
evidence in storitve (AJPES) oziroma v sodnem registru. Te dejavnosti so:
Oznaka                                                      Dejavnost
DA 15.320                                                 Proizvodnja
sadnih in zelenjavnih sokov
DA 15.910                                                 Proizvodnja
žganih pijač
DA 15.920                                                 Proizvodnja
etilnega alkohola
DA 15.930                                                 Proizvodnja
vina iz grozdja
DA 15.940                                                 Proizvodnja
drugih fermentiranih pijač in sadnih vin
DA 15.950                                                 Proizvodnja
aromatiziranih vin iz svežega grozdja
DA 15.960                                                 Proizvodnja
piva
DA 15.970                                                 Proizvodnja
slada
DA 15.980                                                 Proizvodnja
mineralnih vod in brezalkoholnih pijač
3. člen
Kalo je izguba oziroma uničenje blaga, ki nastane zaradi
lastnosti blaga s sušenjem, krčenjem, izhlapevanjem in usedanjem ter se kaže na
teži, obsegu ali površini materiala pri skladiščenju in transportu.
Razsip ali razlitje je izguba ali uničenje materiala in
izdelkov v sipkem oziroma tekočem stanju pri skladiščenju, transportu in v
proizvodnji.
Razbitje je uničenje blaga, ki nastane pri manipulaciji z
lomljivim blagom in embalažo, v katerem se to blago pakira.
Primanjkljaj je izguba, ki je neločljivo povezan s
proizvodnim procesom in nastane zaradi lastnosti blaga, uporabljenega pri
proizvodnji ali kot proizvod v fazi proizvodnega procesa.
Okvara ali pokvarljivost blaga je izguba ali uničenje blaga,
ki nastane zaradi kemičnih ali fizikalnih lastnosti blaga in ima za posledico
spremembo kemičnih, fizikalnih, funkcionalnih in estetskih lastnosti blaga v
dobi uporabnosti blaga ali po poteku roka trajanja uporabnosti blaga.
4. člen
Pravilnik določa maksimalno višino odpisa blaga (surovin,
materiala, polizdelkov, izdelkov, gotovih proizvodov, embalaže in trgovskega
blaga) zaradi primanjkljaja in uničenja iz naslova kala, razsipa ali razlitja,
razbitja in okvare blaga, ki se v proizvodnji pijač šteje za običajnega in
predstavlja redni strošek poslovanja gospodarskih subjektov, od katerega se ne
obračunava in ne plačuje davek na dodano vrednost.
Za odpis, ki presega stopnje po tem pravilniku, se obračunava
in plačuje davek na dodano vrednost in strošek ni davčno priznan odhodek po
Zakonu o davku od dohodka pravih oseb.
Gospodarski subjekti evidentirajo stroške poslovanja zaradi
primanjkljaja in uničenja iz naslova kala, razsipa ali razlitja, razbitja in
okvare blaga v svojih poslovnih knjigah na podlagi sestavljenih zapisnikov,
izpisov ali sklepov pristojnih oseb oziroma pristojnih organov.
Za primanjkljaj in uničenje blaga, nastalih zaradi višje
sile, se mora obvezno sestaviti komisijski zapisnik. Komisijsko ugotovljen
izredni strošek zaradi višje sile se davčno prizna in davek na dodano vrednost
se ne obračuna.
II. STOPNJE OBIČAJNEGA ODPISA BLAGA
5. člen
Ob normalnih pogojih poslovanja ter ob skrbnem in strokovnem
ravnanju z blagom se v dejavnostih proizvodnje pijač šteje za običajen odpis
blaga zaradi primanjkljaja in uničenja iz naslova kala, razsipa ali razlitja,
razbitja in okvare blaga, po stopnjah navedenih s tem pravilnikom, izračunanim
od vrednosti prometa.
Osnove, po katerih se določajo vrednosti prometa:
1.     
Kot vrednost prometa surovin in materialov se upošteva vrednost zalog
surovin in materiala na dan 1. januar, ki se poveča za celotno nabavno vrednost
surovin in materiala, nabavljenega v tekočem poslovnem letu do dneva izračuna
odpisa blaga.
2.     
Kot vrednost prometa polizdelkov se upošteva vrednost zalog polizdelkov
na dan 1. januar, ki se poveča za celotno nabavno vrednost polizdelkov ali
proizvedeno vrednost, nabavljenih ali proizvedenih polizdelkov v tekočem
poslovnem letu do dneva izračuna odpisa blaga.
3.     
Kot vrednost prometa izdelkov in gotovih proizvodov se upošteva celotna
prodajna vrednost izdelkov oziroma gotovih proizvodov, prodanih v tekočem
poslovnem letu do dneva izračuna odpisa blaga.
4.     
Kot vrednost prometa trgovskega blaga se upošteva celotna prodajna
vrednost trgovskega blaga, prodanega v tekočem poslovnem letu do dneva izračuna
odpisa blaga.
5.     
Kot vrednost prometa vračljive embalaže se upošteva celotna vrednost
posamezne vrste embalaže, preračunana na kavcirano vrednost po stanju na dan
izračuna odpisa blaga.
6. člen
Če izguba oziroma uničenje blaga presega običajne stopnje,
določene s tem pravilnikom, je potrebno ob nastanku tolikšne izgube obvezno
sestaviti interni obračun. Na podlagi internega obračuna, ki se šteje za
verodostojno listino, se obračuna in plača davek na dodano vrednost, in sicer
konec poslovnega leta oziroma ob letni inventuri.
7. člen
Stopnje običajnega odpisa blaga pri proizvodnji sadnih in
zelenjavnih sokov in nektarjev:
1.     
Surovine in materiali pri predelavi sadja, manipulaciji v skladišču in transportu:
- 
sveže sadje                                                                            15%
- 
zamrznjeno sadje oziroma zamrznjeni polizdelki                  10%
- 
aseptično polnjeni polizdelki                                                  10%
- 
pasterizirani polizdelki                                                            10%
- 
ostale surovine in materiali                                                      5%
2.     
Surovine in materiali med proizvodnim procesom, pri manipulaciji v skladišču
in transportu:
- 
sladkor, sadni polizdelki in druge surovine:                                              10%
- 
steklenice, etikete, pokrovčki, lepila, kartoni, epruvete, folije
in drugi embalažni
materiali:                                                                       5%
3.     
Polizdelki med proizvodnim procesom, pri manipulaciji v skladišču in transportu:
- 
vsi polizdelki                                                                          3%
4.     
Izdelki, gotovi proizvodi:
- 
med proizvodnim procesom                                                 4%
- 
pri manipulaciji v skladišču                                                    2%
- 
pri transportu                                                                         1,5%
5.     
Trgovsko blago:
- 
pri manipulaciji v skladišču                                                    2%
- 
pri transportu                                                                         1,5%
6.     
Vračljiva embalaža med proizvodnim procesom, pri manipulaciji v skladišču
in transportu:
- 
steklenice                                                                              7%
- 
plastični zaboji, nosilke                                                          5%
- 
palete lesene                                                                         10%
- 
druga vračljiva embalaža                                                      5%
8. člen
Stopnje običajnega odpisa blaga pri proizvodnji žganih in
lahko alkoholnih pijač
1.     
Surovine in materiali med proizvodnim procesom, pri manipulaciji v
skladišču in transportu:
A) ŽGANE PIJAČE
1.1  
Prevzem surovin:
- 
sveže sadje                                                                            15%
- 
etilni alkohol in destilati                                                          1%
1.2  
Priprava destilata za skladiščenje:
- 
Razredčevanje                                                                      0,50%
1.3  
Skladiščenje, odležavanje:
- 
skladiščenje v nerjaveči jekleni cisterni                                2%
- 
skladiščenje v lesenih sodih                                                  0,50%/mesec
1.4  
Sestava polizdelka:
- 
naravna žganja                                                                      2%
- 
likerji                                                                                      5%
- 
ostale žgane pijače                                                                2%
1.5  
Polnitev:
- 
stekleničenje, volumen večji od 0,5 l                                    2%
- 
stekleničenje, volumen manjši od 0,5 l                                 3%
1.6  
Skladiščenje izdelkov:
-                                                                                                                               
0,30%
1.7  
Transport:
-                                                                                                                               
0,20%
1.8  
Preddestilacija surovine ali polizdelka:
-                                                                                                                               
10%
B) LAHKO ALKOHOLNE PIJAČE
1.9  
Sestava:
-                                                                                                                               
2%
1.10Polnitev:
-                                                                                                                               
8%
2.     
Embalažni in ostali pomožni materiali
- 
steklenice, etikete, pokrovčki, lepila, kartoni, folije in drugi
materiali      5%
- 
palete lesene                                                                                          10%
- 
plastenke                                                                                                10%
9. člen
Stopnje običajnega odpisa blaga pri proizvodnji vina iz
grozdja:
A) MOŠT
-       
razsluzenje, vrenje                                                                   6%
B) VINO – mirna vina
a)    
Klet
Nega
-       
prvi pretok                                            3,5%
-       
drugi pretok                                          2%
-       
čiščenje, stabilizacija                            3%
-       
filtracija                                                 2%
-       
prekletenje                                            1,5%
Skladiščenje – čuvanje
-       
lesena posoda                                      0,30%/mesec
-       
betonska posoda                                  0,08%/mesec
-       
plastična posoda (poliester)                  0,05%/mesec
-       
jeklena posoda                                     0,03%/mesec
-       
steklenična klet/arhiv                            0,2%/leto
b)    
Polnilnica
- 
stekleničenje                                      2%
- 
skladišče gotovih proizvodov             0,3%
- 
odprto vino (natakanje)                      1,5%
c)    
Transportni kalo (kalo na prevozu)
- 
steklenice                                           0,2%
- 
odprto/rinfuza                                     0,3%
C) VINO – peneča se vina – dodatno
a)    
Klasični postopek                                 17%
b)    
Charmat postopek                                11%
D) EMBALAŽA
-       
lom praznih steklenic                              7%
-       
izguba PVC nosilk                                   5%
-       
izguba palet                                             10%
10. člen
Stopnje običajnega odpisa blaga pri proizvodnji piva:
1.     
transportno skladiščni kalo surovin:
- 
slad                                                                                        2,5%
- 
koruzni zdrob                                                                         1%
- 
ostale surovine                                                                      1%
2.     
Proizvodni kalo piva v fazah varjenja, fermentacije, stabilizacije, filtracije
in polnjenja:
- 
svetlo pivo s 5 – 13,5% (m/m) ekstrakta v sladici                12%
- 
ostale vrste piva (specialno, močno, lahko,
brezalkoholno
in pšenično pivo,
pivo
fermentirano z mešanico mikrobioloških
kultur, pivo
z nizko vsebnostjo ogljikovih
hidratov,
temno pivo, pivo z dodatki, mešanica
piva in
limonade)                                                                   30%
3.     
Transportno skladiščni kalo proizvodov:
- 
pri steklenicah                                                                       2%
- 
pri pločevinkah                                                                      1,5%
- 
pri sodih                                                                                 0,5%
- 
pri plastenkah                                                                        1,5%
4.     
Kalo vračljive embalaže med transportom, skladiščenjem in proizvodnjo:
- 
steklenice                                                                              4%
- 
plastični zaboji                                                                       2%
- 
palete                                                                                     10%
- 
sodi                                                                                        1%
5.     
Kalo reprodukcijskih materialov in nevračljive embalaže med transportom,
skladiščenjem in proizvodnjo:
-                                                                                                                               
3%
11. člen
Stopnje običajnega odpisa blaga pri proizvodnji naravne
mineralne vode, izvirske vode, namizne vode, vse naštete vode z dodatkom arom
in predpakirane pitne vode:
1.     
Surovine in materiali med proizvodnim procesom, pri manipulaciji v
skladišču in transportu:
- 
arome in drugi dodatki                                                                                  10%
- 
etikete, zamaški, lepila, kartoni, nevračljiva embalaža in drugi
materiali     5%
2.     
Polizdelki med proizvodnim procesom, pri manipulaciji v skladišču in
transportu:
- 
vsi polizdelki                                              3%
3.     
Izdelki, gotovi proizvodi:
- 
med proizvodnim procesom                     4%
- 
pri manipulaciji v skladišču                       2%
- 
pri transportu                                             1,5%
4.     
Trgovsko blago:
- 
pri manipulaciji v skladišču                       2%
- 
pri transportu                                             1,5%
5.     
Vračljiva embalaža med proizvodnim procesom, pri manipulaciji v
skladišču in transportu:
- 
steklenice                                                  7%
- 
plastični zaboji, nosilke                              5%
- 
plastenke in baloni                                    10%
- 
palete lesene                                             10%
12. člen
Stopnje običajnega odpisa blaga pri proizvodnji brezalkoholnih
pijač:
1.     
Surovine in materiali med proizvodnim procesom, pri manipulaciji v skladišču
in transportu:
- 
sladkor, sirupi, dodatki in druge surovine                                                        10%
- 
etikete, zamaški, lepila, kartoni, nevračljiva embalaža in drugi
materiali       5%
2.     
Polizdelki med proizvodnim procesom, pri manipulaciji v skladišču in transportu:
- 
vsi polizdelki                                                   3%
3.     
Izdelki, gotovi proizvodi:
- 
med proizvodnim procesom                          4%
- 
pri manipulaciji v skladišču                            2%
- 
pri transportu                                                  1,5%
4.     
Trgovsko blago:
- 
pri manipulaciji v skladišču                            2%
- 
pri transportu                                                  1,5%
5.     
Vračljiva embalaža med proizvodnim procesom, pri manipulaciji v skladišču
in transportu:
- 
steklenice                                                       7%
- 
plastični zaboji, nosilke                                  5%
- 
plastenke in baloni                                         10%
- 
palete lesene                                                  10%
13. člen
Pri prodaji naštetega blaga s tem pravilnikom v prodajalnah
velja pravilnik, ki ga je sprejelo Združenje za trgovino pri Gospodarski
zbornici Slovenije.
IV. KONČNE DOLOČBE
14. člen
Spremembe in dopolnitve se sprejemajo po enakem postopku, kot
je veljal za sprejem tega pravilnika.

Pravilnik o stopnjah običajnega odpisa blaga v
proizvodnji pijač (primanjkljaj in uničenje iz naslova kala, razsipa ali
razlitja, razbitja in okvare blaga) (Uradni list RS, št. 106/05) vsebuje naslednjo končno določbo:
»15. člen
Ta pravilnik začne veljati naslednji dan po objavi v Uradnem
listu RS in se uporablja od 1. 1. 2005 dalje.
Z dnem, ko začne veljati ta pravilnik, prenehajo veljati
zadnje štiri alineje za dejavnosti v 2. členu ter 18. člen in 19. člen in točka
1. v 20. členu v Pravilniku o stopnjah običajnega odpisa blaga v proizvodnji
hrane in pijač (kalo, razsip, razbitje in primanjkljaj) (Uradni list RS, št.
101/99, 54/01, 50/02, 83/02, 86/02, 24/04).«.

Popravek Pravilnika o stopnjah običajnega
odpisa blaga v proizvodnji pijač (primanjkljaj in uničenje iz naslova kala,
razsipa ali razlitja, razbitja in okvare blaga) (Uradni list RS, št. 109/05) popravlja 15. člen pravilnika:
»15. člen
Ta pravilnik začne veljati naslednji dan po objavi v Uradnem
listu RS in se uporablja od 1. 1. 2005 dalje.
Z dnem, ko začne veljati ta pravilnik, prenehajo veljati
druga in zadnja alineja v prvem odstavku 1. člena, zadnje štiri alineje za
dejavnosti v 2. členu ter 18. člen in 19. člen in točka 1. v 20. členu v
Pravilniku o stopnjah običajnega odpisa blaga v proizvodnji hrane in pijač
(kalo, razsip, razbitje in primanjkljaj) (Uradni list RS, št. 101/99, 54/01,
50/02, 83/02, 86/02, 24/04).«.

Pravilnik o spremembi Pravilnika o stopnjah
običajnega odpisa blaga v proizvodnji pijač (primanjkljaj in uničenje iz
naslova kala, razsipa ali razlitja, razbitja in okvare blaga) (Uradni list RS,
št. 33/06) vsebuje naslednjo končno določbo:
»2. člen
Ta pravilnik začne veljati naslednji dan po objavi v Uradnem
listu Republike Slovenije.«.