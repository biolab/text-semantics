1. člen
S to odredbo se uvede agromelioracijski postopek trajnih
nasadov na kmetijskih zemljiščih območja Občine Kuzma.
2. člen
Agromelioracijski postopek se
uvede na kmetijskih zemljiščih, katerih lastniki oziroma uporabniki (v
nadaljnjem besedilu: investitorji) so:

K.o.

Parc. št.

Vrsta rabe

Kat. raz.

Pov. (m2)

Št. ZKV

1. Bernjak Štefan in
Kristina, Vidonci 81, 9264 Grad
Vidonci            562                  njiva                          5                      2022                293
Vidonci            561                  sadovnjak                 6                      1868                293
Vidonci            560                  travnik                      5                      893                  293
Vidonci            559                  njiva                          6                      3224                293
Vidonci            del
570/1         njiva                          5                      12359              74
Vidonci            574                  travnik                      6                      2681                74
Vidonci            575                  njiva                          6                      307                  74
Vidonci            576                  gozd                         5                      1973                74
Vidonci            577                  njiva                          5                      1090                74
Vidonci            613                  sadovnjak                 10                    1089                74
 
2. Gjergjek Ludvik,
Kovačevci 28, 9264 Grad
Kovačevci       584                  sadovnjak                 6                      1532                28
Kovačevci       585                  travnik                      6                      3562                28
Kovačevci       586                  njiva                          6                      2164                28

 

Meje območij agromelioracij so vrisane v preglednih
katastrskih kartah, ki so sestavni del investicijsko tehnične dokumentacije, ki
je na vpogled pri investitorju oziroma Kmetijski svetovalni službi pri
živinorejsko veterinarskem zavodu za Pomurje Murska Sobota. 
Investicijsko tehnična dokumentacija mora biti v skladu s
prostorsko ureditvenimi pogoji, ki veljajo na navedenih melioracijskih
območjih.
3. člen
Investitorji agromelioracije po tej odredbi so: 
-       
lastniki oziroma uporabniki kmetijskih zemljišč iz 2. člena te odredbe,
zanje lahko vlaga zahtevke njihov pooblaščenec, ali 
-       
pravne osebe, ki jih ustanovijo oziroma za to pooblastijo lastniki
oziroma uporabniki kmetijskih zemljišč iz 2. člena te odredbe.
4. člen
Sredstva za agromelioracije zagotovijo lastniki in uporabniki
kmetijskih zemljišč iz 2. člena te odredbe, ki lahko pridobijo del sredstev iz
proračuna Republike Slovenije na podlagi javnega razpisa Ministrstva za
kmetijstvo, gozdarstvo in prehrano Republike Slovenije.
5. člen
Agromelioracija po tej odredbi obsega ureditev kmetijskih
površin za obnovo trajnih nasadov po investicijskem programu, ki zajema: 
-       
odstranjevanje zarasti in krčenje predhodne kulture 
-       
zasipavanje depresij in planiranje 
-       
kalcifikacija in založno gnojenje po gnojilnem načrtu 
-       
rigolanje in brananje 
-       
količenje 
-       
ostala dela po investicijskem programu. 
Lastniki oziroma uporabniki kmetijskih zemljišč na
agromelioracijskih območjih iz 2. člena te odredbe morajo sami odstraniti
zarast in izkrčiti predhodno kulturo ter tako pripraviti površino za zemeljska
dela. Na podlagi gnojilnega načrta morajo sami potrositi apno in gnojila. Če
lastniki oziroma uporabniki kmetijskih zemljišč ne opravijo del v roku,
določenem v investicijskem programu odredi Upravna enota Murska Sobota, Oddelek
za kmetijstvo in gozdarstvo v skladu s 109. členom zakona o kmetijskih
zemljiščih izvedbo potrebnih ukrepov na stroške lastnika oziroma uporabnika
kmetijskih zemljišč iz 2. člena te odredbe. 
Investitorji morajo vsa dela opravljati tudi v skladu s
predpisi o urejanju naselij in drugih posegov v prostor ter morajo zagotoviti,
da bo pooblaščena strokovna inštitucija opravljala strokovni nadzor nad vsemi
deli.
6. člen
Raba kmetijskih zemljišč iz 2. člena te odredbe mora biti po
končanih agromelioracijah usklajena z novo kakovostjo in mora ustrezati
predpisom o dobrem gospodarju. 
Lastniki oziroma uporabniki kmetijskih zemljišč iz 2. člena
te odredbe morajo redno vzdrževati doseženo rodovitnost melioriranih zemljišč.
7. člen
Ta odredba začne veljati naslednji dan po objavi v Uradnem
listu Republike Slovenije.
Št. 355-03-07/96
Ljubljana, dne 5. marca 1996.
Minister 
za kmetijstvo, gozdarstvo 
in prehrano 
dr. Jože Osterc l. r.
 